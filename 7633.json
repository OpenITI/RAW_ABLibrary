[
  {"content":"\r\n\r\nفروغ ابديت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتاريخ اسلام : 25 ( تاريخ : 224 )\r\nگروه مخاطب :\r\nعمومى\r\n- تخصصى ( طلاب و دانشجويان )\r\nشمارهء كتاب : 1307\r\nمسلسل انتشار : 2632\r\nسبحانى ، جعفر ، 1308 -\r\nفروغ ابديت : تجزيه تحليل كاملى از زندگى پيامبر صلى الله عليه وآله و سلم / جعفر سبحانى . - [ ويرايش سوم 
  ] . - قم : بوستان كتاب ( مركز چاپ و نشر دفتر تبليغات حوزهء علميهء قم ) ، 1383 .\r\n1047 ص . - ( بوستان كتاب ، 1307 ) ( تاريخ اسلام ، 25 . تاريخ ، 224 ) .\r\n6000 ريال :\r\n0 - 067 - 371 - 964 isbn\r\nفهرست نويسى بر اساس اطلاعات فيپل ,\r\nص . ع . به انگليسى :\r\nJafar sobhani . forugh - e abadiyyat ( the prophetslife )\r\nچاپ هاى قبلى اين كتاب در دو جلد منتشر شده است .\r\nكتابنامه : ص . [ 1017 
  ] - 1022 ، همچنين به صورت زير نويس .\r\nچاپ بيت و يكم : 1385 .\r\n1 . محمد صلى الله عليه وآله و سلم ، پيامبر اسلام ، 53 قبل از هجرت - 11 ق . الف . دفتر تبليغات اسلامى حوزهء علميه قم .\r\nمؤسسه بوستان كتاب . ب . عنوان . ج . عنوان : تجزيه وتحليل كاملى از زندگى پيامبر اكرم صلى الله عليه وآله و سلم .\r\n4 ف 2 س / 9 / 22 bp\r\n93 / 297\r\n1385\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nفروغ ابديت\r\nتجزيه و تحليل كاملى از زندگى پيامبر اكرم صلى الله عليه و إله\r\nويرايش سوم\r\nآية الله جعفر سبحانى\r\nبوستان كتاب 1385\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nفروغ ابديت\r\n* نوسنده : آية الله جعفر سبحانى\r\n* ناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميه قم )\r\n* چاپ وصحافى : چاپ دفتر تبليغات اسلامى * نوبت چاپ : بيست و يكم / 1385\r\n* شمارگان : 2400 * بها : 6000 تومان\r\nتمامى حقوق محفوظ است\r\nPrinted the islamic repubic of iran\r\nچاپ اول : 1361\r\nچاپ 21 : 1385\r\nتاكنون 000 / 161 نسخه\r\nاز اين اثر منتشر شده است .\r\nدفتر مركزى : قم ، خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شماره 2 : تهران ، خيابان فلسطين جنوبى ، دست چپ كوچه دوم ( پشن ) ، تلفن : 66460735\r\nفروشگاه شماره 3 : مشهد چهار راه خسروى مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شماره 4 : اصفهان ، چها راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شماره 5 : اصفهان ، ميدان انقلاب ، جنب سينما ساحل ، تلفن : 2221712\r\nنمايندگى هاى فروش كتاب مؤسسه در داخل وخارج كشور ( فهرست انتهاى كتاب )\r\nپست الكترونيك : E - MAIL : INFO @ BUSTANEKETAB . COM\r\nجديدترين آثار مؤسسه وآسنايى بيشتر با آن در وب سايت :\r\nHTTP : / / WWW . BUSTANEKETAB . COM\r\nبا قدردانى از همكارانى كه در توليد اين اثر نقش داشته اند :\r\n* ويراستار : ابوالفضل طريقه دار * حروف نگار : رمضانعلى قربانى ومحسن عسكرى * اصلاحات حروف نگارى : سيد مهدى محسنى ، محمود هدايى و احمد اخلى * صفحه آرايى : احمد مؤتمنى وحسين محمدى * نمونه خوانى : ابو الحسن مسيت نژاد ، ابراهيم غلامين ، سيدرضا هدايتى ، سيد على اكبر حاجى ، حسين كربلايى ، ابوالفضل سليمانى ، بيژن سهرابى ، حسن سادين ، رضا ايمانى ، روح الله بيگى ، سيد محسن طاهرى ، محمد دانشى ، جليل حبيبى و محمد جواد مصطفوى\r\n* كنترل نمونه خوانى : ولى قربانى * كنترل فنى صفحه آرايى : سيد على قائمى * نظارت وكنترل : عبدالهادى اشرفى\r\n* طراح جلد : مجيد سامان * مسؤل توليد : حسين محمدى * پى گير چاپ : سيد رضا محمدى\r\nناشر\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست اجمالى\r\nمقدمه چاپ نوزدهم 7\r\nمقدمه چاپ سوم 11\r\nمقدمه چاپ دوم 15\r\nشبه جزيرهء عربستان يا گهوارهء تمدن اسلامى 21\r\nعرب پيش از اسلام 29\r\nاوضاع روم و ايران 66\r\nنياكان پيامبر اسلام 86\r\nميلاد پيامبر 144\r\nدوران كودكى پيامبر 158\r\nبازگشت به آغوش خانواده 164\r\nدوران جوانى 176\r\nاز شبانى تا تجارت 183\r\nاز ازدواج تا بعثت 195\r\nنخستين جلوهء حقيقت 208\r\nنخستين وحى 227\r\nپيش‌گامان ايمان 232\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nدعوت سرّى 246\r\nدعوت عمومى 256\r\nداورى قريش دربارهء قرآن 281\r\nنخستين هجرت 301\r\nحربه‌هاى زنگ زده 313\r\nافسانهء غرانيق 329\r\nمحاصرهء اقتصادى 340\r\nمرگ ابو طالب 348\r\nمعراج 367\r\nسفرى به طائف 383\r\nپيمان عقبه 390\r\nحوادث سال اول هجرت 404\r\nحوادث سال دوم هجرت 458\r\nحوادث سال سوم هجرت 521\r\nحوادث سال چهارم هجرت 576\r\nحوادث سال پنجم هجرت 599\r\nحوادث سال ششم هجرت 645\r\nحوادث سال هفتم هجرت 690\r\nحوادث سال هشتم هجرت 766\r\nحوادث سال نهم هجرت 851\r\nحوادث سال دهم هجرت 896\r\nحوادث سال يازدهم 954\r\nفهرست‌ها 973\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ چند مقدمه 
  ]\r\n\r\nمقدمه چاپ نوزدهم\r\n\r\nرويدادى ناپيداكرانه\r\nجهان آفرينش و به تعبير دانشمندان فلسفى ، « جهان امكانى » با محدوديت و اندازه‌گيرى خاصّى آفريده شده است . و قرآن مجيد به حقيقت ، چنين اشاره مىكند :\r\n إِنَّا كُلَّ شَيْءٍ خَلَقْناهُ بِقَدَرٍ  « 1 » ؛ البته ما هر چيزى را با ابعاد خاصّى آفريديم .\r\nروى اين اساس ، هيچ پديده‌اى فاقد ساحل و كرانه نيست ، بلكه پس از يك رشته بررسىها و اندازه‌گيرىها مىتوان به ساحل وجود آن رسيد كه نقطهء پايانى وجود آن به شمار مىرود .\r\nولى در اين ميان پديده‌هايى داريم كه در عين محدوديت ، راهيابى به ساحل آنها مشكل است ، و انسان هر چه سعى و كوشش كند ، بازهم ساحل آن در چشم‌انداز انسان ، قرار نمىگيرد . ما در اينجا دو نمونه را يادآور مىشويم كه هر يك مكمّل ديگرى است :\r\n1 . قرآن مجيد پديده‌اى است كه هر چه محققان و دانشمندان روى آن كار كنند ، باز به ژرفاى آن نمىتوان رسيد . از اين جهت ، در هر زمانى ميوهء جديدى از درخت تفسير قرآن چيده مىشود ، و اين نشانهء آن است كه قرآن يك پديدهء ناپيدا كرانهء عرفى\r\n\r\n\r\n","description":"","footnote":"\r\n( 1 ) . قمر ( 54 ) آيه 49 .\r\n","page_name":" 7 ","page_number":7},
  {"content":"\r\n\r\nاست ، هر چند از نظر عقل و خرد ، موجود امكانى حد و مرزى دارد .\r\n2 . زندگانى پيامبر عظيم الشأن كه بخشى از حيات وى در قرآن و بخشى ديگر در سنت و تاريخ آمده است ، ولى مجموعهء حيات او ، به خاطر تأثير گسترده‌اى كه در تاريخ بشر نهاده و هم اكنون مىتواند راهگشاى بسيارى از مشكلات زندگى بشر باشد ، به صورت پديدهء ناپيدا كرانه‌اى درآمده كه به اين زودى به ساحل آن نمىتوان راه يافت ، به گواه اين كه پس از رحلت آن رهبر بزرگ ، صدها و هزاران كتاب در سيره و حيات او نوشته شده و هنوز هم جاى گفتگو و نگارش دارد .\r\n* * * مسألهء مهم در سيرهء پيامبر صلى اللّه عليه و آله و سلّم اسوه و الگو بودن اوست . زيرا قرآن نيز او را اسوه مىخواند و مىفرمايد :\r\n لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  « 1 » ؛ در زندگى رسول خدا سرمشق نيكويى براى شماست .\r\nسيرهء پيامبر اكرم صلى اللّه عليه و آله و سلّم الهام‌بخش فقيهان در استنباط احكام شرعى ، سرمشق زندگى براى مؤمنان و پيروان ، ترسيم كنندهء خطوط سياسى كلى براى سياستمداران ، بيانگر اصول و ارزش‌هاى اخلاقى براى سالكان است ، ولى مايهء تأسف اين كه بيشترين كار ، بر روى نقل تاريخ و سيره انجام شده است ، و به تحليل آن ، كمتر پرداخته شده تا هر فردى فراخور حال خود از آن بهره بگيرد .\r\n* * * كتابى را كه پيش روى خود داريد ، به انگيزهء آشنا كردن جوانان و فرهيختگان با سيرهء پيامبر صلى اللّه عليه و آله و سلّم با بيانى روشن ، و مصادرى ارزشمند ، در خلال دوازده سال به رشتهء تحرير در آمده و در مجلهء ارزشمند مكتب اسلام چاپ شده ، سپس مجموعا به صورت يك كتاب منتشر شده است ، اكنون كه ناشر نوزدهمين چاپ آن را به صورت\r\n\r\n\r\n","description":"","footnote":"\r\n( 1 ) . احزاب ( 33 ) آيه 21 .\r\n","page_name":" 8 ","page_number":8},
  {"content":"\r\n\r\nدلپذيرى به خوانندگان تقديم مىكند ، خواستم با نگارش اين مقدمه با خوانندگان تجديد ديدار كنم و يادآور مىشوم كه چاپ نوزدهم از دو مزيّت برخوردار است :\r\n1 . ويراستارى دقيقى روى كتاب انجام گرفته است . افزون بر اين كه بسيارى از تذكرات سودمند خوانندگان ، مورد بررسى قرار گرفته و كاستىهاى كتاب بر طرف شده است .\r\n2 . فهرست‌هاى علمى و فنى بر رونق اين كتاب افزوده و براى محققان بهره‌گيرى را آسان نموده است .\r\nما اميدواريم اين كتاب به سان گذشته چراغى پرنور فرا راه پويندگان راه پيامبر گرامى صلى اللّه عليه و آله و سلّم باشد ، و خوانندگان محترم ، نگارنده را كه دوران كهولت را مىگذراند از دعاى خير فراموش نكنند .\r\nجعفر سبحانى قم - مؤسسهء امام صادق عليه السّلام 28 شهريور 1382 / 22 رجب 1424\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه چاپ سوم\r\n\r\nاز وقايع نگارى تا . . . وقايع‌نمائى\r\nپيرامون زندگانى پيامبر اسلام ، بزرگ‌ترين پيشواى بشر ، كتاب‌ها و رساله‌هاى زيادى نوشته شده است . اگر ما مجموع كتاب‌هايى كه در اين مورد نوشته شده در يك جا گرد آوريم ، كتابخانه عظيمى را تشكيل مىدهد و به طور قطع و يقين مىتوان گفت : هيچ بزرگى بسان حضرت محمد صلى اللّه عليه و آله و سلّم ، مورد توجه تاريخ و خامهء نويسندگان و مغز متفكران عالى قدر بشر قرار نگرفته ، و دربارهء احدى از بزرگان و شخصيت‌هاى جهان ، اين اندازه كتاب نوشته نشده است .\r\nولى بيشتر اين كتاب‌ها ، يكى از دو اشكال را دارد : يا كتاب به صورت وقايع نگارى و بيان متون حوادث تاريخى است ، بدون اين كه در آن‌ها تجزيه و تحليل و داورى صحيح و بررسى انجام بگيرد ، حتى گروهى از بيان علل و انگيزه رويدادهاى اسلامى و نتايج و ثمرات آن‌ها نيز پرهيز نموده‌اند .\r\nو يا اينكه يك سلسله حدسيات بىاساس و اجتهادهاى بىدليل ، به عنوان قضاوت بررسى ، و قضاوت با بيان حوادث آميخته گرديده ، و به نام كتاب تحقيقى ، تاريخى در اختيار علاقه‌مندان تاريخ اسلام گذارده شده است .\r\nاشكال دسته نخست اين است كه : هدف از تاريخ وقايع نگارى و بيان متون قضايا نيست ؛ بلكه تاريخ ، نگاشتن صفحات حوادث از روى مدارك و منابع صحيح\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاطمينان‌بخش و نماياندن علل و نتايج و ثمرات آن‌ها است . و تاريخ به اين معنا ، بزرگ‌ترين گنجينه‌اى است كه از گذشتگان به يادگار مانده است و چنين تاريخى دربارهء بزرگ‌ترين پيشواى بشر كمتر نوشته شده است و بسيارى از مورّخان اسلامى براى حفظ متون حوادث ، از هر گونه اظهار نظر و تجزيه و تحليل خوددارى نموده‌اند .\r\nدر صورتى كه اين پوزش براى توجيه اين كار كافى نيست ، زيرا آنان مىتوانستند براى حفظ اين هدف ، دو نوع كتاب بنويسند : كتابى را به بيان متون تاريخ اختصاص دهند و از هر نوع اظهار نظر و تجزيه و تحليل بپرهيزند و در كتاب ديگر ، حوادث را با تجزيه و تحليل صحيح ، بنگارند ، و يا در يك كتاب نظرات و تحليل‌ها را از حوادث و قضاياى تاريخى جدا سازند .\r\nدر هر حال در ميان دانشمندان ديرينهء اسلامى ، كمتر كتابى به صورت تجزيه و تحليل دربارهء پيامبر اسلام نوشته شده است . نه تنها دربارهء پيامبر ، بلكه نوع جريان‌هاى تاريخى كه در طول قرنهاى اسلامى رخ داده است ، بدون اظهار نظر و بررسى دقيق نگارش يافته است . آرى ، نخستين كسى كه اين راه را به روى نويسندگان جهان بازنمود ، دانشمند مغربى ، « ابن خلدون » است « 1 » . وى در مقدمهء تاريخ و نگارش تاريخ تحليلى را به گونه‌اى پايه‌گذارى كرد .\r\nقسمت دوم اين كتاب‌ها ، اگر چه به صورت « وقايع نمايى » نوشته شده‌اند ، و رنگ تحقيق و بررسى را دارند ؛ ولى از آنجا كه برخى از آن‌ها به خود رنج تتبع نداده و به اتّكاى مدارك غير متقن و ترجمه‌هاى غير صحيح « وقايع نمايى » كرده‌اند ، دچار اشتباهات حيرت‌انگيزى شده‌اند . اكثر نوشته‌هاى خاورشناسان ، كه كمتر براى درك حقيقت و كشف واقع نوشته مىشود ، از اين نوع مىباشد .\r\n\r\n\r\n","description":"","footnote":"\r\n( 1 ) . قاضى عبد الرحمن بن محمد خضرمى مالكى ، كه در سال 808 ، بدرود زندگى گفته است . با اشتباهات زيادى كه در تحليل برخى از حوادث دارد ؛ مقدمه و تاريخ وى ، از كتاب‌هاى مفيد و سودمند است و كاملا نو و جنبهء ابتكارى دارند .\r\n","page_name":" 12 ","page_number":12},
  {"content":"\r\n\r\nنگارنده با توجه به اشكالات ياد شده ، تا حدود امكان و توانايى كوشيده است كه نقايص هر دو قسمت را در اين كتاب بر طرف سازد .\r\n\r\nمزاياى مهمّ اين كتاب\r\nبيان و تشريح مزايا و خصوصيات كتاب در مقدمهء آن ، لازم نيست ، بلكه موضوعى است كه بايد خواننده گرامى آن را در ضمن مطالعه دريابد ، ولى براى جلب توجه خواننده ، دو مزيّت مهمّ آن را در اينجا يادآور مىشويم :\r\nنخست اين كه : در اين كتاب به بيان وقايع مهمّ و حوادثى پرداخته‌ايم كه آموزندگى بيشترى دارند و از تفصيل و بيان رويدادهاى جزئى مانند بسيارى از « سريّه » ها خوددارى نموده‌ايم . همچنين تمام رويدادهاى تاريخى را ، از منابع اصيل و دست اوّل كه در سده‌هاى درخشان اسلامى نوشته‌اند ، گرفته و نقل كرده ، و در بيان حوادث ، به مدارك زيادى كه در اختيار داشتيم ، مراجعه نموده‌ايم ، و حادثه را به صورت خلاصه‌اى از مجموع اين مدارك ، نوشته‌ايم و از ميان مدارك ، به يكى - دو مدرك كه حادثه را مبسوط و گسترده‌تر نوشته‌اند ، اشاره نموده‌ايم .\r\nشايد برخى از خوانندگان گرامى تصور كنند كه ما در نقل حوادث فقط به همان مداركى مراجعه كرده‌ايم كه در پاورقى آمده ، در صورتى كه حقيقت غير آن است ، بلكه در نقل هر حادثه‌اى هر اندازه هم كوچك باشد ، به نوع منابع اصيل و معروف مراجعه نموده ، و پس از كسب اطمينان ، جريان را به صورت تلخيص از مجموع ، نوشته‌ايم .\r\nو اگر در بيان تمام حوادث ، به همهء مصادر آن اشاره مىنموديم ؛ قسمت مهمّ كتاب را بيان مصادر و منابع ، پر مىكرد و در اين صورت ، مطالعه كتاب براى نوع خوانندگان ، خسته‌كننده خسته‌كننده بود . براى اين كه خوانندهء كتاب ، در خود احساس مرارت و خستگى نكند ، و از طرفى اتقان و اصالت كتاب محفوظ و مصون بماند . از بيان مدارك انبوه ، به اندازهء لازم اكتفا شده است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمزيّت دوم اين كه : در ضمن بررسىهاى لازم ، انگشت روى اعتراض‌ها و اشكال‌ها و احيانا غرض‌ورزىهاى خاورشناسان گذارده‌ايم ، و به كليهء انتقادهاى نارواى آنان پاسخ صحيح و قطعى داده‌ايم .\r\nروى همين اصل ، در موارد اختلاف ميان مورّخان اهل تسنن و شيعه ، عقيدهء نويسندگان شيعه را با مدارك و شواهد تاريخى ، روشن و مبرهن نموده‌ايم ، و هر نوع شبهه و اشكال را در حقانيت نظريه شيعه بر طرف ساخته‌ايم .\r\nاين كتاب قبلا در مجلهء وزين و علمى « درس‌هايى از مكتب اسلام » ، به صورت سلسلهء مقالات ، چاپ شده است . ولى بنا به درخواست گروهى از خوانندگان ، پس از تجديد نظر كامل ، به صورت كتابى نفيس و قابل اعتماد كه جاى آن در زبان فارسى جدا خالى بود ، در اختيار علاقه‌مندان قرار مىگيرد .\r\nقم - حوزهء علميه جعفر سبحانى 26 جمادى الآخرة - 1392 برابر 15 تير ماه - 1351\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه چاپ دوم\r\nانسان هميشه سعى دارد به هر مسأله‌اى ، از دريچهء « حس » بنگرد ، زيرا مطمئن‌ترين علوم او را همين « معلومات حسى » تشكيل مىدهد و به همين جهت ، در ميان مسائل مختلف ، آن‌هايى كه دلايل حسى بيشترى دارند ، سهم زيادترى از اطمينان انسانى را به خود جلب مىكنند .\r\nاز همين‌رو ، امروز هزاران آزمايشگاه در سراسر جهان ، براى تحقيق دربارهء مسائل گوناگون علوم ، با هزينه‌هاى سنگينى تأسيس شده و دانشمندان با كنجكاوى خاصّى در اين آزمايشگاه‌ها ، مشغول بررسى مسائل مختلف‌اند .\r\nولى آيا مىتوانيم مسائل اجتماعى را هم آزمايش كرد و روى تجربيات گوناگون دربارهء آنها قضاوت نمود ؟ مثلا : آيا مىتوانيم نتيجه‌اى را كه از اختلاف و پراكندگى ، دامن‌گير يك ملت مىشود ، بيازماييم ؟\r\nآيا مىتوانيم سرانجام كار « استعمارگران » ، و عاقبت « ظلم و بيدادگرى » را با يك آزمايش حسى دريابيم ؟\r\nآيا مىتوانيم نتيجهء « فاصله طبقاتى » و « تبعيضات ناروا » را ، در ميان طبقات مختلف اجتماع ، از طرق تجربى بررسى نمود ؟\r\nدر پاسخ اين گونه سؤال‌ها بايد گفت : متأسفانه نه ! زيرا براى مسائل اجتماعى ، با آن همه اهميّتى كه دارند ؛ چنين آزمايشگاهى موجود نيست ، و اگر هم وجود مىداشت ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنيازمند هزينه طاقت‌فرسايى بود .\r\nولى چيزى كه اين نقيصه را تا حدود زيادى جبران مىكند ، اين است كه : ما امروز چيزى در دست داريم به نام « تاريخ گذشتگان » ، كه چگونگى زندگى انسان‌ها را طى هزاران سال در روى زمين تشريح مىكند ، و انواع خاطره‌هاى تلخ و شيرين ، شكست‌ها و پيروزىها ، كاميابىها و ناكامىهاى ملل مختلف دنيا را شرح مىدهد .\r\nتاريخ ، به ما مىگويد : چگونه تمدن‌هاى درخشان و خيره كننده‌اى در جهان به وجود آمدند و چگونه پس از مدتى ، راه انقراض و نيستى را پيش گرفته ، براى هميشه از صفحه گيتى محو شدند ، چه عواملى مايه پيروزى اقوام مختلف گرديد و چه عواملى منتهى به شكست آن‌ها شد ؟\r\nتاريخ گذشتگان ، قسمت مهمى از اين وقايع را در صفحات خود ، براى ما جمع‌آورى نموده است . اينجا است كه مىگوييم : تاريخ آزمايشگاه بزرگ زندگى است و به كمك آن مىتوان انواع مسائل اجتماعى را ارزيابى كرد .\r\n* * * يكى از خوش‌بختىهاى ما همين است كه ما نخستين نفراتى نيستيم ، كه گام بر صفحهء زمين گذارده‌ايم . اين آسمان و زمين با اين چشم‌هاى بيدار ستارگان ، شاهد زندگى ميليون‌ها مردمى بوده است كه پيش از ما روى اين زمين زندگى داشته‌اند ، شاهد نشاط و غم‌ها ، روشنىها و تيرگىها ، عشق‌ها و كينه‌ها ، جنگها و صلح‌ها و هزاران صحنهء مختلف زندگى آن‌ها بوده است .\r\nگرچه آن‌ها بسيارى از اسرار زندگى خود را ، براى هميشه با خود به خاك بردند و همراه وجودشان ، به درياى خاموش و اسرارانگيز « فراموشى » ريخته شد ، ولى باز قسمت‌هاى قابل توجهى از آن را خودشان ، يا طبقه‌هاى خاك زمين ، يا ويرانه‌هاى به ظاهر ساكت آن‌ها ، براى ما حفظ كردند و آزمايشگاهى بزرگ و پرقيمت از آن براى ما ساختند .\r\nمطالعهء صفحات تاريخ پيشينيان در كتاب‌ها ، در لابه‌لاى طبقات زمين ، در آثار\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nپرشكوه و عبرت‌انگيز آن‌ها ، بسيار چيزها به ما مىآموزد ، و عمر ما را به مقياس قابل ملاحظه‌اى زياد مىكند .\r\nمگر نه اين است كه حاصل عمر ، چيزى جز يك مشت « تجربه » نيست ؟ آيا تاريخ نتيجه عالىترين تجربيّات را در اختيار ما نمىگذارد ؟\r\nپيشواى بزرگ جهان اسلام على عليه السّلام در وصايايى كه به فرزند عزيزش مىكند ؛ مىفرمايد :\r\nأي بنيّ ! إنّي و إن لم أكن عمّرت عمر من كان قبلي ، فقد نظرت في أعمالهم ، و فكّرت في أخبارهم ، و سرت في آثارهم ، حتّى عدت كأحدهم ، بل كأنّي بما انتهى إليّ من أمورهم قد عمّرت مع أوّلهم إلى آخرهم ؛ « 1 »\r\nفرزندم ! من اگر چه در تمام طول تاريخ ، همراه گذشتگان زندگى نداشته‌ام ؛ ولى اخبار زندگى آن‌ها را به دقّت مطالعه كردم و آثارى كه از آن‌ها به يادگار مانده بررسى نمودم ، و با اين كار ، گويا من در تمام اين مدت زنده بوده‌ام و حوادث تلخ و شيرين زندگى را همه از نزديك با آن‌ها ديده‌ام ، گويا عمر جاويدان داشته‌ام !\r\nولى آنچه مايهء تاسف مىباشد ؛ اين است كه تاريخ‌هاى موجود ، از نظر نتايج آموزنده اجتماعى ناقص است ، زيرا به اين منظور جمع‌آورى نشده ، آن چه در كشف حقايق تاريخى و علل بروز حوادث گوناگون مؤثر بوده و كليدى براى حلّ معماهاى بزرگ محسوب شده ، غالبا ناديده گرفته شده ، و به جاى آن به مسائل بىاهميّتى پرداخته‌اند .\r\nبسيارى از مورّخان ، تاريخ را به منظور سرگرمى ، و گاهى به منظور ابراز تفوق و برترى طائفه و ملت خود ، بر سائر طوائف و ملل ، و احيانا روى حبّ و بغض‌ها و تعصب‌ها ، جمع‌آورى نموده‌اند كه نمىتواند مشكلى را بگشايد - سهل است - گمراه‌كننده نيز هست .\r\n\r\n\r\n","description":"","footnote":"\r\n( 1 ) . نهج البلاغه ، نامه 31 .\r\n","page_name":" 17 ","page_number":17},
  {"content":"\r\n\r\nاما با اين همه ، افراد محقق و تيزبين مىتوانند با مطالعهء همين‌ها - حتى با مطالعهء افسانه‌هاى ملل مختلف - كليد حلّ بسيارى از مسائل مربوط به اقوام گذشته را ، از گوشه و كنار آن‌ها ، مانند طبيب حاذق يا قاضى هوشيارى كه از قرائن جزئى ، پى به نوع « بيمارى » يا وضع « متهم » ببرد ، كشف كنند .\r\n* * * پرارزش‌ترين فرازهاى تاريخ ، صفحاتى است كه از زندگانى مردان بزرگ بحث مىكند . زندگى آن‌ها ، امواج مخصوصى دارد و مملو از انواع حوادث است . آن‌ها بزرگ بوده‌اند و آنچه مربوط به آن‌هاست ؛ از جمله تاريخشان ، بزرگ و با عظمت است ، درخشندگى خيره كننده‌اى دارد ، تا آنجا كه بخواهيم آموزنده و پرمعنا و اسرارآميز است .\r\nآن‌ها شاهكار آفرينش و خلقتند ، زندگىشان هم شاهكار تاريخ و مملو از حماسه‌هاى پرشور آفرينش است .\r\nآن‌ها غالبا روى نوار مرزى انقلاب‌ها و تحولات اجتماعى مىزيسته‌اند ، و يا به عبارت صحيح‌تر انقلاب‌ها و تحول‌ها روى نوار زندگى آن‌ها آشكار مىشده است ، و به همين دليل آن‌ها حلقه‌هاى اتصالى دنياهاى مختلف و متضاد بوده‌اند و زندگى پرماجراىشان شاهد رنگ‌هاى گوناگونى است .\r\n* * * در ميان اين مردان بزرگ تاريخ ، هيچ يك به اندازهء « محمّد » پيامبر بزرگ اسلام صلى اللّه عليه و آله و سلّم زندگى پرموج ، پرحادثه و پرانقلاب نداشته است . هيچ يك با اين سرعت در محيط خود ، و سپس در تمام جهان ، چنين نفوذ عميقى نكرده است .\r\nهيچ يك از آن‌ها از ميان چنان جامعه‌اى منحط و عقب افتاده ، تمدنى آن چنان عالى و شكوهمند به وجود نياورده ، اين حقيقتى است كه تاريخ‌نويسان شرق و غرب به آن معترفند .\r\nمطالعهء تاريخ زندگى چنين مرد بزرگى ، بسيار چيزها مىتواند به ما بياموزد و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nصحنه‌هاى گوناگون آموزنده‌اى از نظر ما مىگذراند .\r\nصحنه‌هاى اعجاب‌آميزى ، مانند نخستين روزهاى بناى كعبه و سكونت نياكان پيامبر در مكّه و حمله سپاه فيل براى ويران ساختن خانهء خدا و حوادث تولد پيامبر .\r\nصحنه‌هاى غم‌انگيزى ، همچون از دست رفتن « عبد اللّه » و « آمنه » ، پدر و مادر آن حضرت در آغاز عمر ، با آن وضع دردناك .\r\nصحنه‌هاى پرابّهت و اسرارآميزى ، مانند نخستين روزهاى نزول وحى و حوادث كوه « حرا » و به دنبال آن مقاومت عجيب و سرسختانهء سيزده سالهء پيامبر و ياران معدود او ، در راه نشر آيين اسلام در مكّه و مبارزه با بت‌پرستى .\r\nصحنه‌هاى پرهيجان و پرحادثه‌اى ، مانند وقايع سال اول هجرت و سال‌هاى پس از آن ، كه هر كدام نمونه‌اى از عالىترين فداكارىها در راه عالىترين هدف‌ها ، در راه كوبيدن انواع مظاهر بت‌پرستى ، در راه مبارزه با تبعيضات ناروا و نژادپرستى و هر گونه استعمار و استثمار بشر به وسيلهء بشر محسوب مىشود .\r\nاز اين‌رو اگر آن را « پرشورترين حماسه‌هاى تاريخ » ، و زندگى او را نقطه‌اى كه دنياى قديم و جديد را به هم مىپيوندد ، بخوانيم ؛ اغراق نگفته‌ايم .\r\n* * * گرچه تاكنون صدها كتاب به زبان‌هاى گوناگون ، از طرف مورّخان شرق و غرب ، دربارهء زندگى پيامبر اسلام نوشته شده و هر يك به سهم خود ، قدم مؤثرى براى روشن ساختن نقاط مختلف اين تاريخ بزرگ برداشته‌اند ، ولى متأسفانه غالب آن‌ها خالى از نقاط ضعف نيست .\r\nمخصوصا نوشته‌هاى مستشرقان و خاورشناسان ، گاهى چنان آميخته به اشتباهات روشنى شده ، كه انسان را به حيرت مىاندازد .\r\nيكى از آن‌ها ازدواج « خديجه » را با پيامبر در سن پنج سالگى و همبستر شدن با او را در سن هشت سالگى ! مىنويسد ( خديجه‌اى كه همه مىدانيم هنگام ازدواج با پيامبر چهل سال داشت ) .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nديگرى معتقد است كه بعد از خليفهء دوم ، على عليه السّلام به خلافت رسيد ! و پايتخت اسلام را از « مدينه » به « شام » برد ! و از اين قبيل و به همين جهت بايد با كمال احتياط ، نوشته‌ها و قضاوت‌هاى آن‌ها را مورد مطالعه قرار داد .\r\nاما كتابى كه الآن از نظر خوانندگان محترم مىگذرد ؛ تاريخى است روشن و گويا از زندگى اين پيامبر بزرگ ، كه بر اساس مهم‌ترين و كهن‌ترين مدارك تاريخى اسلام تهيه شده ، و با قلمى كاملا روان و شيوا نگارش يافته است .\r\nيكى از مزاياى مهمّ اين كتاب اين است كه تنها به ذكر حوادث تاريخى قناعت نشده ؛ بلكه سعى شده تجزيه و تحليل لازم ، درباره علل حوادث گوناگون و نتايج آن‌ها ، آن چنان كه شيوهء يك نويسندهء محقق است به عمل آيد . تا هدف نهايى كه همان آموزنده بودن تاريخ است ، به طور كامل تأمين گردد .\r\nامتياز مهمّ ديگر اين كتاب اين است كه با مدارك تاريخى شيعه ، كاملا منطبق است و از افسانه‌ها و خرافاتى كه دست‌هاى آلوده به تاريخ زندگى پيشواى بزرگ اسلام آميخته است ، خالى مىباشد .\r\nما مطالعهء دقيق اين كتاب را به عموم مسلمانان روشنفكر مخصوصا « جوانان عزيز » توصيه مىكنيم و اميدواريم جوانان پرشور و با ايمان ما بتوانند با الهام گرفتن از زندگى پرافتخار پيامبر ، طرح يك زندگى نوين و پرافتخارى را براى خود و براى محيط خود بريزند .\r\nمجمع علمى نجات نسل جوان 15 اسفند ماه 1345\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nشبه جزيرهء عربستان يا گهوارهء تمدن اسلامى\r\nعربستان ، شبه جزيرهء بزرگى است كه در جنوب غربى آسيا قرار دارد و مساحت آن سه ميليون كيلومتر مربع است ، يعنى تقريبا دو برابر مساحت ايران و شش برابر فرانسه و ده برابر ايتاليا و هشتاد برابر سويس است .\r\nاين شبه جزيره ، به طور مستطيل غير متوازى الاضلاع است كه از شمال به فلسطين و صحراى شام ، از مشرق به حيره و دجله و فرات و خليج فارس ، از جنوب به اقيانوس هند و خليج عمان و از مغرب به بحر « احمر » محدود مىشود .\r\nبنابراين ، از طرف مغرب و جنوب با دريا و از شمال و مشرق از طريق صحرا و خليج فارس محصور شده است .\r\nاز زمان‌هاى گذشته اين سرزمين را به سه بخش تقسيم كرده‌اند : 1 . بخش شمالى و غربى كه « حجاز » مىنامند . 2 . بخش مركزى و شرقى كه آن را « صحراى عرب » مىگويند . 3 . بخش جنوبى كه « يمن » ناميده مىشود .\r\nدر داخل شبه جزيره ، صحراهاى بزرگ و شن‌زارهاى گرم و تقريبا غير قابل سكونت فراوان است : يكى از آن‌ها ، صحراى « باديه سماوه » است كه امروزه « نفوذ » گفته مىشود و ديگرى صحراى وسيعى است كه تا خليج فارس امتداد دارد و نام\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nامروزى آن « الربع الخالى » است و سابقا به قسمتى از اين صحراها « احقاف » و قسمت ديگر را « دهنا » مىگفتند .\r\nدر اثر اين صحراها ، 3 / 1 مساحت شبه جزيره را ، سرزمين‌هاى بىآب و علف كه قابل سكونت نيست ، تشكيل مىدهد . فقط گاهى ، بر اثر بارندگى در قلب صحراها ، آب‌هاى مختصرى پيدا مىشود و پاره‌اى از قبايل عرب ، مدت كمى شتر و چارپايان خود را براى چرا به آنجا مىبرند .\r\nهواى شبه جزيره ، در صحراها و سرزمين‌هاى مركزى بسيار گرم و خشك و در سواحل ، مرطوب و در پاره‌اى از نقاط معتدل است و بر اثر بدى آب و هوا ، جمعيت آن بيش از پانزده ميليون نفر نمىباشد .\r\nدر اين سرزمين ، سلسله كوه‌هايى است كه از طرف جنوب به طرف شمال كشيده شده و بيشترين ارتفاع آن‌ها در حدود 2470 متر است .\r\nمعادن طلا و نقره و احجار كريمه ( سنگ‌هاى پرقيمت ) از قديم ، منابع ثروت شبه جزيره بود . در ميان حيوانات بيشتر به تربيت شتر و اسب مىپرداختند و از ميان مرغان ، كبوتر و شترمرغ بيش از مرغ‌هاى ديگر وجود داشت .\r\nبزرگ‌ترين ثروت امروز عربستان ، نفت است . مركز نفت شبه جزيره ، شهر « ظهران » است كه اروپاييان به آن « دهران » مىگويند . اين شهر در عربستان در ناحيهء « احساء » در حدود خليج فارس واقع شده است .\r\nبراى آشنايى بيشتر با وضع عربستان به شرح سه بخش مزبور مىپردازيم :\r\n1 . « حجاز » سرزمينى است كوهستانى و داراى بيابان‌هاى لم‌يزرع و سنگلاخ‌هاى زيادى كه بخش شمالى و غربى عربستان را تشكيل مىدهد و همهء خاك آن از فلسطين گرفته تا مرز يمن ، در كنار بحر « احمر » قرار دارد .\r\n\r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n\r\nدر تاريخ ، اين منطقه بيش از ساير مناطق اسم و رسم دارد ، ولى واضح است كه اين شهرت ، معلول يك سلسله امور معنوى و دينى است و هم اكنون كعبه ( خانه خدا ) كه قبلهء ميليون‌ها مسلمان است ، در آنجا مىباشد .\r\nمحلى كه كعبه در آنجا قرار دارد ، از ساليان دراز ، پيش از اسلام ، مورد احترام ملل عرب و غير عرب بوده است و به پاس احترام آن ، جنگ در حدود كعبه را حرام مىدانستند ، تا آنجا كه اسلام نيز براى آن حدودى قايل شده است .\r\nاز شهرهاى مهم حجاز ، « مكّه » ، « مدينه » و « طائف » مىباشد و حجاز از سابق داراى دو بندر بوده : يكى « جدّه » كه اهالى مكّه از آن استفاده مىكنند و ديگرى « ينبوع » كه اهل مدينه قسمت مهمّى از نيازهاى خود را ، از اين بندر به دست مىآورند . اين دو بندر در كنار درياى احمر واقع شده است .\r\n\r\nمكّه معظّمه\r\nاز مشهورترين شهرهاى جهان و پرجمعيّت‌ترين شهرهاى حجاز است و حدود سيصد متر ، از سطح دريا بلندتر است .\r\nشهر مكّه ، چون ميان دو سلسله كوه واقع شده است ، از دور ديده نمىشود .\r\nجمعيّت آن در حال حاضر ، حدود 150 هزار نفر است .\r\n\r\nتاريخچه شهر مكّه\r\nتاريخ مكّه از زمان حضرت ابراهيم عليه السّلام شروع مىشود . وى فرزند خود « اسماعيل » را با مادرش هاجر ، براى اقامت به سرزمين مكّه فرستاد ، فرزند وى در آنجا با قبايلى كه در آن نزديكىها زندگى مىكردند وصلت كرد . حضرت ابراهيم عليه السّلام به دستور خداوند خانه كعبه را بنا كرد و بنا به يك رشته روايت‌هاى صحيح بناى كعبه را - كه يادگار حضرت « نوح » بود - تعمير كرد و از اين پس آبادى شهر مكّه شروع شد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاطراف مكّه ، به قدرى شوره‌زار است كه به هيچ وجه قابل زراعت نيست و به قول بعضى از خاورشناسان در هيچ جاى دنيا نمىتوان نظيرى براى آن از نظر بدى اوضاع جغرافيايى پيدا كرد .\r\n\r\nمدينه\r\nشهرى است در شمال مكّه كه تقريبا نود فرسنگ از هم فاصله دارند ، در اطراف شهر باغ‌ها و نخلستان‌هايى است كه زمين آن براى غرس اشجار و كشت و زرع آماده‌تر است .\r\nقبل از اسلام ، نام آن « يثرب » و پس از هجرت پيامبر اسلام صلى اللّه عليه و آله و سلّم « مدينة الرسول » ناميده شد ؛ بعدها براى تخفيف ، آخر آن را حذف كرده و « مدينه » گفتند . بنا به نقل تاريخ ، نخستين كسانى كه در اين مرز و بوم سكنا گزيدند ، گروه « عمالقه » بودند ، سپس طايفه يهود و اوس و خزرج كه در ميان مسلمانان به نام « انصار » خوانده شدند .\r\nمنطقه حجاز بر خلاف ساير مناطق ، از دستبرد كشورگشايان محفوظ مانده و آثار تمدن روم و ايران - دو امپراتورى بزرگ جهان قبل از اسلام - در آنجا ديده نمىشود ، زيرا اراضى لم‌يزرع و غير قابل سكونت آن ، چندان ارزشى نداشت كه تا براى به دست آوردن آن لشكركشى كنند و بعد از هزاران مشكلات كه لازمهء تسلط بر خاك آن منطقه بود ، تازه دست خالى برگردند .\r\nدر اين باره « ديودور » داستانى را نقل كرده است .\r\nدر آن زمان كه « دمتريوس » سردار بزرگ يونانى ، به قصد تصرّف عربستان وارد « پترا » ( يكى از شهرهاى قديمى حجاز ) شد ، ساكنان آنجا به او چنين گفتند : « اى سردار يونانى چرا با ما جنگ مىكنى ؟ ما در ريگستانى به سر مىبريم كه فاقد همه گونه وسايل زندگانى است ، ما براى اين كه سر به فرمان كسى ننهيم ، چنين صحراى خشك و بىآب و علفى را انتخاب نموده‌ايم . بنابراين ، تحفه‌ها و هديه‌هاى ناقابل ما را قبول بنما و از تصرّف منطقه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nما صرف‌نظر كن و ضمنا اگر بخواهى بر قصد خود باقى بمانى ما از همين الآن ، اعلان مىكنيم كه در آيندهء نزديك ، دچار هزاران مشكلات و مصايب خواهى شد . بدان كه « نبطى » از طرز معيشت خود دست‌بردار نيست و اگر بعد از طى مراحلى ، چند نفرى را به عنوان اسارت به چنگ آورى و بخواهى همراه خود ببرى ، سودى از آنان نخواهى ديد ، زيرا آنان غلامانى خواهند بود بدانديش و بد روش و حاضر نخواهند شد كه طرز زندگى خود را عوض كنند .\r\nسردار يونانى پيام صلح طلبانهء آنان را پذيرفت و از لشكركشى و تسلط بر خاك عربستان منصرف شد . « 1 »\r\n2 . بخش مركزى و شرقى كه آن را « صحراى عرب » مىنامند و منطقهء « نجد » كه جزء همين قسمت است ، سرزمين مرتفع و داراى آبادىهاى مختصرى است و پس از تسلط سعودىها ، ناحيه « رياض » كه پايتخت آنان است ، از مراكز مهم عربستان شده است .\r\n3 . بخش جنوب غربى شبه جزيره كه آن را « يمن » مىنامند ، طول آن از شمال به جنوب در حدود 750 كيلومتر و از غرب به شرق در حدود چهارصد كيلومتر است . مساحت اين كشور را شصت هزار ميل مربع تخمين زده‌اند ، ولى وسعت سابق آن ، بيش از اين بوده و قسمتى از آن ( عدن ) در نيم‌قرن اخير تحت الحمايه انگلستان بود ، از اين لحاظ حد شمالى آن نجد و حد جنوبى آن عدن و از مغرب به درياى سرخ و از مشرق به صحراى « الربع الخالى » منتهى مىشود .\r\nاز شهرهاى معروف يمن ، شهر تاريخى « صنعاء » است و از بنادر معروف يمن ، بندر « الحديده » است كه در كنار درياى سرخ قرار دارد .\r\nناحيهء يمن ، پرنعمت‌ترين محلى است كه در جزيره ديده مىشود ، سابقهء\r\n\r\n\r\n","description":"","footnote":"\r\n( 1 ) . گوستاولوبون ، تمدن اسلام و عرب ، ص 93 - 94 .\r\n","page_name":" 26 ","page_number":26},
  {"content":"\r\n\r\nتمدن درخشان و با عظمتى دارد ؛ يمن مقر سلطنت ملوك « تبايعه » ( جمع تبع ) بود و آنان ساليان دراز در يمن حكومت كرده‌اند ، يمن قبل از اسلام ، مركز مهمّ تجارت بود و در حقيقت چهار راه عربستان به شمار مىرفت . معادن زرخيز عجيبى داشت و طلا و نقره و احجار كريمهء آن ، به خارج كشور صادر مىگرديد .\r\nآثار و نمونه‌هاى تمدن آن روز يمن تا امروز باقى است . مردم باهوش يمن ، در دورانى كه وسايل كارهاى سنگين در دست بشر نبود ، توانسته بودند با همت بلند خود ساختمان‌هاى جالب و مرتفع ، بنا كنند .\r\nسلطان‌هاى يمن ، حكومت‌هاى بىمنازعى داشتند ، ولى در عين حال از اجراى نظام نامهء حكومت كه دانشمندان يمن تصويب و تدوين كرده بودند خوددارى نمىكردند و در قسمت كشاورزى ، باغدارى ، گوى سبقت را از ديگران ربوده ، آيين‌نامه‌اى دقيق براى كشت و زرع زمين‌ها و آبيارى مزارع و باغ‌ها تهيه كرده و به مورد اجرا گذاشته بودند . از اين لحاظ ، كشورشان از كشورهاى ممتاز و مترقى آن دوران شمرده مىشد .\r\n« گوستاولوبون » - مورخ معروف فرانسوى - دربارهء يمن مىنويسد :\r\nدر تمام عربستان نقطه‌اى خرّم‌تر و حاصل‌خيزتر از يمن نيست .\r\n« ادريسى » مورخ شهير قرن دوازده ، دربارهء شهر « صنعاء » چنين مىنويسد :\r\nآنجا دار السلطنهء عربستان و پايتخت يمن است و ابنيه و قصور اين شهر ، معروف دنياست ، منازل و مساكن معمولى شهر با سنگ‌هاى تراشيده بنا شده است .\r\nاين آثار شگفت‌آورى كه از حفارىها و كاوش‌هاى اخير خاورشناسان به دست آمده است ، تمدن شگفت‌انگيز دوران گذشتهء يمن را ، در قسمت‌هاى مختلف آن « مأرب » ، « صنعا » و « بلقيس » ثابت مىنمايد .\r\nدر شهر مأرب ( شهر معروف سبا ) ، كاخ‌هاى آسمان خراش كه دروازه‌ها و طاق‌هاى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nآن‌ها از طلا زينت يافته بود و ظروف طلا و نقره و همچنين تخت‌خواب‌هاى فلزى زياد وجود داشت . « 1 »\r\nاز آثار تاريخى « مأرب » ، سدّ معروف آن مىباشد ، كه هنوز آثار آن باقى است و آن را سيلى كه در قرآن ، از آن به نام « عرم » ياد شده است ، خراب كرد . « 2 »\r\n\r\n\r\n","description":"","footnote":"\r\n( 1 ) . همان ، ص 96 .\r\n( 2 ) . براى توضيح بيشتر دربارهء وضع جغرافيايى و اقتصادى و سياسى شبه جزيره ، به كتاب جغرافياى كشورهاى اسلامى مراجعه بفرماييد .\r\n","page_name":" 28 ","page_number":28},
  {"content":"\r\n\r\n\r\nعرب پيش از اسلام\r\nبراى شناختن وضع عرب قبل از اسلام ، مىتوان از منابع زير استفاده كرد :\r\n1 . تورات ( با تمام تحريف‌هايى كه در آن انجام گرفته است ) .\r\n2 . نوشته‌هاى يونانيان و روميان در قرون وسطى .\r\n3 . تواريخ اسلامى كه به قلم دانشمندان اسلامى نگارش يافته است .\r\n4 . آثار باستانى كه در حفارىها و كاوش‌هاى خاورشناسان به دست آمده و تا حدّى پرده از روى مطالبى برداشته است .\r\nبا وجود اين منابع ، نكته‌هاى زيادى در تاريخ عرب به وضوح مشخص نشده و به صورت معماى « لا ينحلّ » تاريخى درآمده است ، ولى از آنجا كه بررسى اوضاع عرب قبل از اسلام ، براى ما جنبهء پيش‌گفتارى را دارد و مقصود تجزيه و تحليل تاريخ زندگى پيامبر اسلام است ؛ از اين‌رو ، نقاط خاص و روشن از زندگى عرب قبل از اسلام را به گونهء فشرده بيان مىكنيم .\r\nبه طور مسلّم ، شبه جزيرهء عربستان از زمان‌هاى گذشته مسكن قبايل زيادى بوده كه برخى از آنان در طى حوادث نابود گرديده‌اند ، ولى در تاريخ اين سرزمين ، سه قبيله - كه تيره‌هايى نيز از آن‌ها جدا شده است - بيش از همه نام و نشان دارند :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n1 . بائده : و آن به معناى نابود شده است ، زيرا اين قوم بر اثر نافرمانىهاى پياپى ، با بلاهاى آسمانى و زمينى نابود گشتند . شايد آنان همان قوم عاد و ثمود بودند كه در قرآن مجيد از آن‌ها به طور مكرر ياد شده است .\r\n2 . قحطانيان : فرزندان يعرب بن قحطان كه در « يمن » و ساير نقاط جنوبى عربستان مسكن داشتند و آنان را عرب اصيل مىنامند . يمنىهاى امروزى و قبيله‌هاى « اوس » و « خزرج » كه در آغاز اسلام دو قبيلهء بزرگ در مدينه بودند ، از نسل « قحطان » اند . آنان حكومت‌هاى زيادى داشتند و در عمران و آبادى خاك يمن بسيار كوشيده و تمدن‌هايى را از خود به يادگار گذاشته‌اند . امروز كتيبه‌هاى آنان با اصول علمى خوانده مىشود و تا حدودى تاريخچه « قحطانى » را روشن مىكند و هر چه دربارهء تمدن عرب قبل از اسلام گفته مىشود ، همگى به همين گروه ، آن هم در سرزمين يمن بستگى دارد .\r\n3 . عدنانيان : فرزندان حضرت اسماعيل ، فرزند ابراهيم خليل عليه السّلام مىباشند كه ريشهء اين تيره را در بحث‌هاى آينده روشن خواهيم ساخت . خلاصه اينكه : ابراهيم مأمور شد كه فرزند خود اسماعيل را با مادر وى « هاجر » در سرزمين مكّه جاى دهد ، ابراهيم عليه السّلام هر دو را از خاك فلسطين به جانب درهء عميقى ( مكّه ) كه بىآب و علف بود حركت داد ، دست لطف و مهر پروردگار جهان به طرف آنان دراز گرديد و چشمهء زمزم را در اختيار آنان گذاشت ، اسماعيل با قبيلهء « جرهم » كه در نزديكى مكّه خيمه زده بودند وصلت كرد . وى صاحب فرزندان زيادى شد كه يكى از آنان « عدنان » است كه با چند واسطه ، نسب وى به اسماعيل مىرسد . فرزندان عدنان ، به تيره‌هاى گوناگونى تقسيم شدند و از ميان آنان قبيله‌اى كه مشهور شد قبيلهء قريش و در ميان آنان « بنى هاشم » بودند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nنقشه عربستان در زمان زندگى حضرت محمد صلى اللّه عليه و آله و سلّم راههاى كاروانرو علامات بيابانها\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nاخلاق عمومى عرب\r\nمقصود آن رشته از اخلاق و آداب اجتماعى است كه پيش از اسلام در ميان آنان رواج داشت ، برخى از اين رسوم در ميان تمام عرب گسترش پيدا كرده بود . به طور كلى اوصاف عمومى و پسنديدهء عرب را مىتوان چنين خلاصه كرد :\r\nاعراب زمان جاهلى و به خصوص فرزندان عدنان ، طبعا سخى و مهمان‌نواز بودند ، كمتر به امانت خيانت مىكردند ، پيمان‌شكنى را گناه غير قابل بخششى مىدانستند ، در راه عقيده فداكار بودند و از صراحت لهجه كاملا برخوردار بودند ، حافظه‌هاى نيرومندى براى حفظ اشعار و خطبه‌ها در ميان آنان پيدا مىشد و در فنّ شعر و سخنرانى سرآمد روزگار بودند ، شجاعت و جرأت آنان ضرب المثل بود ، در اسب‌دوانى و تيراندازى مهارت داشتند و فرار و پشت به دشمن را زشت و ناپسنديده مىشمردند .\r\nدر برابر اين‌ها ، يك رشته فساد اخلاق ، دامن‌گير آن‌ها شده بود كه جلوهء هر كمالى را از بين برده بود و اگر روزنه‌اى از غيب به روى آنان باز نمىشد ، به طور مسلم طومار حيات انسانى آنان درهم پيچيده مىشد ، يعنى اگر در اواسط قرن ششم ميلادى ، آفتاب روان‌پرور اسلام بر دل‌هاى آنان نتابيده بود ؛ ديگر شما امروز اثرى از عرب عدنانى مشاهده نمىكرديد و بار ديگر داستان اعراب « بائده » تجديد مىگشت .\r\nاز يك طرف ، نبودن رهبرى و فرهنگ صحيح و از طرف ديگر انتشار فساد و شيوع خرافات ، زندگانى اعراب را به صورت يك زندگانى حيوانى درآورده بود . به طورى كه صفحه‌هاى تاريخ ، براى ما از جنگ‌هاى پنجاه و صد سالهء آن‌ها - كه بر سر موضوعات كوچك و غير قابل اهميّت - داستان‌هايى نقل مىكند .\r\nوجود بىنظمى و هرج و مرج و نبودن يك حكومت مقتدر - كه بر اوضاع مسلط باشد و ياغىها را بر سر جاى خود بنشاند - سبب شده بود كه اعراب به صورت خانه به دوش زندگى كنند ، و هر سال در نقطه‌اى از بيابان‌ها با مركب و چارپايان خود ، دنبال\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآب و علف بگردند . از اين لحاظ هركجا اثرى از آب و آبادى مىديدند ، فورا دور آن حلقه زده و خيمه‌ها را بالا مىبردند و هرگاه جايى بهتر از آن به نظرشان مىرسيد دو مرتبه به صحرا گردى ادامه مىدادند .\r\nاين دربه‌درى و دوره‌گردى ، معلول دو چيز بود : يكى بدى وضع جغرافيايى عربستان از نظر آب و هوايى و مراتع ، ديگرى خون‌ريزىهاى زياد كه آنان را به مسافرت و كوچ وادار مىساخت .\r\n\r\nآيا اعراب قبل از اسلام تمدن داشتند ؟\r\n« گوستاولوبون » از بررسىهاى خود درباره اوضاع عرب جاهليت ، نتيجه گرفته است كه آنان قرنها صاحب تمدن بودند ، ساختمان‌هاى بزرگ و بلند اعراب در نقاط مختلف عربستان و داشتن روابط تجارتى با اقوام متمدن دنيا ، گواهى روشن بر تمدن آن‌هاست ، زيرا قومى كه پيش از ظهور روميان ، شهرهاى عالى بنا مىكردند و با اقوام بزرگ دنيا روابط تجارتى داشتند ، هيچ وقت نمىتوان آن را « وحشى » ناميد .\r\nوى باز در جاى ديگر ، ادبيات عرب و داشتن يك زبان كامل را ، گواه بر ريشه‌دار بودن تمدن آنان گرفته و مىگويد : اگر ما فرضا از تاريخ قديم عربستان بر چيزى واقف نبوديم ، باز مىتوانستيم نظريهء توحش اعراب را رد كنيم . چه هر حكمى كه براى زبان يك قوم است ، براى تمدن آن قوم هم همان حكم خواهد بود ، ممكن است آن‌ها هر دو دفعتا عرض وجود كنند ، لكن بىشك ، مبادى آن خيلى قديمى و از يك مدت طولانى به تدريج تشكيل يافته است . يك زبان عالى با ادبيات مربوط به آن ، ممكن نيست بدون مقدمه وجود پيدا كند ، علاوه ايجاد روابط با اقوام متمدن براى يك قوم با استعداد ، هميشه باعث ترقى است .\r\nهمو ، چند صفحه‌اى را براى اثبات يك تمدن عريض و طويل ، براى اعراب قبل از اسلام اختصاص داده است و اتّكاى وى روى سه چيز است : الف ) داشتن يك زبان عالى ؛ ب ) ايجاد روابط با ملت‌هاى مترقّى ؛ ج ) ساختمان‌هاى شگفت‌انگيز يمن كه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n« هرودت » و « ارتميدور » دو مورخ شهير مسيحى كه قبل از ميلاد مىزيستند و مسعودى و ديگران از مورخان اسلام ، نقل كرده‌اند . « 1 »\r\nجاى ترديدى نيست كه در نقاط مختلف عربستان ، اجمالا تمدن‌هايى بوده است ، ولى دليل‌هايى كه « گوستاولوبون » ارائه كرده ، نمىتواند گواه بر وجود تمدن در تمام نقاط عربستان باشد .\r\nصحيح است كه تكامل يك زبان همراه با ساير آثار تمدن پيش مىرود ، ولى نمىتوان زبان عربى را با يك زبان مستقل و غير مربوط ، به زبان‌هاى عبرانى ، سريانى ، آشورى و كلدانى دانست ، زيرا به تصديق اهل فن ، همهء اين‌ها زمانى با هم متحد بوده‌اند و از يك زبان منشعب گرديده‌اند . با اين وضع احتمال مىرود كه زبان عربى ، تكامل خود را در ميان عبرانى يا آشورى طى كرده و بعد از تكامل به صورت جداگانه‌اى درآمده است .\r\nشكى نيست كه داشتن روابط تجارى با ملت‌هاى مترقّى جهان ، گواه ترقّى و تمدن آن‌ها است ، ولى آيا تمام نقاط عربستان از اين روابط بهره‌اى داشتند ، يا اين كه غالبا منطقه حجاز از آن بىبهره بود ؟ از طرفى نيز روابط دو منطقهء حكومت‌نشين حجاز « حيره - غسان » با ايران و روم گواه تمدن آنان نيست ، زيرا تمام اين حكومت‌ها جنبهء دست‌نشاندگى داشتند ، امروزه بسيارى از كشورهاى آفريقا جزء مستعمره‌هاى دولت‌هاى غربىاند ، لكن نشانه‌اى از تمدن واقعى غرب در آنجا ، وجود ندارد .\r\nالبته تمدن شگفت‌انگيز « سبأ و مأرب يمن » را نمىتوان انكار كرد ، زيرا گذشته از آنچه در تورات ، از « هرودت » و ديگران نقل شده است ؛ مورخ نامى « مسعودى » دربارهء « مأرب » چنين مىنويسد :\r\nاز هر طرف عمارات زيبا ، درخت‌هاى سايه‌دار ، نهرهاى آب جارى ، آن را احاطه كرده بود و عرض كشور تا اين حدود بود كه يك نفر سوار قابل نمىتوانست عرض و طول آن را در\r\n\r\n\r\n","description":"","footnote":"\r\n( 1 ) . گوستاولوبون ، تمدن اسلام و عرب ، ص 78 - 102 .\r\n","page_name":" 34 ","page_number":34},
  {"content":"\r\n\r\nيك ماه قطع كند و هر مسافرى اعم از سواره و پياده كه از اين سر ، تا آن سر آن كشور عبور مىكرد ، آفتاب را نمىديد ، زيرا از هر دو طرف درخت‌هاى سايه‌دار بر معابر احاطه كرده بود . اراضى آباد و سرسبز و آب‌هاى فراوان و سلطنت پايدار آن ، معروف تمام دنيا بود . « 1 »\r\nخلاصه ، وجود اين دلايل ما را به تمدنى - كه بر تمام اقطار عربستان حكومت كند - هدايت نمىكند ، به خصوص منطقهء حجاز كه به طور مسلم بويى از اين تمدن نبرده بود ، حتى خود « گوستاولوبون » در اين باره مىگويد :\r\nعربستان به استثناى سرحدات شمال از دستبرد اجانب محفوظ مانده و كسى نتوانست آن را به تصرف خود درآورد . جهان‌گيران بزرگ از ايران ، روم و يونان كه به تمام دنيا مسافرت كرده بودند ، كمترين توجهى به عربستان نداشتند . « 2 »\r\nقدر مسلم اين است كه اگر تمام آن تمدن‌هاى اسطوره‌اى ، در همهء نقاط شبه جزيره ، مقرون به حقيقت باشد ؛ بايد گفت : هنگام طلوع آفتاب اسلام ، اثرى از آن در منطقه حجاز باقى نمانده بود . چنان كه قرآن اين موضوع را گوشزد مىكند و مىفرمايد :\r\n وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها  « 3 » ؛ اى جمعيّت عرب ! قبل از گرويدن به آيين اسلام بر لب پرتگاه آتش بوديد ، سپس اسلام شما را نجات داد .\r\nسخنان امير مؤمنان عليه السّلام در بيان اوضاع عرب قبل از اسلام ، شاهد زنده‌اى است كه آنان از نظر زندگى و انحطاط فكرى و فساد اخلاقى در وضع اسفناكى بودند .\r\nامير مؤمنان در يكى از خطبه‌هاى خود ، اوضاع عرب پيش از اسلام را چنين بيان مىكند :\r\nخداوند ، محمد صلى اللّه عليه و آله و سلّم را بيم دهندهء جهانيان و امين وحى و كتاب خود ، مبعوث كرد و شما گروه عرب در بدترين آيين و بدترين جاها به سر مىبرديد . در ميان سنگلاخ‌ها و مارهاى كر ( كه از هيچ صدايى نمىرميدند ) اقامت داشتيد . آب‌هاى لجن را مىآشاميديد\r\n\r\n\r\n","description":"","footnote":"\r\n( 1 ) . مروج الذهب ، ج 3 ، ص 373 .\r\n( 2 ) . تاريخ تمدن اسلام و عرب ، ص 96 .\r\n( 3 ) . آل عمران ( 3 ) آيه 103 .\r\n","page_name":" 35 ","page_number":35},
  {"content":"\r\n\r\nو غذاهاى خشن ( مانند آرد هستهء خرما و سوسمار ) مىخورديد و خون يكديگر را مىريختيد و از خويشاوندان دورى مىكرديد ، بت‌ها در ميان شما سرپا بود ، از گناهان اجتناب نمىكرديد . « 1 »\r\nما در اينجا سرگذشت « اسعد بن زراره » را مىآوريم كه مىتواند روشن‌گر نقاط زيادى از زندگى مردم حجاز باشد .\r\nساليان درازى آتش جنگ خانمان‌براندازى ميان دو قبيله « اوس » و « خزرج » شعله‌ور بود كه در مدينه سكنا داشتند . روزى يكى از سران « خزرج » به نام « اسعد بن زراره » براى تقويت قبيله خود ، سفرى به مكّه نمود تا با كمك‌هاى نظامى و مالى « قريش » دشمن صد سالهء خود « اوس » را سركوب سازد . وى به خاطر روابط ديرينه‌اى كه با « عتبة بن ربيعه » داشت ، به خانه وى وارد شد و هدف خود را با وى در ميان گذاشت و تقاضاى كمك كرد . دوست ديرينهء وى « عتبه » چنين پاسخ داد : ما نمىتوانيم به تقاضاى شما پاسخ مثبت دهيم ، زيرا امروز گرفتارى داخلى عجيبى پيدا كرده‌ايم ، مردى از ميان ما برخاسته ، به خدايان ما بد مىگويد ، نياكان ما را ابله و سبك عقل مىشمرد و با بيان شيرين خود ، گروهى از جوانان ما را به خود جذب كرده و از اين راه شكاف عميقى ميان ما پديد آورده است . اين مرد در غير موسم حج در « شعب ابو طالب » به سر مىبرد و در موسم حج از « شعب » بيرون آمده و در حجر اسماعيل مىنشيند و مردم را به آيين خود دعوت مىكند .\r\n« اسعد » پيش از آن‌كه با سران ديگر قريش تماس بگيرد ، تصميم گرفت به « مدينه » بازگردد ، ولى او به رسم ديرينهء عرب ، علاقه‌مند شد كه خانه خدا را زيارت كند . امّا عتبه از اين كار او را ترساند كه مبادا هنگام طواف ، سخن اين مرد را بشنود و سخنش در وى اثر بگذارد . از طرف ديگر هم ترك مكّه بدون زيارت خانهء خدا زشت و زننده\r\n\r\n\r\n","description":"","footnote":"\r\n( 1 ) . انّ اللّه بعث محمّدا صلى اللّه عليه و آله و سلّم نذيرا للعالمين و أمينا على التنزيل ، و أنتم معشر العرب على شرّ دين و في شرّ دار منيخون بين حجارة خشن ، و حيات صم ، تشربون الكدر ، و تأكلون الحشب ، و تسفكون دماءكم ، و تقطعون أرحامكم ؛ و الأصنام فيكم منصوبة ، و الآثام بكم معصوبة . « نهج البلاغه ، خ 26 » .\r\n","page_name":" 36 ","page_number":36},
  {"content":"\r\n\r\nبود ، سرانجام براى حلّ مشكل ، « عتبه » پيشنهاد كرد كه « اسعد » پنبه‌اى در گوش خود فرو برد تا سخن او را نشنود .\r\n« اسعد » آهسته وارد « مسجد الحرام » شد و آغاز به طواف كرد . در نخستين شوط ، چشمش به پيامبر اسلام افتاد ، ديد مردى در حجر اسماعيل نشسته و عده‌اى از بنى هاشم دور او را گرفته و از وى محافظت مىكنند ، ولى از ترس تأثير سخن او جلو نيامد . سرانجام در ميان طواف با خود انديشيد كه اين چه كار احمقانه‌اى است كه من انجام مىدهم ، ممكن است فردا در مدينه از من دربارهء اين حادثه سؤال‌هايى بكنند ، آن موقع من در پاسخ آنان چه بگويم ؟ از اين‌رو ، لازم ديد كه دربارهء اين حادثه اطلاعاتى به دست آورد .\r\nاو قدرى پيش آمد و به رسم عرب جاهلى سلام كرد و گفت : « أنعم صباحا . »\r\nحضرت در جواب وى فرمود : خداى من تحيّتى بهتر از اين فرو فرستاده است و آن اين است كه بگوييم : « سلام عليكم » . آن‌گاه « اسعد » از اهداف پيامبر سؤال كرد ، پيامبر در پاسخ پرسش او ، آيه‌هاى 152 و 153 ، از سورهء انعام را كه واقعا آيينه تمام‌نماى روحيات و آداب عرب جاهلى است ، تلاوت كرد . اين دو آيه كه متضمن درد و درمان ملتى بود كه 120 سال با يكديگر جنگ داشتند ؛ تأثير عميقى در دل وى گذاشت ، لذا فورا اسلام آورد و تقاضا كرد كه كسى را به عنوان مبلّغ ، به « مدينه » اعزام فرمايد و پيامبر « مصعب بن عمير » را به عنوان معلّم قرآن و اسلام ، به مدينه فرستاد .\r\nدقّت در مفاد اين دو آيه ، ما را از هرگونه بحث و مطالعه در اوضاع عرب بىنياز مىكند ، زيرا اين دو آيه آشكارا مىرساند كه بيمارىهاى مزمن اخلاقى ، زندگى عرب جاهليت را تهديد مىكرد . پيامبر فرمودند :\r\nبگو ، بياييد تا من اهداف رسالت خود را تشريح كنم . اهداف من عبارتند از :\r\n1 . من براى اين مبعوث شده‌ام كه شرك و بت‌پرستى را از بين ببرم . « 1 »\r\n\r\n\r\n","description":"","footnote":"\r\n( 1 ) .  قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً  .\r\n","page_name":" 37 ","page_number":37},
  {"content":"\r\n\r\n2 . در سرلوحهء برنامهء من احسان و نيكويى به پدر و مادر قرار گرفته است . « 1 »\r\n3 . در آيين پاك من فرزندكشى به منظور ترس از فقر ، زشت‌ترين عمل شمرده مىشود . « 2 »\r\n4 . براى اين انگيخته شده‌ام كه بشر را از كارهاى زشت دور كنم و از هر پليدى پنهان و آشكار بازدارم . « 3 »\r\n5 . در شريعت من آدم‌كشى و خون‌ريزى به ناحق اكيدا ممنوع است و اين‌ها سفارش‌هاى خدا است تا بينديشيد . « 4 »\r\n6 . خيانت به مال يتيم حرام است . « 5 »\r\n7 . اساس آيين من عدالت و كم‌فروشى حرام است . « 6 »\r\n8 . هيچ كس را به بيش از توانايى خود تكليف نمىكنيم . « 7 »\r\n9 . زبان و گفتارهاى انسان كه آيينه تمام‌نماى روحيات او است ، بايد در راه كمك به حق و حقيقت به كار افتد و جز راست نبايد بر زبان جارى شود ، اگر چه بر ضرر گوينده باشد . « 8 »\r\n10 . به پيمان‌هايى كه با خدا بسته‌ايد ، احترام بگذاريد . « 9 »\r\nاين‌ها سفارش‌هاى خداى شما است كه بايد از آن پيروى كنيد .\r\nمضامين اين دو آيه و طرز گفت و گوى پيامبر با « اسعد » گواه بر اين است كه تمام اين صفات پست ، دامن‌گير تودهء عرب بود و براى همين دليل ، رسول خدا در نخستين\r\n\r\n\r\n","description":"","footnote":"\r\n( 1 ) .  وَ بِالْوالِدَيْنِ إِحْساناً *  .\r\n( 2 ) .  وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ  .\r\n( 3 ) .  وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ  .\r\n( 4 ) .  وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ، ذلِكُمْ وَصَّاكُمْ بِهِ لَعَلَّكُمْ تَعْقِلُونَ  .\r\n( 5 ) .  وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ *  .\r\n( 6 ) .  وَ أَوْفُوا الْكَيْلَ وَ الْمِيزانَ بِالْقِسْطِ  .\r\n( 7 ) .  لا نُكَلِّفُ نَفْساً إِلَّا وُسْعَها *  .\r\n( 8 ) .  وَ إِذا قُلْتُمْ فَاعْدِلُوا وَ لَوْ كانَ ذا قُرْبى  .\r\n( 9 ) .  وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ  .\r\n","page_name":" 38 ","page_number":38},
  {"content":"\r\n\r\nبرخورد با اسعد اين دو آيه را برايش خواند و از اين طريق او را با اهداف رسالت خود آشنا ساخت . « 1 »\r\n\r\nمذهب در عربستان\r\nوقتى ابراهيم خليل ، پرچم يكتاپرستى را در محيط حجاز برافراشت و با هم‌يارى فرزند خود ، اسماعيل « كعبه » را تعمير كرد ، گروهى به او پيوستند و از اشعهء خورشيد وجودش ، دل‌هايى روشن گرديد . اما درست معلوم نيست كه تا چه اندازه آن رادمرد الهى ، توانست آيين توحيد را گسترش دهد و صفوف فشرده‌اى را از خداپرستان تشكيل دهد .\r\nامير مؤمنان ، اوضاع مذهبى ملت‌هاى عرب را چنين تشريح مىكند :\r\nمردم آن روز داراى مذهب‌هاى گوناگون و بدعت‌هاى مختلف و طوايف متفرق بودند :\r\nگروهى خداوند را به خلقش تشبيه مىكردند ( و براى او اعضايى قايل بودند ) و برخى در اسم او تصرف مىكردند ( مانند بت‌پرستان كه « لات » را از اللّه و « عزى » را از عزيز گرفته بودند ) و جمعى به غير او اشاره مىكردند ، خداوند آنان را از طريق رسول اكرم هدايت كرد و به معارف الهى آشنا ساخت . « 2 »\r\nطبقهء روشن فكر عرب ، ستاره و ماه را مىپرستيدند . تاريخ‌نويس معروف عرب ، « كلبى » كه در سال 206 هجرى وفات يافته ، چنين مىنويسد :\r\nقبيلهء « بنى مليح » جن‌پرست بودند و قبيلهء « حمير » آفتاب ، « كنانه » ماه ، « تميم » دبران ، « لخم » مشترى ، « طى » سهيل ، « قيس » شعرى و « اسد » عطارد را مىپرستيدند .\r\nاما طبقهء منحط كه اكثريّت سكنهء عربستان را تشكيل مىداد ؛ علاوه بر بت‌هاى قبيله‌اى و خانگى ، به تعداد روزهاى سال 360 بت مىپرستيدند و حوادث هر روز را\r\n\r\n\r\n","description":"","footnote":"\r\n( 1 ) . طبرسى ، اعلام الورى ، ص 35 - 40 و بحار الانوار ، ج 19 ، ص 8 - 11 .\r\n( 2 ) . « و أهل الأرض يومئذ ملل متفرّقة ، و أهواء منتشرة ، و طوائف متشتّتة بين مشبّه للّه بخلقه ، أو ملحد في اسمه ، أو مشير إلى غيره فهداهم به من الضّلالة ، و أنقذهم من الجهالة » ( نهج البلاغه ، خ 1 ) .\r\n","page_name":" 39 ","page_number":39},
  {"content":"\r\n\r\nبه يكى از آن‌ها وابسته مىدانستند .\r\nبت‌پرستى در محيط مكّه ، پس از ابراهيم خليل عليه السّلام به كوشش « عمرو بن قصى » انجام گرفت ، ولى به طور مسلم در روزهاى نخست به اين صورت گسترده نبود ، بلكه روزهاى اول آن‌ها را شفيع دانسته ، آن‌گاه گام فراتر نهاده و كم كم صاحبان قدرت پنداشتند . بت‌هايى كه دور كعبه چيده شده بود ، مورد علاقه و احترام همه طوايف بود ، اما بت‌هاى قبيله‌اى تنها مورد تعظيم يك دسته خاصى بود و براى اين كه بت هر قبيله محفوظ بماند ، براى آن‌ها جاهايى معين مىكردند و كليددارى معابد كه جايگاه بتان بود به وراثت دست به دست مىگشت .\r\nبت‌هاى خانگى ، هر شب و روز ميان يك خانواده پرستش مىشد ؛ هنگام مسافرت خود را به آن‌ها مىماليدند و در حال مسافرت براى عبادت خود ، سنگ‌هاى بيابان را مىپرستيدند و در هر منزلى كه فرود مىآمدند ، چهار سنگ انتخاب كرده و زيباتر از همه را معبود و بقيّه را پايه اجاق قرار مىدادند .\r\nاهالى مكّه ، علاقهء مفرطى به حرم داشته و هنگام مسافرت سنگ‌هايى از آن همراه خود برده و در هر منزلى فرود مىآمدند ، آن‌ها را نصب كرده و مىپرستيدند . شايد اين‌ها همان « انصاب » باشند كه به سنگ‌هاى صاف و بىشكل تفسير شده و در برابر آن « اوثان » است كه به سنگ‌هاى شكل‌دار و پرنقش‌ونگار و تراشيده معنا شده است .\r\n« اصنام » بت‌هايى بودند كه آن‌ها از زر و سيم ريخته و يا از چوب تراشيده مىشدند .\r\nخضوع اعراب در برابر بت‌ها واقعا حيرت‌انگيز بود ، آنان معتقد بودند كه با قربانىها مىتوان رضايت خاطر آن‌ها را جلب كرد و پس از قربانى كردن خون حيوان را ، به سر و صورت بت مىماليدند و در كارهاى بزرگ و سنگين با آنان مشورت مىكردند و مشورت آنان چوب‌هايى بود كه در يكى مىنوشتند « افعل » و در ديگرى « لا تفعل » سپس دست دراز مىكردند و هر كدام از آن‌ها بيرون مىآمد ، بر طبق آن عمل مىنمودند .\r\nخلاصه اين كه بت‌پرستى دين رايج بود و به صورت‌هاى گوناگون در بين آنان نفوذ\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nداشت . كعبه ، در حقيقت بت‌خانهء خدايان اعراب جاهلى بود و هر قبيله در آنجا بتى داشت و بالغ بر 360 بت به اشكال مختلف در اين خانه بود . حتى نصارى هم آنجا بر روى ستون‌ها و ديوارها ، صورت مريم و عيسى و تصوير فرشتگان و داستان ابراهيم را نقش كرده بودند . از جمله « لات » ، « منات » و « عزّى » كه قريش آن‌ها را دختران خدا مىشمردند و مورد پرستش خاص آنان بود . « لات » مادر خدايان به شمار مىآمد ؛ معبدش نزديك « طائف » قرار داشت و به صورت سنگ سفيدى بود كه پرستش مىشد . « منات » خداى سرنوشت و پروردگار مرگ و اجل بود كه معبدش بين مكّه و مدينه بود .\r\n« لات » و « عزّى » را ابو سفيان در روز احد ، همراه خويش آورده بود و از آن‌ها استمداد مىجست . گويند : يك تن از بنى اميه ، به نام « أبو احيحه سعيد بن عاص » در بستر مرگ مىگريست . ابو جهل كه به عيادتش آمده بود ، گفت : اين گريه براى چيست ؟ آيا از مرگ مىترسى كه از آن گريزى نيست ؟ گفت : نه . ليكن ، از آن مىترسم كه بعد از من ، مردم « عزّى » را نپرستند . ابو جهل گفت : « عزّى » را مردم براى تو نپرستيده‌اند ، تا به سبب مرگ تو از پرستش آن دست بردارند . « 1 »\r\nغير از اين‌ها ، خدايان ديگرى هم در ميان اعراب پرستش مىشدند . چنان كه قريش ، در داخل كعبه بتى داشت كه « هبل » خوانده مىشد . نه تنها هر قبيله داراى بت مخصوصى بود ، بلكه هر خانواده‌اى علاوه بر بت قبيله ، بت خانوادگى نيز داشت و هر يك از قبايل مختلف اشياى گوناگون را ، از ستارگان گرفته تا ماه و آفتاب ، سنگ ، چوب ، خاك ، خرما و مجسمه‌هاى مختلف مىپرستيدند كه اين بت‌ها در كعبه و ساير معابد ، مورد توجه قريش و ساير اعراب بودند . براى بت‌ها مراسم طواف و قربانى به جاى آورده مىشد و هر قبيله ، هر ساله شخصى را با تشريفاتى انتخاب مىكرد و در پيشگاه آلهه و اصنام خود قربانى مىكرد و پيكر خونينش را ، در نزديكى قربانگاه دفن مىنمود .\r\n\r\n\r\n","description":"","footnote":"\r\n( 1 ) . كلبى ، الاصنام ، ص 23 .\r\n","page_name":" 41 ","page_number":41},
  {"content":"\r\n\r\nاين بيان مىرساند كه چگونه صفحه جزيرة العرب ، از خانه تا بيابان و از خانهء خلق تا خانهء خالق ، انباشته و آكنده از آلهه و اصنام بود . « 1 »\r\nبر اثر پرستش اين معبودهاى پوشالى گوناگون ، تضادها و تعارض‌ها و جنگ‌ها و اختلاف‌ها و كشت و كشتارها و بالاخره بدبختىها و خسارت‌هاى مادى و معنوى فراوانى ، دامن‌گير اين صحرانشينان وحشى بود .\r\nامير مؤمنان على عليه السّلام در يكى از خطبه‌هاى خود ، درباره اعراب پيش از اسلام مىفرمايد :\r\nخدا محمد صلى اللّه عليه و آله و سلّم را ، به رسالت مبعوث ساخت تا جهانيان را بيم دهد و او را امين دستورهاى آسمانى خود قرار داد . در آن حال ، شما اى گروه عرب بدترين دين‌ها را داشتيد و در بدترين سرزمين‌ها زندگى مىنموديد و در بين سنگ‌هاى خشن و مارهاى گزنده مىخوابيديد ، از آب تيره مىنوشيديد و غذاى ناگوار مىخورديد ، خون يكديگر را مىريختيد و پيوندهاى خويشاوندى را قطع مىكرديد ، بت‌ها در ميان شما برپا بود و گناهان ، سراسر وجود شما را فرا گرفته بود . « 2 »\r\n\r\nطرز تفكر اعراب دربارهء انسان پس از مرگ\r\nآنان اين مشكل فلسفى را چنين تشريح مىكردند : روان انسان پس از مرگ به صورت پرنده‌اى ، شبيه « بوم » به نام « هامه و صدى » از كالبد بيرون مىآيد و پيوسته در كنار جسد بىروح انسان شيون مىكند و ناله‌هاى جان خراش و وحشت‌زا سر مىدهد .\r\nآن‌گاه كه كسان مرده ، وى را به خاك سپردند ؛ روح او - به صورتى كه گفته شد - به آرامگاه وى وارد مىشود و تا ابد در آنجا قرار مىگيرد ، و گاهى براى اخذ اطلاعات از اوضاع فرزندان ، بر بام خانه فرزندان مىنشيند .\r\n\r\n\r\n","description":"","footnote":"\r\n( 1 ) . به قول شاعر :\r\n معابد جمله ويرانه ، حريم كعبه بتخانه * ز خالق ، خلق بيگانه ، چه در ضرّا چه در سرّا \r\n( 2 ) . نهج البلاغه ، خ 26 .\r\n","page_name":" 42 ","page_number":42},
  {"content":"\r\n\r\nاگر انسان با مرگ غير طبيعى ، چشم از اين جهان پوشيده باشد ؛ پيوسته صدا مىزند : اسقوني . . . ! اسقوني . . . ! يعنى با ريختن خون قاتل من ، سيرابم كنيد و تا انتقام از قاتل گرفته نشود ، خاموش نخواهد شد .\r\nاينجا حقيقت روشن مىگردد و به خوبى درك مىشود كه تاريخ عرب پيش از اسلام ، با تاريخ عرب بعد از اسلام ، دو تاريخ متضاد است ، زيرا كشتن دختران و زنده به گور كردن كجا ؟ مواسات و نوازش ايتام كجا ؟ غارت و يغماگرى كجا ؟ بت‌هاى چوبى و سنگى پرستيدن كجا ؟ توجه به خداى يگانه كجا .\r\n\r\nادبيّات يا آيينه تمام‌نماى روحيات يك ملت\r\nبهترين روش براى تحليل روحيات و افكار يك ملت ، آثار فكرى و داستان‌هاى موروثى آن‌هاست . ادبيّات ، اشعار ، قصه‌ها و حكايت‌هاى هر جمعيت ، نماينده افكار و مقياس تمدن و روشن‌گر طرز تفكر آنان است . ادبيّات هر ملت ، مانند تابلوهاى نقاشى است كه از زندگانى خانواده‌اى و از يك سلسله مناظر طبيعى و اجتماع‌هاى پرغوغا ، يا صحنه‌هاى جنگ و غارت حكايت مىكند .\r\nاشعار عرب و مثل‌هايى كه در ميان آنان رايج بود ، بيش از همه چيز مىتواند قيافه حقيقى تاريخ آنان را نشان دهد . مورخى كه مىخواهد به روحيات يك ملت كاملا واقف شود ، حتى الامكان نبايد از آثار گوناگون فكرى آن‌ها به نام شعر ، نثر ، امثال ، قطعات و داستان‌هاى آن ملت غافل شود . خوش تيره‌بختانه دانشمندان اسلامى در حد مقدور ادبيات عرب جاهليت را ضبط نموده‌اند .\r\n« ابو تمام حبيب بن اوس » از ادباى شيعه بود كه در سال 231 هجرى وفات كرد . وى اشعارى نيز در مدح پيشوايان شيعه دارد . همچنين او بسيارى از اشعار زمان جاهليت را گردآورى كرده و در ده باب تنظيم كرده است : 1 . حماسه و شجاعت 2 . مراثى 3 . ادب 4 . غزل‌هاى مناسب با دوران جوانى 5 . هجا و ذم اشخاص و قبايل 6 . شعرهاى مناسب با ميهمانى و سخاوت 7 . مدايح 8 . اوصاف و حالات و سير 9 . مطايبات و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nلطيفه‌ها 10 . مذمّت زنان .\r\nاز طرف دانشمندان و ادباى اسلامى ، شرح‌هاى زيادى به منظور توضيح لغات و مقاصد گويندگان نوشته شده و خود كتاب نيز به زبان‌هاى مختلف خارجى ترجمه گرديده است كه قسمتى از آن‌ها در معجم المطبوعات است . « 1 »\r\n\r\nموقعيت زن در ميان اعراب\r\nزن محروميت عجيبى در نزد اعراب داشته ؛ به طورى كه با فجيع‌ترين وضع زندگى مىكرده است . و براى كشف حقيقت ، دهمين باب اين كتاب دليل روشنى است .\r\nگذشته از اين ، آيات قرآنى كه در مذمّت اعمال ناشايست آنان نازل گرديده است ، انحطاط اخلاقى آنان را در اين قسمت روشن مىسازد . قرآن كريم ، عمل ناشايست آنان ( كشتن دختران ) را چنين بيان كرده و مىفرمايد :\r\n وَ إِذَا الْمَوْؤُدَةُ سُئِلَتْ  « 2 » ؛ روز قيامت روزى است كه از دختران زنده به گور شده سؤال مىشود .\r\nراستى انسان بايد تا چه اندازه گرفتار انحطاط اخلاقى باشد كه ميوهء دل خود را پس از رشد و نمو يا در همان روزهاى ولادت ، زير خروارها خاك پنهان كند و از فرياد و نالهء او متأثر نشود .\r\nنخستين طايفه‌اى كه در اين موضوع پيش‌قدم شد ، قبيله « بنى تميم » بود . « نعمان بن منذر » فرمانرواى عراق ، براى سركوب كردن مخالفان با لشكر انبوهى مخالفان خود را تارومار ساخت . اموال آنان را مصادره و دخترانشان را اسير كرد . نمايندگان « بنى تميم » به حضور او رسيدند و درخواست كردند كه دختران آنان را بازگرداند ، ولى به دليل اين كه برخى از اسيران در محيط زندان ، ازدواج كرده بودند ، « نعمان » آنان را مخيّر كرد كه : يا روابط خود را با پدران قطع كنند و در آن سرزمين با شوهران به سر ببرند و يا\r\n\r\n\r\n","description":"","footnote":"\r\n( 1 ) . معجم المطبوعات ، ص 297 .\r\n( 2 ) . تكوير ( 81 ) آيه 8 .\r\n","page_name":" 44 ","page_number":44},
  {"content":"\r\n\r\nاين كه طلاق گرفته به وطن خود بازگردند . دختر قيس بن عاصم ، محيط زناشوئى را مقدم داشت . آن پيرمرد سال خورده كه يكى از نمايندگان قبيله « بنى تميم » بود ، از اين عمل به شدت ناراحت شد و با خود عهد كرد كه بعد از اين دختران خود را ، در آغاز زندگى نابود سازد و كم‌كم همين رسم به بسيارى از قبايل سرايت كرد .\r\nوقتى قيس بن عاصم ، خدمت رسول اكرم صلى اللّه عليه و آله و سلّم شرف‌ياب شد ، يكى از انصار ، از دختران وى سؤال كرد . « قيس » در پاسخ گفت : من تمام دختران خود را زنده به خاك كرده‌ام و كوچك‌ترين ناراحتى در دل خود احساس نكرده‌ام ( مگر يك بار ! ) موقعى كه من در سفر بودم ، ايام وضع حمل همسرم نزديك بود . اتفاقا سفرم به طول انجاميد ، پس از مراجعت ، از حمل همسرم پرسيدم . وى در پاسخ من گفت : به عللى بچه مرده به دنيا آمد ، او در حقيقت دختر زاييده بود و از ترس من ، دختر را به خواهران خود سپرده بود . سال‌ها گذشت و ايام جوانى و طراوت دختر فرارسيد و من كوچك‌ترين اطلاعى از وجود وى نداشتم تا اينكه روزى در خانه نشسته بودم ، ناگهان دخترى وارد خانه شد و سراغ مادرش را گرفت ، دخترى بود زيبا و گيسوانش را به هم بافته و گردن‌بندى در گردن انداخته بود . من از همسر خود پرسيدم كه اين دختر زيبا كيست ؟\r\nوى در حالى كه اشك در چشمانش حلقه زده بود ، گفت : اين دختر تو است . همان دخترى است كه هنگام مسافرت تو به دنيا آمده ، از ترس تو پنهان كرده بودم . سكوت من در برابر همسرم ، نشانهء رضايت بود . او تصور كرد كه من دست خود را ، آلوده به خون وى نخواهم كرد . لذا روزى همسرم با خيال مطمئن از خانه خارج گرديد ، من به موجب پيمان و عهدى كه داشتم ، دست دخترم را گرفته به يك محلى دور دست بردم ، در صدد حفر گودال برآمدم . هنگام حفر ، دختر مكرر از من مىپرسيد : « منظور از كندن زمين چيست ؟ » پس از فراغ دست وى را گرفته ، كشان‌كشان او را در ميان گودال افكندم و خاك‌ها را به سر و صورت او ريخته و به ناله‌هاى دل‌خراش وى گوش ندادم .\r\nاو همچنان ناله مىكرد و مىگفت : « پدر جان مرا زير خاك پنهان مىسازى و در اين گوشه تنها گذاشته به سوى مادرم برمىگردى ؟ » ولى من خاك‌ها را مىريختم تا آنجا\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nكه او زير خروارها خاك پنهان گرديد .\r\nآرى ، يگانه موردى كه دلم سوخت ، همان بوده وقتى سخنان قيس پايان يافت ، چشم‌هاى رسول خدا صلى اللّه عليه و آله و سلّم پر از اشك شده بود ، اين جمله را فرمود :\r\nإنّ هذه لقسوة و من لا يرحم لا يرحم ؛ اين عمل يك سنگ‌دلى است و ملتى كه رحم و عواطف نداشته باشند ، مشمول رحمت الهى نمىگردند . « 1 »\r\n\r\nموقعيت اجتماعى زن نزد اعراب\r\nزن در نزد اعراب ، مانند كالايى خريدوفروش مىشد و از هر گونه حقوق اجتماعى و فردى ، حتى حقّ ارث ، محروم بود . روشن‌فكران عرب ، زن را در شمار حيوانات قرار داده‌اند ؛ از همين‌رو آنان را جزء لوازم و اثاث زندگى مىشمردند . در سايهء همين عقيده ، اين مثل : « و إنّما أمّهات النّاس أوعية ؛ مادران حكم ظروف را دارند كه فقط براى جاى نطفه آفريده شده‌اند » ، در ميان آنان رواج كامل داشت .\r\nغالبا از بيم قحطى و احيانا از ترس آلودگى ، دختران خود را روز اول تولد ، سر مىبريدند و يا از بالاى كوه بلند به دره عميقى پرتاب مىكردند و گاهى در ميان آب غرق مىكردند . قرآن كتاب بزرگ آسمانى ما كه در نظر خاورشناسان غير مسلمان ، لااقل به عنوان يك كتاب تاريخى و علمى دست نخورده شناخته مىشود ؛ در اين باره سرگذشت عجيبى را نقل كرده و مىفرمايد :\r\nهنگامى كه خبر تولّد دختر به يكى از آن‌ها داده مىشد ؛ رنگ وى سياه مىشد و در ظاهر ، خشم خود را فرو مىبرد و بر اثر اين خبر بد ، از قوم خود متوارى مىگرديد و نمىدانست آيا مولود مزبور را با خوارى نگاه دارد يا در خاك پنهان سازد ؟ راستى چه حكم و قضاوت زشتى دارند ! » . « 2 »\r\n\r\n\r\n","description":"","footnote":"\r\n( 1 ) . ابن اثير ، در اسد الغابه ، مادّه قيس ، از او نقل كرده كه پيامبر صلى اللّه عليه و آله و سلّم پرسيد : تاكنون چند دختر زنده بگور كردى ، گفت :\r\n12 دختر . اين سرگذشت در كتاب حياة محمد ، نگارش « محمد على سالمين » ص 24 - 25 نقل شده است .\r\n( 2 ) . نحل ( 16 ) آيه 60 .\r\n","page_name":" 46 ","page_number":46},
  {"content":"\r\n\r\nاسف‌انگيزتر از همه ، نظام ازدواج آنان بود كه در جهان نظيرى نداشت ؛ مثلا براى همسر ، حدّ معينى قايل نبودند و براى خالى كردن شانه از زير بار مهريه ، زنان را اذيت مىكردند و چنان كه زنى بر خلاف عفت رفتارى مىكرد ، مهر او به كلى از بين مىرفت .\r\nگاهى از همين قانون سوء استفاده كرده ، زنان خود را متهم مىساختند تا بتوانند از دادن مهر امتناع ورزند . گرفتن همسران پدر ، در صورت طلاق يا مرگ پدر ، براى اولاد اشكال نداشت . هنگامى كه از شوهر خود طلاق مىگرفتند ، حق ازدواج منوط به اذن شوهر اول بود و اذن شوهر نخستين هم غالبا با دريافت مهر انجام مىگرفت .\r\nوارث‌ها ، زن را نيز مانند اثاث خانه تملك كرده و با افكندن روسرى به سر زن ، مالكيت خود را اعلام مىكردند .\r\n\r\nمقايسه‌اى كوتاه\r\nاگر خواننده گرامى حقوق زن را در اسلام ملاحظه كند ؛ جدا اذعان خواهد نمود كه اين احكام و مقررات و اين قدم‌هاى مؤثر در اصلاح و تحكيم حقوق زن كه از طريق پيامبر اسلام برداشته شده ، خود گواه روشن بر حقانيت و ارتباط وى با جهان وحى است ، زيرا چه دلسوزى و مراعات بالاتر از اينكه ( علاوه بر اين كه در آيات و احاديث ، حقوق زن را تثبيت نموده و عملا پيروان خود را به مهربانى با آنان دعوت كرده است ) در خطبهء « حجة الوداع » نيز زنان را به اين عبارت به مردان توصيه كرد .\r\nاى مردم ! شما بر زنان خود حقى داريد و آن‌ها هم بر شما حقى ، درباره آن‌ها سفارش به نيكى كنيد ، زيرا كمك و مددكار شما هستند . . . از آنچه خود مىخوريد به آنان بدهيد و از آنچه خود مىپوشيد بر آنان بپوشانيد . « 1 »\r\n\r\n\r\n","description":"","footnote":"\r\n( 1 ) . أيّها النّاس ، فإنّ لكم على نسائكم حقّا ، و لهنّ عليكم حقّا ، و استوصوا بالنّساء خيرا ؛ فإنّهنّ عندكم عوان . . . أطعموهنّ ممّا تأكلون ، و ألبسوهنّ ممّا تلبسون . اين جمله‌ها در خطبهء « حجة الوداع » ، با تفاوت‌هاى مختصرى وارد شده است .\r\n« ر . ك : تحف العقول ، ص 33 - 34 » .\r\n","page_name":" 47 ","page_number":47},
  {"content":"\r\n\r\n\r\nسلحشورى اعراب\r\nاز نظر روحى مىتوان گفت كه اعراب قبل از اسلام ، نمونهء كامل انسان طمع‌كار و حريص بودند و علاقه وافرى به ماديات داشتند . آنان به همه چيز از نظر منافع مىنگريستند و هميشه براى خود نوعى كرامت و شرف و برترى نسبت به سايران مىانديشيدند . آزادى را بىنهايت دوست داشتند ، لذا از هر چيزى كه آزاديشان را محدود مىكرد ، متنفر بودند . « 1 »\r\n« ابن خلدون » دربارهء آن‌ها مىگويد :\r\nاين قوم بر حسب طبيعت ، وحشى و يغماگر بودند و موجبات وحشىگرى ، چنان در ميان آن‌ها استوار بود كه همچون خوى و سرشت آنان شده بود و از اين خوى لذت مىبردند ، زيرا در پرتو آن از قيود فرمان‌برى حكام و قوانين سرباز مىزدند و به سياست كشوردارى نافرمانى مىكردند و پيداست كه چنين خوى و سرشتى ، با عمران و تمدن منافات دارد . . .\r\nسپس اضافه مىكند :\r\nخوى آنان غارت‌گرى بود ، هر چه را در دست ديگران مىيافتند ، مىربودند و تاراج مىكردند و روزى آنان در پرتو نيزه‌ها فراهم مىآمد و در ربودن اموال ديگران ، حد معينى قايل نبودند ، بلكه چشم ايشان به هر گونه ثروت يا ابزار زندگى مىافتاد ، آن را غارت مىكردند . « 2 »\r\nآرى غارت‌گرى و جنگ و قتال ، از عادات ثانويه آن قوم بود . گويند يكى از عرب‌ها پس از شنيدن صلح و صفاى بهشت از زبان پيامبر ، پرسيد : آيا در بهشت جنگ هم وجود دارد يا نه ؟ همين كه گفتند : نه . گفت : پس به چه درد مىخورد . در تاريخ عرب ، بيش از 1700 جنگ ضبط شده و برخى از اين جنگ‌ها ، گاه تا يكصد سال و بيشتر به\r\n\r\n\r\n","description":"","footnote":"\r\n( 1 ) . اسلام و جاهليت ، ص 245 .\r\n( 2 ) . ترجمهء مقدمه ابن خلدون ، ج 1 ، ص 285 و 286 .\r\n","page_name":" 48 ","page_number":48},
  {"content":"\r\n\r\nطول انجاميده است ، يعنى چندين نسل با يكديگر در جنگ و نبرد بودند و گاهى يك موضوع بسيار جزئى ، سبب جنگ‌هاى طولانى و كشت و كشتار فراوان مىگرديد . « 1 »\r\nعرب جاهلى معتقد بود كه : « خون را جز خون نمىشويد » . داستان « شنفره » كه به افسانه شبيه است ، مىتواند ميزان « عصبيّت جاهلى » را نشان دهد . يكى از افراد قبيلهء « بنى سلمان » به « شنفره » اهانت مىكند و او براى انتقام ، تصميم مىگيرد كه صد نفر از آنان را بكشد . سرانجام پس از مدت‌ها كمين كردن و آوارگى ، نود و نه نفر را مىكشد ، تا آن‌كه جمعى از دزدان بر سر چاهى او را مىكشند . استخوان جمجمه او پس از سال‌ها ، كار خود را مىكند و صدمين نفر را هم از آن قبيله مىكشد . داستان چنين بود كه وقتى رهگذرى ، از « بنى سلمان » عبور مىكرد ، طوفان جمجمه را به شدت به پايش مىزند و او از درد شديد پا مىميرد . « 2 »\r\nاعراب ، آن چنان با خون‌ريزى و غارت‌گرى خو گرفته بودند كه هنگام مفاخره ، تاراج اموال ديگران را يكى از افتخارهاى خود مىشمردند .\r\nيك شاعر جاهلى ، وقتى زبونى و ناتوانى قوم خود را ، در امر غارت مىبيند ، آرزو مىكند كه اى كاش به جاى اين گروه ، قوم ديگرى داشت كه وقتى بر اسب‌هاى خود سوار مىشدند ، دست به تاراج و غارت مىزدند . « 3 »\r\nقرآن مجيد درباره اين قوم ، مىفرمايد :\r\n\r\n\r\n","description":"","footnote":"\r\n( 1 ) . العرب قبل الاسلام ، ص 128 ؛ يكى از حوادث تاريخى عرب قبل از اسلام ، جنگ ممتدى است كه در تاريخ به « حرب داحس و غبراء » معروف است . « داحس » و « غبراء » رئيس قبيله نام دو اسب است . داحس نام اسب قيس بن زهير رئيس قبيلهء بنى عبس ، و غبراء نام اسب حذيفه بنى فزاره است ، هر يك از اين دو رئيس اسب خود را تندروتر از ديگرى مىدانستند ، كار به مسابقه اسب‌دوانى كشيد ، اما پس از پايان مسابقه هر كدام مدعى برد امتياز مسابقه بودند و همين امر ساده سبب وقوع قتلى شد . طايفه مقتول نيز شخصى ، از طايفه قاتل را كشتند ، ولى كار به همين جا خاتمه نيافت ، بلكه اين دو قتل مقدمهء آغاز جنگ سختى ميان اين دو قبيله بزرگ و هم‌پيمانان آنان شد ، كه از سال 568 تا 608 ، ادامه يافت و جمع بيشمارى از طرفين كشته شدند . « ر . ك : تاريخ العرب و آدابهم ، ص 47 و الكامل في التاريخ ، ج 1 ، ص 204 » .\r\n( 2 ) . فليپ حتى ، تاريخ عرب ، ج 1 ، ص 111 .\r\n( 3 ) .\r\n فليت لي بهم قوما إذا ركبوا * شنّوا الإغارة فرسانا و ركبانا \r\n","page_name":" 49 ","page_number":49},
  {"content":"\r\n\r\n وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها  « 1 » ؛ اى جمعيّت عرب ، قبل از اسلام ، بر لب پرتگاه آتش بوديد ، خدا از طريق پيامبر شما را نجات داد .\r\n\r\nاخلاق عمومى عرب جاهلى\r\nبه هر حال ، عوامل مختلف مانند جهل و تنگى معيشت و نداشتن نظام صحيح زندگى ، وحشىگرى و درنده‌خويى و تنبلى و بىحالى و ديگر رذايل اخلاقى ، محيط عربستان را به نحو بارزى تاريك كرده و كم‌كم امور شرم‌آورى را در ميان آن قوم ، معمول و قانونى ساخته بود .\r\nغارت و چپاول ، قمار ، ربا و اسيرگيرى افراد ، در زندگى عرب جاهلى كارى متداول بود . يكى ديگر از عادات زشت آنان ، باده‌گسارى بود . اين عادت نكوهيده ، چنان در جامعه آنان نفوذ داشت كه جزء سرشت آن قوم شده بود . شاعران آن سرزمين ، قريحه‌هاى شعرى خود را بيشتر در وصف شراب و شرح باده‌گسارى به كار مىبردند و ميخانه‌ها در تمام ساعات براى نوشيدن انواع شراب‌ها آماده بود و پرچمى بر فراز آن‌ها در اهتزاز بود . باده‌فروشى به قدرى در آن محيط رواج گرفته بود كه كلمهء تجارت در عرف آنان ، برابر باده‌فروشى بود .\r\nدر نظر عرب جاهلى « اخلاق » ، نوع ديگرى تفسير مىشد ؛ مثلا غيرت و شجاعت و مروّت را مىستودند ، ولى مفهوم شجاعت در نظر آنان عبارت از سفاكى و فزونى عدّهء مقتولان در جنگ بود . غيرت در نظر آن‌ها طورى تفسير مىشد كه زنده به گور كردن دختران ، از مراتب عالى و نهايى غيرتمندى به حساب مىآمد . وفا و يگانگى را در اين مىديدند كه از هم‌پيمانان يا افراد قبيلهء خود در هر حادثه جانب‌دارى كنند ، خواه حق باشد يا باطل . « 2 » آنان در زندگى فقط به زن و شراب و جنگ دل‌بستگى داشتند .\r\n\r\n\r\n","description":"","footnote":"\r\n( 1 ) . آل عمران ( 3 ) آيه 103 .\r\n( 2 ) . شعار آنان اين بود : انصر أخاك ظالما و مظلوما : برادر خود را در حال ستمگرى و ستم‌كشى يارى كن . هر چند اين جمله در لسان پيامبر به صورت صحيح تفسير شده است .\r\n","page_name":" 50 ","page_number":50},
  {"content":"\r\n\r\n\r\nخرافات و افسانه‌پرستى نزد عرب\r\nقرآن مجيد ، هدف‌هاى مقدس بعثت پيامبر اسلام را با جمله‌هاى كوتاهى بيان كرده است . در يكى از آن آيه‌ها - كه شايان توجه بيشتر است - چنين آمده است :\r\n وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  « 1 » ؛ پيامبر اسلام تكاليف شاق و غل و زنجيرهايى را كه بر آن‌ها است برمىدارد .\r\nاكنون بايد ديد مقصود از غل و زنجيرى كه در دوران طلوع فجر اسلام ، به دست و پاى عرب دوران جاهليت بود چيست ؟ بديهى است كه مقصود ، غل و زنجير آهنين نيست ، بلكه منظور همان اوهام و خرافاتى است كه فكر و عقل آن‌ها را از رشد و نمو بازداشته بود و چنين گيرودارى كه به بال فكر بشر بسته شود ، به مراتب از سلسله آهنين ، زيان‌بخش‌تر است ، زيرا زنجيرهاى آهنين پس از گذشتن مدتى ، از دست و پا برداشته مىشود و فرد زندانى با فكر سالم و منزه از خرافات گام در زندگى مىگذارد ، اما سلسله‌هايى كه از اوهام و اباطيل ، بسان رشته‌هاى سردرگم ، به عقل و شعور و ادراك انسان پيچيده مىشود ، چه‌بسا تا دم مرگ ، با انسان همراه است و او را از هر گونه تلاش ، حتى براى باز كردن اين قيد و بند بازمىدارد . انسان با فكر سالم و در پرتو عقل و خرد مىتواند هر گونه قيد و بند آهنين را درهم شكند ، ولى تلاش انسان بدون فكر سالم و دور از هرگونه وهم و خيال ، نقشى بر آب و عارى از فايده مىشود .\r\nيكى از بزرگ‌ترين افتخارهاى پيامبر گرامى اين است كه با خرافات و اوهام و افسانه و خيال مبارزه كرد و عقل و خرد بشر را از غبار و زنگ خرافات شست‌وشو داد و فرمود : من براى اين آمده‌ام كه قدرت فكرى بشر را تقويت كنم و با هر گونه خرافات - به هر رنگ كه باشد - حتى اگر به پيشرفت هدفم كمك كند سرسختانه مبارزه كنم .\r\nسياست‌مداران جهان كه جز حكومت بر مردم غرض و مقصدى ندارند ، پيوسته از\r\n\r\n\r\n","description":"","footnote":"\r\n( 1 ) . اعراف ( 7 ) آيه 157 .\r\n","page_name":" 51 ","page_number":51},
  {"content":"\r\n\r\nهر پيشامدى به نفع خود استفاده مىكنند . حتّى اگر افسانه‌هاى باستانى و عقايد خرافى ملّتى به رياست و حكومت آن‌ها كمك كند . از ترويج آن خوددارى نمىكنند و اگر آنان ، افرادى متفكر و منطقى باشند ، در اين صورت به نام احترام به افكار عمومى و عقايد اكثريت ، از افسانه‌ها و اوهام - كه با ميزان و مقياس عقل تطبيق نمىكند - طرف‌دارى مىكنند .\r\nولى پيامبر اسلام ، نه تنها از آن عقايد خرافى كه به ضرر خود و اجتماع تمام مىشد جلوگيرى مىكرد ، بلكه حتى اگر يك افسانه محلى و فكرى بىاساس به پيشرفت هدف او كمك مىكرد ، با تمام قوا و نيرو با آن مبارزه كرده و مىكوشيد كه مردم بندهء حقيقت باشند نه بندهء افسانه و خرافات . اين داستان عملكرد وى را در مقابل چنين اوهامى مشخص مىكند :\r\n. . . يگانه فرزند ذكور حضرت پيامبر ، به نام « ابراهيم » درگذشت . پيامبر در مرگ وى غمگين و دردمند بود و بىاختيار اشك از گوشه چشمانش سرازير مىشد . روز مرگش آفتاب گرفت ، ملّت خرافى و افسانه‌پسند عرب ، گرفتگى خورشيد را نشانهء عظمت مصيبت پيامبر دانسته و گفتند : آفتاب براى مرگ فرزند پيامبر گرفته شده است . پيامبر اين جمله را شنيد ، بالاى منبر رفت و فرمود :\r\nآفتاب و ماه ، دو نشانهء بزرگ از قدرت بىپايان خدا هستند و سر به فرمان او دارند ، هرگز براى مرگ و زندگى كسى نمىگيرند . هر موقع ماه و آفتاب گرفت ، نماز آيات بخوانيد .\r\nدر اين لحظه از منبر پايين آمد و با مردم نماز آيات خواند . « 1 »\r\nفكر گرفتگى خورشيد ، به خاطر مرگ فرزند صاحب رسالت ، عقيدهء مردم را به وى راسخ‌تر مىساخت و در نتيجه به پيشرفت آيين او كمك مىكرد ، ولى او هرگز راضى نشد كه موقعيت او از طريق افسانه در دل مردم تحكيم گردد .\r\nمبارزهء وى با افسانه و خرافه كه نمونهء بارز آن ، مبارزه با بت‌پرستى و الوهيت هر\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 155 .\r\n","page_name":" 52 ","page_number":52},
  {"content":"\r\n\r\nمصنوع ممكن است ، نه تنها شيوهء دوران رسالت وى بود ، بلكه او در تمام ادوار زندگى ، حتّى در زمان كودكى با اوهام و خرافات مبارزه مىكرد .\r\nروزى كه محمد صلى اللّه عليه و آله و سلّم بيش از چهار سال نداشت و در صحرا زير نظر دايه و مادر رضاعى خود « حليمه » زندگى مىكرد ، از مادر خود درخواست كرد كه همراه برادران رضاعى خود به صحرا رود . « حليمه » مىگويد : فرداى آن روز ، محمّد را شست‌وشو دادم و به موهايش روغن زدم ، به چشمانش سرمه كشيدم ، براى اين كه ديوهاى صحرا به او صدمه نرسانند ، مهره‌اى يمانى كه در نخ قرار گرفته بود ، براى محافظت به گردنش آويختم . محمد صلى اللّه عليه و آله و سلّم مهره را از گردن درآورد و به مادر خود چنين گفت :\r\nمادر جان آرام ، خداى من كه پيوسته با من است ، نگه‌دار و حافظ من است . « 1 »\r\n\r\nخرافات در عقايد عرب جاهلى\r\nعقايد تمام ملل و جامعه‌هاى جهان ، روز طلوع ستاره اسلام ، با انواعى از خرافات آميخته بود و افسانه‌هاى يونانى و ساسانى بر افكار مللى كه مترقّىترين جامعه آن روز به شمار مىرفتند حكومت مىكرد . هم اكنون در ميان ملل مترقّى شرق ، خرافه‌هاى زيادى وجود دارد كه تمدّن كنونى نتوانسته آن‌ها را از قاموس زندگى مردم بردارد . رشد افسانه و خرافه به تناسب علم و فرهنگ ، جامعه هرچه از نظر علم و فرهنگ عقب باشد ، به همان نسبت خرافه و اوهام در ميان آنان زيادتر خواهد بود .\r\nتاريخ ، براى مردم شبه جزيره ، خرافه و افسانه‌هاى زيادى ضبط كرده است و آلوسى « 2 » بيشتر آن‌ها را در كتابش با يك سلسله شواهد شعرى و غيره گرد آورده است .\r\nانسان پس از مراجعه به اين كتاب و غير آن ، با انبوهى از خرافات رو به رو مىگردد كه مغز عرب جاهلى را پر كرده بود و اين رشته‌هاى بىاساس ، يكى از علل عقب‌افتادگى\r\n\r\n\r\n","description":"","footnote":"\r\n( 1 ) . مهلا يا أمّاه ، فإنّ معي من يحفظني . « بحار الانوار ، ج 15 ، ص 392 » .\r\n( 2 ) . سيّد محمود آلوسى ، بلوغ الارب في معرفة أحوال العرب ، ج 2 ، ص 286 - 369 .\r\n","page_name":" 53 ","page_number":53},
  {"content":"\r\n\r\nاين ملت ، از ملت‌هاى ديگر بود . بزرگ‌ترين سد ، در برابر پيشرفت آيين اسلام ، همان افسانه‌ها بود و از اين‌رو پيامبر با تمام قدرت مىكوشيد كه آثار « جاهليت » را - كه همان افسانه و اوهام بود - از ميان بردارد . هنگامى كه « معاذ بن جبل » را به يمن اعزام كرد ، به او چنين دستور داد :\r\nو أمت أمر الجاهليّة إلّا ما سنّه الإسلام و أظهر أمر الإسلام كلّه صغيره و كبيره « 1 » ؛\r\nاى معاذ ، آثار جاهليت و افكار و عقايد خرافى را ، از ميان مردم نابود كن و سنت‌هاى اسلام را كه همان دعوت به تفكر و تعقل است ، زنده كن .\r\nاو در برابر توده‌هاى زيادى از عرب كه ساليان درازى افكار جاهلى و عقايد خرافى بر آنان حكومت كرده بود ، چنين مىگفت :\r\nكلّ مأثرة في الجاهلية تحت قدمي « 2 » ؛ با پديد آمدن اسلام ، كليهء مراسم و عقايد و وسايل افتخار موهوم ، محو و نابود گرديد و زير پاى من قرار گرفت .\r\nاينك براى روشن ساختن ارزش معارف اسلام ، نمونه‌هايى را در اينجا مىآوريم :\r\n\r\n1 . آتش افروزى براى آمدن باران\r\nشبه جزيرهء عربستان ، در بيشتر فصول با خشكى رو به رو است . مردم آنجا براى نزول باران ، چوب‌هايى را از درختى به نام « سلع » و درخت زودسوز ديگرى ، به نام « عشر » گرد مىآوردند و آن‌ها را به دم گاو بسته ، گاو را تا بالاى كوه مىراندند . سپس چوب‌ها را آتش زده ، به جهت وجود مواد محترقه در چوب‌هاى « عشر » شعله‌هاى آتش از آن‌ها بلند مىشد و گاو بر اثر سوختگى شروع به دويدن و اضطراب و نعره زدن مىكرد و آنان اين عمل ناجوان‌مردانه را ، نوعى تقليد و تشبيه به رعد و برق آسمانى انجام مىدادند . شعله‌هاى آتش را به جاى برق و نعرهء گاو را به جاى رعد ، محسوب مىداشتند و اين عمل را در بارش مؤثّر مىدانستند .\r\n\r\n\r\n","description":"","footnote":"\r\n( 1 ) . تحف العقول ، ص 25 ، و سيرهء ابن هشام ، ج 3 ، ص 412 .\r\n( 2 ) . سيرهء ابن هشام ، ج 3 ، ص 412 .\r\n","page_name":" 54 ","page_number":54},
  {"content":"\r\n\r\n\r\n2 . اگر گاو ماده آب نمىخورد ، گاو نر را مىزدند\r\nگاوهاى نر و ماده را براى نوشيدن آب ، كنار جوى آب مىبردند ، گاهى مىشد كه گاوهاى نر آب مىنوشيدند ، ولى گاوهاى ماده لب به آب نمىزدند ، آنان تصور مىكردند كه علّت امتناع ، همان وجود ديوها است كه در ميان شاخ‌هاى گاو نر جا گرفته‌اند و نمىگذارند گاوهاى ماده آب بنوشند و براى راندن ديوها به سر و صورت گاوهاى نر مىزدند . « 1 »\r\n\r\n3 . شتر سالمى را داغ مىزدند تا ديگرى بهبودى پيدا كند\r\nاگر در ميان شتران ، بيمارى پيدا مىشد و يا قرحه و تاولى در لب و دهان آن‌ها ظاهر مىگرديد ؛ براى جلوگيرى از سرايت اين بيمارى ، شتر سالمى را مىآوردند ، لب و بازو و ران او را داغ مىكردند . البته علت اين كار روشن نيست ، گاهى احتمال مىدهند كه جنبهء پيش‌گيرى داشته و يك نوع معالجه علمى بوده است ، ولى از آن نظر كه از ميان شتران زياد فقط به سر يك شتر چنين بلايى را مىآوردند ، مىتوان گفت كه يك عمل خرافى بوده و علل موهومى داشته است .\r\n\r\n4 . شترى را در كنار قبرى حبس مىكردند ، تا صاحب قبر هنگام قيامت پياده محشور نشود\r\nاگر مرد بزرگى فوت مىكرد ، شترى را در كنار قبرش در ميان گودالى حبس مىكردند و آب و علف به آن نمىدادند كه بميرد تا متوفّى روز رستاخيز بر آن سوار شود و پياده محشور نگردد .\r\n\r\n5 . شترى را در كنار قبر پى مىكردند\r\nاز آنجا كه شخص متوفّى ، در دوران زندگى براى عزيزان و مهمانان خود ، شتر نحر\r\n\r\n\r\n","description":"","footnote":"\r\n( 1 ) . شاعر عرب زبان در اين باره كه گاو نر به جرم آب نخوردن گاو ماده زده مىشد ، چنين مىگويد :\r\n فإنّي إذا كالثور يضرب جنبه * إذا لم يعف شربا و عافت صواحبه \r\n","page_name":" 55 ","page_number":55},
  {"content":"\r\n\r\nمىكرد ، براى تكريم و سپاسگزارى از وى ، بازماندگانش در پاى قبرش ، شترى را به طرز دردناكى پى مىكردند .\r\n\r\nاسلام چگونه با اين خرافات جنگيده است ؟\r\nاين گونه اعمال ( هيچ كدام با منطق و انديشه علمى سازگار نيست ، زيرا با افروختن آتش‌باران نازل نمىشود و زدن گاو نر ، تأثيرى در گاو ماده نمىگذارد و داغ كردن شتر سالم باعث بهبودى شتر بيمار نمىگردد و . . . ) ، نوعى زجر و ستم به حيوانات بوده است . اگر ما اين عقايد و رفتار را با قوانين متقن اسلام كه درباره حمايت از حيوانات وارد شده است مقايسه كنيم ، خواهيم گفت : اين شريعت ، نقطهء مقابل افكار محيط بوده است . ما در اينجا از ميان ده‌ها دستور اسلامى درباره حمايت حيوانات ، فقط به يكى از آن‌ها بسنده مىكنيم :\r\nرسول اكرم صلى اللّه عليه و آله و سلّم مىفرمايد :\r\nهر حيوان سوارى بر صاحب خود شش حق دارد : 1 . در هر منزلى فرود آمد ، آن را علوفه دهد . 2 . اگر از آبى مىگذرد ، آن را بر حيوان عرضه بدارد . 3 . بر صورت او تازيانه نزند . 4 . موقع سخن گفتن طولانى ، بر پشت آن قرار نگيرد . 5 . بار زيادتر از توانايى بر آن حمل نكند . 6 . حيوان را به پيمودن راهى وادار نكند كه از توانايى آن بيرون است . « 1 »\r\n\r\n6 . كيفيت معالجه بيماران\r\nاگر كسى را عقرب يا مار مىگزيد ، بر گردن مار و عقرب گزيده زيور آلات طلايى مىآويختند و معتقد بودند كه اگر مس و قلع همراه خود داشته باشد مىميرد . بيمارى « هارى » را كه معمولا از گاز گرفتن سگان بيمار به وجود مىآيد ، با ماليدن كمى از خون\r\n\r\n\r\n","description":"","footnote":"\r\n( 1 ) . من لا يحضره الفقيه ، ص 228 ، همچنين براى آگاهى از روايات مربوط به حقوق حيوانات « ر . ك : الشئون الاقتصادية ، ص 130 - 159 » .\r\n","page_name":" 56 ","page_number":56},
  {"content":"\r\n\r\nبزرگ قبيله بر موضع جراحت معالجه مىكردند . « 1 » اگر علايم جنون در كسى ظاهر مىگرديد ، براى راندن ارواح خبيثه به كثافات پناه برده ، كهنهء آلوده و استخوان مردگان را به گردنش مىآويختند . براى اينكه بچهء آن‌ها ديو زده نشود ، دندان روباه و گربه را به نخى بسته و به گردن بچه‌ها مىانداختند . هرگاه لب و دهان بچه‌ها كورك مىزد ، مادر بچه غربالى به سر مىگرفت و از خانه‌هاى قبيله ، نان و خرما جمع مىكرد و آن‌ها را به سگ‌ها مىداد ، تا دانه و كورك لب و دهان فرزندش بهبودى پيدا كند و زنان قبيله مواظبت مىكردند تا بچه‌هايشان از آن نان‌ها و خرماها نخورند كه مبادا آنان نيز به همين درد گرفتار شوند .\r\nبراى معالجه بيمارى جلدى ، مانند ريختن پوست بدن ، آب دهن به آن مىماليدند ، اگر بيمارى شخصى ادامه مىيافت ، تصور مىكردند كه بيمار ، حيوانى را مانند مار و غيره - كه متعلق به ديوها است - كشته است . براى پوزش خواستن از ديوها ، مجسمه‌هايى از گل به صورت شتر درست كرده و جو ، گندم و خرما بر آن حمل كرده ، در برابر سوراخ كوه مىگذاشتند و فردا به همان‌جا بازمىگشتند . اگر مىديدند كه بارها دست‌خورده است ، آن را نشانهء قبولى هدايا دانسته و مىگفتند كه بيمار خوب خواهد شد و در غير اين صورت ، معتقد بودند كه چون هديه ناچيز بوده ، لذا ديوها آن را قبول نكرده‌اند .\r\n\r\nمبارزه اسلام با اين خرافات\r\nاسلام با اين خرافه‌ها ، از راه‌هاى مختلفى مبارزه كرده است . هنگامى كه عده‌اى از اعراب بيابانى با آويزه جادويى و قلاده‌هايى كه در آن‌ها سنگ‌ها و استخوان‌ها به بند كشيده مىشد ، بيماران خود را معالجه مىكردند ، خدمت رسول خدا صلى اللّه عليه و آله و سلّم شرف‌ياب شدند و درباره مداوا با گياهان و داروهاى طبى پرسيدند ، رسول اكرم فرمود : لازم\r\n\r\n\r\n","description":"","footnote":"\r\n( 1 ) . اين معنا در اين شعر منعكس است :\r\n أحلامكم لسقام الجهل شافية * كما دماؤكم تشفى من الكلب \r\n","page_name":" 57 ","page_number":57},
  {"content":"\r\n\r\nاست بر هر فرد بيمار سراغ دارو رود ، زيرا خدايى كه درد آفريده ، دارو نيز آفريده است . « 1 » حتّى موقعى كه سعد بن ابى وقاص بيمارى قلبى گرفت ، حضرت فرمود : بايد پيش « حارث كلده » طبيب معروف ثقيف برويد ، سپس خود آن حضرت او را به داروى مخصوصى راهنمايى كرد . « 2 »\r\nعلاوه بر اين ، بياناتى دربارهء آويزه‌هاى جادوئى - كه فاقد همه گونه آثارند - وارد شده است . كه به دو روايت در اين خصوص اشاره مىشود :\r\n1 . مردى كه فرزند او دچار گلو درد شده بود ، با آويزه‌هاى جادويى وارد محضر پيامبر شد . پيامبر فرمود : فرزندان خود را با اين آويزه‌هاى جادويى نترسانيد ، لازم است در اين بيمارى از عصارهء « عود هندى » استفاده كنيد . « 3 »\r\nامام صادق عليه السّلام مىفرمود :\r\nإنّ كثيرا من التمائم شرك ؛ بسيارى از بازوبندها و آويزه‌ها شرك است . « 4 »\r\nپيامبر و اوصياى گرامى او ، با راهنمائى مردم به داروهاى زيادى كه همه آن‌ها را محدثان بزرگ اسلام ، تحت عنوان طبّ النبى و طبّ الرضا و . . . گرد آورده‌اند ، بار ديگر ضربهء محكمى بر اين اوهام - كه گريبان عرب دوران جاهليت را گرفته بود - وارد ساخته‌اند .\r\n\r\n7 . قسمت ديگرى از خرافات\r\nبراى رفع نگرانى و ترس ، از وسايل زير استفاده مىكردند : موقعى كه وارد دهى مىشدند و از بيمارى و با يا ديو مىترسيدند ، براى رفع ترس در برابر دروازهء روستا ، ده بار صداى الاغ مىدادند و گاهى اين كار با آويختن استخوان روباه به گردن همراه\r\n\r\n\r\n","description":"","footnote":"\r\n( 1 ) . التاج ، ج 3 ، ص 178 ، يعنى اين آويزه‌ها در رفع بيمارى مؤثر نيست .\r\n( 2 ) . همان ، ص 179 .\r\n( 3 ) . همان ، ص 184 .\r\n( 4 ) . « سفينه » ، مادهء « رقى » .\r\n","page_name":" 58 ","page_number":58},
  {"content":"\r\n\r\nبود . اگر در بيابانى گم مىشدند ، پيراهن خود را پشت‌رو مىكردند و مىپوشيدند .\r\nموقع مسافرت كه از خيانت زنان خود مىترسيدند ، براى كسب اطمينان نخى را بر ساقه و يا شاخه درختى مىبستند ، موقع بازگشت اگر نخ به حال خود باقى بود ، مطمئن مىشدند كه زن آن‌ها خيانت نكرده است و اگر باز ، يا مفقود مىشد زن را به خيانت متهم مىساختند .\r\nاگر دندان فرزند آنان مىافتاد ، آن را با دو انگشت به طرف آفتاب پرتاب كرده و مىگفتند : آفتاب ! دندانى بهتر از اين بده . زنى كه بچه‌اش نمىماند ، اگر هفت بار بر كشتهء مرد بزرگى قدم مىگذاشت ، معتقد بودند كه بچه‌اش باقى مىماند و . . .\r\nاين مختصرى از انبوه خرافاتى بود كه محيط زندگى اعراب دوران جاهليت را تاريك كرده و فكر آن‌ها را از پرواز به اوج تعالى بازداشته بود .\r\n\r\nاوضاع اجتماعى عربستان در آستانه ظهور اسلام\r\nنخستين گامى كه بشر براى زندگى جمعى برداشت ، زندگى قبيله‌اى بود . قبيله ، مجموع چند خانواده و قوم و خويشاوند است كه تحت رياست شيخ قبيله به سر مىبرند و ابتدايىترين صورت اجتماعى را به وجود مىآورند . زندگى آن روز عرب ، به همين منوال بود . هر قبيله ، گردهم جمع مىشدند و اجتماع كوچكى را تشكيل داده بودند . همه از رئيس قبيله فرمان مىبردند ، چيزى كه آن‌ها را به هم مرتبط ساخته بود ، همان رابطهء قوميّت و پيوند قبايلى بود . اين قبايل ، از هر لحاظ از هم جدا بودند ، آداب و رسومشان با هم تفاوت داشت ، چون تمام اقوام و قبايل ديگر اصولا بيگانه به شمار مىرفتند . هيچ‌گونه حقوق و احترامى ، به قبايل ديگر قايل نبودند . غارت اموال و كشتن افراد و دزديدن و ربودن زنان قبايل ديگر را ، جزء حقوق قانونى خود مىدانستند ؛ مگر اينكه با قبيله پيمانى داشته باشند . از طرفى ، به هر قبيله‌اى تجاوز مىشد ، آنان به خود حق مىدادند ، حتّى تمام افراد متجاوز را از دم شمشير بگذرانند ، زيرا معتقد بودند كه خون را جز خون نمىشويد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nعرب ، با قبول اسلام از حكومت قبيله‌اى به حكومت جهانى قدم گذاشت . پيامبر اسلام توانست از قبايل پراكنده عرب امّتى تشكيل بدهد . شكى نيست كه تأليف امّتى واحد ، از قبايلى كه در طول تاريخ به نزاع و تخاصم و حمله و هجوم بر يك ديگر عادت كرده بودند و خون همديگر را مىريختند ، در مدّتى اندك كارى بس بزرگ و معجزهء اجتماعى بىنظيرى است ، زيرا چنين تحوّل عظيم ، اگر نتيجهء سلسله تحولات و تطورات عادى بود ، نياز به تربيت طولانى و وسايلى بىشمار داشت .\r\n« توماس كارلايل » مىگويد :\r\nخداوند ، عرب را با اسلام ، از تاريكىها به جانب روشنائىها هدايت فرمود . از ملّت خموش و راكدى كه نه صدايى از آن درمىآمد و نه حركتى از آن محسوس بود ، ملتى پديد آورد كه از گمنامى به طرف شهرت ، از سستى به بيدارى ، از پستى به فراز ، از عجز و ناتوانى به نيرومندى سوق داده شد . نورشان از چهار طرف جهان مىتابيد ، از اعلان اسلام يك قرن نگذشته بود كه مسلمانان يك پاى در هند و پاى ديگر در اندلس نهادند . « 1 »\r\nاز مورّخان نامى غرب « مسيو رنان » در تاريخ خود مىنويسد :\r\nتا زمان اين حادثهء حيرت‌انگيز ( اسلام ) كه ناگهان نژاد عرب را به لباس جهان‌گيرى و خلّاق معانى به ما نشان داد ، هيچ‌يك از قسمت‌هاى عربستان نه جزء تاريخ تمدنى دنيا شمرده مىشد و نه از حيث علم يا مذهب نشانى از آن بود . « 2 »\r\nآرى تربيت‌شدگان عصر جاهليت ، يعنى قبايل مختلف عرب ، نه تمدنى به خود ديده بودند و نه تعليمات و قوانين و آدابى داشتند . آنان از همهء مزاياى اجتماعى كه موجب ترقى و تمدن است ، محروم بودند . بنابراين ، هيچ‌گاه انتظار نمىرفت كه چنين مردمى با آن سرعت ، به اوج مجد و عظمت نايل گردند و از زندگى كوچك قبيله‌اى ، به جانب جهان وسيع انسانيّت رهبرى شوند .\r\nملّت‌هاى جهان ، هر كدام مانند ساختمانى هستند . همان‌طور كه ساختمان اساسى ،\r\n\r\n\r\n","description":"","footnote":"\r\n( 1 ) . نقشه‌هاى استعمار در راه مبارزه با اسلام ، ص 38 .\r\n( 2 ) . تمدن اسلام و عرب ، ص 87 .\r\n","page_name":" 60 ","page_number":60},
  {"content":"\r\n\r\nبه مصالح مستحكمى نيازمند است كه طبق اسلوب صحيح و نظم كامل ساخته و پرداخته شده ، تا در مقابل باد و باران مقاومت كند و باقى و پايدار بماند ؛ سازمان يك ملّت رشيد هم ، به پايه‌هاى محكم و اساسى ، يعنى اصول و آداب كامل و اخلاق عالى انسان محتاج است تا قابل بقا و پيشرفت باشد .\r\nروى اين اصل ، بايد فكر كرد كه اين تطوّر و تحول شگفت‌انگيز ، براى اعراب جاهلى از كجا پديد آمد ؟ جمعى كه تا ديروز تمام قواى آن‌ها در راه اختلاف و نفاق به كار افتاده بود و از همهء نظام‌هاى اجتماعى دور بودند ؛ به اين سرعت شگرف ، داراى اتحاد كلمه و وحدت و الفت شوند و دولت نيرومندى تشكيل دهند كه ملّت‌هاى بزرگ جهان آن روز ، در مقابلشان خاضع شوند و مطيع و فرمان‌بردار اصول و آدابشان گردند .\r\nراستى اگر بنا بود قوم عرب به اين پيشرفت و عظمت برسند ؛ چرا اعراب يمن - كه داراى تمدن و فرهنگ بودند ، سال‌ها سلطنت‌ها ديده و حكمران‌هاى بزرگ را در دامن خود تربيت كرده بودند - به اين پيشرفت و ترقّى نرسيدند ؟ چرا اعراب « غسّان » كه مجاور شام بودند و تحت حكومت متمدن روم به سر مىبردند ، به اين درجه از رشد نرسيدند ؟ چرا اعراب « حيره » كه تا ديروز در پرتو فرمانروايى دولت عظيم ايران مىزيستند ، به اين پيشرفت نائل نگرديدند ؟ اگر آنان به اين موفقيت مىرسيدند ، زياد جاى تعجب نبود ، ولى شگفت اينجا است كه اعراب حجاز كه از خودشان هيچ تاريخى نداشتند وارث تمدن عظيم اسلامى شدند .\r\n\r\nدولت‌هاى حيره و غسّان\r\nمناطق خوش آب و هواى عربستان ، در آخرين قرن قبل از اسلام ، به طور كلّى در تحت نفوذ سه دولت بزرگ ، يعنى ايران ، روم و حبشه بود . شرق و شمال شرقى اين منطقه ، زير حمايت « ايران » و شمال غربى تابع « روم » و قطعات مركزى و جنوب تحت نفوذ « حبشه » قرار داشت . در اثر مجاورت با اين دولت‌هاى متمدن و نزاع و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nرقابت دائمى كه پيوسته بين آنان در جريان بود ؛ در سرحدّات عربستان ، دولت‌هايى نيمه مستقل و نيمه متمدن پديد آمد كه هر كدام از آن‌ها تابع دولت متمدن بزرگ هم‌جوار خود بود . دولت‌هاى « حيره » ، « غسّان » و « كنده » در شمار چنين دولت‌هايى بودند و هر كدام تحت نفوذ يكى از سه دولت ايران ، روم و حبشه قرار داشتند . « 1 »\r\nحيره : به طورى كه از آثار و اخبار برمىآيد ؛ در اوايل قرن سوم بعد از ميلاد ، بعضى از طوايف عرب ، در پايان روزگار اشكانىها ، به سرزمين مجاور فرات فرود آمدند و بر قسمتى از عراق دست يافتند . اين اعراب مهاجر ، رفته رفته روستاها و قلعه‌ها بنا كردند و شهرها پديد آوردند كه مهم‌ترين آن‌ها « حيره » بود كه در جايى ، نزديك محلّ كنونى كوفه بر كرانهء بيابان قرار داشت .\r\nاين شهر - به طورى كه از نام آن پيداست - قلعه‌اى بوده است « 2 » كه اعراب در آن سكونت داشته‌اند ، امّا اندك اندك به شهر تبديل شد . خوشى آب و هوا و فراوانى جويبارهاى فرات و مساعد بودن اوضاع طبيعى ، باعث آبادى اين سرزمين گرديد و توانست فرمانروايان صحرا را به تمدن دعوت كند و به سبب مجاورت با ايران ، از فرهنگ و تمدن نيز بهره‌مند شوند . در نزديك « حيره » كاخ‌هايى هم چون « كاخ خورنق » برپا ساختند كه جلوه و رونق خاصى بدان شهر بخشيد . عرب‌هاى اين ناحيه ، با خط و كتابت نيز آشنا شدند و شايد خط و كتابت از آنجا به ديگر جاهاى عربستان رفته است . « 3 »\r\nاميران « حيره » از اعراب « بنى لخم » بودند و از طرف پادشاهان ساسانى به شدت حمايت مىشدند . علّت حمايت پادشاهان ساسانى ، از امراى « حيره » اين بود كه مىخواستند از طريق آن‌ها ، سدّى ميان ايران و اعراب باديه پديد آورند و به يارى آنان از تجاوز و تعدّى بدويان غارت‌گر ، به حدود مرز ايران جلوگيرى كنند . نام اين اميران\r\n\r\n\r\n","description":"","footnote":"\r\n( 1 ) . از پرويز تا چنگيز ، ص 120 - 121 .\r\n( 2 ) . حيره ، در لغت سريانى به معنى دير و حرم است .\r\n( 3 ) . فتوح البلدان ، ص 457 .\r\n","page_name":" 62 ","page_number":62},
  {"content":"\r\n\r\nدر تاريخ ضبط شده است و حمزهء اصفهانى ، فهرستى از نام و مدّت عمر آن‌ها و پادشاهانى از ساسانيان كه با آنان معاصر بوده‌اند ، نقل نموده است . « 1 »\r\nهر چه هست ، سلطنت خاندان « بنى لخم » بزرگ‌ترين دولت عربى نيمه‌متمدن در منطقهء « حيره » بود . آخرين پادشاه اين سلسله « نعمان بن منذر » است كه داستان خلع و قتل او به حكم خسرو پرويز ، در تاريخ معروف است . « 2 »\r\nغسّان : در اواخر قرن پنجم ، يا اوايل قرن ششم ، گروهى از مهاجران در شمال غربى ، از گوشه و كنار عربستان فرود آمدند و در مجاورت امپراتورى روم ، كشور « غسّان » را تأسيس كردند . اين كشور تحت حمايت روم و فرمانروايان آن ، دست‌نشاندهء امپراتورىهاى « قسطنطنيه » بودند ، همان طورى كه فرمانروايان « حيره » دست‌نشاندهء پادشاهان ايران بودند .\r\nكشور « غسّان » تا حدّى متمدن بود و چون مراكز حكومت آن از يك طرف نزديك به دمشق و از طرف ديگر در جوار « بصرى » مركز خطّهء عربستان رومى واقع بود ، زير نفوذ و تأثير تمدن رومى درآمده بود .\r\nغسّانىها ، به جهت اختلافى كه با فرمانروايان لخمى حيره و ايرانيان داشتند ، متّحد و دوست روم بودند . روى هم رفته ، حدود نه يا ده امير غسّانى ، يكى بعد از ديگرى در اين كشور حكمرانى كردند .\r\n\r\nآيين رايج در حجاز\r\nآيين رايج در حجاز ، بت‌پرستى بود . فقط اقليت‌هايى از يهود ، در « يثرب » و « خيبر » زندگى مىكردند . همچنان كه ساكنان « نجران » شهر مرزى يمن و حجاز ، از آيين مسيح پيروى مىنمودند ؛ در مناطق شمالى نيز ، به خاطر مجاورت با منطقهء نفوذ روم ، مسيحيت رواج داشت . اگر از اين سه منطقهء حساس بگذريم ؛ نقاط حجاز را ، آيين\r\n\r\n\r\n","description":"","footnote":"\r\n( 1 ) . سني ملوك الارض ، ص 73 - 76 .\r\n( 2 ) . الأخبار الطوال ، ص 109 .\r\n","page_name":" 63 ","page_number":63},
  {"content":"\r\n\r\nبت‌پرستى به شكل‌هاى گوناگون و عقايد مختلف تشكيل مىداد .\r\nآرى ، گروه انگشت شمارى به نام « حنيفان » بر آيين توحيد باقى بودند كه خود را پيرو آيين ابراهيم عليه السّلام مىدانستند و تعداد آنان بسيار كم و در مقابل عرب بت‌پرست بسيار ناچيز بودند . « 1 »\r\nاز زمان حضرت ابراهيم و حضرت اسماعيل ، آيين خداپرستى ، همراه يك سلسله سنن مذهبى و اخلاقى وارد حجاز شد كه مراسم پرشكوه « حج » به احترام كعبه ، يكى از آن‌ها بود . بعدها مردى از قبيلهء « خزاعه » به نام « عمرو بن قصى » كه رياست مكّه را بر عهده داشت آئين بت‌پرستى را وارد مكّه كرد . اين شخص ، در سفر خود به شام ، ديد كه « عمالقه » مجسمه‌هاى زيبايى را مىپرستند و او از كار آن‌ها خوشش آمد و بت زيبايى به نام « هبل » را از شام به مكّه آورد و مردم را به پرستش آن دعوت كرد . « 2 »\r\nبت‌هاى مشهور عرب عبارت بودند از :\r\n1 . هبل 2 . اساف 3 . نائله 4 . لات 5 . عزّى 6 . منات 7 . عميانس 8 . سعد 9 . ذو الخلصه 10 . مناف .\r\nعلاوه بر اين‌ها ، در ميان اعراب بت‌هاى معروف ديگرى پرستش مىشد كه گاهى به طايفه‌اى و خانواده‌اى اختصاص داشت .\r\n\r\nعلم و دانش در حجاز\r\nمردم حجاز را مردم « امّى » مىخواندند . « امّى » به معناى درس نخوانده است ، يعنى يك فرد به همان حالتى كه از مادر زاييده شده است ، باقى بماند . براى شناخت ميزان ارزش علم ، در ميان عرب كافى است بدانيد كه در دوران طلوع ستارهء اسلام ، در ميان قريش فقط هفده نفر توانايى خواندن و نوشتن داشتند . در مدينه ، در ميان دو گروه\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 122 - 123 .\r\n( 2 ) . همان ، ج 1 ، ص 78 - 81 . عمالقه گروهى از اعراب پيش از اسلام بودند ، كه در طول زمان از بين رفته‌اند .\r\n","page_name":" 64 ","page_number":64},
  {"content":"\r\n\r\n« اوس » و « خزرج » فقط يازده نفر داراى چنين كمالى بودند . « 1 »\r\nبا توجه به اين بحث كوتاه و فشرده ، دربارهء مردم اين منطقه ، عظمت تعاليم اسلام ، در كليّهء شئون اعم از اعتقادى ، اقتصادى ، اخلاقى و فرهنگى نمايان مىگردد و پيوسته بايد در ارزش‌يابى تمدن‌ها حلقه قبلى را بررسى كرد ، آن‌گاه عظمت را ارزيابى نمود . « 2 »\r\n\r\n\r\n","description":"","footnote":"\r\n( 1 ) . فتوح البلدان ، ص 457 و 459 .\r\n( 2 ) . براى آگاهى گسترده از عقايد و فرهنگ و تقاليد و تيره‌هاى جامعهء عرب ، به دو كتاب زير مراجعه نماييد :\r\nالف ) آلوسى ، بلوغ الإرب في معرفة أحوال العرب .\r\nب ) جواد على ، المفصّل في تاريخ العرب قبل الإسلام . اين كتاب در ده جلد تنظيم شده و تمام مباحث مربوط به زندگى عرب جاهلى ، را ترسيم كرده است .\r\n","page_name":" 65 ","page_number":65},
  {"content":"\r\n\r\n\r\nاوضاع روم و ايران\r\nبراى به دست آوردن ارزش نهضت مقدس اسلام ، بررسى اوضاع دو محيط حائز اهميت است :\r\n1 . محيط نزول قرآن ؛ محيطى كه اسلام در آنجا ظهور و رشد و نموّ كرد .\r\n2 . بررسى افكار مردمى كه در متمدن‌ترين نقاط جهان آن روز مىزيستند .\r\nدرخشنده‌ترين نقطه‌اى را كه در آن روز تاريخ به ما معرفى مىكند ، همان دو محيط امپراتورى « روم » و « ايران » است . براى تكميل بحث بايد اوضاع هر دو كشور را از جنبه‌هاى مختلف بررسى كنيم ، تا از اين راه ارزش تمدنى كه اسلام آفريد ، روشن شود .\r\nروم آن روز ، دست‌كمى از رقيب خود ، « ايران » نداشت . جنگ‌هاى داخلى و ستيزه‌هاى خارجى كه دائما با ايران ، بر سر « ارمنستان » و غيره داشت ؛ مردم آنجا را براى پذيرش يك انقلاب جديد آماده مىساخت . اختلاف‌هاى مذهبى ، بيش از هر چيز در توسعهء اين اختلافات دخالت داشت . در ميان بت‌پرستان و مسيحيان شعلهء جنگ خاموش نمىشد ، هنگامى كه رجال كليسا حكومت را به دست گرفتند ، رقباى خود را سخت تحت فشار نهاده و اين خود به ايجاد يك اقليّت ناراضى كمك مىكرد و عامل بزرگى را كه براى پذيرش دين اسلام و استقبال گرم ملت روم ، از اين نهضت ، مىتوان شمرد ؛ محروميّت دسته‌هاى مختلف در اثر خشونت رجال كليسا بود .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاختلاف كشيشان از يك طرف و مسلك‌هاى گوناگون مذهبى از طرف ديگر ، روز به روز از سطوت و قدرت امپراتورى روم مىكاست .\r\nگذشته از اين‌ها پيوسته سفيدپوستان و زردپوستان طرف شمال و مشرق ، در نظر داشتند كه نقاط حاصل‌خيز اروپا را به دست آورند و گه گاه در برخوردهايشان خسارت‌هاى هنگفتى به يكديگر وارد مىكردند و اين خود سبب شد كه امپراتورى روم ، دو نيمه شده و به بلوك شرقى و غربى تقسيم گرديد . تاريخ‌نويسان معتقدند :\r\nاوضاع سياسى و اجتماعى و مالى روم ، در قرن ششم بسيار آشفته بود . حتّى تفوّق روم بر ايران را گواه قدرت نظامى وى نمىدانند ، بلكه معتقدند شكست ايران ، معلول بىنظمى دستگاه حاكمهء ايران بوده است . اين دو كشور كه تاج سيادت و سياست جهان را بر سر نهاده بودند ، در عصر طلوع اسلام در هرج و مرج به سر مىبردند .\r\nبديهى است كه اين اوضاع يك آمادگى و تشنگى فوق العاده‌اى ، براى پذيرش يك آيين صحيح كه به اوضاع زندگى آن‌ها سر و سامانى مىبخشد ، ايجاد مىنمايد .\r\n\r\nبحث‌هاى موسمى در روم\r\nدر برخى از كشورها جمعى بىكار و هوس‌ران ، يك سلسله مسائل پوچ و بىمعنا را به انگيزه‌هاى غير صحيح مطرح مىسازند و عمر گرانبهاى مردم را هدر مىدهند . ما براى اين مطلب ، نمونه و گواه‌هاى زيادى در بسيارى از كشورهاى مشرق زمين داريم كه فعلا مجال بحث آن نيست . اتفاقا روم آن روز بيش از همه ، گرفتار اين نوع مسائل بود ؛ مثلا امپراتوران روم و رجال سياسى ، بر اثر پيروى از برخى دستگاه‌هاى مذهبى معتقد بودند كه مسيح ، دو طبيعت و دو مشيّت دارد ، ولى برخى از مسيحيان « يعقوبى » قايل بودند كه وى فقط يك طبيعت و يك مشيّت دارد . همين مسئلهء بىاساس ، لطمهء شديدى بر استقلال و هم آهنگى روم زد و شكاف عميقى در ميان آنان ايجاد كرد به طورى كه دستگاه حاكمه مجبور بود از عقايد خود دفاع كند و براى همين جهت مخالفان را سخت تحت تعقيب قرار داد و همين فشار و انزجار روحى سبب شد كه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبرخى به دولت ايران پناه برند و هم اين‌ها بودند كه در برخورد با سپاه اسلام سنگرها را خالى نمودند و با آغوش باز سپاه اسلام را استقبال كردند .\r\nروم آن روز ، درست مانند قرون وسطاى اروپا بود كه « فلاماريون » ستاره‌شناس معروف ، داستان زير را دربارهء سطح فرهنگ اروپا در قرون وسطى شرح مىدهد .\r\nكتاب مجموعه لاهوتيه ، مظهر كامل حكمت « اسكولاستيك » در قرون وسطى بود و چهار صد سال به عنوان كتاب رسمى در اروپا تدريس مىشد . قسمتى از آن تحت اين عنوان بحث مىكند : آيا چند فرشته ممكن است در نوك سوزن جاى گيرد ؟ و يا از مردمك چشم چپ پدر جاويدانى تا مردمك چشم راست وى ، چند فرسنگ است ؟\r\nروم واژگون بخت ، در عين اين كه آن همه ستيزه‌هاى خارجى گريبان‌گيرش بود ، سيل اختلافات داخلى ، كه اكثر به رنگ مذهب جلوه مىكرد ، هر روز كشور را به لب پرتگاه نزديك مىساخت . يهود كه يك ملت شرور و دسيسه باز بودند ، چون ديدند كه فشار امپراتور مسيحى روم از حد گذشت ؛ نقشه‌هايى براى برانداختن دولت روم كشيدند و يك بار هم شهر « انطاكيه » را تصرف نمودند و گوش و بينى و لب اسقف بزرگ شهر را بريدند . حكومت روم به منظور انتقام ، پس از مدتى يهوديان « انطاكيه » را قتل عام كرد . اين كشت و كشتار بىرحمانه ، ميان دو ملت يهود و نصارى در روم چند بار تكرار شد و گاهى موج كينه‌جويى به خارج از كشور نيز سرايت كرد ؛ مثلا يهوديان ، يك مرتبه هشتاد هزار مسيحى را از ايران خريدند و به منظور انتقام از مسيحيان ، مانند گوسفند سر بريدند .\r\nاينجاست كه خوانندهء گرامى مىتواند دورنماى تاريك و پرهرج‌ومرج جهان معاصر با طلوع اسلام را ببيند و اعتراف نمايد كه اين تعاليم عالى نجات‌بخش ، از آن محيط ظلمت زده ، زاييده فكر بشر نيست و اين نسيم فرح‌بخش وحدت و اتفاق و آهنگ صلح و صفا كه هدف آيين اسلام است ، سرچشمه‌اى جز غيبت ندارد . چه طور مىتوان گفت اسلامى كه حتّى به حيوانات حق حيات داده ، مولود چنين محيط خون‌آشام است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاسلام ، تمام اين بحث‌هاى بىاساس را درباره اراده و مشيت عيسى عليه السّلام از بين برد ، و در شناسايى مسيح چنين فرمود :\r\nمسيح فرزند مريم پيامبرى بيش نبود كه پيش از وى پيامبران آمده بودند و مادر وى زن پاك‌دامن و راست‌گويى بود ؛ در عين حال هر دو غذا مىخوردند و بشر بودند . « 1 »\r\nاين آيه ، بسيارى از مباحث بيهودهء رجال كليسا را درباره روح و خون و هويّت عيسى خاتمه داد . چنان كه با تعاليم عالى و زنده كردن ملكات فاضله ، بشر را از ماجراجويى و خون‌ريزى بازداشت .\r\n\r\nايران يا مهد تمدن آن روز\r\nعلّتى كه ايجاب كرد كه ما اوضاع روم را بررسى كنيم ، همان نيز مىطلبد كه اوضاع ايران آن روز را از نظر خوانندگان بگذرانيم ، ولى بايد به اين نكته توجه نمود : اگر ما نقاط ضعف كشور نياكان خود را بيان كرديم ، نظرى جز تحليل حقايق و پى بردن به ارزش تعاليم عالى اسلام نداريم . غرور ملى و علاقه به آب و خاك ، نبايد مانع از واقع‌بينى گردد . ما در عين اينكه كشور خود را دوست داريم ، ولى از گفتن حقايق و تشريح عقايد خرافى و بيان نظام فاسدى كه در ايران معاصر با ظهور اسلام حكومت مىكرد پروايى نداريم و در اينجا همان جمله را بازگو مىكنيم كه « ارسطو » درباره مخالفت خود با استاد خود « افلاطون » گفت :\r\nافلاطون را دوست دارم ، ولى حقيقت را بيش از او دوست دارم .\r\nنقطه ضعف حكومت ايرانيان آن روز همان حكومت استبدادى و حكومت فردى آن بوده است . به طور مسلم عقل و تدبير يك نفر ، با تدبير گروهى يكسان نيست .\r\nسازش كارى و اعمال زور در حكومت‌هاى دسته جمعى كمتر است . از اين جهت عظمت و سيادت يا ضعف و زبونى ايرانيان ، با ضعف و يا توانايى دستگاه حاكمهء\r\n\r\n\r\n","description":"","footnote":"\r\n( 1 ) .  مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ  « مائده ( 5 ) آيه 75 » .\r\n","page_name":" 69 ","page_number":69},
  {"content":"\r\n\r\nفردى آنان وابستگى كاملى داشت . مطالعهء دورهء حكومت ساسانيان و نوسان‌هايى كه در طول حكومت آنان رخ داد ، گواه زنده اين مطلب است .\r\n\r\nوضع عمومى ايران مقارن ظهور اسلام\r\nظهور اسلام و بعثت پيامبر اكرم ( 611 ميلادى ) ، با دوران پادشاهى خسرو پرويز ( 628 - 590 م ) مصادف بود و در زمان خسرو پرويز ، پيامبر اسلام صلى اللّه عليه و آله و سلّم از مكّه به مدينه هجرت فرمود ( روز آدينه 16 ژوئيه 622 ) و اين واقعه ، مبدأ تاريخ مسلمانان گرديد .\r\nدر اين ايام ، دو دولت بزرگ و نيرومند ( روم شرقى و ايران ساسانى ) ، بر قسمت اعظم دنياى متمدن آن روز حكمرانى داشتند . از ديرباز براى تسلط و حكمرانى جهان ، با يكديگر در جنگ و ستيز بودند . « 1 »\r\nجنگ‌هاى ممتد ايرانيان با روميان ، از دوران سلطنت انوشيروان ( 589 - 531 م ) آغاز شد و تا زمان خسرو پرويز ادامه داشت و مدت 24 سال به طول انجاميد .\r\nخسارات سنگين و مخارج هنگفتى كه ايران و روم ، در اين جنگ‌ها متحمل شده بودند ؛ هر دو دولت را از كار انداخت و جز شبحى از اين دو قدرت نيرومند باقى نماند .\r\nبراى اينكه اوضاع ايران را از جهات مختلف به خوبى بررسى كنيم ؛ لازم است وضع حكومت‌ها را از پايان سلطنت انوشيروان ، تا آغاز ورود مسلمانان به اختصار مطالعه كنيم :\r\n\r\nتجمل‌پرستى در دوران ساسانيان\r\nپادشاهان ساسانى ، عموما تجمل‌پرست و پرتشريفات بودند . دربار پرطمطراق ساسانى و زرق و برق آن ، چشم‌ها را خيره مىساخت .\r\n\r\n\r\n","description":"","footnote":"\r\n( 1 ) . دكتر صفا ، تاريخ علوم و ادبيات در ايران ، ص 3 - 4 ، و كريستن سن ، ايران در زمان ساسانيان ، ص 267 .\r\n","page_name":" 70 ","page_number":70},
  {"content":"\r\n\r\nدر عهد ساسانيان ، ايرانيان پرچمى داشتند به نام « درفش كاويانى » كه معمولا در ميدان جنگ برافراشته مىشد و يا در جشن‌هاى پرتشريفات ساسانيان ، بر فراز كاخشان نصب مىگرديد و اين پرچم با جواهرات بسيار گرانبها تزيين شده بود . به قول يكى از نويسندگان : « جواهرات و اشياء گرانبهاى اين پرچم بىهمتا را به 1200000 درهم يا ( 30000 پوند ) تخمين كرده‌اند » . « 1 »\r\nدر كاخ‌هاى افسانه‌اى ساسانيان ، از بس جواهرات و اشياء نفيس و قيمتى و نقشه‌ها و تصويرهاى حيرت‌انگيز فراهم گرديده بود كه ديدهء بينندگان را خيره مىكرد .\r\nاگر بخواهيم غرايب و عجايب اين كاخ‌ها را بدانيم ؛ كافى است فقط نظر خود را به يك قالى سپيد و بزرگى به نام « بهارستان كسرى » بيندازيم كه در تالار يكى از كاخ‌ها انداخته بودند . « اين قالى را زمامداران ساسانى ، براى اين تهيه كرده بودند كه موقع عيش و عشرت سرحال باشند و هميشه مناظر زيبا و فرح‌انگيز فصل را تماشا كنند » . « 2 »\r\nبه طورى كه مىنويسند :\r\nاين قالى ، 150 ذراع طول داشت ، و هفتاد ذراع عرض و تمام تاروپود آن زربفت و جواهرنشان بود . « 3 »\r\nدر ميان پادشاهان ساسانى ، « خسرو پرويز » بيش از همه به تجملات علاقه‌مند بود .\r\nشمار زنان و كنيزان و خوانندگان و نوازندگان حرم‌سراى او به چندين هزار تن بالغ مىشد .\r\nحمزه اصفهانى ، در كتاب سني ملوك الارض ، تجملات خسرو پرويز را بدين گونه شرح داده است :\r\nخسرو پرويز سه هزار زن داشت و دوازده هزار كنيزك ساززن و بازيگر و شش هزار مرد پاسبان او بودند ، 8500 اسب مخصوص سوارى او بود ، 960 فيل ، دوازده هزار استر\r\n\r\n\r\n","description":"","footnote":"\r\n( 1 ) . زين العابدين رهنما ، پيامبر ، ج 1 ، ص 42 - 43 . محمد تقى خان حكيم ( معتمد السلطان ) ، در كتاب گنج دانش ، به مناسبت تحقيق درباره ايوان كسرى قالى نگارستان را به طور دقيق ترسيم كرده است .\r\n( 2 ) . زين العابدين رهنما ، پيامبر ، ج 1 ، ص 42 - 43 . محمد تقى خان حكيم ( معتمد السلطان ) ، در كتاب گنج دانش ، به مناسبت تحقيق درباره ايوان كسرى قالى نگارستان را به طور دقيق ترسيم كرده است .\r\n( 3 ) . زين العابدين رهنما ، پيامبر ، ج 1 ، ص 42 - 43 . محمد تقى خان حكيم ( معتمد السلطان ) ، در كتاب گنج دانش ، به مناسبت تحقيق درباره ايوان كسرى قالى نگارستان را به طور دقيق ترسيم كرده است .\r\n","page_name":" 71 ","page_number":71},
  {"content":"\r\n\r\nمخصوص بردن بنه و هزار شتر داشت . « 1 »\r\nسپس « طبرى » اضافه مىكند :\r\nاين پادشاه بيش از هر كس به جواهرات و ظروف و اوانى گرانبها و امثال آن علاقه داشت . « 2 »\r\n\r\nوضع اجتماعى ايران\r\nوضع اجتماعى ايران در زمان ساسانيان ، به هيچ وجه بهتر از وضع سياست و دربار نبود . حكومت طبقاتى كه از دير زمان در ايران وجود داشت ، در عهد ساسانيان به شديدترين وجهى درآمده بود .\r\nطبقات اشراف و روحانيان ، كاملا از طبقه‌هاى ديگر ممتاز بودند . تمامى پست‌ها و شغل‌هاى حساس اجتماعى مخصوص آنان بود . پيشه‌وران و دهقانان از تمام مزاياى حقوقى اجتماعى محروم بودند . به جز پرداخت ماليات و شركت در جنگ‌ها وظيفه ديگرى نداشتند .\r\n« نفيسى » دربارهء امتيازات « طبقاتى ساسانى » مىنگارد :\r\n. . . چيزى كه بيش از همه در ميان مردم ايران « نفاق » افكنده بود ، « امتيازات طبقاتى » بسيار خشنى بود كه ساسانيان در ايران برقرار كرده بودند و ريشه آن در تمدن‌هاى پيشين بوده ، اما در دوره‌ى ساسانى ، بر سخت‌گيرى افزوده بودند .\r\nدر درجهء اول ، هفت خانوادهء اشراف و پس از ايشان ، طبقات پنج‌گانه امتيازاتى داشتند و « عامّهء مردم » از آن محروم بودند . تقريبا « مالكيت » انحصار به آن هفت خانواده داشت .\r\nايران ساسانى . . . در حدود 140 ميليون جمعيت داشته است ، اگر شماره افراد هر يك از هفت خاندان را ، صد هزار تن بگيريم ، شماره مجموع آن‌ها به « هفت صد هزار » مىرسد و اگر فرض كنيم كه مرزبانان و مالكان - كه ايشان نيز تا اندازه‌اى از حقّ مالكيت بهره‌مند\r\n\r\n\r\n","description":"","footnote":"\r\n( 1 ) . سني ملوك الأرض و الأنبياء ، ص 420 .\r\n( 2 ) . تاريخ طبرى ، به نقل كريستن سن ، ص 327 .\r\n","page_name":" 72 ","page_number":72},
  {"content":"\r\n\r\nبوده‌اند - نيز هفتصد هزار نفر باشند تقريبا از اين 140 ميليون ، 5 / 1 ميليون حق مالكيت داشته و « ديگران همه » از اين حق طبيعى خداداد محروم بوده‌اند . « 1 »\r\nپيشه‌وران و كشاورزان كه از تمام مزاياى حقوقى محروم بودند ، بار سنگين مخارج اعيان و اشراف را بر دوش داشتند و در حفظ اين اوضاع سودى گمان نمىبردند ، لذا بسيارى از كشاورزان و طبقات پست و پايين اجتماع ، كارهاى خود را ترك كرده و براى فرار از ماليات‌هاى كمرشكن ، به ديرها پناهنده مىشدند . « 2 »\r\nمؤلف كتاب ايران در زمان ساسانيان ، پس از آن‌كه از بدبختى كشاورزان و كارگران ايران مىنويسد ؛ از قول يكى از مورخان غرب به نام « اميان مارسيلينوس » چنين نقل مىكند :\r\nكشاورزان و كارگران ايران در زمان ساسانيان در نهايت ذلت و خوارى و بدبختى به سر مىبردند . در موقع جنگ ، پياده از عقب لشكر حركت مىكردند . طورى آنان را خوار و بىارزش مىشمردند كه گويا بردگى براى هميشه بر ايشان نوشته شده است و هيچ اجر و مزدى در مقابل كار خود دريافت نمىكردند . « 3 »\r\nدر امپراتورى ساسانى ، تنها اقليتى كمتر از 5 / 1 % از جمعيت ، صاحب همه چيز بوده‌اند ، ولى بالغ بر 98 % مردم ايران ، همانند بردگان حق حيات نداشتند .\r\n\r\nحقّ تحصيل ويژهء طبقات ممتاز بود\r\nدر دورهء ساسانيان ، تنها اطفال توانگران و خاندان جاه و نعمت ، حقّ تحصيل علم داشتند . توده و طبقات متوسط از دانش و كسب فضيلت محروم بودند .\r\nاين عيب بزرگ در فرهنگ ايران باستان ، به قدرى واضح و روشن است كه حتى\r\n\r\n\r\n","description":"","footnote":"\r\n( 1 ) . تاريخ اجتماعى ايران ، ج 2 ، ص 6 - 24 .\r\n( 2 ) . لما ذا خسر العالم بانحطاط المسلمين ، ص 70 - 71 .\r\n( 3 ) . ايران في عهد الساسانيين ، ص 424 .\r\n","page_name":" 73 ","page_number":73},
  {"content":"\r\n\r\n« خداينامه‌پردازان » و « شاهنامه‌نويسان » با اينكه هدف آنان حماسه‌سرايى است ، به آن نيز تصريح كرده‌اند .\r\n« فردوسى » حماسه سراى معروف ايران ، در « شاهنامه » داستانى آورده است كه بهترين شاهد اين مطلب است . اين داستان در زمان انوشيروان اتفاق افتاده ، يعنى درست در زمانى كه امپراتورى ساسانى ، دوران طلايى خود را مىگذرانده است و نشان مىدهد كه در دورهء او نيز اكثريت قريب به اتفاق مردم ، حقّ تحصيل نداشتند و حتى انوشيروان دانش دوست ، هم حاضر نبود به طبقات ديگر مردم ، حقّ تحصيل علم بدهد .\r\n« فردوسى » مىگويد : كفش‌گرى حاضر شد براى مصارف جنگ ايران و روم ، گنج سيم و زر نثار كند ، با آن‌كه در آن زمان انوشيروان به كمك مالى احتياج بيشترى داشت ، زيرا حدود سيصد هزار سپاهى ايران ، دچار كمبود غذا و اسلحه بودند . داد و فغان از لشكريان برمىخيزد ، جريان را به خود شاه مىرسانند . انوشيروان از اين وضع ، پريشان خاطر مىگردد و بر فرجام خويش بيمناك مىشود . بلافاصله « بزرگمهر » وزير انديشور خود را براى چاره‌جويى فرا مىخواند و دستور مىدهد هم اكنون بايد به جانب مازندران رود و هزينهء جنگ را فراهم كند ، ولى « بزرگمهر » مىگويد : خطر ، نزديك است ، بايد فورى چاره كرد . آن‌گاه بزرگمهر ، قرضهء ملّى پيشنهاد مىكند ؛ انوشيروان توصيهء او را مىپسندد و دستور مىدهد هر چه فورى اقدام شود . بزرگمهر به نزديك‌ترين شهرها و قصبات مأمور مىفرستد و جريان را با توانگران آن محلّ در ميان مىگذارد .\r\nكفش‌گرى حاضر مىشود تمام هزينه جنگ را بپردازد . فقط اين توقع را دارد كه به يگانه پسرش - كه مشتاق تحصيل است - اجازهء تحصيل داده شود . بزرگمهر درخواست او را نسبت به عطايش كوچك مىشمارد ، به پيشگاه خسرو مىشتابد و آرزوى پير كفش‌گر را به شاه مىرساند . انوشيروان خشمگين مىشود و به وزير خود بزرگمهر پرخاش مىكند و مىگويد :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاين چه تقاضايى است كه تو مىكنى ؟ اين كار مصلحت نيست ، زيرا با خروج او از طبقه‌بندى ، سنّت طبقات مملكت بر هم مىخورد و زيان آن بيش از ارزش اين سيم و زرى است كه او مىدهد .\r\nسپس فردوسى ، از زبان انوشيروان به تشريح « فلسفهء ماكياولى » او مىپردازد :\r\n چو بازرگان بچه گردد دبير * هنرمند و با دانش و يادگير \r\n چو فرزند ما برنشيند ، به تخت * دبيرى ببايدش ، پيروز بخت \r\n هنر يابد ار مردِ موزه فروش * سپارد به دو چشم بينا و گوش \r\n بدست خردمند « مرد نژاد * نماند جز از حسرت و سرد باد . . . \r\nبدين ترتيب ، به فرمان « خسرو دادگر ! » درم‌هاى مرد كفش‌گر را پس مىفرستند .\r\n« كفش‌گر بىچاره » افسرده خاطر مىگردد و شبانگاه ، دست تظلّم و زارى كه عادت مظلومان است ، از اين همه ستم كارى و حق‌كشى ، بر درگاه داور بىپناهان بلند مىكند و زنگ عدل الهى را به صدا در مىآورد .\r\n . . . فرستاده برگشت و شد با درم * دل كفش‌گر زان درم ، پر ز غم \r\n شب آمد ، غمى شد ز گفتار شاه * خروش جرس خواست از بارگاه \r\n« 1 » با همهء اين‌ها ، دستگاه عريض و طويل تبليغاتى انوشيروان ، وى را عادل قلمداد نموده و به جامعه ايرانى تحميل كرده است . ولى اين شاه به اصطلاح عادل ، نه تنها گره اساسى را در جامعهء ايران آن روز نگشود ، بلكه سبب شد بدبختىهاى اجتماعى زيادى دامن‌گير ايرانيان گردد . تنها در غائلهء مزدك هشتاد هزار و به قولى صد هزار ايرانى را زنده به گور كرد « 2 » ، تا به خيال خود اين فتنه را از ريشه بركند .\r\nغافل از اينكه اين « فتنه » ريشه كن نگرديد ، زيرا اين گونه مجازات‌ها از بين بردن « معلول » است نه « علّت » و به اصطلاح مبارزه بر ضد بزهكار است نه جرم . ريشه فتنه نابسامانى اجتماعى و اختلاف طبقاتى و احتكار ثروت و مقام ، در دست طبقهء خاص و\r\n\r\n\r\n","description":"","footnote":"\r\n( 1 ) . مروج الذهب ، ج 1 ، ص 263 - 264 .\r\n( 2 ) . تاريخ اجتماعى ايران ، ص 618 .\r\n","page_name":" 75 ","page_number":75},
  {"content":"\r\n\r\nمحروميت اكثريت قاطع مردم و مفاسد ديگرى بود كه او با كمك سرنيزه و فشار ، مىخواست تا مردم ، خود را راضى جلوه دهند .\r\n« ادوارد براون » در مورد عدالت كه به انوشيروان نسبت مىدهند ، چنين مىنويسد :\r\nاقدامات شديدى كه بر ضد « زنادقه » به عمل آورد و موافقت و ستايش موبدان مجوس را جلب كرد و تواريخ ملّى نيز به دست همين موبدان تنظيم شد . . . « 1 »\r\nدر همين تواريخ رسمى ، انوشيروان ، پادشاهى نمونهء عدل و انسانيت معرفى شده است ، حكاياتى نقل كرده‌اند كه وى زنجيرى در بيرون بارگاه شاهى آويخته بود ، تا مظلومان دست بر آن زنند و با صداى زنگ ، شاه را به داورى فرا خوانند . « 2 »\r\nشگفتا ! در اين مدّت طولانى ، هيچ مظلومى جز الاغ پيرى ، اين زنگ را به صدا درنياورد . البته معلوم است الاغ ، جرم شهامت و جرئت خود را نمىدانسته و گرنه هرگز به سيم عدالت نزديك نمىشد .\r\nو نيز مىگويند : سلطان روم ، سفيرى به جانب سلطان عجم ، انوشيروان مىفرستد .\r\nچون چشم سفير ، بر عظمت سلطان عجم و بزرگى طاق كسرى مىافتد ؛ مىبيند سلطان بر سرير نشسته و ملوك در خدمت او حاضرند ، نگاهى به اطراف مىاندازد ، ايران را خيلى با شكوه مىيابد ، ولى در اطراف آن اعوجاج و كجى مىبيند . از درباريان جريان را مىپرسد ، به او مىگويند : اين كجى را كه ملاحظه مىكنى ، براى اين است كه اينجا خانه پيرزنى بود كه شاه خواست آن را بخرد و داخل ايوان نمايد . آن زن حاضر به فروش نشد ، انوشيروان هم او را مجبور نكرد ، لذا خانهء آن پيرزن باعث اعوجاج و كجى اين ايوان گرديد . آن سفير قسم خورد كه اين كجى بهتر از راستى است . « 3 »\r\nواقعا شگفت‌انگيز است كسى كه مىخواهد چنين بنا و ايوان با شكوهى بسازد ، آيا قبلا نقشه آن را تهيه نمىكند و بدون نقشه و زمين كافى اقدام به ساختن چنين\r\n\r\n\r\n","description":"","footnote":"\r\n( 1 ) . تاريخ ادبى ايران ، ج 1 ، ص 246 .\r\n( 2 ) . تاريخ اجتماعى ايران ، ج 1 ، ص 618 .\r\n( 3 ) . مروج الذهب ، ج 1 ، ص 264 .\r\n","page_name":" 76 ","page_number":76},
  {"content":"\r\n\r\nساختمانى مىكند ؟ و در نتيجه كاخ به صورت بناى كج در مىآيد ، آيا اين مطلب باوركردنى است ؟\r\nبعيد نيست اين نوع داستان‌ها را درباريان و موبدان ، به پاس خدمات گرانبهايى كه خسرو با نابود كردن مزدكيان به آن‌ها كرده بود به نفع خسرو جعل كرده باشند .\r\nبه قول مؤلّف كتاب ايران و اسلام ، از اين‌ها عجيب‌تر اين است كه برخى براى آن كه عدالت او را شرعى و مستند جلوه دهند ، ناچار احاديثى از زبان رسول گرامى و پيشوايان اسلام در اين باب ساخته‌اند . مانند آن حديث معروف « ولدت في زمن الملك العادل « 1 » ؛ من در زمان شاه دادگر چشم به جهان گشودم » پيامبر افتخار مىكند كه در زمان پادشاه عادل انوشيروان به دنيا آمده است ، غافل از اين كه عدالت او چه ربطى به پيامبر دارد .\r\nدر خبر ديگر آمده است : على عليه السّلام به مدائن تشريف آورد و در ايوان كسرى فرود آمد و انوشيروان را زنده كرد و از حال او پرسيد ، او به امير مؤمنان خبر داد به خاطر كفر خود از بهشت محروم است ، ولى به جهت عدل در جهنم هم معذّب نيست . « 2 » اكنون ببينيم ساسانيان چه ظلم‌هايى مىكردند ؟\r\n\r\nپرده‌اى از جنايت خسرو پرويز\r\nيكى ديگر از كارهاى ظالمانه و ديوانه‌وار او رفتار با بزرگمهر معروف بود كه در دربار انوشيروان سيزده سال خدمت كرد و باعث حسن شهرت او شد ، تا سرانجام خسرو پرويز او را به زندان افكند . وى در زندان به بزرگمهر نامه‌اى نوشت :\r\n« بهره دانش و خردمندى تو اين شد كه تو را كشتنى ساخت » . بزرگمهر در پاسخ نوشت : « تا بخت يار من بود از خرد خود بهره مىبردم ، اكنون كه نيست از شكيبايى خود بهره‌مند مىگردم . اگر نيكوكارى بسيارى از دست من رفته از بدكارىهاى بسيار ،\r\n\r\n\r\n","description":"","footnote":"\r\n( 1 ) . همان .\r\n( 2 ) . در اين باره ر . ك : تذكرة الموضوعات ، اللئالى الموضوعه ، سيوطى ، و نيز مجمع الزوائد هيتمى .\r\n","page_name":" 77 ","page_number":77},
  {"content":"\r\n\r\nنيز آسوده شده‌ام . اگر منصب وزارت از من سلب شده است ، رنج ستم كارى آن نيز از من دست كشيده ، پس مرا چه باك است ؟ »\r\nتا اين نامه به دست خسرو پرويز رسيد ، فرمان داد بينى و لب‌هاى « بزرگمهر » را ببرند . هنگامى كه اين فرمان را به او گفتند ، پاسخ داد : آرى لب‌هاى من بيش از اين سزاوار است . خسرو گفت : از چه رو ؟ گفت : از آن رو كه نزد خاص و عام تو را به صفاتى ستودم كه داراى آن نبودى و دل‌هاى رميده را رو به تو نمودم و خوبىهايى از تو گفتم كه تو سزاوار آن نبودى . اى بدكارترين خسروان ، با آن كه يقين بر پاكى و نيكى من داشتى ، مرا به گمان بد مىخواهى بكشى ؟ پس كه را به دادگرى تو اميدى تواند بود و به گفتهء تو دل تواند بست ؟\r\nخسرو پرويز ، از اين سخن برآشفت و فرمان داد بزرگمهر را گردن زدند . « 1 »\r\nمؤلف كتاب تاريخ اجتماعى ايران كه خود از پيش‌تازان ناسيوناليسم است ؛ آنجا كه از علل انحطاط و آشفتگى و نابسامانى عصر ساسانى سخن مىگويد ، حق انحصارى آموزش و پرورش را براى طبقات ممتاز چنين ترسيم مىكند :\r\n. . . در اين دوره تعليم و تربيت و فرا گرفتن علوم متداول ، انحصار به مؤبدزادگان و نجيب‌زادگان داشته و اكثريت نزديك به اتفاق فرزندان ايران ، از آن محروم بوده‌اند . « 2 »\r\nآرى اين سنت جاهلى ، به قدرى در نظر ساسانيان اهميت داشت كه نمىخواستند به هيچ عنوانى از زير بار آن شانه خالى كنند .\r\nاز اين‌رو ، به خاطر تأمين هوس‌هاى خام و نابجاى اين اقليّت نازپرورده ، اكثريّت مردم ايران از حق تحصيل علم و ساير حقوق اجتماعى محروم بودند .\r\n\r\n\r\n","description":"","footnote":"\r\n( 1 ) . اين داستان را فردوسى ، در شاهنامه ، در وقايع انوشيروان به مناسبت جنگ ايران و روم آورده است . شاهنامه ، ج 6 ، ص 260 - 257 ، و همچنين دكتر صاحب الزمانى در كتاب ديباچه‌اى بر رهبرى ، به طور جالبى اين داستان را تجزيه و تحليل نموده است . ر . ك : ديباچه‌اى بر رهبرى ، ص 258 - 262 و مهدى قلى خان هدايت ، گزارش نامهء ايران ، ص 232 .\r\n( 2 ) . تاريخ اجتماعى ايران ، ج 2 ، ص 26 .\r\n","page_name":" 78 ","page_number":78},
  {"content":"\r\n\r\n\r\nداورى تاريخ درباره پادشاهان ساسانى\r\nحكمرانان ساسانى غالبا در حكومت خود ، سياست خشنى پيش گرفته بودند و به زور شمشير مىخواستند مردم را مطيع خود سازند .\r\nماليات‌هاى بسيار سنگين و كمرشكن از مردم مىگرفتند ، از اين نظر مردم ايران عموما ناراضى بودند ، ولى از بيم جان خود نمىتوانستند ، سخنى بگويند . حتى مردمان مطلع و اشخاص كاردان نيز در دربار ساسانيان ارزشى نداشتند .\r\nزمامداران ساسانى ، به قدرى مستبد و خودرأى بودند كه هيچ كس قدرت اظهار نظر در هيچ كارى نداشت .\r\nتاريخ را هميشه صاحبان قدرت و زور تحريف مىكنند ، ولى بساط ظلم آن چنان گسترده بود كه در گوشه و كنار تاريخ از ظلم و بىدادگرى ستمگران ، داستان‌هايى نقل كرده‌اند .\r\nقساوت قلب « خسرو پرويز » به حدى بود كه ثعالبى مىنويسد :\r\nخسرو را گفتند : كه فلان حكمران را به درگاه خوانديم تعلل ورزيد ، پادشاه بلافاصله امر كرد كه اگر آمدن او پيش ما به تمام بدن دشوار است ، ما به جزئى از تن او اكتفا مىكنيم ، تا كار بر او آسان‌تر شود . بگوييد : فقط سر او را به درگاه ما بفرستند . « 1 »\r\n\r\nآشفتگى در حكومت ساسانى\r\nدر اواخر دوران ساسانيان ، چيزى كه نبايد از ذكر آن غافل شد ، موضوع آشفتگى حكومت ، رواج خودكامگى و دسيسه بازى و هرج و مرج در رژيم دولت ساسانى بود .\r\nشاهزادگان ، اعيان و اشراف و سرداران سپاه به جان هم افتاده بودند و هر دسته ، شاه‌زاده‌اى را برمىگزيد و دستهء ديگر او را از ميان برمىداشت و كسى ديگر را انتخاب مىكرد .\r\n\r\n\r\n","description":"","footnote":"\r\n( 1 ) . ايران در زمان ساسانيان ، ص 318 .\r\n","page_name":" 79 ","page_number":79},
  {"content":"\r\n\r\nهنگامى كه مسلمانان عرب ، به فكر تصرف ايران افتادند ، خاندان سلطنتى ساسانى به منتهى درجه ضعف رسيده و گرفتار نفاق شده بودند .\r\nدر مدت چهار سال از موقع كشته شدن خسرو پرويز و جلوس « شيرويه » تا جلوس آخرين پادشاه ساسانى « يزدگرد » عده‌اى كه شمارهء آن‌ها را از شش تا چهارده تن نوشته‌اند ، بر تخت پادشاهى تكيه زده بودند .\r\nبدين ترتيب در مدت چهار سال ، چهارده بار يا كمتر ، سلطنت ايران دست به دست گشته بود . معلوم است در مملكتى كه در مدت چهار سال چهارده بار ، كودتا شود و هر بار يكى را بكشند و ديگرى را به جاى او بنشانند ، آن مملكت به چه وضعى در مىآيد .\r\nهر زمام‌دارى كه روى كار مىآمد ، همهء كسانى كه مدعى سلطنت بودند را از بين مىبرد و براى هموار ساختن سلطنت براى خود چه كارهايى كه انجام نمىداد ! پدر پسر را مىكشت و پسر پدر را نابود مىكرد ، برادر برادران خود را از بين مىبرد .\r\n« شيرويه » براى رسيدن به سلطنت پدر خود را كشت « 1 » و چهل نفر از پسران خسرو پرويز ، يعنى برادران خود را نابود كرد . « 2 »\r\n« شهربراز » از هر كس كه مطمئن نبود او را كشت . سرانجام تمام كسانى به سلطنت رسيده بودند ، همه چه مرد و چه زن و چه بزرگ و چه كوچك ، نزديكان خود ، يعنى شاهزادگان ساسانى را از بين مىبردند تا كسى مدعى سلطنت نباشد .\r\nخلاصه ، در دوران ساسانى كار هرج و مرج چنان بالا گرفته بود كه كودكان و زنان را بر تخت مىنشاندند و پس از چند هفته مىكشتند و ديگرى را به جاى او مىنشاندند .\r\nبدين سان ، دولت ساسانى على رغم شكوه و جلوهء ظاهرى كه داشت به سرعت روى به پستى و پريشانى و نابودى مىرفت .\r\n\r\n\r\n","description":"","footnote":"\r\n( 1 ) . مروج الذهب ، ج 1 ، ص 281 .\r\n( 2 ) . تاريخ اجتماعى ايران ، ج 2 ، ص 15 - 19 .\r\n","page_name":" 80 ","page_number":80},
  {"content":"\r\n\r\n\r\nآشفتگى مذهبى اوضاع ايران ساسانى\r\nمهم‌ترين سبب آشفتگى اوضاع ايران در دوره ساسانيان ، تشتّت و اختلاف آراى دينى بوده است .\r\nسر سلسلهء ساسانيان ، « اردشير بابكان » چون خود مؤبد زاده بوده و به يارى روحانيان دين زرتشت به سلطنت رسيده بود ، لذا به هر وسيله‌اى كه بود ، دين نياكان خود را در ايران انتشار مىداد .\r\nدر زمان ساسانيان ، دين رسمى و عمومى ملت ايران ، آيين زردشتى بود و چون سلطنت ساسانيان با پشتيبانى موبدان صورت گرفته بود ؛ از اين جهت روحانيان زردشتى ، از طرف دربار ساسانى كاملا حمايت مىشدند . سرانجام روحانيان زردشتى در عهد ساسانى مقتدرترين طبقهء ايران را تشكيل مىدادند .\r\nحكمرانان ساسانى هميشه دست‌نشاندهء موبدان بودند و اگر يكى از آنان از روحانيان اطاعت نمىكرد ، با مخالفت سر سخت آنان رو به رو مىشد . از اين‌رو ، پادشاهان ساسانى بيش از هر طبقه به روحانيان توجه داشتند و در نتيجهء حمايت و طرف‌دارى ساسانيان از موبدان ، تعداد آن‌ها روز به روز به فزونى مىرفت .\r\nساسانيان ، براى تحكيم سلطنت خود ، از وجود روحانيون بيشتر استفاده مىكردند و در اطراف و اكناف مملكت پهناور ايران آتشكده‌هاى مفصلى برپا نموده و در هر يك از آن‌ها تعداد زيادى مؤبد ، جاى داده بودند .\r\nمىنويسند : خسرو پرويز ، آتشكده‌اى ساخت و دوازده هزار « هيربد » در آنجا گماشت كه سرود مذهبى و نماز بخوانند . « 1 »\r\nبدين ترتيب ، دين زردشتى آيين دربارى بود . موبدان با تمام قدرت خود مىكوشيدند كه طبقات محروم و زحمت‌كش جامعه را آرام نگه دارند و طورى عمل\r\n\r\n\r\n","description":"","footnote":"\r\n( 1 ) . تاريخ تمدن ساسانى ، ج 1 ، ص 1 .\r\n","page_name":" 81 ","page_number":81},
  {"content":"\r\n\r\nكنند كه مردم بدبختىهاى خود را حس نكنند .\r\nفشار و اختيارات نامحدود موبدان ، مردم را از آيين زردشتى گريزان مىساخت و تودهء مردم مىخواستند ، دينى غير از دين اشراف ، براى خود بيابند .\r\nمؤلف تاريخ اجتماعى ايران مىنويسد :\r\n. . . ناچار مردم ايران از فشار اشراف و موبدان مىكوشيدند كه از زير بار گران اين ناملايمات خود را بيرون آورند . به همين جهت ، در مقابل طريقهء رسمى « مزديسنى زرتشتى » كه مذهب دولت و دربار بود و به آن « بهدين » مىگفتند ، دو طريقهء ديگر در ميان زرتشتيان ، پيدا شده بود . . . « 1 »\r\nآرى ، در نتيجهء فشار و سخت‌گيرىهاى اشراف و موبدان بود كه در ايران ساسانى مذاهب مختلف ، يكى بعد از ديگرى پيدا مىشد . « مزدك » و پيش از او « مانى » « 2 » براى آن‌كه تحولى در اوضاع روحانى و دينى پديد آورند ، خود كوشيدند ، امّا نتيجه‌اى نگرفتند .\r\nدر حدود سال 497 ميلادى بود كه « مزدك » قيام كرد . لغو مالكيت انحصارى و نسخ رسم چند همسرى و تشكيل حرم‌سرا را ، در سرلوحهء برنامه اصلاحى خود قرار داد .\r\nوقتى طبقات محروم از اين برنامه اطلاع پيدا كردند ؛ پروانه‌وار به گرد او هجوم آوردند و به رهبرى « مزدك » انقلاب بزرگى به راه انداختند . اين قيام‌ها و جنبش‌ها براى آن بود كه مردم به حقّ مشروع خداداد خود برسند . سرانجام كار « مزدك » با مقاومت روحانيان و مخالفت سپاهيان مواجه شد و موجب فتنه و تباهى اوضاع ايران گشت .\r\nهمچنين در اواخر عهد ساسانى ، آيين زردشتى كاملا حقيقت خود را از دست داده بود . كار مقدس شمردن آتش به جايى رسيده بود كه پتك زدن به آهن گداخته را كه در پرتو مجاورت با آتش ، طبيعت آن را به خود گرفته ناروا مىدانستند و اصول و عقايد\r\n\r\n\r\n","description":"","footnote":"\r\n( 1 ) . تاريخ اجتماعى ايران ، ج 2 ، ص 20 .\r\n( 2 ) . مذهب مانى ، آيين زردشت آميخته با مسيحيگرى بود ، و از دو مسلك بومى و بيگانه ، مسلكى را اختراع نمود .\r\n","page_name":" 82 ","page_number":82},
  {"content":"\r\n\r\nزردشت را بيشتر خرافات و افسانه‌ها تشكيل مىداد و در اين دوره حقايق اين دين ، جاى خود را به يك مشت شعارهاى پوچ و بىروح و بيهوده‌اى داده بود كه موبدان پيوسته براى تقويت خود بر تشريفات آن مىافزودند . افسانه‌ها و خرافات دور از عقل ، به اندازه‌اى در اين دين راه يافته بود كه حتى خود روحانيان را نيز نگران مىساخت . در بين موبدان هم كسانى بودند كه از اوّل ، پوچى شعائر و عقايد زردشتى را فهميده بودند و از زير بار آن‌ها شانه خالى مىكردند .\r\nاز طرف ديگر ، از زمان انوشيروان به بعد راه تفكّر در ايران بازشده بود و در نتيجه نفوذ فرهنگ يونانى و هندى و همچنين ، تماس عقايد زردشتى با عقايد مسيحيّت و مذهب‌هاى ديگر ، بيش از پيش اين امر را تقويت نمود و سبب بيدارى مردم ايران مىگشت و لذا بيشتر از هر وقت ديگر ، از خرافات و مطالب واهى و بىاساس آيين زردشتى رنج مىبردند .\r\nبالاخره ، فسادى كه در جامعه روحانيت زردشتى پديد آمده بود و خرافات و افسانه‌هاى دور از عقل و خرد كه در آيين زردشتى راه يافته بود ؛ همه سبب تشتت و اختلاف در عقايد و آراى ملت ايران گشت . با بروز اين اختلاف و شيوع مذاهب گوناگون ، روح شك و ترديد در بين طبقه متفكر پديد آمد و از ايشان نيز رفته رفته به ديگران سرايت نمود . در نتيجه تودهء مردم ايمان قطعى و اعتقاد كاملى كه قبلا داشتند ، به كلى از دست دادند .\r\nبدين ترتيب ، هرج و مرج و بىدينى و لاابالىگرى سراسر ايران را فرا گرفت .\r\nچنان كه « برزويه » طبيب معروف عهد ساسانى ، نمونهء كاملى از اختلاف عقايد و آشفتگى اوضاع ايران ساسانى را در مقدمهء كليله و دمنه ترسيم كرده است .\r\n\r\nجنگ‌هاى ايران و روم\r\n« بزرگمهر » كه مردى مدبر و هوشيار بود و در رأس دستگاه انوشيروان قرار داشت .\r\nوى با تدبير كامل و تجربيات خود ، در بسيارى از اوقات كشور ايران را از خطرهاى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبزرگى نجات مىداد ، ولى گاهى بازيگران و سخن‌چينان ، روابط وى را با انوشيروان تيره مىكردند و او را بر ضدّ وى تحريك كرده ، حكم توقيف او را صادر مىنمودند .\r\nهمين فتنه‌جويان ، ذهن انوشيروان را به امپراتور روم مشوب كردند و او را تحريك كردند كه براى گسترش مرزهاى كشور و تضعيف رقيب خطرناك خود ، « پيمان صلح جاويد » را ناديده بگيرد و به روميان حمله كند . بالاخره ، آتش جنگ شعله‌ور شد و در مدّت نسبتا كوتاهى سربازان ايران ، سوريه را فتح كردند و « انطاكيه » را آتش زدند و آسياى صغير را تاراج نمودند . پس از بيست سال جنگ و خون‌ريزى ، هر دو سپاه قدرت و امكانات خود را از دست دادند و پس از تلفات زياد ، دو مرتبه پيمان صلح بستند و مرزهاى خود را مانند سابق معين كردند ، به اين شرط كه دولت « روم » سالى معادل بيست هزار دينار به دولت ايران بپردازد .\r\nناگفته پيدا است يك چنين جنگ‌هاى طولانى ، آن هم در نقاط دور از مركز ، تا چه اندازه بر ثروت و صنعت يك ملّت ، ضرباتى سنگين وارد مىسازد . مرمّت آثار يك چنين جنگ طولانى ، با در نظر گرفتن وسايل آن روز به زودى ممكن نبود . اين جنگ و تاخت‌وتاز ، مقدّمات سقوط حتمى دولت ايران را فراهم آورد .\r\nهنوز لطمه‌هاى اين جنگ جبران نشده بود كه بار ديگر جنگ هفت ساله‌اى آغاز گرديد . « تىباريوس » امپراتور روم ، پس از آن‌كه بر اورنگ سلطنت تكيه زد ، به منظور انتقام با حملات شديد خود استقلال ايران را تهديد كرد . هنوز وضع دو سپاه روشن نگشته بود كه انوشيروان از جهان رفت و پسر او « خسرو پرويز » زمام امور را به دست گرفت . وى نيز در سال 614 ميلادى ، بهانه‌هايى به دست آورد و مجددا به روميان تاخت و در اوّلين حمله ، شام و فلسطين و آفريقا را فتح كرد ، « اورشليم » را غارت نمود ، كليساى قيامت و مزار مسيح را آتش زد و شهرها را ويران ساخت و پس از ريخته شدن خون نود هزار مسيحى جنگ به نفع ايرانيان پايان پذيرفت .\r\nدر چنين موقع كه جهان متمدن آن روز در آتش جنگ و بيدادگرى مىسوخت ؛ پيامبر اسلام ، در سال 610 ميلادى به رسالت مبعوث گرديد و نداى جان‌فزاى توحيد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرا به گوش عالميان رساند و مردم را به صلح و صفا و نظم و آرامش دعوت نمود .\r\nمغلوب شدن روميان خداپرست ، به دست ملل آتش‌پرست ، سبب شد كه بت‌پرستان مكّه اين شكست را به فال نيك بگيرند و با خود بگويند ما هم به اين نزديكى ، خداپرستان ( مسلمانان ) را سركوب خواهيم ساخت ، مسلمانان از شنيدن اين خبر به شدت نگران شدند .\r\nپيامبر اسلام صلى اللّه عليه و آله و سلّم منتظر وحى الهى بود تا اينكه آيه‌اى نازل گرديد :\r\nروميان در سرزمينى نزديكى عربستان شكست خوردند ، ولى آنان بالأخره پس از چند سالى پيروز خواهند شد . « 1 »\r\nپيش‌گويى قرآن ، دربارهء روميان در سال 627 ميلادى تحقق پذيرفت و « هرقل » با يك حمله « نينوا » را گرفت . هر دو رقيب آخرين دقايق عمر خود را مىگذراندند و در صدد تجديد نيرو بودند ، ولى چون ارادهء حتمى ايزد يكتا بر اين تعلق گرفته بود كه اين دو سرزمين با نور يكتاپرستى روشن گردد و روح افسردهء ايرانيان و روميان با نسيم روح‌افزاى اسلام زنده شود . چيزى نگذشت كه خسرو پرويز ، به دست فرزند خود شيرويه كشته شد و فرزند نيز هشت ماه پس از مرگ پدر ، درگذشت .\r\nدر اين دوران ، آنچنان هرج و مرج ايران را فرا گرفت كه پس از شيرويه در مدت چهار سال ، زمام داران متعددى در ميان آن‌ها حكومت كردند كه چهار نفر آنان زن بود ، تا اين كه سپاه اسلام ، با حملات خود به اين اوضاع خاتمه داد و اين كشمكش‌هاى پنجاه‌ساله به پيشرفت فتوحات اسلامى كمك شايان كرد .\r\n\r\n\r\n","description":"","footnote":"\r\n( 1 ) .     الم ، غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ     « روم ( 30 ) آيه 1 - 2 » .\r\n","page_name":" 85 ","page_number":85},
  {"content":"\r\n\r\n\r\nنياكان پيامبر اسلام\r\n\r\n1 . ابراهيم خليل عليه السّلام ؛ قهرمان توحيد\r\nهدف از تشريح زندگانى حضرت ابراهيم خليل الرحمن عليه السّلام شناساندن اجداد و نياكان پيامبر گرامى است ، زيرا نسب شريف پيامبر ، به حضرت اسماعيل ، فرزند « ابراهيم » مىرسد و چون اين دو نفر و برخى از نياكان والامقام پيامبر اسلام ، در تاريخ عرب و اسلام سهم مهمى دارند ؛ از اين‌رو ، مناسب است به طور خلاصه و فشرده ، از حالات آنان گفت‌وگو شود . به خصوص كه حوادث تاريخ اسلام ، مانند حلقات زنجير به حوادث مقارن طلوع اسلام يا دور تر از آن ، بستگى كامل دارد .\r\nمثلا ، سرپرستى و حمايت حضرت عبد المطلب از پيامبر اسلام ، زحمات و حمايت‌هاى ابو طالب ، عظمت خاندان هاشم ، ريشهء عداوت بنى اميه ، پايه‌هاى اصولى براى وقايع تاريخ اسلام به شمار مىرود . از اين جهت فصلى از تاريخ اسلام ، براى اين گونه بحث‌ها اختصاص داده مىشود .\r\nدر زندگانى قهرمان توحيد ابراهيم خليل عليه السّلام نكات برجسته‌اى وجود دارد .\r\nمجاهدت‌هاى او در راه توحيد و ريشه كن ساختن بت‌پرستى فراموش شدنى نيست و همچنين بحث‌هاى پرمغز و لطيف او با ستاره‌پرستان ، عالىترين درس توحيد براى حقيقت‌جويان است كه قرآن شريف به منظور آشنايى ما نقل كرده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nزادگاه ابراهيم\r\nقهرمان توحيد ، در محيطى پا به عرصهء وجود نهاد كه سراسر آن را تاريكىهاى بت‌پرستى و بشرپرستى فرا گرفته بود . آدمىزاد در برابر بت‌هاى تراشيدهء به دست خود و ستارگان خضوع مىكرد .\r\nزادگاه پرچم‌دار توحيد كشور « بابل » بود كه مورّخان آنجا را از عجايب هفت‌گانه دنيا شمرده‌اند و در عظمت و وسعت تمدن اين كشور مطالب گوناگون نقل نموده‌اند .\r\nتاريخ نويس معروف ، « هيرودنس » چنين مىنويسد :\r\nبابل به طور مربع الشكلى بنا شده كه طول اطراف هر يك از آن 120 فرسخ و محيطش 480 فرسخ مىباشد . « 1 »\r\nاين گفتار هر اندازه آميخته با مبالغه باشد ، باز از يك حقيقت غير قابل انكار ( به ضميمه‌ى نوشته‌هاى ديگر ) پرده برمىدارد . ولى امروز از آن مناظر دلربا و كاخ‌هاى بلند ، جز تلّ خاكى ميان دجله و فرات چيز ديگرى ديده نمىشود و سكوت مرگ بارى بر همه جا حكم‌فرماست . مگر گاهى كه باستان‌شناسان ، براى پى بردن به وضع تمدن مردم بابل ، با حفريات خود ، اين سكوت را درهم بشكنند .\r\nبنيان‌گذار توحيد ، در دوران حكومت « نمرود بن كنعان » چشم به جهان گشود .\r\n« نمرود » با آن كه بت‌پرست بود ، به مردم خدايى مىفروخت . شايد به نظر عجيب برسد كه چطور ممكن است يك نفر هم بت‌پرست باشد و هم به مردم خدايى بفروشد ، ولى نظير اين مطلب را قرآن دربارهء فرعون مصر بيان كرده است . هنگامى كه « موسى بن عمران » دستگاه حكومت فرعون را با منطق قوى خود متزلزل ساخت ، هواداران فرعون با لحن اعتراض‌آميزى به فرعون خطاب كردند :\r\n أَ تَذَرُ مُوسى وَ قَوْمَهُ لِيُفْسِدُوا فِي الْأَرْضِ وَ يَذَرَكَ وَ آلِهَتَكَ  « 2 » ؛ آيا موسى و طايفه\r\n\r\n\r\n","description":"","footnote":"\r\n( 1 ) . قاموس كتاب مقدس ، مادهء بابل .\r\n( 2 ) . اعراف ( 7 ) آيه 125 .\r\n","page_name":" 87 ","page_number":87},
  {"content":"\r\n\r\nوى را مىگذارى تا جامعه را بر ضد تو بشورانند و تو و خدايانت را به دست فراموشى بسپارند .\r\nپر واضح است كه فرعون ادعاى خدايى مىكرد و گويندهء جملهء  أَنَا رَبُّكُمُ الْأَعْلى  « 1 » و نيز جملهء  ما عَلِمْتُ لَكُمْ مِنْ إِلهٍ غَيْرِي  « 2 » بود ، در عين حال بت‌پرست نيز بود ، ولى در منطق بت‌پرستان مانعى ندارد كه فردى خدا و معبود گروهى باشد ، در عين حال خود معبود نيز ، خداى بزرگ‌تر را بپرستد . زيرا مقصود از « خدا » و « معبود » خالق جهان نيست ، بلكه كسى است كه به گونه‌اى برترى بر ديگران داشته باشد و زمام زندگى آنان را به گونه‌اى در دست گيرد . تاريخ مىگويد : در روم بزرگان يك خانواده پيوسته مورد پرستش افراد آن فاميل بودند و در عين حال آن سران براى خود معبودى داشتند .\r\nبزرگ‌ترين سنگرى كه نمرود به دست آورده بود ، جلب توجه گروهى از منجّمان و كاهنان بود كه دانشمندان آن روز محسوب مىشدند . خضوع آنان زمينه را براى استعمار طبقهء منحط و بىاطلاع آماده‌تر ساخته بود . علاوه بر اين ، از بستگان ابراهيم كسانى مانند « آزر » - كه مردى صورتگر بود و اطلاعاتى در اوضاع ستارگان داشت - جزء درباريان نمرود درآمده بود و اين خود نيز مانع بزرگى براى ابراهيم بود ، زيرا علاوه بر مبارزه با افكار عمومى ، با مخالفت بستگان خود نيز روبه‌رو بود .\r\nنمرود ، در زندگى رؤيايى ، غرق بود كه ناگهان ستاره‌شناسان ، نخستين زنگ خطر را نواختند و گفتند : حكومت تو را شخصى كه همين محيط زادگاه او است ، سرنگون خواهد كرد . افكار خفتهء نمرود بيدار شد و پرسيد : آيا متولّد شده يا نه ؟ گفتند : متولّد نشده است . وى فرمان جدايى زنان و مردان را ( در شبى كه مطابق پيش‌بينى و محاسبات نجومى ستاره‌شناسان ، نطفهء اين دشمن سرسخت منعقد خواهد گشت ) صادر كرد . مع الوصف دژخيمان او ، پسر بچه‌ها را مىكشتند ؛ قابله‌ها دستور داشتند صورت نوزادان را به دفتر مخصوص او ارسال كنند . اتفاقا ، در همان شبى كه هر نوع\r\n\r\n\r\n","description":"","footnote":"\r\n( 1 ) . نازعات ( 79 ) آيه 24 : من خداى بزرگ شما هستم .\r\n( 2 ) . قصص ( 28 ) آيه 38 : من براى شما خدايى جز خود نمىدانم .\r\n","page_name":" 88 ","page_number":88},
  {"content":"\r\n\r\nآميزش زن و مرد ممنوع بود ؛ نطفهء ابراهيم در همان شب منعقد شد . مادر ابراهيم باردار شد و مانند مادر موسى بن عمران ، دوران باردارى را به صورتى پنهان به پايان رسانيد . پس از وضع حمل ، براى حفظ فرزند عزيز خود ، به غارى كه در كنار شهر بود ؛ پناه برد و فرزند دلبند خود را در گوشهء غار گذاشت ، روزها و شب‌ها در حد امكان به او سركشى مىكرد . اين نوع ستمكارى به مرور زمان نمرود را آسوده خاطر ساخت و يقين كرد كه دشمن تخت و حكومت خود را به قتل رسانيده است .\r\nابراهيم ، سيزده سال تمام در گوشهء آن غار كه راه ورودى تنگى داشت به سر برد ، پس از سيزده سال مادر ، او را بيرون آورد . ابراهيم گام در اجتماع نهاد ، چشم نمروديان به ناشناسى افتاد ، مادر ابراهيم گفت : اين فرزند من است پيش از پيش‌گويى منجّمان متولد گشته است . « 1 »\r\nابراهيم از غار بيرون آمد توحيد فطرى « 2 » خود را با مشاهده زمين و آسمان ، درخشيدن ستارگان و سر سبز گشتن درختان ، كامل‌تر ساخت : او گروهى را ديد كه در برابر درخشندگى ستارگان ، عقل و هوش خود را از دست داده‌اند . عدهء ديگرى را ديد كه سطح افكارشان از اين هم پست‌تر بود و بت‌هاى تراشيده را عبادت كردند . بدتر از همهء اين‌ها ، شخصى از جهل و نادانى مردم استفاده كرده به مردم خدايى مىفروخت .\r\nابراهيم ناچار است خود را براى مبارزه در اين سه جبههء مختلف آماده سازد . قرآن مجيد ، داستان مبارزه‌هاى وى را در اين سه صحنه نقل كرده است .\r\n\r\nابراهيم و مبارزه با بت‌پرستى\r\nتاريكى بت‌پرستى ، سراسر بابل ( زادگاه ابراهيم ) را فرا گرفته بود . خدايان دروغين زيادى ، زمينى و آسمانى ، عقل و هوش طبقات مختلفى را ربوده بود : برخى را\r\n\r\n\r\n","description":"","footnote":"\r\n( 1 ) . تفسير برهان ، ج 1 ، ص 535 .\r\n( 2 ) . مقصود از توحيد فطرى ، همان نداى خداگرايى است كه هر انسانى آن را از درون خود مىشنود ، بدون اين كه در اين گرايش تحت تأثير عوامل خارجى قرار گيرد .\r\n","page_name":" 89 ","page_number":89},
  {"content":"\r\n\r\nصاحبان قدرت و بعضى را وسيلهء تقرب به درگاه خداوند مىدانستند .\r\nرسم و روش پيامبران در ارشاد و هدايت مردم منطق و استدلال است ، زيرا آنان با دل مردم سروكار دارند و مىخواهند حكومتى پديد بياورند كه بر اساس ايمان و يقين استوار باشد و چنين حكومتى از طريق زور و شمشير امكان‌پذير نيست . ما بايد ميان حكومت پيامبران و حكومت فرعون‌ها و نمرودها فرق بگذاريم ، هدف دستهء دوم حفظ حكومت و رياست است ، به هر وسيله‌اى ممكن باشد ، اگر چه رشتهء حكومت آنان پس از درگذشت آن‌ها از هم بپاشد . ولى مردان الهى مىخواهند حكومتى پديد آورند كه در خلوت و جلوت ، در موقع نيرومندى و ناتوانى حاكم ، در حال حيات و مرگ وى ، فرمانروايى كند و به اصطلاح بر قلب‌ها حكومت كنند نه بر بدن‌ها و اين هدف با اعمال زور و فشار ابدا صورت نمىپذيرد .\r\nابراهيم ، در آغاز كار با مسلك بستگان خود ( بت‌پرستى ) كه در رأس آنان « آزر » قرار داشت ، مبارزه كرد . هنوز در اين جبهه موفقيّت كامل به دست نياورده بود « 1 » كه با صحنهء ديگر روبه‌رو گرديد . سطح افكار اين دسته بلندتر و روشن‌تر از افراد گروه نخست بود ، زيرا آنان بر خلاف روش بستگان ابراهيم ، از موجودات پست و ناچيز زمينى دل‌كنده ، كواكب و ستارگان آسمانى را مىپرستيدند . ابراهيم در مقام مبارزهء با پرستش اجرام كيهانى ، يك سلسله حقايق فلسفى و علمى را كه هنوز مرغ انديشهء بشر آن زمان ، به آن نرسيده بود ؛ با بيانى ساده بيان كرد كه دلايل او ، امروز هم مورد اعجاب بزرگان علم و فن فلسفه و كلام است . از همه بالاتر ، قرآن مجيد با عنايت خاصّى به نقل دلايل ابراهيم پرداخته است ، از اين جهت نگارنده با توضيح مختصرى ، گفتار ابراهيم را در اين صفحه‌ها نقل مىكند .\r\nابراهيم ، شبى از شب‌ها براى هدايت مردم از اوّل غروب آفتاب ، چشم به آسمان دوخت و تا غروب فردا بيدار ماند و در ظرف اين 24 ساعت با سه گروه به بحث و\r\n\r\n\r\n","description":"","footnote":"\r\n( 1 ) . انعام ( 6 ) آيهء 74 ، مربوط به بحث با بت‌پرستان است و آيات بعدى پيرامون بحث ابراهيم با پرستندگان « اجرام آسمانى » مىباشد .\r\n","page_name":" 90 ","page_number":90},
  {"content":"\r\n\r\nگفت‌وگو پرداخت و عقايد هر دسته را با دليل محكم ابطال كرد .\r\nتاريكى شب فرا رسيد ، پرده سياه شب نشانه‌هاى هستى را پنهان ساخت ، ستارهء شفاف « زهره » از گوشهء افق نمايان گشت . ابراهيم براى جلب قلب‌هاى زهره‌پرستان با آنان هم‌آهنگ شد و در ظاهر از روش آنان پيروى كرد . گفت : اين پروردگار من است ، وقتى غروب كرد و در گوشه‌اى پنهان گشت ، گفت : من خدايى را كه غروب دارد دوست نمىدارم و از اين منطق شيوا ، عقيدهء زهره‌پرستان را مردود شناخت و بىمايگى آن را آفتابى ساخت .\r\nدر مرحلهء بعد ، ديدگان وى به قرص نورانى ماه افتاد كه درخشندگى و زيبايى آن ، دل‌ها را مجذوب خود كرده بود . وى براى جلب قلب‌هاى ماه‌پرستان ، در ظاهر به معبود بودن آن اعتراف كرد ، بعدا با پنجهء محكم منطقى ، اين عقيده را نيز به باد انتقاد داد . اتفاقا دست تواناى تقدير آن را در افق ناپديد ساخت و نور و روشنايى خود را از دشت و صحرا برچيد . ابراهيم با قيافهء حق‌جويانه ، بدون اينكه دل‌هاى ماه‌پرستان را از خود برنجاند ، گفت : پروردگار من ، اگر مرا هدايت نكند ، بىگمان از گمراهان خواهم بود ، زيرا ماه نيز ، مانند ستاره افول و غروب دارد و خود اسير يك نظم خلل‌ناپذير ديگرى است .\r\nتاريكى شب سپرى گرديد ، آفتاب سينهء افق را شكافت و نور طلايى خود را بر دشت و دمن ريخت . آفتاب‌پرستان ، متوجهء معبود خود گشتند . ابراهيم روى حفظ اصول مناظره ، به ربوبيت آن اعتراف كرد ، ولى غروب و افول خورشيد محكوميت آن را در برابر نظم عمومى جهان هستى ، مسلم ساخت و ابراهيم از معبود بودن خورشيد صريحا تبرى جست .\r\nآن‌گاه از هر سه گروه اعراض كرد و گفت :\r\n وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 1 » ؛\r\n\r\n\r\n","description":"","footnote":"\r\n( 1 ) . انعام ( 6 ) آيه 79 .\r\n","page_name":" 91 ","page_number":91},
  {"content":"\r\n\r\nمن روى خود را به جانب كسى كردم كه آسمان‌ها و زمين را آفريده است ، در حالى كه به او ايمان خالص دارم و از مشركان نيستم .\r\nطرف سخن ابراهيم كسانى بودند كه مىانديشيدند ربوبيّت و كارگردانى موجودات زمينى ، از آن جمله انسان ، به اجرام آسمانى واگذار شده است .\r\nاين بيان مىرساند كه بحث ابراهيم ، دربارهء سه مطلب زير نبوده است :\r\n1 . اثبات صانع ؛ 2 . توحيد ذات خدا و اينكه او يكى است و متعدد نيست ؛ 3 . توحيد در خالقيّت و اينكه خالقى جز او نمىباشد . بلكه نقطه محورى بحث او مربوط به توحيد در « ربوبيّت » ، « تدبير » و « كارگردانى » است و اينكه « مربّى » و « پرورنده » و « مدبّر و كارگردانى » براى موجودات زمينى جز « خداوند » نيست . از اين‌رو ، پس از اقامهء دليل و ابطال « ربوبيّت » اجرام سماوى ، فورا گفت :  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ . . .  ؛ آفريدگار آسمان‌ها و زمين ، « مدبّر » و « ربّ » آنها نيز هست و هرگز تدبير گوشه‌اى از جهان آفرينش ، به برخى از اجرام آسمانى واگذار نشده است . در نتيجه ، خالق و « مدبّر » يكى است نه اينكه خالق خدا است و مدبّر موجود ديگر .\r\nمفسران و گروه متكلم كه در « معارف » قرآن ، بحث و غور نموده‌اند ؛ در تفسير منطق ابراهيم دچار اشتباه‌هايى شده‌اند و تصوّر كرده‌اند : « هدف ابراهيم » نفى « خدايى » اين اجرام است ، يعنى آن خدايى كه همهء ملت‌هاى جهان به آن معتقد بوده و جهان خروشان هستى نشانهء وجود اوست . برخى ديگر تصور كرده‌اند : « هدف ابراهيم ، نفى « خالقيّت » اين اجرام است ، زيرا چه بسا ممكن است خداى جهان ، پس از آفريدن يك موجود كامل ، مقام خالقيّت را به برخى از موجودات واگذار كرده باشد » .\r\nدر صورتى كه هر دو تفسير غير صحيح بوده و هدف ابراهيم پس از تسليم مسائلى به نام وجود خداى واجب الوجود و توحيد و يكتايى آن و يكتايى خالق ، در توحيد ديگرى به نام « توحيد ربوبى » و اين كه خالق جهان « مدبّر » آن نيز هست گفت‌وگو مىكند و جملهء « وجّهت وجهى . . . » بهترين گواه تفسير ياد شده است . از اين‌رو ، تمام\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتأكيد بحث ابراهيم روى مسئلهء « ربّ » و « ربوبيّت » اجرامى مانند « ستاره » ، « ماه » و « آفتاب » بوده است . « 1 »\r\nبراى تكميل بحث ، برهان ابراهيم را به گونه‌اى توضيح مىدهيم :\r\nابراهيم ، در هر سه مورد افول و غروب اين اجرام را گواه بر آن مىگيرد كه آن‌ها لياقت و شايستگى تدبير و كارگردانى حوادث زمين و به خصوص پديده‌اى به نام انسان را ندارند . اكنون سؤال مىشود كه چرا افول و ناپديد گرديدن اين اجرام گواه بر مدبّر نبودن آن‌هاست ؟\r\nاين مطلب را مىتوان به صورت‌هاى مختلف بيان كرد و هر صورتى از آن ، براى گروهى مفيد است . تفسير منطق ابراهيم ، در ابطال مدبريّت اجرام آسمانى به صورت‌هاى گوناگون ، گواه بر آن است كه قرآن داراى ابعاد مختلف است و هر بعدى از آن براى گروهى مطرح مىباشد .\r\nدر اينجا به تفسيرهاى گوناگون اين استدلال مىپردازيم :\r\nالف ) هدف از اتّخاذ ربّ و پروردگار اين است كه موجود ضعيف و ناتوان در پرتو قدرت و توان او ، به مرحلهء كمال برسد و چنين مربّى بايد با موجودات مورد تربيت ، پيوند نزديك داشته باشد ؛ به گونه‌اى كه پيوسته از حال او آگاه بوده و از او جدا نگردد و نزد او حاضر باشد .\r\nموجودى كه ساعت‌ها از فرد مورد تربيت غايب مىشود و به كلّى از او بيگانه مىگردد و نور و بركت را از سر او مىچيند ، چگونه مىتواند مربّى و پروردگار موجودات زمينى باشد ؟ از اين‌رو ، افول و غروب ستاره كه نشانهء بيگانگى او از حوادث زمينى است ، گواه بر اين است كه موجودات زمينى ، مربّى و پروردگار ديگرى دارند كه از اين نقيصه پيراسته است .\r\n\r\n\r\n","description":"","footnote":"\r\n( 1 ) . ما در كتاب مبانى توحيد از نظر قرآن ، مراتب توحيد و تفاوت آن‌ها را به صورت گسترده بيان كرده‌ايم و ثابت نموده‌ايم كه مسألهء « توحيد در ذات » ، غير از « توحيد در خالقيّت » ، و اين دو نوع توحيد ، غير از « توحيد در ربوبيّت » است ، و هر سه غير از ديگر « مراتب توحيد » است .\r\n","page_name":" 93 ","page_number":93},
  {"content":"\r\n\r\nب ) طلوع و غروب اجرام آسمانى و حركت منظم‌شان گواه بر اين است كه آن‌ها همگى زير فرمان مىباشند و خود در چنگال قوانينى كه بر آن‌ها حكومت مىكند قرار گرفته‌اند و پيروى از قوانين منظم ، خود گواه بر ضعف و ناتوانى آن‌هاست و چنين موجودات ضعيف ، نمىتوانند بر پهنهء هستى و يا حوادث زمينى حاكم باشند و اگر هم موجودات زمينى از نور آن‌ها بهره‌مند مىشوند ، دليل بر ربوبيّت آن‌ها نيست ، بلكه گواه بر اين است كه اين موجودات به فرمان مقام بالاتر ، در برابر حوادث زمينى انجام وظيفه مىكنند . به عبارت ديگر ، اين مطلب گواه بر انسجام موجودات جهان و هم‌بستگى آن‌ها با يكديگر است .\r\nج ) هدف از حركت اين موجودات چيست ؟ آيا هدف اين است كه از نقص به جانب كمال بروند و يا بالعكس ، دوّمى قابل تصور نيست و بر فرض تصور ، معنا ندارد مربّى و كارگردان موجودات ، از مرحلهء كمال به سوى نقص و نيستى برود و فرض نخست ، خود گواه بر وجود مربّى ديگرى است كه اين موجودات به ظاهر پرتوان را ، از مرحله‌اى به مرحلهء كامل‌ترى مىرساند و در حقيقت او ربّ و پروردگار است كه اين اجرام و آنچه در زير آن‌ها قرار دارند ، همه را به سوى كمال مىرساند .\r\n\r\nروش پيامبران در بحث و مناظره\r\nهمانطور كه گفتيم ، ابراهيم پس از خروج از غار ، با دو گروه منحرف از جادهء توحيد روبه‌رو گرديد :\r\n1 . بت‌پرستان .\r\n2 . پرستندگان اجرام آسمانى .\r\nبحث ابراهيم را با گروه دوم شنيديم ؛ اكنون بايد ديد كه وى چگونه با بت‌پرستان به مناظره برمىخيزد .\r\nتاريخ پيامبران نشان مىدهد كه آنان اصلاحات خود را در آغاز كار ، از بستگان خود آغاز مىكردند و سپس شعاع دعوت خود را گسترده‌تر مىساختند ؛ چنان كه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nپيامبر اسلام در آغاز بعثت پيش از همه ، قوم خود را به اسلام دعوت كرد و طبق فرمان خداوند جهان  وَ أَنْذِرْ عَشِيرَتَكَ الْأَقْرَبِينَ  « 1 » ؛ خويشاوندان نزديك‌تر خود را از عذاب الهى بترسان . پايه دعوت خود را بر اصلاح بستگان خود استوار كرد .\r\nابراهيم نيز همين روش را داشت . اصلاحات خود را از بستگان شروع نمود . « آزر » در ميان قوم وى ، مقامى بس بلند داشت ، زيرا علاوه بر اطلاعات علمى و صنعتى ، ستاره‌شناس ماهرى بود و در دربار نمرود ، قول او نافذ و استخراج نجومى وى مورد پذيرش تمام درباريان بود . ابراهيم ، دريافته بود كه با جلب وى مىتواند سنگر مهمى را از بت‌پرستان تصرف كند . از اين جهت ، با نيكوترين اسلوب ، وى را از پرستش « بتان » بازداشت ، ولى عواملى باعث شد كه « آزر » پيام و نصايح ابراهيم را نپذيرد .\r\nچيزى كه در خور اهميت است ، كيفيّت دعوت و روش سخن گفتن ابراهيم با « آزر » است . دقّت كافى در آياتى كه گفت و گوى ابراهيم را با آزر نقل مىكند ، ادب و رسم پيامبران را در طريق دعوت و ارشاد ، روشن مىسازد .\r\nپدر جان ، چرا چيزى را كه نه مىشنود و نه مىبيند و از چيزى بىنياز نمىكند ، مىپرستى ؟ اى پدر ، من از طريق وحى به مطالبى آگاهى پيدا كرده‌ام كه تو را از آن‌ها آگاهى نيست . هان اى پدر ! اگر از من پيروى كنى ، تو را به راه راست هدايت مىكنم ، پدر جان بندگى شيطان مكن ، زيرا شيطان بنده نافرمان خدا است ، پدرم ! من از آن مىترسم كه عذاب آفريدگار به تو برسد و در اين صورت هم‌نشين و دوست شيطان گردى . « 2 »\r\nآزر ، در برابر دعوت ابراهيم چنين گفت :\r\nابراهيم ! آيا از خدايان « 3 » من رو گردانى ؟ اگر از اين كار دست برندارى تو را سنگسار\r\n\r\n\r\n","description":"","footnote":"\r\n( 1 ) . شعراء ( 26 ) آيه 214 .\r\n( 2 ) .     إِذْ قالَ لِأَبِيهِ يا أَبَتِ لِمَ تَعْبُدُ ما لا يَسْمَعُ وَ لا يُبْصِرُ ، وَ لا يُغْنِي عَنْكَ شَيْئاً . يا أَبَتِ إِنِّي قَدْ جاءَنِي مِنَ الْعِلْمِ ما لَمْ يَأْتِكَ فَاتَّبِعْنِي أَهْدِكَ صِراطاً سَوِيًّا . يا أَبَتِ لا تَعْبُدِ الشَّيْطانَ إِنَّ الشَّيْطانَ كانَ لِلرَّحْمنِ عَصِيًّا . يا أَبَتِ إِنِّي أَخافُ أَنْ يَمَسَّكَ عَذابٌ مِنَ الرَّحْمنِ فَتَكُونَ لِلشَّيْطانِ وَلِيًّا     « مريم ( 19 ) آيه 42 - 45 » .\r\n( 3 ) . مقصود از « خدايان » ، همان « صنم » و « وثن » است كه به گونه‌اى مقام خدايى را در نظر بت‌پرستان داشتند ، و خدا در\r\n","page_name":" 95 ","page_number":95},
  {"content":"\r\n\r\nمىكنم و براى اين نافرمانى بايد مدتى از من دورى كنى .\r\nروح بزرگ و سينهء باز ابراهيم ، بدگويىهاى آزر را در خود هضم كرد و چنين پاسخ داد : « سلام عليك سأستغفر لك ربّى ؛ درود بر تو اى پدر و من براى تو ، طلب آمرزش خواهم كرد . » چه پاسخى بهتر از اين بيان و چه گفتارى نرم‌تر و دل‌پذيرتر از اين كلام .\r\n\r\nآيا آزر پدر ابراهيم بوده است ؟\r\nظاهر آيات ياد شده و همچنين آيهء 115 ، از سورهء توبه و چهارده از سورهء ممتحنه بيان‌گر اين است كه آزر پدر ابراهيم بوده و ابراهيم نيز وى را پدر مىخوانده است ، ولى پدر بودن آزر بت‌پرست ، با اتفاق دانشمندان شيعه كه پدران پيامبر اسلام و تمام پيامبران ، موحد و خداشناس بودند ، سازگار نيست . دانشمند عالى قدر « مفيد » « 1 » مطلب مزبور را ، مورد اتفاق و اجماع علماى اماميه دانسته است . حتى بسيارى از دانشمندان سنّى نيز در اين مورد ، با آنان هم رأى مىباشند . در اين صورت ، تكليف ظواهر آيات ياد شده چيست و چگونه بايد مشكل را حل كرد ؟\r\nبسيارى از مفسران مىگويند : كلمهء « اب » معمولا در زبان عرب در مورد پدر به كار مىرود ، ولى مورد استعمال آن منحصر به پدر نيست و گاهى در لغت عرب و اصطلاح قرآن ، در مورد عمو نيز به كار مىرود ، چنان كه در آيهء زير ، لفظ « اب » به معنى عمو به كار رفته است :\r\n إِذْ قالَ لِبَنِيهِ ما تَعْبُدُونَ مِنْ بَعْدِي قالُوا نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ إِلهاً واحِداً وَ نَحْنُ لَهُ مُسْلِمُونَ  « 2 » ؛ هنگامى كه يعقوب به فرزندان خود\r\n\r\n\r\n","description":"","footnote":"\r\nنظر اين گروه منحصر به آفريننده يا گردانندهء جهان نيست ، بلكه اگر كارى از كارهاى خدا به او واگذار گردد ، صحيح است او را خدا بنامند ، مانند حائز بودن مقام « مغفرت » و « آمرزش گناه » و يا مقام « شفاعت » و غيره .\r\n( 1 ) . شيخ مفيد ، اوائل المقالات ، ص 12 .\r\n( 2 ) . بقره ( 2 ) آيه 133 .\r\n","page_name":" 96 ","page_number":96},
  {"content":"\r\n\r\nگفت : پس از من چه مىپرستيد ؟ گفتند : خداى تو و خداى آباى تو ، ابراهيم ، اسماعيل و اسحاق را كه خداى يگانه است ، پرستش مىكنيم و ما تسليم او هستيم .\r\nبىشك اسماعيل ، عموى يعقوب بود نه پدر وى ، زيرا يعقوب فرزند اسحاق است كه برادر اسماعيل بود . با اين وضع ، اولاد يعقوب ، اسماعيل را كه عموى يعقوب بود ، پدر خوانده‌اند ، يعنى كلمهء « اب » را دربارهء وى به كار برده‌اند ؛ با وجود اين دو نوع استعمال ( كه گاهى در مورد پدر و گاهى در مورد عمو استعمال مىشود ) ، جاى اين احتمال هست كه مقصود از اب در آيات مربوط به هدايت آزر ، عمو باشد . خصوصا به قرينهء اجماع و اتفاقى كه مرحوم مفيد نقل كرده است و شايد علّت پدر خواندن ابراهيم اين بوده كه مدّت‌ها سرپرستى ابراهيم را بر عهده داشته است ، از اين نظر ابراهيم پيوسته با چشم پدرى به او مىنگريست .\r\n\r\nقرآن آزر را پدر ابراهيم نمىداند\r\nبراى آن كه نظر قرآن را دربارهء نسبت آزر با ابراهيم روشن سازيم ، لازم است كه به توضيح دو آيه بپردازيم :\r\n1 . محيط عربستان در پرتو فداكاريهاى پيامبر اسلام ، با نور ايمان و اسلام روشن گرديد و اكثر مردم از صميم دل ايمان آوردند و فهميدند كه سرانجام شرك و بت‌پرستى دوزخ و عذاب است . آنان اگر چه از ايمان خود خوش‌حال و مسرور بودند ، ولى خاطرهء تلخ بت‌پرست بودن پدران و مادرانشان ، آنان را رنج مىداد . استماع آياتى كه زندگانى مشركان را در روز رستاخيز تشريح مىكرد ، بر ايشان رنج‌آور بود . براى از بين بردن اين تألم روحى ، از پيامبر گرامى صلى اللّه عليه و آله و سلّم درخواست كردند : آن حضرت دربارهء پدران كافر آن‌ها كه با حالت كفر و شرك از دنيا رفته‌اند ؛ طلب مغفرت كند ، هم چنان كه ابراهيم ، دربارهء « آزر » همين عمل را انجام داد ، آيهء زير در پاسخ تقاضاى آنان نازل گرديد :\r\nبراى پيامبر و افراد با ايمان شايسته نيست كه براى مشركان طلب آمرزش كنند ، آن‌گاه كه\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nفهميدند كه آنان اهل دوزخند ، اما اين كه ابراهيم براى پدر خود « آزر » طلب آمرزش نمود ، به خاطر وعده‌اى بود كه ابراهيم به او داده بود ، لكن وقتى قضيه براى ابراهيم روشن شد كه وى دشمن خداست ، از او تبرّى كرد و دورى جست و حقا كه ابراهيم مهربان و بردبار بود . « 1 »\r\nقراين زيادى نشان مىدهد كه گفت و گوى ابراهيم با آزر و وعدهء طلب آمرزش براى او كه سرانجام منجر به قطع روابط و تبرى شد ، در دوران جوانى ابراهيم بوده است ، يعنى موقعى بوده كه هنوز ابراهيم زادگاه خود ، « بابل » را ترك نگفته و آهنگ فلسطين و مصر و خاك حجاز نكرده بود . از اين آيه چنين نتيجه گرفته مىشود كه ابراهيم در دوران جوانى پس از ثبات و ايستادگى آزر كه در كفر و بت‌پرستى ، روابط خود را با او قطع كرد ، ديگر تا آخر عمر از او يادى ننمود .\r\n2 . ابراهيم در پايان عمر خود ، يعنى در دوران پيرى ، پس از انجام يك مأموريت بزرگ ( تعمير بناى كعبه ) و آوردن زن و فرزند خود به بيابان بىآب و علف « مكّه » دربارهء گروهى ، از آن جمله پدر و مادر خود از صميم دل دعا كرد و استجابت دعاى خود را از خدا خواست ؛ وى در موقع دعا چنين گفت :\r\n رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ  « 2 » ؛ پروردگارا ! من و پدر و مادرم را بيامرز ، در روزى كه حساب برپا شود .\r\nاين آيه به صراحت مىرساند كه مراسم دعا ، پس از اتمام بناى كعبه كه ابراهيم در آن روزها دوران پيرى را مىگذرانده ، انجام گرفته است ، اگر « والدىّ » كه در اين آيه مورد مهر و علاقهء ابراهيم قرار گرفته و با دعاى خير ياد شده است ، همان « آزر » باشد ؛ معلوم مىشود كه ابراهيم تا دم مرگ و تا آخرين ساعات زندگى ، با آزر قطع رابطه\r\n\r\n\r\n","description":"","footnote":"\r\n( 1 ) .   ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ . وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ   « توبه ( 9 ) آيه 113 - 114 » .\r\n( 2 ) . ابراهيم ( 14 ) آيه 41 .\r\n","page_name":" 98 ","page_number":98},
  {"content":"\r\n\r\nنكرده و گاهى براى او طلب مغفرت مىكرده است . در صورتى كه آيه‌اى كه در پاسخ تقاضاى مشركان وارد شده است ، روشن كرد كه ابراهيم پس از چندى در همان دوران جوانى روابط خود را با آزر قطع كرد و از او دورى و تبرّى جست و تبرّى جستن با طلب آمرزش سازگار نيست .\r\nاز ضميمه كردن اين دو آيه ، روشن مىشود كه : كسى كه در دوران جوانى مورد تنفر ابراهيم قرار گرفت و رشته‌هاى علاقه و محبتشان از هم گسست ؛ غير آن شخص است كه تا دوران آخر عمر پيوسته مورد تذكر او بود و او را با طلب مغفرت ياد مىكرده است . « 1 »\r\n\r\nابراهيم بت‌شكن\r\nموسم عيد فرا رسيد و مردم غفلت‌زدهء « بابل » براى رفع خستگى و تجديد نيرو ، و اجراى مراسم عيد به طرف صحرا روانه شدند و شهر خالى شد . سوابق ابراهيم ، نكوهش و بدگويى وى ، توليد نگرانى كرده بود ، از اين جهت تقاضا كردند كه ابراهيم ، نيز همراه آنان در اين مراسم شركت كند ، ولى پيشنهاد بلكه اصرار آنان با بيمارى ابراهيم مواجه شد ، وى با جملهء « إنّى سقيم ؛ من بيمارم » پاسخ گفتار آنان را داد و در مراسم عيد شركت نكرد .\r\nراستى ، آن روز براى موحّد و مشرك روز شادمانى بود . براى مشركان ، عيد كهن‌سالى بود كه به منظور برگزارى تشريفات عيد و زنده كردن رسوم نياكان به دامنه كوه و مزارع سرسبز رفته بودند و براى قهرمان توحيد نيز ، يك عيد ابتدايى بىسابقه‌اى بود كه مدّت‌ها آرزوى فرا رسيدن چنين روز فرخنده‌اى را داشت كه شهر را از اغيار خالى بيند و مظاهر كفر و شرك را درهم شكند .\r\nآخرين گروه از مردم از شهر خارج شدند ؛ ابراهيم فرصت را غنيمت شمرد ، با\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 319 و الميزان ، ج 7 ، ص 170 .\r\n","page_name":" 99 ","page_number":99},
  {"content":"\r\n\r\nقلبى لبريز از ايمان و اعتماد به خدا ، وارد بت‌خانه شد ، چوب‌هاى تراشيده و مجسمه‌هاى بىروحى را دورادور معبد ديد . غذاهاى زيادى كه بت‌پرستان به عنوان تبرك در معابد خود مىگذاشتند ، توجّه ابراهيم را جلب كرد ، سراغ غذاها رفت ، تكه نانى در دست گرفت و به عنوان تمسخر با اشاره به آن‌ها گفت : چرا از اين غذاهاى رنگارنگ نمىخوريد ؟ ناگفته پيداست معبودهاى مصنوعى مشركان ، قدرت كوچك‌ترين جنبشى را نداشتند ، كجا رسد كه بخورند . سكوت مرگ‌بارى فضاى بزرگ بتكده را فرا گرفته بود ، ولى ضربات شكنندهء ابراهيم كه بر دست و پاى و پيكر بت‌ها وارد مىآمد ، اين سكوت را درهم شكست . تمام بت‌ها را قطعه‌قطعه كرد و تلّ بزرگى از چوب و فلز شكسته و خرد شده در وسط معبد پديد آمد و فقط بت بزرگ را سالم نگاه داشت و « تبر » را بر دوش آن نهاد . هدف اين بود كه در ظاهر بنماياند كه شكنندهء اين بت‌ها ، همان بت بزرگ است ؛ وى از اين ظاهرسازى هدفى داشت .\r\nابراهيم مىدانست مشركان پس از بازگشت از صحرا ، سراغ علت حادثه خواهند رفت و ظاهر قضيه را يك كار مصنوعى و بىحقيقت تلقى خواهند كرد ، زيرا باور نخواهند كرد كه اين ضربه‌ها ، كار بت بزرگ است كه اساسا قدرت بر حركت و فعاليّت ندارد ، در اين صورت ابراهيم مىتواند از نظر تبليغاتى استفاده كند كه اين بت بزرگ به اعتراف شما كوچك‌ترين قدرت را ندارد پس چگونه او را مىپرستيد ؟\r\nخورشيد به سوى افق كشيده شد و نور و روشنى خود را ، از دشت و صحرا برچيد . مردم ، دسته دسته به جانب شهر روانه گرديدند ، موقع مراسم عبادت بتان فرا رسيد ؛ گروهى وارد معبد شدند ، منظرهء غير مترقب كه حاكى از ذلت و زبونى خدايان بود ، توجّه پير و برنا را جلب كرد . سكوت مرگ‌بارى توأم با بىصبرى ، در محيط معبد حكم فرما بود . يك نفر مهر خاموشى را شكست و گفت : چه كسى مرتكب اين عمل شده است ؟ سوابق بدگويى ابراهيم به بت‌ها و صراحت لهجهء او در برابر ستايش بتان ، آنان را مطمئن ساخت كه وى دست به اين كار زده است . جلسهء محاكمه به سرپرستى « نمرود » تشكيل گرديد ، ابراهيم جوان با مادر خود ، در يك\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمحاكمهء عمومى بازجويى شد .\r\nجرم مادر ، اين بود كه چرا وجود فرزند خود را كتمان كرده و به دفتر مخصوص حكومت وقت معرفى نكرده است ، تا سر به نيست شود . مادر ابراهيم ، در پاسخ بازپرس چنين گفت : من ديدم نسل مردم اين كشور رو به تباهى است ؛ از اين جهت اطلاع ندادم تا ببينم آيندهء اين فرزند چه مىشود . اگر اين شخص همان باشد كه پيش‌گويان ( كاهنان ) خبر داده‌اند ، در اين صورت تصميم داشتم ، پليس را اطلاع دهم تا از ريختن خون ديگران دست بردارند و اگر آن فرد نباشد ، يك فرد از نسل جوان اين كشور را حفظ كرده‌ام ؛ منطق مادر كاملا توجه قضات را جلب كرد .\r\nسپس نوبت بازجويى از ابراهيم فرا رسيد . وى گفت : صورت عمل مىرساند كه اين ضربه از جانب بت بزرگ است و شما مىتوانيد ، جريان را از او سؤال كنيد ، اگر قدرت بر تكلم داشته باشد . اين جواب سربالا ، آميخته با تمسخر و تحقير به منظور ديگر بود و آن اين كه : ابراهيم يقين داشت كه آنان در جواب وى چنين خواهند گفت :\r\nابراهيم ! تو مىدانى كه اين بت‌ها قدرت حرف زدن ندارند ، در اين صورت ابراهيم مىتواند هيئت قضات را به يك نكتهء اساسى متوجه سازد . اتفاقا همان طورى شد كه وى پيش‌بينى كرده بود . ابراهيم ، در برابر گفتار آنان كه حاكى از ضعف و زبونى و ناتوانى بتان بود ، چنين گفت : اگر آن‌ها به راستى چنين هستند كه توصيف مىكنيد ، پس چرا آن‌ها را مىپرستيد و حاجات خود را از آن‌ها مىخواهيد ؟\r\nجهل و لجاجت و تقليد كوركورانه ، بر دل و عقل دادرسان حكومت مىكرد و در برابر پاسخ دندان‌شكن ابراهيم چاره‌اى نديدند ، جز اين كه رأى دادند كه ابراهيم را بسوزانند . خرمنى از آتش افروخته شد و قهرمان توحيد را در ميان امواج آتش افكندند ، ولى دست لطف و مهر خدا به سوى ابراهيم دراز شد و ابراهيم را از گزند آنان حفظ كرد و جهنّم مصنوعى بشرى را ، به گلستان سرسبز و خرم مبدل ساخت . « 1 »\r\n\r\n\r\n","description":"","footnote":"\r\n( 1 ) . انبياء ( 21 ) آيه 51 - 70 . براى آگاهى از خصوصيّات اين فصل و امور مربوط به تولد ابراهيم و نيز شكستن بت‌ها ، ر . ك : الكامل في التاريخ ، ص 53 - 62 و بحار الانوار ، ج 12 ، ص 14 - 55 .\r\n","page_name":" 101 ","page_number":101},
  {"content":"\r\n\r\n\r\nنكته‌هاى آموزندهء اين سرگذشت\r\nبا اين كه يهود خود را پيشرو قافلهء توحيد مىداند ، اين داستان در ميان آنان معروف است و در تورات فعلى آنان موجود نيست و در ميان كتاب‌هاى آسمانى فقط قرآن متكفّل بيان آن شده است . از اين لحاظ برخى از نكته‌هاى آموزندهء اين داستان را - كه هدف قرآن از بيان سرگذشت انبيا نيز همان نكته‌ها است - يادآور مىشويم :\r\n1 . اين داستان گواه استوار بر رشادت و شجاعت فوق العادهء حضرت خليل الرحمن است . تصميم ابراهيم ، راجع به شكستن بت‌ها و ويران كردن مظاهر و وسايل شرك ، چيزى نبود كه براى نمروديان مخفى مانده باشد ، زيرا او با نكوهش و بدگويىهاى خود ، كمال تنفر و انزجار خويش را از بت‌پرستى ابراز داشته بود و به طور واضح و آشكار مىگفت : اگر دست از عمل ننگين خود برنداريد ، دربارهء آن‌ها تصميم خواهم گرفت . وى روزى كه مردم عازم صحرا شدند ، آشكارا گفت : « در غياب شما دربارهء آن‌ها فكرى خواهم كرد » . « 1 »\r\nامام صادق عليه السّلام مىفرمايد :\r\nنهضت و مبارزه يك موحّد ، در برابر صفوف فشردهء كافران كه آمار آنان بيش از چند هزار نفر بود ؛ گواه زنده بر كمال شجاعت و ثبات قدم ابراهيم است ، كه در راه اعتلاى كلمهء توحيد و تحكيم مبانى يكتاپرستى ، از هيچ پيشامدى ترس و بيم نداشته است . « 2 »\r\n2 . ضربه‌هاى شكنندهء ابراهيم ، اگر چه به صورت ظاهر يك قيام مسلحانه و خصمانه بود ؛ قيافهء واقعى اين نهضت چنان كه از گفتار ابراهيم با هيئت دادرسان استفاده مىشود ، فقط جنبهء تبليغاتى داشت ، زيرا وى آخرين چاره را براى بيدار كردن عقل و فطرت خفتهء آن‌ها اين ديد كه تمام بت‌ها را بشكند و بزرگ‌تر از همه را سالم نگاه دارد و تبر را بر دوش او قرار دهد ، تا آنان در ريشه و علل اين مطالب تحقيق\r\n\r\n\r\n","description":"","footnote":"\r\n( 1 ) .  وَ تَاللَّهِ لَأَكِيدَنَّ أَصْنامَكُمْ بَعْدَ أَنْ تُوَلُّوا مُدْبِرِينَ  « انبياء ( 21 ) آيه 57 » .\r\n( 2 ) . بحار الانوار ، ج 5 ، ص 130 .\r\n","page_name":" 102 ","page_number":102},
  {"content":"\r\n\r\nبيشترى كنند و سرانجام ، چون اين عمل را يك صحنه‌سازى بيش نخواهند دانست و هيچ وقت باور نخواهند كرد كه صاحب اين ضربه‌ها همين بت بزرگ باشد ، در اين صورت ابراهيم مىتواند از اين كار استفاده تبليغاتى كند و بگويد طبق اعتراف شما اين بت بزرگ كوچك‌ترين قدرتى ندارد ، پس چگونه آن‌ها را مىپرستيد ؟ اتفاقا ابراهيم اين نتيجه را گرفت و پس از شنيدن سخنان ابراهيم به وجدان خويش بازگشتند و خود را ظالم و ستمگر توصيف كردند و قرآن اين حقيقت را چنين بيان مىكند :\r\n فَرَجَعُوا إِلى أَنْفُسِهِمْ فَقالُوا إِنَّكُمْ أَنْتُمُ الظَّالِمُونَ  « 1 » اين خود مىرساند كه حربهء برندهء پيامبران از آغاز كار ، فقط و فقط منطق و استدلال بوده است . منتهى در هر دوره‌اى به صورتى و الّا شكستن چند بت چوبى در برابر مخاطرهء جانى كه متوجه ابراهيم بود ، چه ارزشى داشت ؟ ناچار بايد خدمت بزرگى در برداشته باشد ، تا دادن جان در برابر آن از نظر خود در خور ستايش باشد .\r\n3 . ابراهيم مىدانست اين كار به حيات و زندگى او خاتمه مىدهد و قاعدتا بايد زياد مضطرب و متوارى مىشد يا لااقل از مزاح و بذله گويى دست برمىداشت . ولى برعكس ، كاملا بر روح و اعصاب خود مسلط بود ؛ مثلا وقتى وارد بت‌خانه مىشود به عنوان مسخره ، سراغ بت‌ها آمده و به هر يك تعارف مىكند كه نان بخورند . پس از نوميدى بت‌خانه را به صورت تلّى از چوب‌هاى شكسته در مىآورد و اين را يك كار عادى تلقى مىكند ، گويا به دنبال آن مرگ و اعدام نيست . هنگامى كه در برابر هيئت قضات قرار مىگيرد ، چنين پاسخ مىدهد : اين كار من نيست ، عمل بت بزرگ است ، شما مىتوانيد مطلب را از آن سؤال كنيد ، اين بذله گويى در محكمه ، سخن كسى است كه خود را براى هر گونه حادثه‌اى آماده مىسازد و بيم و هراس به خود راه نمىدهد .\r\nشگفت‌انگيزتر از همه ، بررسى وضع ابراهيم است . موقعى كه روى منجنيق قرار\r\n\r\n\r\n","description":"","footnote":"\r\n( 1 ) . انبياء ( 21 ) آيه 64 : آن‌ها به وجدان خويش مراجعه كردند و گفتند : شماها ستمكارانيد و از شرمندگى سر به زير افكندند و گفتند : تو مىدانى كه بت‌ها توانايى سخن گفتن را ندارند .\r\n","page_name":" 103 ","page_number":103},
  {"content":"\r\n\r\nگرفته بود و يقين داشت كه پس از چند دقيقه در ميان امواج آتش قرار خواهد گرفت ، آتشى كه هيزم آن را مردم بابل به منظور كمك به خدايان و انجام يك وظيفهء مقدس دينى ، گردآورده بودند و شعله‌هاى آتش آن چنان زبانه مىكشيد كه شاهين را قدرت پرواز در پيرامون و فراز آن نبود . در چنين وقت فرشتهء آسمانى ( جبرئيل ) نازل گرديد و آمادگى خود را براى هر گونه كمك اعلام داشت و گفت : مطلبى دارى بگو . ابراهيم گفت : دارم ولى نه به تو ، به خداى خودم . « 1 » اين جواب ، بزرگى و عظمت روحى ابراهيم را كاملا مجسم مىسازد .\r\nنمرود ، در كاخ بزرگى كه در فاصلهء چند ميلى از آتش قرار داشت ؛ با كمال دقت و بىصبرى در انتظار انتقام بود و مىخواست تماشا كند كه امواج آتش ، چگونه ابراهيم را طعمه خود قرار مىدهد . منجنيق به كار افتاد ، با يك تكان قهرمان توحيد در ميان آتش فرود آمد ، ولى مشيّت و ارادهء نافذ خداى ابراهيم ، آن جهنّم مصنوعى را به صورت گلستان درآورد ، به طورى كه همگى از مشاهدهء اين وضع در تعجب فرو ماندند ، تا آنجا كه نمرود بىاختيار روى به آزر كرد و گفت : « ابراهيم ، پيش پروردگار خود گرامى است » . « 2 »\r\nگلستان شدن توده‌هاى آتش ، براى ابراهيم به امر و فرمان خداى سبب‌ساز و سبب سوز انجام گرفت . خدايى كه به آتش سوزندگى و به خورشيد فروزندگى و به ماه درخشندگى بخشيده است ، مىتواند اين آثار را از آنان بازستاند . از اين جهت خدا را سبب‌ساز و سبب‌سوز توصيف مىكنيم .\r\nتمام اين جريان‌ها ، بازنتوانست به ابراهيم آزادى كامل در تبليغ ببخشد . سرانجام ، حكومت وقت پس از مشاوره تصميم گرفت كه او را تبعيد كند و اين كار سبب شد كه فصل جديدى در زندگانى ابراهيم شروع شود و مقدّمات مسافرت وى ، به سوى شام و فلسطين و مصر و خاك حجاز فراهم گرديد .\r\n\r\n\r\n","description":"","footnote":"\r\n( 1 ) . عيون اخبار الرضا ، ص 136 ؛ الامالى ، ص 274 و بحار الانوار ، ج 12 ، ص 35 .\r\n( 2 ) . تفسير برهان ، ج 3 ، ص 64 .\r\n","page_name":" 104 ","page_number":104},
  {"content":"\r\n\r\n\r\nمهاجرت خليل الرحمن\r\nدادگاه « بابل » ابراهيم را محكوم به تبعيد نمود و او به ناچار زادگاه خود را ترك گفت و آهنگ فلسطين و مصر كرد . در آنجا وى با استقبال گرم « عمالقه » - كه فرمانروايان آن حدود بودند - روبرو گرديد و از هديه‌هاى آنان برخوردار شد ، از جملهء آن‌ها ، كنيزى به نام « هاجر » بود .\r\n« ساره » همسر ابراهيم تا آن وقت فرزند نداشت . اين پيشامد عواطف وى را به شوهر ارجمند خود تحريك كرد . او ، ابراهيم را تشويق كرد تا با هاجر آميزش كند ، شايد از او صاحب فرزندى بشود و شبستان زندگانى آنان روشن گردد . مراسم انجام گرفت و « هاجر » پس از چندى پسر مىآورد كه اسماعيل ناميده شد . چيزى نگذشت ، ساره نيز مشمول لطف الهى گرديد و خود او نيز باردار شد . خداوند ، فرزندى به او عطا كرد كه پدرش او را « اسحاق » نام نهاد . « 1 »\r\nپس از مدّتى ، ابراهيم از طرف خدا مأموريت يافت ، اسماعيل را با مادرش ، « هاجر » به سوى جنوب ( مكّه ) برده و در ميان درهء گمنامى جاى دهد . اين درّه ، محل سكونت كسى نبود و فقط كاروان‌هايى كه از شام به يمن و از آنجا به شام برمىگشتند ، در آنجا خيمه مىزدند و بقيّهء سال مانند ساير نقاط عربستان بيابانى سوزان و خالى از هر گونه سكنه بود .\r\nسكونت در يك چنين سرزمين وحشتناك ، براى زنى كه در ديار « عمالقه » زندگى كرده بود فوق العاده توان‌فرسا بود .\r\nگرماى سوزان بيابان و بادهاى گرم آن ، هيولاى مرگ را در برابر چشمان او مجسم مىساخت ، خود ابراهيم نيز از چنين پيشامدى در فكر فرو رفته بود . وى در حالى كه عنان مركب را به دست گرفته و سيلاب اشك از گوشه چشمانش سرازير بود و\r\n\r\n\r\n","description":"","footnote":"\r\n( 1 ) . سعد السعود ، ص 41 - 42 ، و بحار الانوار ، ج 12 ، ص 118 .\r\n","page_name":" 105 ","page_number":105},
  {"content":"\r\n\r\nمىخواست همسر و فرزند خود را ترك گويد ، به هاجر چنين گفت : اى هاجر ! همهء اين كارها بر طبق فرمان خداست و از فرمان خدا گريزى نيست . به لطف خدا تكيه كن و يقين بدان كه او ما را خوار و ذليل نخواهد كرد . سپس با توجّه خاص رو به خدا كرد و چنين گفت :\r\n« پروردگارا ! اين نقطه را شهر امن قرار بده و اهل آنجا را كه به خدا و روز قيامت ايمان دارند ، از ميوه‌ها برخوردار بفرما » . « 1 »\r\nوقتى از تپه سرازير مىشد ، به پشت‌سر نگاهى كرد و لطف و عنايت پروردگار را ، براى آنان درخواست نمود .\r\nاين مسافرت اگر چه به ظاهر مشكل و جان‌فرسا بود ، بعدا روشن شد كه نتايج بزرگى را در برداشت ، زيرا بناى كعبه و ساختن پايگاه بزرگ براى اهل توحيد و به اهتزاز در آوردن پرچم توحيد در اين منطقه و پىريزى يك نهضت عميق دينى - كه خاتم پيامبران در اين مرز و بوم پديد مىآورد - از ثمرات اين مهاجرت بود .\r\n\r\nچشمهء زمزم چگونه پيدا شد\r\nابراهيم ، عنان مركب خود را به دست گرفت و با چشمى اشك‌بار ، خاك مكّه و هاجر و فرزند خود را ترك گفت . چيزى نگذشت كه آب و غذاى آنان تمام شد و پستان « هاجر » خشكيد ؛ حال فرزند رو به وخامت گذاشت . سيلاب اشك از چشمان مادر دور افتاده به دامنش مىريخت ؛ سراسيمه از جاى خود برخاست تا نزديك سنگ‌هاى كوه صفا رسيد . از دور منظرهء سرابى را ديد كه در نزديك كوه مروه قرار داشت . دوان دوان به سوى آن شتافت ، ولى تلخى اين دورنماى فريبنده به او بسيار گران آمد . زارى و به هم پيچيدن فرزند ارجمندش ، بيش از پيش وى را سراسيمه به\r\n\r\n\r\n","description":"","footnote":"\r\n( 1 ) .  رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ وَ الْيَوْمِ الْآخِرِ  « بقره ( 2 ) آيه 126 » .\r\n","page_name":" 106 ","page_number":106},
  {"content":"\r\n\r\nهر سو مىكشانيد ، تا اين كه ميان دو كوه « صفا » و « مروه » هفت بار به اميد آب حركت كرد و بالأخره مأيوس و نااميد به سوى فرزند بازگشت .\r\nنفس‌هاى طفل به شماره افتاده بود و ديگر حالى براى گريستن و ضجه و ناله نداشت ، امّا در چنين لحظه‌اى ، دعاى ابراهيم مستجاب گشت . مادر خسته و فرسوده ديد كه آب زلالى از زير پاهاى اسماعيل شروع به جوشيدن كرد . مادرى كه شاهد آخرين لحظه‌هاى زندگى فرزند بود و يقين داشت كه مرغ روح فرزند ، پس از دقايقى از قفس تن پرواز خواهد كرد ، با ديدن اين صحنه چنان خوش‌حال گشت كه در پوست نمىگنجيد و برق حيات و زندگى در چشمانش مىدرخشيد . از آن آب زلال ، خود و فرزندش سيراب شدند و ابرهاى يأس و نوميدى كه بر فراز آسمان زندگى آنان سايه افكنده بود با نسيم لطف الهى پراكنده شد . « 1 »\r\nپيدايش اين چشمه كه از آن روز « چشمهء زمزم » ناميده مىشود باعث گرديد كه مرغان هوا بر فراز آن به پرواز درآيند . طايفهء « جرهم » كه در نقطه‌اى دور از اين درّه زندگى مىكردند ؛ از پرواز مرغان و رفت و آمد پرندگان مطمئن شدند كه در اين حوالى آبى پيدا شده است . دو نفر از قبيلهء خود را براى كشف حقيقت روانه كردند .\r\nآنان پس از گشت زياد ، به مركز رحمت الهى پى بردند . وقتى نزديك هاجر آمدند ، مشاهده كردند كه زنى با يك فرزند در كنار اين آب قرار دارد . از همان راه بازگشتند و جريان را به رؤساى قبيله ابلاغ كردند . آنان دسته دسته ، گرداگرد اين چشمهء رحمت خيمه زدند و مرارت و تلخى تنهايى كه « هاجر » را فرا گرفته بود ؛ بدين طريق زائل شد و رشد فرزند و معاشرت كامل باعث گرديد كه اسماعيل با طايفه « جرهم » ازدواج كند و از حمايت و اجتماع آنان بهره كافى ببرد . چندى نگذشت كه اسماعيل با دخترى از آن قبيله ازدواج كرد ؛ از اين‌رو ، فرزندان اسماعيل از جانب مادر به همين طايفه مىپيوندند .\r\n\r\n\r\n","description":"","footnote":"\r\n( 1 ) . تفسير قمى ، ص 52 ، و بحار الانوار ، ج 12 ، ص 100 .\r\n","page_name":" 107 ","page_number":107},
  {"content":"\r\n\r\n\r\nتجديد ديدار\r\nابراهيم ، پس از آن‌كه فرزند عزيز خود را با مادرش ، به فرمان خدا در خاك مكّه ترك گفت ؛ گاه گاهى ، براى ديدن فرزند خود آهنگ مكّه مىكرد . در يكى از سفرهاى خود كه شايد نخستين سفر وى بوده ، وارد مكّه شد و خانه را خالى از اسماعيل ديد .\r\nدر آن هنگام ، اسماعيل يك مرد برومند شده و با زنى از « جرهم » وصلت كرده بود . از همسرش پرسيد : شوهرت كجاست ؟ وى پاسخ داد : به شكار رفته است . سپس از او پرسيد : غذايى داريد ؟ گفت : نه . ابراهيم از خشونت و بىمهرى همسر فرزند خود ، بسيار دل‌تنگ شد و گفت : هر موقع اسماعيل برگشت از طرف من سلام برسان و بگو :\r\nآستان خانه‌ات را تغيير بده و از همان‌جا دو مرتبه به مقصد خود برگشت .\r\nاسماعيل ، از مقصد خود بازگشت ؛ بوى پدر را استشمام كرد و از گفت و گوى همسر يقين كرد كه آن شخص پدرش ابراهيم بوده و از مقصود پدر آگاه شد و فهميد كه پدرش امر كرده كه همسرش را طلاق داده و ديگرى را انتخاب كند ، زيرا چنين همسرى شايستگى و لياقت همسرى وى را ندارد . « 1 »\r\nگاهى ممكن است سؤال شود ، چرا ابراهيم با طىّ چنين مسافتى صبر ننمود تا فرزندش از شكار برگردد و چگونه حاضر شد با طىّ صدها فرسنگ ، بدون ديدار فرزند برگردد .\r\nمورّخان مىنويسند : اين عجله براى اين بود كه به « ساره » قول داده بود بيش از اين معطل نشود ؛ براى اين كه از قول خود تخلّف نكند ، بيشتر معطل نشد . پس از اين سفر ، بار ديگر ابراهيم از طرف خدا مأمور شد كه آهنگ مكّه نمايد و كعبه را كه در طوفان نوح ويران شده بود بنا كند و قلب‌هاى اهل توحيد را به آن نقطه متوجه سازد .\r\nقرآن شهادت مىدهد كه بيابان مكّه ، در پايان عمر ابراهيم پس از ساختن كعبه به\r\n\r\n\r\n","description":"","footnote":"\r\n( 1 ) . بحار الانوار ، ج 12 ، ص 112 ، نقل از : قصص انبياء .\r\n","page_name":" 108 ","page_number":108},
  {"content":"\r\n\r\nصورت شهر درآمده بود ، زيرا ابراهيم پس از خاتمهء كار ، از خداوند عالم چنين درخواست كرد :\r\nپروردگارا ! اين شهر را مأمن قرار بده ، من و فرزندانم را از عبادت بتان دور گردان . « 1 »\r\nدر صورتى كه موقع ورود به بيابان مكّه چنين گفت :\r\nپروردگارا ! اينجا را شهر امن قرار بده . « 2 »\r\nشايسته بود براى تكميل بحث ، كيفيت بناى كعبه و تاريخ اجمالى آن را بيان كنيم ، ولى براى اين كه از هدف بازنمانيم ، در اينجا خصوصيات بعضى از نياكان نامى پيامبر گرامى را كه در تاريخ مشهورند ، مىآوريم :\r\n\r\n2 . قصىّ بن كلاب\r\nنياكان پيامبر اسلام ، به ترتيب عبارتند از : عبد اللّه ، عبد المطلب ، هاشم ، عبد مناف ، قصىّ ، كلاب ، مرّه ، كعب ، لوى ، غالب ، فهر ، مالك ، نضر ، كنانه ، خزيمه ، مدركه ، اليأس ، مضر ، نزار ، معد و عدنان . « 3 »\r\nبه طور مسلم ، نسب آن حضرت تا « معد بن عدنان » به همين قرار است ، ولى از عدنان به بالا تا حضرت اسماعيل از نظر شماره و اسامى مورد اختلاف است و طبق روايتى كه ابن عباس از پيامبر نقل كرده ، هر موقع نسب آن حضرت به عدنان رسيد ، نبايد از او تجاوز كرد . زيرا خود آن حضرت هنگام بيان كردن نام نياكان خود از عدنان تجاوز نمىكرد و دستور مىداد ديگران هم از شمردن باقى نسب تا به اسماعيل خوددارى كنند . و نيز مىفرمود : كه آن چه در ميان اعراب در اين خصوص معروف است ، درست نيست . « 4 » از اين‌رو ، قسمت مسلم آن را نقل كرده و به\r\n\r\n\r\n","description":"","footnote":"\r\n( 1 ) .  رَبِّ اجْعَلْ هَذَا الْبَلَدَ آمِناً وَ اجْنُبْنِي وَ بَنِيَّ أَنْ نَعْبُدَ الْأَصْنامَ  « ابراهيم ( 14 ) آيه 35 » .\r\n( 2 ) .  رَبِّ اجْعَلْ هذا بَلَداً آمِناً  « بقره ( 2 ) آيه 126 » .\r\n( 3 ) . الكامل في التاريخ ، ج 2 ، ص 1 و 21 .\r\n( 4 ) . سيرهء حلبى ، ج 1 ، ص 26 .\r\n","page_name":" 109 ","page_number":109},
  {"content":"\r\n\r\nشرح حال آن‌ها مىپردازيم .\r\nافراد نام برده ، در تاريخ عرب معروفند و تاريخ اسلام با زندگى برخى از آن‌ها رابطه دارد . از اين جهت به شرح زندگانى « قصىّ » تا پدر ارجمند آن حضرت ( عبد اللّه ) پرداخته و از تشريح زندگانى ديگر نياكان آن حضرت كه چندان دخالتى در بحث ما ندارند ، خوددارى مىكنيم . « 1 »\r\n« قصىّ » جد چهارم پيامبر اسلام است . مادر وى ، فاطمه با قبيلهء « كلاب » ازدواج كرد . چيزى نگذشت كه دو فرزند به نام « زهره » و « قصى » آورد . هنوز دوّمى در گهواره بود كه شوهر فاطمه فوت كرد . وى مجددا با مردى به نام « ربيعه » ازدواج كرد و همراه شوهر خود به شام رفت . « قصىّ » از حمايت پدرانهء او بهره‌مند بود تا وقتى كه ميان قصىّ و قبيلهء « ربيعه » اختلاف افتاد و در نتيجه او را از حريم نژاد خود راندند ، به حدّى كه مادر او متأثر شد و مجبور شد او را به مكّه برگرداند . دست تقدير او را به سوى مكّه كشانيد ، استعداد نهفتهء او سبب شد كه در مدّت كمى ، تفوق خود را بر مكّيان و به ويژه قبيلهء قريش نشان دهد . چيزى نگذشت كه به مناصب عالى ، حكومت مكّه و كليددارى كعبه دست يافت و فرمانرواى مسلم آن سامان گرديد . وى آثار زيادى از خود به جاى گذاشت ، از آن جمله مردم را براى ساختن خانه در كنار كعبه تشويق كرد و براى اعراب ، محل شورايى به نام « دار الندوه » تأسيس كرد ، تا بزرگان و رؤساى عرب در اين مركز عمومى دور هم گرد آمده ، مشكلات خود را حل و فصل كنند .\r\nسرانجام آفتاب عمر او ، در قرن پنجم ميلادى غروب كرد . وى دو فرزند نامور به نام « عبد الدار » و « عبد مناف » از خود به يادگار گذاشت .\r\n\r\n3 . عبد مناف\r\nوى نياى سوم پيامبر اسلام بود كه نامش « مغيره » و لقبش « قمر البطحاء » بود . وى از\r\n\r\n\r\n","description":"","footnote":"\r\n( 1 ) . ابن اثير در كامل خود ، دربارهء زندگانى آن‌ها بحث نموده است . « ر . ك : الكامل في التاريخ ، ج 2 ، ص 15 - 21 » .\r\n","page_name":" 110 ","page_number":110},
  {"content":"\r\n\r\nبرادر خود « عبد الدار » كوچك‌تر بود ، ولى در قلب‌هاى مردم موقعيّت خاصى داشت .\r\nشعار او پرهيزگارى ، دعوت مردم به تقوا و خوش‌رفتارى با مردم و صلهء ارحام بود و با اين موقعيّت بزرگ ، ابدا در صدد رقابت با برادر خود « عبد الدّار » و قبضه كردن مناصب عالى كعبه نبود . حكومت و رياست طبق وصيت پدر ( قصىّ ) ، با برادر او « عبد الدار » بود ، ولى پس از فوت دو برادر ، فرزندان آنان در تصدّى مناصب با هم نزاع كردند و سرانجام پس از كشمكش‌هاى زياد ، كار به مصالحه و تقسيم مقامات ، پايان پذيرفت و تصميم گرفتند كه توليت كعبه و رياست « دار الندوه » با فرزندان « عبد الدّار » و سقايت و مهمان‌دارى حجاج با پسران « عبد مناف » باشد و اين تقسيم تا ظهور اسلام به حال خود باقى بود . « 1 »\r\n\r\n4 . هاشم\r\nاو نياى دوم پيامبر اسلام بود كه نامش « عمرو » و لقبش « علاء » بود . وى با عبد شمس هم‌زاد است و دو برادر ديگر او « مطلب » و « نوفل » مىباشد .\r\nميان اهل تاريخ معروف است كه : هاشم با عبد شمس توأم ( دوقلو ) بوده و هنگام تولد ، انگشت هاشم به پيشانى برادرش ، عبد شمس چسبيده بود . موقع جدا كردن ، خون سرشارى جارى شد و اين پيشامد سبب شد كه مردم آن را به فال بد گيرند . « 2 »\r\nحلبى در سيرهء خود مىنويسد : اين فال بد ، اثر خود را بخشيد ، زيرا جنگ و خون‌ريزى پس از اسلام ، ميان بنى عباس از فرزندان هاشم و بنى اميه - كه از صلب عبد شمس بودند - حكم فرما بود . « 3 »\r\n\r\n\r\n","description":"","footnote":"\r\n( 1 ) . مناصب كعبه ، به طور مسلم روز ساختن كعبه وجود نداشت ؛ بلكه تدريجا بر اثر مقتضيات و مناسباتى پيدا شد و مناصب كعبه تا ظهور اسلام چهار قسمت بود : 1 . توليت و كليددارى كعبه . 2 . سقايت ، يعنى تهيّهء آب براى زائران خانه خدا در ايّام حج . 3 . رفادت ، يعنى غذا دادن به حاجيان . 4 . رياست مكّيان و پرچمدارى و فرماندهى سپاه ، و منصب اخير جنبهء دينى نداشت .\r\n( 2 ) . تاريخ طبرى ، ج 2 ، ص 13 .\r\n( 3 ) . سيرهء حلبى ، ج 1 ، ص 5 .\r\n","page_name":" 111 ","page_number":111},
  {"content":"\r\n\r\nگويا نويسندهء سيره ، وقايع جان‌گداز فرزندان على را ناديده گرفته است ؛ در صورتى كه آن صحنه‌هاى خونين كه فرزندان اميه با ريختن خون‌هاى پاك فرزندان پيامبر به وجود آوردند ، زنده‌ترين گواه بر وجود خصومت ميان اين طايفه است ، ولى معلوم نيست چرا اين نويسنده ، از اين جريان‌ها نامى نبرده است ؟\r\nيكى از خصوصيات اولاد « عبد مناف » - كه در اشعار و ادبيات عرب منعكس است - اين است كه آن‌ها در نقاط مختلف جان سپرده‌اند : مثلا « هاشم » در غزوه ، « عبد شمس » در مكّه ، « نوفل » در خاك عراق و « مطّلب » در خاك يمن جان سپرده‌اند . « 1 »\r\nيك نمونه از اخلاق « هاشم » اين است كه هر موقع هلال « ذى الحجّه » ديده مىشد ؛ بامدادان به سوى كعبه مىآمد و به ديوار كعبه تكيه كرده و خطبه‌اى به شرح زير مىخواند :\r\nگروه قريش ! شما عاقل‌ترين و شريف‌ترين گروه عرب هستيد . نژاد شما بهترين نژادها است . خدا شما را در كنار خانهء خود جاى داده و اين فضيلت را براى شما از ميان ساير فرزندان اسماعيل اختصاص داده است . هان ، اى قوم من ! زائران خانهء خدا در اين ماه ، با شور عجيبى به سوى شما روى مىآورند ، آنان مهمانان خدايند ، پذيرائى آن‌ها بر عهدهء شما است . در ميان آن‌ها افراد تهىدست - كه از نقاط دور دست مىآيند - بسيار است .\r\nسوگند به صاحب اين خانه ، اگر قدرت و توانايى داشتم كه از مهمانان خدا پذيرائى كنم ، هرگز از شما تقاضاى كمك نمىكردم ، ولى فعلا آنچه مقدورم هست و از راه حلال كسب كرده‌ام در اين راه مصرف مىكنم و شما را سوگند مىدهم به احترام اين خانه ، مبادا كسى مالى را بذل كند كه آن را از راه ستم به دست آورده است ، يا در دادن و بذل آن دچار ريا يا اكراه و اجبار گردد و اگر كسى در مساعدت ، رضايت خاطر نداشته باشد از انفاق خوددارى نمايد . « 2 »\r\nزمامدارى هاشم از هر جهت به سود مكّيان بود و در بهبود وضع زندگى مردم تأثير\r\n\r\n\r\n","description":"","footnote":"\r\n( 1 ) . همان .\r\n( 2 ) . همان ، ج 1 ، ص 6 - 7 .\r\n","page_name":" 112 ","page_number":112},
  {"content":"\r\n\r\nزياد داشت . در سال‌هاى قحطى كرم و جوان مردى او مانع از آن بود كه مردم رنج قحطى را احساس كنند .\r\nاز گام‌هاى برجسته او در راه بالا بردن بازرگانى مكّيان ، پيمانى بود كه با امير « غسّان » بست . اين اقدام سبب شد كه برادرش « عبد شمس » با امير حبشه و « مطلب » و « نوفل » دو برادر ديگر وى ، با امير « يمن » و شاه « ايران » معاهده ببندند تا كالاهاى بازرگانى دو طرف ، با كمال آزادى و اطمينان به كشور يك ديگر صادر شود ؛ اين معاهده ، مشكلات زيادى را حل كرد و بازارهاى زيادى را در مكّه پديد آورد كه تا طلوع ستارهء اسلام باقى بود .\r\nعلاوه بر اين ، از كارهاى پرسود « هاشم » پىريزى مسافرت قريش در تابستان به سوى « شام » و در زمستان به جانب « يمن » بود و اين شيوه تا مدتى پس از طلوع اسلام نيز ادامه داشت .\r\n\r\nاميّة بن عبد شمس رشك مىبرد\r\n« اميّه » فرزند عبد شمس ، برادرزادهء « هاشم » بر عظمت و بزرگى عموى خود حسد ورزيد و با بذل و بخشش ، خواست قلب‌هاى مردم را به سوى خود جلب كند ، ولى على رغم كوشش‌ها و كارشكنىهاى زياد ، نتوانست روش « هاشم » را تعقيب كند و بدگويىهاى وى ، بر عظمت و عزّت هاشم افزود .\r\nآتش حسد در درون « اميّه » زبانه مىكشيد ، سرانجام عموى خود را وادار كرد تا پيش بعضى از دانايان عرب ( كاهن ) بروند و هر كدام مورد تحسين او قرار گرفت ، زمام امور را به دست گيرد . عظمت « هاشم » مانع از اين بود كه با برادرزادهء خود به نزاع برخيزد ، ولى اصرار « اميّه » وى را مجبور كرد كه با دو شرط به اين كار اقدام كند :\r\n1 . هر كدام از اين دو نفر كه محكوم شود ، صد شتر سياه چشم در روزهاى حج قربانى كند .\r\n2 . شخص محكوم بايد ده سال از مكّه بيرون برود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاز حسن اتفاق داناى عرب ( كاهن عسفان ) ، تا چشمش به هاشم افتاد ، زبان به مدح وى گشود و طبق قرارداد ، « اميّه » مجبور شد جلاى وطن كند و ده سال در شام اقامت گزيند . « 1 »\r\nآثار اين حسد موروثى 130 سال ، پس از اسلام نيز ادامه داشت و جناياتى به بار آورد كه در تاريخ بىسابقه است . داستان گذشته ، علاوه بر اين كه آغاز عداوت دو طايفه را روشن مىكند ؛ علل نفوذ امويان را در محيط شام نيز واضح مىسازد و معلوم مىشود كه روابط كهن امويان با اهالى اين مرز و بوم ، مقدّمات حكومت امويان را در اين مناطق فراهم ساخته بود .\r\n\r\nهاشم ازدواج مىكند\r\n« سلمى » دختر « عمرو خزرجى » زن شريفى بود كه از شوهر خود طلاق گرفته و حاضر نبود با كسى ازدواج كند . « هاشم » در يكى از مسافرت‌هاى خود به شام ، موقع مراجعت در يثرب ( مدينه ) ، چند روزى اقامت گزيد و از « سلمى » خواستگارى كرد .\r\nعظمت و بزرگى « هاشم » و ثروت و جوان‌مردى او و نفوذ كلمه وى در ميان قريش ، توجه او را جلب كرد و با دو شرط حاضر شد با وى ازدواج كند : يكى از آن دو شرط اين بود كه موقع وضع حمل ، در ميان قوم خود باشد . مطابق اين قرارداد پس از آن‌كه مدتى با « هاشم » در مكّه به سر برد ، موقع ظهور آثار حمل به « يثرب » مراجعت كرد و در آنجا پسرى آورد ، او را « شيبه » نام نهادند كه بعدها به نام « عبد المطلب » مشهور شد و علّت اين لقب را مورّخان چنين مىنويسند :\r\nوقتى هاشم احساس كرد كه آخرين دقايق عمر خود را مىگذراند ، به برادر خود « مطلب » چنين گفت : برادر ! أدرك عبدك شيبة ، يعنى غلام خود شيبه را درياب . چون « هاشم » ( پدر شيبه ) فرزند خود را غلام « مطلب » خوانده بود ؛ از اين‌رو ، وى به نام عبد المطلب اشتهار يافت .\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 10 .\r\n","page_name":" 114 ","page_number":114},
  {"content":"\r\n\r\nگاهى مىگويند : روزى يك نفر از مكّيان ، از كوچه‌هاى يثرب عبور مىكرد ، ديد تعداد زيادى از بچه‌ها تيراندازى مىكنند ، هنگامى كه يكى از بچه‌ها مسابقه را برد ، فورا گفت : انا ابن سيّد البطحاء ، منم فرزند آقاى مكّه . مرد مكّى ، پيش رفت و پرسيد : تو كيستى ؟ جواب شنيد شيبه فرزند هاشم بن عبد مناف .\r\nآن مرد پس از مراجعت از يثرب به مكّه « مطلب » برادر هاشم و رئيس مكّه را از جريان آگاه ساخت . عمو ، به فكر برادرزادهء خود افتاد ، از اين جهت رهسپار « يثرب » شد . قيافهء برادرزاده كه قيافهء برادر را در نظر « مطلب » مجسم مىكرد ، موجب شد كه اشك از چشمان « مطلب » سرازير گردد و بوسه‌هاى شور و شوق را رد و بدل كنند .\r\nمقاومت مادر و ممانعت او از بردن فرزند وى ، تصميم برادر را مؤكد و محكم‌تر كرد .\r\nسرانجام ، « مطلب » به آرزوى خود رسيد و پس از دريافت اجازه از طرف مادر ، « شيبه » را بر ترك اسب خود سوار كرد و عازم مكّه گرديد . آفتاب سوزان عربستان در راه ، صورت نقره‌فام برادرزاده را تيره و لباس‌هاى او را فرسوده و كهنه ساخت . از اين‌رو ، مكّيان موقع ورود « مطلب » به مكّه ، گمان كردند كه اين جوان ، غلام مطلب است و به يكديگر مىگفتند : اين جوان ( شيبه ) غلام مطلب است ؛ با اين كه « مطلب » مكرر مىگفت : مردم ! اين برادرزادهء من است . اين توهم و گفتار كار خود را كرد و سرانجام برادرزادهء مطلب به لقب « عبد المطلب » معروفيّت يافت . « 1 »\r\nگاهى گفته مىشود : علّت اين كه وى را عبد المطلب خواندند اين بود كه وى ، در دامان پرمهر عموى خود « مطلب » پرورش يافته بود و در عرف عرب به منظور تقدير از خدمت‌هاى مربّى ، چنين كسانى را غلام آن شخص مىخواندند .\r\n\r\n5 . عبد المطلب\r\n« عبد المطلب » فرزند هاشم ، نخستين جدّ پيامبر اكرم ، زمامدار و سرشناس قريش\r\n\r\n\r\n","description":"","footnote":"\r\n( 1 ) . همان ، ج 2 ، ص 6 ؛ تاريخ طبرى ، ج 2 ، ص 8 - 9 و سيرهء حلبى ، ج 1 ، ص 8 .\r\n","page_name":" 115 ","page_number":115},
  {"content":"\r\n\r\nبود و در سراسر زندگى اجتماعى خود ، نقاط روشن و حساسى دارد و چون حوادث دوران زمامدارى او با تاريخ اسلام ارتباط تنگاتنگى دارد ؛ از اين نظر برخى از حوادث زندگى او را بررسى مىكنيم .\r\nشكى نيست كه انسان هر اندازه روح قوى و نيرومندى داشته باشد ؛ سرانجام تا حدودى رنگ محيط را به خود مىگيرد و عادات و رسوم محيط ، در طرز تفكر او اثر مىگذارد . ولى گاهى مردانى پيدا مىشوند كه با كمال شهامت در برابر عوامل محيط ، ايستادگى كرده ، خود را از هر گونه آلودگى مصون مىدارند .\r\nقهرمان گفتار ما ، يكى از نمونه‌هاى كامل اين گروه است و در صفحه‌هاى زندگى او نقاط روشنى هست . اگر كسى متجاوز از هشتاد سال در ميان جمعى زندگى كند كه بت‌پرستى ، مىگسارى ، رباخوارى ، آدم‌كشى و بدكارى از رسوم پيش پا افتادهء آنان باشد ، ولى در سراسر عمر خود لب به شراب نزند و مردم را از آدم‌كشى و مىگسارى و بدكارى بازدارد و از ازدواج با محارم و طواف با بدن برهنه جدا جلوگيرى كند و در راه عمل به نذر و پيمان ، تا آخرين نفس پافشارى كند ؛ قطعا اين مرد از افراد نمونه‌اى خواهد بود كه نظير وى در اجتماع‌ها كمتر يافت مىشود .\r\nآرى ، شخصيتى كه در وجودش نور نبىّ اكرم صلى اللّه عليه و آله و سلّم ( بزرگ‌ترين رهبر جهانيان ) به وديعت گذاشته شده است ، بايد شخصى پاك و پيراسته از هر گونه آلودگى باشد .\r\nاز حكايات ، كلمات كوتاه و حكمت‌آميز وى چنين استفاده مىشود كه وى در آن محيط تاريك در شماره مردان موحّد و معتقد به معاد بوده است و پيوسته مىگفت :\r\n« مرد ستمگر در همين سراى زندگى به سزايش مىرسد و اگر اتفاقا عمرش سپرى شود و سزاى عملش را نبيند ، در روز بازپسين به سزاى كردارش خواهد رسيد » . « 1 »\r\n« حرب بن اميّة » از بستگان نزديك وى بود كه جزء شخصيت‌هاى بزرگ قريش به شمار مىرفت ؛ در همسايگى او يك مرد يهودى زندگى مىكرد . اتفاقا اين مرد\r\n\r\n\r\n","description":"","footnote":"\r\n( 1 ) . سيرهء حلبى ، ج 1 ، ص 4 .\r\n","page_name":" 116 ","page_number":116},
  {"content":"\r\n\r\nيهودى ، روزى در يكى از بازارهاى « تهامه » تندى به خرج داد و كلمات زننده‌اى ميان وى و « حرب » رد و بدل شد ، اين كار موجب گرديد كه مرد يهودى با تحريكات « حرب » كشته شود . « عبد المطلب » از جريان اطلاع يافت و روابط خود را با او قطع كرد و كوشيد كه خون‌بهاى يهودى را از « حرب » بگيرد و به بازماندگان مقتول برساند .\r\nاين داستان كوتاه حاكى از روح ضعيف‌نوازى و عدالت خواهى اين مرد بزرگ است .\r\n\r\nحفر زمزم\r\nاز روزى كه چاه زمزم پديد آمد ، گروه « جرهم » دور آن چاه گرد آمدند و ساليان درازى كه حكومت مكّه را بر عهده داشتند ، از آب چاه بهره‌مند بودند ، ولى بر اثر رواج تجارت مكّه و خوش‌گذرانى مردم و مسامحه و بىبندوبارى آنان ، كم كم كار به جايى رسيد كه آب زمزم خشك شد . « 1 »\r\nگاهى مىگويند : چون طايفهء « جرهم » از جانب قبيلهء « خزاعه » تهديد شدند ، به ناچار مجبور شدند كه مرز و بوم خود را ترك گويند ؛ بزرگ و سرشناس « جرهم » « مضاض بن عمرو » يقين كرد كه به زودى زمام امور را از دست خواهد داد و ملك و حكومت او با حمله‌هاى دشمن تباه خواهد گرديد . از اين لحاظ ، دستور داد دو آهوى طلا و چند قبضه شمشير پرقيمت را كه به عنوان هديه براى كعبه آورده بودند ، در قعر چاه قرار دهند ؛ سپس آن را كاملا پر كنند ، تا دشمن به جاى آن پى نبرد و اگر دو مرتبه ملك و تخت از دست رفته را به دست آورند ، از اين گنج استفاده كنند . پس از چندى حمله‌هاى « خزاعه » آغاز شد و طايفهء « جرهم » و بسيارى از اولاد اسماعيل ، ناچار شدند كه سرزمين مكّه را ترك گويند و به سوى يمن كوچ كنند و ديگر كسى از آنان به مكّه بازنگشت . از اين تاريخ به بعد ، حكومت مكّه به دست قبيلهء « خزاعه » افتاد ، تا\r\n\r\n\r\n","description":"","footnote":"\r\n( 1 ) . گسترش گناه و آلودگى ، در ميان مردم يكى از علل نزول بلاها است ، و هيچ بعيد نيست كه اعمال ننگين باعث قحطىها و مصائب گردد ، و اين مطلب علاوه بر اين كه مطابق اصول فلسفى است ، مورد تصريح قرآن مجيد و روايات اسلامى نيز مىباشد . ر . ك : اعراف ( 7 ) آيه 96 .\r\n","page_name":" 117 ","page_number":117},
  {"content":"\r\n\r\nاين كه ستارهء اقبال قريش در آسمان زندگى ، با روى كار آمدن « قصىّ بن كلاب » ( جدّ چهارم پيغمبر اسلام ) درخشيد . پس از چندى زمام كار به دست عبد المطلب افتاد . وى تصميم گرفت كه چاه زمزم را مجددا حفر كند ، ولى متأسفانه جايگاه چاه « زمزم » دقيقا روشن نبود . پس از كاوش‌هاى زياد از جاى واقعى آن اطلاع يافت و تصميم گرفت كه با فرزند خود « حارث » مقدمات حفر چاه را فراهم آورد .\r\nمعمولا در ميان هر دسته‌اى ، مشتى مردم منفىباف پيدا مىشوند كه دنبال بهانه مىگردند ، تا از هر كار مثبتى جلوگيرى كنند . از اين لحاظ رقيبان « عبد المطلب » براى اين كه مبادا اين افتخار نصيب وى گردد ؛ زبان به اعتراض گشودند و به عبد المطلب چنين خطاب كردند :\r\nبزرگ قريش ! چون اين چاه يادگار جدّ ما اسماعيل است و همهء ما اولاد وى به شمار مىرويم ؛ بايد همه را در اين كار سهيم سازى .\r\nعبد المطلب به دلايلى پيشنهاد آنان را نپذيرفت ، زيرا نظر وى اين بود كه تنها اين چاه را حفر كند و آب آن را به طور رايگان در اختيار همه بگذارد و آب مورد نياز زائران خانهء خدا را فراهم سازد ، تا وضع سقايت حجاج با نظارت شخصى او از هرگونه بىنظمى بيرون آيد و اين نظر در صورتى تأمين مىشد كه وى مستقلا اين كار را بر عهده داشته باشد .\r\nسرانجام ، آنان با يك كشمكش شديدى روبه‌رو گرديدند . بنا شد پيش يكى از دانايان عرب ( كاهن ) بروند و داورى او را در اين باره بپذيرند . « عبد المطلب » و رقيبان بار سفر بستند ، بيابان‌هاى بىآب و علف ميان حجاز و شام را يكى پس از ديگرى پشت سر گذاشتند ، در نيمه راه از تشنگى به ستوه آمدند و كم‌كم يقين كردند كه آخرين دقايق زندگى خود را مىگذرانند . از اين‌رو ، دربارهء مرگ و دفن خود فكر مىكردند .\r\n« عبد المطلب » نظر داد كه هر كس براى خود قبرى بكند و هر موقع مرگ او فرا رسد ، ديگران او را زير خاك پنهان سازند و اگر بىآبى و تشنگى به اين طريق ادامه پيدا كند و همگى حيات خود را از دست دهند ؛ بدين وسيله تمام آنان ( به جز آخرين كسى كه از\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاين جمعيت مىميرد ) زير خاك مستور و پنهان مىگردند و طعمهء درندگان و مرغان هوا نمىشوند .\r\nنظريهء « عبد المطلب » تصويب شد . هر كس براى خود قبرى كند و همگى با رنگ‌هاى پريده و چهره‌هاى پژمرده در انتظار مرگ به سر مىبردند . ناگهان « عبد المطلب » صدا زد ، اى مردم ! اين مرگى است توأم با ذلت و خوارى ، چه بهتر كه همگى به طور دسته جمعى براى آب ، دور اين بيابان گردش كنيم ؛ شايد لطف پروردگار شامل حال ما گردد . « 1 » همه سوار شدند ، مأيوسانه حركت مىكردند و به روى يكديگر نگاه مىنمودند . اتفاقا چيزى نگذشت ، آب گوارايى به دست آورده و از مرگ قطعى نجات يافتند و از همان راهى كه آمده بودند به سوى مكّه بازگشتند و با كمال رضا و رغبت دربارهء حفر چاه ، با نظريهء عبد المطلب موافقت كرده و او را در اين خصوص تام الاختيار قرار دادند . « 2 »\r\nعبد المطلب با يگانه فرزند خود ، « حارث » مشغول حفر چاه شد . در اطراف چاه تلّى از خاك به وجود آمد ، ناگهان به دو آهوى زرّين و چند قبضه شمشير برخوردند .\r\nقريش غوغاى جديد برپا كردند و خود را در اين گنج سهيم دانستند . قرار گذاشتند كه قرعه ميان آنان حكومت كند ، اتفاقا دو آهوى زرين به نام كعبه و شمشيرها به نام عبد المطلب درآمد و براى قريش سهمى نرسيد . عبد المطلب جوان‌مرد از آن شمشيرها براى كعبه درى ساخت و دو آهو را بر آن نصب كرد .\r\n\r\nفداكارى در راه پيمان\r\nدر حالى كه عرب جاهلى غرق در فساد اخلاقى بود ، در اين ميان برخى از صفات آن‌ها در خور تحسين بود ؛ مثلا پيمان‌شكنى ، يكى از بدترين كارها در ميان آنان به شمار مىرفت . گاهى پيمان‌هاى بسيار سنگين و سخت با قبايل عرب مىبستند و تا\r\n\r\n\r\n","description":"","footnote":"\r\n( 1 ) . اما چرا ديگران اين پيشنهاد را نكردند ، شايد آن‌ها از پيدا كردن آب نوميد بودند .\r\n( 2 ) . تاريخ يعقوبى ، ج 1 ، ص 206 ؛ ابن هشام ، ج 1 ، ص 45 .\r\n","page_name":" 119 ","page_number":119},
  {"content":"\r\n\r\nآخر به آن پاىبند بودند و گاهى نذرهاى بسيار طاقت‌فرسا مىنمودند و با كمال مشقت و زحمت در اجراى آن مىكوشيدند .\r\n« عبد المطلب » موقع حفر زمزم احساس كرد كه بر اثر نداشتن فرزند بيشتر ، در ميان قريش ضعيف و ناتوان است . از اين‌رو ، نذر كرد كه هر موقع شمارهء فرزندان او به ده رسيد ، يكى را در پيشگاه « كعبه » قربانى كند و كسى را از اين پيمان مطلع نساخت .\r\nچيزى نگذشت كه شمارهء فرزندان او به ده رسيد ، موقع آن شد كه پيمان خود را اجرا كند . تصوّر قضيّه ، براى « عبد المطلب » بسيار سخت بود ، ولى در عين حال از آن ترس داشت كه موفقيتى در اين باره تحصيل نكند و سرانجام در رديف پيمان‌شكنان قرار گيرد . از اين لحاظ تصميم گرفت كه موضوع را با فرزندان خود در ميان گذاشته و پس از جلب رضايت آنان ، يكى را با قرعه انتخاب كند . عبد المطلب با موافقت فرزندان خود روبه‌رو گرديد . « 1 »\r\nمراسم قرعه‌كشى به عمل آمد ؛ قرعه به نام « عبد اللّه » ( پدر پيامبر اكرم ) افتاد .\r\n« عبد المطلب » بلافاصله دست عبد اللّه را گرفته به سوى قربانگاه برد . گروه قريش از زن و مرد ، از جريان نذر و قرعه‌كشى اطلاع يافتند ، سيل اشك از رخسار جوانان سرازير بود ، يكى مىگفت : اى كاش ، به جاى اين جوان مرا ذبح مىكردند .\r\nسران قريش مىگفتند : اگر بتوان او را به مال فدا داد ، ما حاضريم ثروت خود را در اختيار وى بگذاريم . عبد المطلب ، در برابر امواج خروشان احساسات عمومى متحير بود چه كند و با خود مىانديشيد كه مبادا پيمان خود را بشكند ، ولى با اين همه دنبال چاره نيز مىگشت . يكى از آن ميان گفت : اين مشكل را پيش يكى از دانايان عرب ببريد ، شايد وى براى اين كار راه حلّى بينديشد .\r\nعبد المطلب و سران قوم موافقت كردند و به سوى « يثرب » كه اقامتگاه آن مرد دانا\r\n\r\n\r\n","description":"","footnote":"\r\n( 1 ) . سرگذشت ياد شده را ، بسيارى از مورخان و سيره‌نويسان نوشته‌اند و اين داستان فقط از اين جهت قابل تقدير است كه ، بزرگى روح و رسوخ عزم و اراده عبد المطلب را مجسم مىسازد و درست مىرساند كه تا چه اندازه اين مرد پابند پيمان خود بوده است .\r\n","page_name":" 120 ","page_number":120},
  {"content":"\r\n\r\nبود ، روانه شدند . وى براى پاسخ يك روز مهلت خواست روز دوم كه همگى به حضور او بار يافتند ، كاهن چنين گفت : خون بهاى يك انسان پيش شما چه قدر است ؟\r\nگفتند ده شتر . گفت : شما بايد ميان ده شتر و آن كسى كه او را براى قربانى كردن انتخاب كرده‌ايد ، قرعه بزنيد و اگر قرعه به نام آن شخص درآمد ، شمارهء شتران را به دو برابر افزايش دهيد ، باز ميان آن دو قرعه بكشيد و اگر بازهم قرعه به نام وى اصابت كرد ؛ شمارهء شتران را به سه برابر برسانيد و باز قرعه بزنيد و به همين ترتيب تا وقتى كه قرعه به نام شتران اصابت كند .\r\nپيشنهاد « كاهن » موج احساسات مردم را فرو نشاند ، زيرا قربانى كردن صدها شتر براى آنان آسانتر بود كه جوانى مانند « عبد اللّه » را در خاك و خون غلطان ببينند . پس از بازگشت به مكّه ، يك روز در مجمع عمومى مراسم قرعه‌كشى آغاز گرديد و در دهمين بار كه شمارهء شتران به صد رسيده بود ، قرعه به نام آن‌ها درآمد . نجات و رهايى عبد اللّه شور عجيبى برپا كرد ، ولى عبد المطلب گفت : بايد قرعه را تجديد كنم تا يقينا بدانم كه خداى من به اين كار راضى است . سه بار قرعه را تكرار كرد و در هر سه بار قرعه به نام صد شتر درآمد . به اين ترتيب ، اطمينان پيدا كرد كه خدا راضى است .\r\nدستور داد كه صد شتر از شتران شخصى خود را در همان روز در پيشگاه كعبه ذبح كنند و هيچ انسانى و حيوانى را از خوردن آن جلوگيرى نكنند . « 1 »\r\n\r\nغوغاى عام الفيل\r\nرويداد بزرگى كه در ميان ملتى رخ مىدهد و گاهى ريشه‌هاى دينى و احيانا ملى و سياسى دارد ؛ به خاطر اعجاب عموم مردم مبدأ تاريخ مىگردد ، مثلا : نهضت حضرت موسى براى گروه يهود و ميلاد مسيح براى مسيحيان و هجرت پيامبر اكرم صلى اللّه عليه و آله و سلّم براى\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 153 و بحار الانوار ، ج 16 ، ص 74 - 9 . از پيامبر گرامى نقل شده است كه فرمود : « أنا ابن الذّبيحين » ، من فرزند دو شخص محكوم به « ذبح » هستم و مقصود از آن دو ، حضرت اسماعيل و حضرت عبد اللّه ، نيا و پدر آن حضرت است .\r\n","page_name":" 121 ","page_number":121},
  {"content":"\r\n\r\nمسلمانان ، مبدأ تاريخى است كه پيروان هر يك از آيين‌ها ، حوادث زندگى خود را با آن مىسنجند .\r\nگاهى برخى از ملّت‌ها با داشتن يك تاريخ اساسى ، برخى از حوادث را نيز مبدأ تاريخ قرار مىدهند . چنان كه مىبينيم در كشورهاى مغرب زمين ، انقلاب كبير فرانسه و جنبش كمونيستى اكتبر 1917 در شوروى ، مبدأ تاريخ بسيارى از جريان‌هايى است كه در آن سرزمين رخ مىدهد . ملل غير متمدن كه از اين گونه نهضت‌هاى سياسى و دينى محرومند ؛ بالطبع اتفاق‌هاى فوق العاده را براى خود مبدأ تاريخ اتخاذ مىكنند . از اين جهت اعراب جاهلى بر اثر نداشتن تمدن صحيح ، پيشامدهاى ناگوارى را مانند جنگ ، زلزله ، قحطى و يا پديده‌هايى كه جنبهء فوق العادگى داشت ، براى خود مبدأ تاريخ قرار داده بودند . از اين لحاظ در صفحه‌هاى تاريخ ، براى اعراب مبدأ تاريخ‌هاى متعددى را مىبينيم كه آخرين آن‌ها ، غوغاى عام الفيل و حملهء « ابرهه » به منظور ويران ساختن كعبه است كه بعدها به صورت مبدأ تاريخ براى حوادث ديگر درآمد . اينك به تشريح و تحليل اين حادثهء بزرگ مىپردازيم كه در سال 570 ميلادى رخ داده و ولادت پيامبر اكرم صلى اللّه عليه و آله و سلّم نيز در همين سال اتفاق افتاده است .\r\n\r\nاين حادثه از كجا سرچشمه گرفت\r\nرويداد « اصحاب فيل » در قرآن به طور اختصار بيان شده است و ما پس از نقل حادثه ، آياتى را كه در اين باره نازل گرديده خواهيم آورد . تاريخ‌نويسان ، ريشهء حادثه را چنين مىنويسند : شهريار يمن « ذو نواس » پس از تحكيم پايه‌هاى حكومت خود ، در يكى از سفرهاى خود از شهر يثرب ( مدينه ) عبور كرد . يثرب ، در آن وقت موقعيّت دينى خوبى داشت ، گروهى از يهودان در آن نقطه تمركز يافته و معبدهاى زيادى را در سراسر شهر ساخته بودند . يهود موقعيّت‌شناس ، مقدم شاه را گرامى شمرده و او را به آيين خود دعوت كردند تا در سايهء حكومت وى ، از حملات مسيحيان روم و اعراب بت‌پرست در امان باشند . تبليغات آنان در اين باره مؤثر افتاد و ذو نواس كيش يهود را\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nپذيرفت و در پيشرفت آن بسيار كوشيد . عده‌اى از ترس به او گرويدند و گروهى را بر اثر مخالفت كيفر سختى داد ، ولى مردم نجران كه دين مسيح را از چندى پيش پذيرفته بودند ، به هيچ قيمتى حاضر نشدند كه آيين خود را ترك گفته و از تعاليم دين يهود پيروى كنند . سرپيچى و بىاعتنايى آنان بر شاه يمن بسيار گران آمد ، با لشكر انبوهى در صدد سركوبى ياغيان « نجران » برآمد . فرماندهء سپاه ، كنار شهر « نجران » را اردوگاه خود قرار داد و پس از حفر خندق ، آتش سهمگينى در ميان آن روشن ساخت و مخالفان را با سوزاندن تهديد كرد . مردم با شهامت نجران كه آيين مسيح را بر دل داشتند ، از اين واقعه نهراسيده ، مرگ و سوختن را با آغوش باز استقبال كردند و پيكرهاى آنان طعمه آتش گرديد . « 1 »\r\nمورّخ اسلامى ، « ابن اثير جزرى » چنين مىنويسد : در اين هنگام يك نفر از اهالى نجران ، به نام « دوس » به سوى قيصر روم گريخت و امپراتور روم را كه در آن هنگام از طرف داران سر سخت آيين مسيح بود ، از جريان آگاه ساخت و درخواست كرد كه اين مرد خون‌آشام را مجازات كند و پايه‌هاى آيين مسيح را در آن نقطه از جهان مستقر سازد . فرمانرواى روم ، پس از اظهار تأسف و هم دردى چنين گفت : چون مركز حكومت من از سرزمين شما دور است ، براى جبران اين بيدادگرىها ، نامه‌اى به شاه حبشه « نجاشى » مىنويسم ، تا انتقام كشتگان نجران را از آن مرد سفّاك بگيرد . مرد نجرانى ، نامهء قيصر را دريافت كرد و با تمام سرعت به سوى حبشه شتافت . جريان را موبه‌مو تشريح كرد ؛ خون غيرت در عروق شاه حبشه به گردش درآمد . سپاهى را كه شمارهء آن بالغ بر هفتاد هزار بود ، به فرماندهى يك مرد حبشى ، به نام « أبرهة الأشرم » به سوى يمن اعزام كرد . سپاه منظم و آمادهء حبشه ، از طريق دريا در سواحل يمن خيمه زد . « ذو نواس » غفلت زده ، هر چه كوشيد ، به نتيجه نرسيد و هر چه سران قبايل را براى\r\n\r\n\r\n","description":"","footnote":"\r\n( 1 ) . الكامل في التاريخ ، ج 1 ، ص 253 به بعد : سرگذشت اين گروه ، در قرآن به نام « اصحاب الاخدود » ( بروج ( 85 ) آيه 4 - 8 ) وارد شده است و مفسران شأن نزول آيات را به صورت مختلف نقل كرده‌اند . « ر . ك : مجمع البيان ، ج 5 ، ص 464 - 466 » .\r\n","page_name":" 123 ","page_number":123},
  {"content":"\r\n\r\nمبارزه دعوت كرد ، جوابى نشنيد . سرانجام ، با يك حملهء مختصر اساس حكومت وى درهم ريخت و كشور آباد يمن به تصرف حكومت « حبشه » درآمد و فرمانده سپاه ابرهه از طرف پادشاه حبشه به حكومت آنجا منصوب گرديد .\r\n« ابرهه » سرمست بادهء انتقام و پيروزى خود بود و از شهوت‌رانى و خوش‌گذرانى فروگذار نبود . وى به منظور تقرّب و جلب توجه شاه حبشه ، كليساى با شكوهى در « صنعاء » ساخت كه در زمان خود بىنظير بود . سپس نامه‌اى به اين مضمون به « نجاشى » نوشت : « ساختمان كليسا در دست اتمام است و در نظر دارم كه عموم سكنهء يمن را از زيارت كعبه منصرف سازم و همين كليسا را مطاف عمومى قرار دهم » .\r\nانتشار مضمون نامه ، واكنش بدى در ميان قبايل عرب پديد آورد ؛ حتى شبى ، زنى از قبيلهء « بنى افقم » محوطهء معبد را آلوده ساخت . اين عمل كه كمال بىاعتنايى و تحقير و عداوت اعراب را به كليساى ابرهه نشان مىداد ، حكومت وقت را بسيار عصبانى كرد .\r\nاز طرف ديگر هر چه در آرايش و زينت ظاهرى معبد مىكوشيد ، به همان اندازه علاقهء مردم به كعبه شديدتر مىگشت . اين جريان‌ها سبب شد كه « ابرهه » سوگند ياد كرد كه كعبه را ويران كند . براى همين منظور لشكرى آماده ساخت و پيلان جنگنده را پيشاپيش سپاه خود قرار داد و مصمم شد خانه‌اى را كه قهرمان توحيد ( ابراهيم خليل ) نوسازى كرده بود از بين ببرد . سران عرب ، موقعيّت را حساس و خطرناك ديدند و يقين كردند كه استقلال و شخصيت ملّت عرب در آستانه سقوط است و پيروزىهاى گذشتهء « ابرهه » آنان را از هر گونه تصميم سودمند بازمىداشت . با اين وصف برخى از سران غيور قبايل كه در مسير ابرهه قرار گرفته بودند ، با كمال شهامت مبارزه كردند ؛ مثلا « دو نفر » كه يكى از اشراف يمن بود ، با سخنرانىهاى آتشين ، قوم خود را براى دفاع از حريم كعبه دعوت كرد ، ولى چيزى نپاييد كه سپاه بىكران ابرهه ، صفوف متشكل آنان را درهم شكست . پس از آن « نفيل بن حبيب » دست به مبارزهء شديدى زد ، او هم طولى نكشيد كه با شكست مواجه گرديد و خود « نفيل » اسير شد و از ابرهه تقاضاى عفو كرد . ابرهه گفت : تو را در صورتى مىبخشم كه ما را به سوى مكّه هدايت\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكنى . از اين لحاظ ، « نفيل » ابرهه را تا « طائف » هدايت كرد و راهنمايى بقيّه راه را بر عهدهء يكى از دوستانش به نام « ايورغال » گذاشت . راهنماى جديد آنان را تا سرزمين « مغمس » كه در نزديكى مكّه قرار داشت هدايت كرد . سپاه ابرهه آنجا را اردوگاه قرار دادند و به رسم ديرينه ، « ابرهه » يكى از سرداران خود را موظف كرد كه شتران و دام‌هاى « تهامه » را غارت كند . از جمله شترانى كه مورد دستبرد قرار گرفت ، دويست شتر بود كه به « عبد المطلب » تعلق داشت . سپس سردار ديگر خود را به نام « حناطه » مأمور كرد كه پيامش را به پيشواى قريش برساند و به او چنين گفت : « قيافه واقعى ويران ساختن كعبه در نظرم مجسم مىشود و مسلما در آغاز كار ، قريش از خود مقاومت نشان خواهند داد ، ولى براى اين كه خون آنان ريخته نشود ، فورا راه مكّه را پيش مىگيرى و از بزرگ قريش سراغ گرفته و به وى مىگويى كه هدف من ويران كردن كعبه است و اگر قريش از خود مقاومت نشان ندهد ، از هر گونه تعرض مصون خواهد ماند » .\r\nمأمور « ابرهه » وارد مكّه شد . دسته‌هاى مختلف قريش را كه گوشه و كنار مشغول مذاكره درباره اين جريان بودند ، مشاهده كرد . چون از بزرگ مكّه سراغ گرفت ، او را به خانه « عبد المطلب » هدايت كردند . « عبد المطلب » پس از استماع پيام ابرهه چنين گفت : ما هرگز در مقام دفاع نخواهيم آمد . كعبه ، خانه خداست ، خانه‌اى است كه بنيان آن را « ابراهيم خليل » پىريزى كرده است ، خدا هر چه صلاح بداند همان را انجام خواهد داد . سردار ابرهه ، هم از منطق نرم و مسالمت‌آميز بزرگ قريش كه از يك ايمان درونى واقعى حكايت مىكرد اظهار خشنودى كرد و از وى خواست كه همراه او به اردوگاه ابرهه بروند .\r\n\r\nعبد المطلب به لشكرگاه ابرهه مىرود\r\nوى با تنى چند از فرزندان خود به لشكرگاه « ابرهه » روانه شد . او از متانت و وقار و عظمت و بزرگى پيشواى قريش متعجب شد ؛ تا آنجا كه از تخت فرود آمد و دست عبد المطلب را گرفت و در كنار خود نشاند . سپس با كمال ادب از طريق مترجم از\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعبد المطلب سؤال كرد ، كه چرا به اينجا آمده است و چه مىخواهد ؟ وى در پاسخ او چنين گفت : سپاه تو به شتران تهامه و از جمله دويست شتر من دستبرد زده است .\r\nخواهش من اين است كه دستور دهيد آن‌ها را به صاحبان خود بازگردانند . « ابرهه » گفت : سيماى نورانى و درخشندهء تو ، تو را يك جهان در نظرم بزرگ كرد ، ولى درخواست كوچك و ناچيزت ( در اين هنگام كه من براى ويران كردن معبد نياكان تو آمده‌ام ) از عظمت و جلالت تو كاست . من متوقع بودم كه سخن از كعبه به ميان آورى و تقاضا كنى كه من از اين هدف كه ضربت شكننده‌اى بر استقلال و حيات سياسى و دينى شما وارد مىسازد منصرف شوم ، نه اين كه دربارهء چند شتر ناچيز و بىارزش سخن بگويى و در اين راه شفاعت كنى . عبد المطلب در پاسخ وى جمله‌اى گفت كه هنوز عظمت و ارزش خود را حفظ كرده است و آن اين بود :\r\nأنا ربّ الإبل ؛ و للبيت ربّ يمنعه ؛ من صاحب شترم ، خانه نيز صاحبى دارد كه از هر گونه تجاوز به آن جلوگيرى مىكند .\r\nابرهه ، پس از استماع اين جمله سرى تكان داد و با قيافه مغرورانه گفت : در اين راه كسى قدرت ندارد ، مرا از هدفم بازدارد ، سپس دستور داد ، اموال غارت شده را به صاحبانشان برگردانند .\r\n\r\nانتظار قريش\r\nقريش با بىصبرى هر چه تمام‌تر ، در انتظار بازگشت عبد المطلب بودند كه از نتيجه مذاكرهء او با دشمن آگاه شوند . وقتى عبد المطلب ، با سران قريش مواجه شد به آنان گفت : هر چه زودتر با دام‌هاى خود به درّه و كوه پناه ببريد ، تا از هر گونه گزند و آسيب در امان باشيد . طولى نكشيد كه همهء مردم خانه و كاشانهء خود را ترك گفته و به سوى كوه‌ها پناه بردند . در نيمهء شب ، نالهء اطفال و ضجهء زنان و صيحهء حيوانات در سراسر كوه و درّه طنين‌انداز بود ، در همان دل شب ، عبد المطلب با تنى چند از قريش ، از قلهء كوه فرود آمدند و خود را به در كعبه رساندند ؛ در حالى كه اشك در اطراف\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nچشمانش حلقه زده بود ، با دلى سوزان حلقهء در كعبه را به دست گرفت ، و با پروردگار خود گفت‌وگو كرد و اين اشعار را گفت :\r\nبار الها ! براى مصون بودن از شر و گزند آنان ، اميدى به غير تو نيست ، آفريدگارا ! آنان را از حريم خود بازدار ، دشمن كعبه كسى است كه تو را دشمن مىدارد . پروردگارا ! دست آنان را از خراب كردن آستانهء خود كوتاه ساز . پروردگارا بندهء تو از خانه خود دفاع مىكند ، تو نيز از خانهء خود دفاع كن . روزى را نرسان كه صليب آنان پيروز گردد و كيد و خدعهء آنان غالب و فاتح شود . « 1 »\r\nسپس ، حلقهء در كعبه را رها كرد و به قلهء كوه پناه برد تا از آنجا شاهد جريان باشد .\r\nبامدادان كه ابرهه و قواى نظامى وى آماده حركت به سوى مكّه شدند ؛ ناگهان دسته‌هايى از پرندگان ، از سمت دريا ظاهر شدند كه هر كدام با منقار و پاهاى خود حامل سنگ‌هاى ريزى بودند . سايهء مرغان ، آسمان لشكرگاه را تيره و تار ساخت ، و سلاح‌هاى كوچك و به ظاهر ناچيز آن‌ها اثر غريبى از خود گذاشت . مرغان مسلّح به سنگ‌ريزه‌ها ، به فرمان خدا لشكر ابرهه را سنگ باران كردند ؛ به طورى كه سرهاى آن‌ها شكست و گوشت‌هاى بدنشان از هم پاشيد . يكى از آن سنگ‌ريزه‌ها ، به سر « ابرهه » اصابت كرد ؛ ترس و لرز سراسر بدن او را فراگرفت ، يقين كرد كه قهر و غضب الهى او را احاطه كرده است . نظرى به سپاه خود افكند ، ديد اجساد آن‌ها مانند برگ درختان به زمين ريخته ، بىدرنگ به گروهى كه جان به سلامت برده بودند ، فرمان داد تا زمينهء مراجعت به يمن را فراهم آورند و از آن راهى كه آمده بودند به سوى « صنعا » بازگردند . باقىماندهء لشكر ابرهه ، به جانب « صنعا » حركت كرد ، ولى در طول راه بسيارى از سپاهيان بر اثر زخم و غلبهء ترس و رعب جان سپردند ، حتّى خود ابرهه\r\n\r\n\r\n","description":"","footnote":"\r\n( 1 ) .\r\n يا ربّ لا أرجو لهم سواكا * يا ربّ فامنع منهم حماكا \r\n إنّ عدو البيت من عاداكا * امنعهم أن يخرجوا فناكا \r\n لا هم إنّ العبد يمنع * رحله فامنع رحالك \r\n لا يغلبنّ صليبهم * و محالهم عدوّا محالك \r\n","page_name":" 127 ","page_number":127},
  {"content":"\r\n\r\nوقتى به « صنعاء » رسيد ، گوشت‌هاى بدن او فرو ريخته و با وضع عجيبى جان سپرد و موج اين داستان وحشتناك در سراسر جهان پيچيد .\r\nقرآن مجيد داستان اصحاب فيل را ، در سورهء فيل چنين بيان كرده است :\r\nآيا نديدى كه پروردگار تو با اصحاب فيل چه كرد ؟ آيا مكرشان را در گمراهى و تباهى قرار نداد ؟ دسته‌هايى از پرندگان را به سوى آن‌ها فرستاد ، تا سنگ‌هائى از گل پخته بر آنان انداخته ، و اجسادشان را مانند برگ‌هاى خرد شده قرار داد .\r\nآنچه گفته شد ، خلاصه‌اى از تواريخ اسلامى « 1 » و تصريح قرآن كريم است . اكنون نظريه‌اى را كه مفسّر بزرگ مصرى ، « محمد عبده » و دانشمند معروف « دكتر هيكل » وزير فرهنگ اسبق مصر در اين باره بيان كرده‌اند ؛ بررسى مىكنيم .\r\n\r\nبحثى دربارهء معجزه\r\nپيشرفت‌هاى اخير علمى بشر ، در علوم طبيعى و فلكى و پايان‌پذيرى عمر بسيارى از فرضيه‌ها ، غوغاى عجيبى در مغرب زمين پديد آورد . در حالى كه تمام اين تحولات ، تحوّل علمى بود و تنها بر محور علوم طبيعى يا فلكى دور مىزد و كوچك‌ترين ارتباطى به اعتقادهاى دينى نداشت . با اين توصيف ، اين تبديل و تحوّل ، بدبينى عجيبى در ميان گروهى ، دربارهء همهء علوم و عقايد موروثى ايجاد كرد .\r\nراز اين بدبينى ، آن بود كه دانشمندان ديدند تئورىهاى كهن كه صدها سال بر افكار بشر و محافل علمى حكومت مىكرد ؛ امروزه با سرپنجهء علم و نيروى تجربه و آزمايش ، دستخوش بطلان گرديده است . ديگر از آن افلاك نه‌گانه و مركزيت زمين و ده‌ها نظريه ديگر ، خبرى نيست . در اين موقع با خود گفتند : از كجا معلوم كه باقىماندهء عقايد مذهبى و علمى ما ، نيز چنين نباشد . اين طرز تفكر ، كم‌كم بذر شك و ترديد را در دل گروهى از دانشمندان به كلّيهء عقايد موروثى افشاند و در اندك زمانى\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 43 - 62 ؛ كامل ، ج 1 ، ص 260 - 263 و بحار الانوار ، ج 15 ، ص 130 - 146 .\r\n","page_name":" 128 ","page_number":128},
  {"content":"\r\n\r\nرشد و نموّ كرد و مانند يك بيمارى ، بخشى از محافل علمى را فرا گرفت .\r\nعلاوه بر اين ، « انگزيسيون » ( محكمهء تفتيش عقايد ) و سخت‌گيرىهاى مقامات كليسا ، در پيدايش اين بدبينى ، بلكه در رشد و نموّ آن كاملا دخالت داشت ، زيرا كليسا با زجر و شكنجه ، دانشمندان وقت را كه به كشف قوانين علمى موفق مىشدند ، به بهانهء مخالفت با كتاب مقدس نابود مىكرد . ناگفته پيدا است كه يك چنين فشارى نمىتواند بدون عكس العمل باشد و از همان روز پيش‌بينى مىشد كه اگر دانشمندان ، روزى قدرتى پيدا كنند ؛ فاتحهء دين و ديانت را بر اثر سوء تدبير كليسا خواهند خواند .\r\nاتفاقا كار نيز به همين صورت درآمد ، هر چه علم پيشرفت مىكرد و دانشمندان به روابط موجودات طبيعى بيشتر پى مىبردند و بر علل طبيعى بسيارى از حوادث طبيعى و علل بيمارىها دست مىيافتند ؛ به همان اندازه به مسائل ما وراء الطبيعه : مبدأ و معاد ، معجزه و كارهاى خارق العادهء پيامبران ، كمتر توجه نموده و روز به روز تعداد شكاكان و منكران افزوده مىشد .\r\nنخوت و غرور علمى كه دامن‌گير دانشمندان شده بود ، سبب شد كه بعضى از دانشمندان طبيعى ، به تمام مسائل دينى با نظر حقارت و كوچكى بنگرند ، و ديگر حاضر نشوند كه نامى از معجزه‌هاى انجيل و تورات ببرند و سرگذشت عصاى موسى و يد بيضاى او را افسانه تلقى كنند و دم مسيحايى را كه مردگان را به اذن خدا زنده مىكرد ، افسانه‌اى بيش نينديشند و با خود فكر كنند : آيا مىشود بدون علت طبيعى ، يك قطعهء چوب به صورت اژدها درآيد و با يك دعا مرده‌اى زنده شود . دانشمندان كه سرمست پيروزىهاى علمى خود بودند ؛ چنين فكر مىكردند كه كليد تمام علوم را به دست آورده‌اند و روابط تمام موجودات و حوادث را فهميده‌اند . از اين جهت تصور كردند كه كوچك‌ترين رابطه‌اى ميان يك تكه چوب خشك و مار و يا بين دعا و توجه يك بشر و زنده شدن مردگان وجود ندارد ، از اين لحاظ اين مسائل را با شك و ترديد و گاهى با انكار تلقى مىكردند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nطرز تفكر برخى از دانشمندان\r\nاين طرز تفكر به محافل علمى برخى از دانشمندان مصر راه يافت و بيش از همه تحت تأثير اين گونه طرز تفكر ( البته با تغييرهاى خاصى ) واقع شدند . از اين‌رو ، در تفسير و تحليل مسائل تاريخى و علمى ، از اين روش پيروى كردند و اين گروه قبل از همه ، با افكار دانشمندان مغرب زمين آشنا شدند و بخشى از افكار غربى را از اين طريق به كشورهاى اسلامى سرازير كردند .\r\nبعضى از آنان ، راهى را برگزيده‌اند كه هم مىخواهند به قرآن مجيد و احاديث قطعى احترام بگذارند و هم نظر دانشمندان طبيعى را به خود جلب نمايند و يا لا اقل نمىخواهند نظريه‌اى برگزينند كه نمىتوان آن را با قوانين علوم طبيعى تفسير كرد .\r\nاين گروه مىبينند كه قرآن مجيد ، بيانگر يك رشته معجزاتى است كه هرگز نمىتوان با علوم عادى آن‌ها را تفسير كرد ، زيرا علم نمىتواند رابطهء چوب را با « اژدها » شدن به دست آورد . از طرف ديگر ، پذيرش نظريه‌اى كه با ابزار علمى ( حس و تجربه ) نمىتوان آن را اثبات كرد ، براى آنان بسيار سنگين بود .\r\nبر اثر اين دو عامل و كشمكش عقيده و علم ، راهى را برگزيدند تا به گونه‌اى به اين جدال خاتمه بخشند : هم ظواهر قرآن و احاديث قطعى را حفظ كنند و هم بر خلاف قوانين علمى سخن نگويند . و آن اين كه تمام معجزه‌ها و كارهاى خارق العادهء پيامبران را ، با موازين علوم روز توجيه كنند كه به صورت يك امر طبيعى جلوه نمايد ؛ در اين صورت احترام قرآن و احاديث قطعى را حفظ كرده‌اند و هم بر خلاف علم سخن نگفته‌اند . ما به عنوان نمونه ، در اينجا توجيهى را مىآوريم كه دانشمند معروف مصر ، « محمد عبده » براى سرگذشت اصحاب فيل مطرح كرده است .\r\nپرندگانى از جنس پشه يا مگس بيمارى آبله و حصبه را با خاك‌هاى متحجر در ميان سربازان ابرهه پخش كردند . مقصود از  بِحِجارَةٍ مِنْ سِجِّيلٍ  « 1 » گل‌هاى متحجر\r\n\r\n\r\n","description":"","footnote":"\r\n( 1 ) . در آيهء قرآن :  تَرْمِيهِمْ بِحِجارَةٍ مِنْ سِجِّيلٍ  « فيل ( 105 ) آيه 4 » .\r\n","page_name":" 130 ","page_number":130},
  {"content":"\r\n\r\nمسموم است كه باد آن‌ها را پراكنده مىكند و دست و پاى آن‌ها را به آن آلوده مىسازد و بر اثر برخورد و تماس آن جانوران با بدن انسان ميكرب‌هاى امراض به مسام پوست بدن وارد مىشود و زخمهاى سخت و چركين پديد مىآورند و اين‌ها از لشكريان نيرومند الهىاند كه در لسان علمى « ميكرب » ناميده مىشوند .\r\nيكى از نويسندگان عصر حاضر ، به عنوان تأييد گفتار دانشمند مزبور ، چنين مىگويد : منظور از « طير » كه در قرآن استعمال شده ، مطلق پرنده است و مگس و پشه را نيز شامل مىشود .\r\nخداوند ، در سورهء « فيل » چنين مىفرمايد :\r\nآيا نديدى كه پروردگار تو با اصحاب فيل چه كرد ؟ آيا مكرشان را در تباهى قرار نداد ؟\r\nدسته‌هايى از پرندگان را به سوى آن‌ها فرستاد ، تا سنگ‌هايى از گل پخته بر آنان انداخته و اجسادشان را مانند برگ‌هاى خرد شده قرار داد .\r\nظاهر اين آيه‌ها مىرساند كه قوم ابرهه گرفتار قهر و غضب الهى گشته و يگانه علّت مرگ آن‌ها همين سنگ‌ريزه‌ها بود كه پرندگان حامل آن‌ها ، بر سر و صورت و بدن آنان مىريختند . دقت در مفاد آيات مىرساند كه عامل مرگ آن‌ها همين سلاح‌هاى غير طبيعى ( به صورت ظاهر حقير و ناچيز ، سنگ‌هاى ريز و در واقع نيرومند و بنيان‌كن ) بوده است . بنابراين ، هر نوع توجيهى كه با ظاهر اين آيات مخالف باشد ؛ تا دليل قطعى بر صحت آن در دست نباشد ، نمىتوان آيات الهى را بر آن حمل كرد .\r\n\r\nنقاط قابل ملاحظه در توجيه مزبور\r\n1 . توجيه گذشته ، نيز نمىتواند تمام سرگذشت را طبيعى جلوه دهد و باز نقاطى در داستان است كه بايد از طريق عوامل غيبى توجيه شود ، زيرا بر فرض اين كه مرگ و متلاشى شدن اجساد آنان ، با ميكرب « آبله » و « حصبه » بوده است ، ولى اين پرندگان با تعليم و ارشاد چه كسى فهميدند كه ميكرب آبله و حصبه در اين سنگ ريزه‌ها جاى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nگرفته و آن‌گاه دسته جمعى عوض اين كه سراغ جمع دانه بروند ؛ همگى به سوى اين سنگ‌ريزه‌ها هجوم آورده و با منقارهاى خود برداشته ، مانند يك ارتش سربازان ابرهه را سنگ‌باران كردند ؟ آيا با اين وضع مىتوان تمام جريان را عادى و طبيعى دانست ؟\r\nاگر ما حاضريم بخشى از اين حادثه را ، از طريق عوامل غيبى و ارادهء نافذ الهى تفسير كنيم ؛ ديگر چه نيازى است كه گوشه‌اى از آن را طبيعى جلوه دهيم و دنبال توجيهات برويم .\r\n2 . حيوانات ذره‌بينى و به اصطلاح « ميكروب » دشمن انسان ، در آن روز با كسى قوم و خويشى نداشتند ؛ مع الوصف چگونه اين دشمن ، تنها متوجه سپاهيان ابرهه شدند و به كلى مكّيان را فراموش كردند ؟ تاريخ‌هايى كه فعلا در دست داريم ، همگى مىگويند كه تمام تلفات متوجه سپاهيان ابرهه بوده و در اين حادثه ، كوچك‌ترين صدمه‌اى به قريش و ساكنان عربستان وارد نگرديد . در صورتى كه آبله و حصبه از امراض سرايت‌كننده است و عوامل مختلف طبيعت آن را از نقطه‌اى به نقطهء ديگر منتقل مىسازد و سرانجام گاهى كشورى را از پاى در مىآورد .\r\nآيا با اين وضع مىتوان جريان را يك حادثهء عادى شمرد ؟\r\n3 . اختلاف اين توجيه كنندگان در جنس ميكرب ، خود بيشتر مطلب را متزلزل مىسازد ، گاهى مىگويند : ميكرب و با و احيانا بيمارى حصبه و آبله در صورتى كه ما براى اين اختلاف ، يك مدرك صحيح و معتمد پيدا نكرده‌ايم ؛ فقط ميان مفسران ، « عكرمه » - كه خود او در ميان دانشمندان مورد گفت‌وگو است - اين احتمال را داده و در ميان تاريخ‌نويسان ، « ابن اثير » اين احتمال را به صورت قول ضعيف نقل كرده و فورا به رد آن پرداخته است . « 1 »\r\nاز همه عجيب‌تر ، تفسيرى است كه مؤلف كتاب حياة محمد ، دكتر هيكل وزير فرهنگ سابق مصر ، در تشريح داستان اصحاب فيل آورده است . وى پس از آن كه\r\n\r\n\r\n","description":"","footnote":"\r\n( 1 ) . الكامل في التاريخ ، ج 1 ، ص 263 .\r\n","page_name":" 132 ","page_number":132},
  {"content":"\r\n\r\nآيات سورهء فيل را نقل مىنمايد و با اين كه آيهء  وَ أَرْسَلَ عَلَيْهِمْ طَيْراً أَبابِيلَ  ؛ دسته‌هايى از پرندگان را براى آنها فرستاديم . نصب العين وى بوده است ؛ دربارهء مرگ لشكريان ابرهه چنين مىگويد : « شايد ميكرب و با ، همراه باد و از طرف دريا آمده است . »\r\nاگر آورندهء ميكرب و با ، باد بوده است ، پس پرندگان به چه منظورى در بالاى سر سربازان ابرهه به پرواز درآمده بودند و اين سنگ‌ريزه‌ها را مىريختند و آن‌ها چه تأثيرى در مرگ آنان داشتند ؟\r\nحقّا كه نبايد از اين طرز تفكر پيروى كرده و بىجهت معجزه‌هاى بزرگ پيامبران و مردان بزرگ آسمانى را به اين ترتيب توجيه نمود . اصولا راه اعجاز با مسائل علوم طبيعى كه دايرهء آن محدود به شناسايى روابط معمولى پديده‌هاى طبيعى مىباشد دو راه جداگانه‌اى است و نبايد براى راضى ساختن عده‌اى كه اطلاعات دينى آنان ناچيز است و از اين سنخ مسائل اطلاع ندارند ؛ از اصول مسلّم دينى خود دست برداريم ، در صورتى كه براى اين كار هيچ الزامى ديده نمىشود .\r\n\r\nدو نكتهء لازم\r\nدر اينجا دو موضوع را بايد تذكر دهيم :\r\n1 . اشتباه نشود ، ما نمىخواهيم با اين بيانات تمام كارهايى كه در افواه مردم به پيامبران و بزرگان دينى نسبت مىدهند و هيچ‌گونه مدرك صحيحى براى آن‌ها نيست و احيانا جنبهء خرافى دارند ؛ تصحيح و توجيه كنيم ، بلكه منظور اين است كه طبق مدارك مسلمى كه در دست داريم ، ثابت كنيم كه پيامبران خدا ، براى اثبات ارتباط خود به جهان ما وراء الطبيعه ، به كارهاى خارق العاده‌اى دست مىزدند كه علوم طبيعى امروز از درك علت‌هاى آن عاجز است ، منظور ما ، دفاع از اين دسته معجزات است .\r\n2 . ما هرگز نمىگوييم كه وجود معجزه ، استثناء در قانون علّيت است . ما در عين اين كه قانون مزبور را محترم مىشماريم ؛ معتقديم كه تمام حوادث اين جهان عللى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدارند و هيچ موجودى بدون علّت پا به عرصهء وجود نمىگذارد ، ولى مىگوييم : اين رشته از حوادث ، علل « غير طبيعى » دارند و اين گونه از علت‌ها ، در اختيار رجال صالح آسمانى است و هرگز نمىتوان به بهانهء اينكه « تجربه » و « حس » آن‌ها را كشف نكردند ، انكار كرد ؛ بلكه كلّيهء كارهاى خارق العادهء پيامبران عللى دارند كه با علت‌هاى طبيعى معمولى ، نمىتوان آن‌ها را تفسير كرد و اگر از اين طريق قابل توجيه باشند ديگر معجزه نخواهند بود .\r\n\r\nپس از شكست ابرهه !\r\nكشته شدن ابرهه و از هم پاشيدن سازمان زندگانى دشمنان كعبه و قريش ، مكّيان و كعبه را در انظار جهان عرب بزرگ كرد . ديگر كسى جرأت نداشت ، فكر حمله به سرزمين قريش و آزار آنان و يا ويران ساختن خانه توحيد را در مغز بپروراند . افكار عمومى چنين داورى مىكرد كه خدا به پاس احترام خانهء خود و احترام و عظمت قريش ، دشمن شماره يك آنان را به خاك و خون كشيد و كمتر كسى فكر مىكرد كه اين جريان فقط به منظور حفاظت از كعبه بوده و بزرگى و كوچكى قريش در اين مورد دخالت نداشت ، به گواه اين كه حملات مكررى از سرداران وقت به قريش انجام گرفته بود و هرگز آنان با چنين وضعى روبه‌رو نشده بودند .\r\nاين فتح و پيروزى بىدردسر كه بدون ريخته شدن قطرهء خونى از قريش صورت گرفت ؛ افكار تازه‌اى را در دل قريش پديد آورد . نخوت و تكبر و بىاعتنايى آنان را روزافزون ساخت و به اين فكر افتادند كه محدوديت‌هايى براى ديگران قايل شوند ، زيرا خود را طبقهء ممتاز عرب دانستند و تصور كردند كه فقط آنان مورد توجّه 360 بت مىباشند و از حمايت آن‌ها برخوردارند .\r\nلذا درصدد آمدند كه برنامه‌هاى عيش و طرب و خوش‌گذرانى را گسترش دهند .\r\nاز اين لحاظ جام‌هاى شراب خرما را سر مىكشيدند و احيانا بساط مىگسارى را در اطراف كعبه پهن مىكردند و به اصطلاح ، در جوار بتان سنگى و چوبى كه متعلق به\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nقبايل عرب بود ، بهترين ساعات عمر خود را مىگذراندند و هر كس ، هر داستانى را كه دربارهء « منذريان » حيره و « غسّانيان » شام و قبايل يمن شنيده بود ، براى حاضران تعريف مىكرد و بر اين باور بودند كه اين زندگى شيرين بر اثر توجه بتان است كه عموم عرب را در برابر آن‌ها ذليل كرده و آنان را بر همه برترى داده است .\r\n\r\nمرزهاى خيالى قريش\r\nاگر - خداى ناخواسته - انسان روزى افق زندگى را صاف و پاك ببيند و براى خود يك مصونيت خيالى قايل گردد ، آن روز است كه هستى و زندگى را به خود اختصاص داده و براى هم‌نوع خود ، كوچك‌ترين حيات و ارزشى قايل نمىشود .\r\nآن روز ، قريش براى اين كه تفوق و عظمت خود را بر ديگران ثابت كنند ، تصميم گرفتند كه كوچك‌ترين احترامى به اهل « حل » « 1 » قايل نشوند ، زيرا مىگفتند كه عموم عرب به معبد ما نيازمندند و جامعهء عرب با چشم خود ديدند كه ما مورد توجه خدايان كعبه هستيم . از اين وقت ، سخت‌گيرىهاى قريش شروع شد و با ديكتاتورى كامل ، مردم « حل » را مجبور كردند كه هر موقع براى انجام حج و عمره وارد « مكّه » شوند ، نمىبايست از غذايى كه همراه خود آورده‌اند ، بخورند و بايد از غذاى اهل حرم بخورند . موقع طواف ، همه بايد از لباس‌هاى محلّى « مكّه » كه جنبهء ملى و قومى داشت ، استفاده كنند و اگر كسى موفق به تهيه آن نشود ، بايد به طور عريان دور كعبه طواف كند و هرگاه فردى از بزرگان عرب به اين كار تن نمىداد ، مقرر شده بود كه پس از طواف لباس‌هاى خود را بكند و به دور افكند و كسى حق نداشت به آن دست بزند .\r\nولى زنان ، در هر حال مجبور بودند لخت و عريان طواف كنند ؛ فقط بايد اطراف سر را با پارچه‌اى بپوشانند و شعر مخصوصى زمزمه كنند . « 2 »\r\nپس از حملهء ابرهه كه خود از مسيحيان بود ، هيچ فردى از يهود و مسيحى حق\r\n\r\n\r\n","description":"","footnote":"\r\n( 1 ) . چهار فرسنگ از چهار طرف كعبه را حرم ، و بقيّه را « حل » مىنامند .\r\n( 2 ) .\r\n اليوم يبد و كله أو بعضه * ممّا بدا منه فلا أحلّه \r\n","page_name":" 135 ","page_number":135},
  {"content":"\r\n\r\nنداشت وارد مكّه شود ؛ مگر اينكه مزدور يكى از مكّيان باشد ، در اين صورت نيز لازم بود كوچك‌ترين سخنى از آيين و كيش خود نزند .\r\nكار نخوت و تكبر به جايى رسيده بود كه برخى از آداب حج را كه مىبايست بيرون از حرم به جا آورده شود ، ترك گفته ؛ ديگر حاضر نبودند كه وظايف وقوف در عرفه « 1 » را انجام دهند . « 2 » در صورتى كه نياكان آنان ( فرزندان اسماعيل ) ، وقوف در عرفه را جزء مراسم حج مىدانستند و تمام عظمت ظاهرى قريش ، مرهون كعبه و همين وظايف حج بود كه مردم مجبور بودند ، در هر سال به اين نقطهء خشك و بىآب ، بيايند و اگر در آن محل مطاف و مشعرى نبود ، كسى مايل نبود كه در دوران عمر خود از آن نقطه عبور كند .\r\nاز نظر محاسبات اجتماعى ، پيدايش اين فسادها و تبعيض‌ها اجتناب‌ناپذير است ؛ بايد محيط مكّه ، غرق در فساد و آلودگى شود ، تا جهان براى يك انقلاب اساسى و جنبش ريشه‌دار آماده گردد .\r\nتمام اين محروميت‌ها و عيش و نوش‌ها و بىبندوبارىها ، محيط را براى ظهور يك مصلح جهانى آماده‌تر مىساخت و بىجهت نيست كه هر موقع داناى عرب ، ( ورقة بن نوفل ) - كه در آخر عمر خود مسيحى شده و اطلاعاتى از انجيل به دست آورده بود - از خدا و پيامبران سخن به ميان مىآورد ، با خشم و غضب فرعون مكّه ، ( ابو سفيان ) مواجه مىشد . ابو سفيان مىگفت : « ما مكّيان ، به چنين خدا و پيامبرى نيازمند نيستيم ، زيرا از مراحم و الطاف بتان برخورداريم » .\r\n\r\n6 . عبد اللّه پدر پيامبر\r\nروزى كه عبد المطلب ، جان فرزند خود را با دادن صد شتر در راه خدا بازخريد ؛ بيش از 24 بهار ، از عمر « عبد اللّه » نگذشته بود . اين جريان سبب شد كه « عبد اللّه » علاوه\r\n\r\n\r\n","description":"","footnote":"\r\n( 1 ) . محلى است بيرون از حرم كه بايد حاجيان ، روز نهم ذى الحجّه از ظهر تا غروب آفتاب در آنجا به سر برند .\r\n( 2 ) . الكامل في التاريخ ، ج 1 ، ص 266 .\r\n","page_name":" 136 ","page_number":136},
  {"content":"\r\n\r\nبر اينكه ميان قريش شهرت به سزايى پيدا كرد ؛ در ميان فاميل خود و به ويژه نزد « عبد المطلب » هم مقام و منزلت بزرگى به دست آورد . زيرا چيزى كه براى انسان گران تمام شود و دربارهء آن رنج بيشتر ببرد ، بيش از معمول به او مهر مىورزد ؛ از اين لحاظ « عبد اللّه » در ميان خويشان و دوستان و نزديكان خود احترام زيادى داشت .\r\nروزى كه « عبد اللّه » همراه پدر به سوى قربانگاه مىرفت ، با احساسات متضاد روبه‌رو بود . حسّ احترام به پدر و قدردانى از زحمات او ، سراسر كانون وجود وى را فرا گرفته بود ؛ از اين جهت چاره‌اى جز تسليم و انقياد نداشت ، ولى از طرف ديگر ، چون دست تقدير مىخواست كه گل‌هاى بهار زندگى او را مانند برگ خزان پژمرده كند ، موجى از اضطراب و احساسات در دل او پديد آمده بود .\r\nچنان كه خود عبد المطلب ، در كشاكش دو نيروى قوى « ايمان و عقيده » و « عاطفه و علاقه » قرار گرفته بود و اين جريان در روح هر دو ، يك سلسله ناراحتىهاى جبران‌ناپذيرى پديد آورده بود . وقتى مشكل حل گرديد ، « عبد المطلب » ، به اين فكر افتاد كه بلافاصله اين احساسات تلخ را با ازدواج جبران كند و رشتهء زندگى « عبد اللّه » را كه به سرحد گسستن رسيده بود ؛ با اساسىترين رشته‌هاى حيات پيوند دهد .\r\nاز اين جهت ، عبد المطلب هنگام مراجعت از قربانگاه ، در حالى كه دست فرزند خود را در دست داشت ؛ يك‌سره به سوى خانهء « وهب بن عبد مناف بن زهره » رفت و دختر او « آمنه » را - كه به پاكى و عفت معروف بود - به عقد عبد اللّه درآورد و نيز در همان مجلس ، « دلاله » دختر عموى « آمنه » را خود تزويج كرد و « حمزه » عمو و هم‌سال پيامبر ، از او متولد گشت . « 1 »\r\nمورخ معاصر « عبد الوهاب » « 2 » ، جريان فوق را يك امر غير عادى تلقى كرده و مىنويسد : رفتن عبد المطلب در همان روز ( كه احساسات مردم موج مىزد و اشك شوق و سرور از ديدگان مردم سرازير بود ) به خانهء « وهب » آن هم به منظور\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 4 .\r\n( 2 ) . استاد قسمت تاريخ در دانشگاه مصر كه پاورقىهاى مفيدى بر تاريخ ابن اثير نوشته است .\r\n","page_name":" 137 ","page_number":137},
  {"content":"\r\n\r\nخواستگارى دو دختر : يكى براى خود و ديگرى براى « عبد اللّه » از موازين عرف و عادت بيرون است . آنچه در آن روز تاريخى براى او زيبنده و شايسته بود ، فقط استراحت و رفع خستگى بود ، تا هر دو از خستگىهاى روحى خود بكاهند و سپس سراغ كار ديگر بروند » . « 1 »\r\nولى ما معتقديم كه : اگر مورخ مزبور ، موضوع را از دريچهء ديگر مطالعه مىكرد ؛ تصديق آن براى وى ، سهل و آسان بود .\r\nعبد المطلب ، براى زفاف وقتى معين كرد و پس از فرا رسيدن آن ، مراسم عروسى بر حسب معمول قريش ، در خانهء « آمنه » برقرار شد و مدّتى عبد اللّه و آمنه با هم بودند ، تا آن كه عبد اللّه براى تجارت به سوى شام رهسپار شد و در موقع مراجعت از جهان رخت بربست .\r\n\r\nدست‌هاى مرموز در تاريخ اسلام\r\nشكى نيست كه تاريخ در صفحه‌هاى خود ، نقاط روشن و تاريك اقوام پيشين را به عنوان عبرت ضبط كرده است ، ولى در تمام قرون ، حب و بغض ، مسامحه ، سهل انگارى ، اظهار ابتكار ، بىسابقه‌گويى ، اظهار قدرت در نويسندگى و ده‌ها عامل ديگر ، در تدوين تاريخ دخالت داشته و حقايق را با افسانه و دروغ به هم آميخته است و اين خود مشكلى است براى تاريخ‌نگار كه بايد با موازين علمى و ممارست كامل با تاريخ ، راست و دروغ را از هم تشخيص دهد .\r\nعوامل گذشته در تدوين تاريخ اسلامى نيز مؤثر بوده است ، دست‌هاى مرموزى در تحريف حقايق ، در كار بوده و احيانا از جانب دوستان به منظور تجليل و تعظيم از مقام پيامبر گرامى صلى اللّه عليه و آله و سلّم پيرايه‌هايى به آن بسته شده است كه آثار ساختگى از جبين آن‌ها نمايان است .\r\n\r\n\r\n","description":"","footnote":"\r\n( 1 ) . تاريخ ابن اثير ، ج 2 ، ص 4 ، قسمت پاورقى .\r\n","page_name":" 138 ","page_number":138},
  {"content":"\r\n\r\nما در تاريخ مىخوانيم كه در پيشانى « عبد اللّه » همواره نور نبوّت مىدرخشيد « 1 » و نيز مىخوانيم كه در سال‌هاى خشك‌سالى ، « عبد المطلب » دست فرزند خود را مىگرفت و به سوى كوه مىرفت و نور جبين « عبد اللّه » را وسيله قرار داده و از خداوند جهان ، طلب رحمت مىنمود .\r\nاين مطلبى است كه بسيارى از دانشمندان شيعه و سنى ، آن را نوشته‌اند و ما هم هيچ‌گونه دليل بر عدم صحت آن نداريم ، ولى در ورق‌هاى بعضى از تواريخ ، همين مطلب اساس افسانه‌اى شده است كه هرگز ما نمىتوانيم آن پيرايه‌ها را بپذيريم .\r\n\r\nداستان فاطمهء خثعميه\r\nوى خواهر « ورقة بن نوفل » است كه از دانايان و پيش‌گويان عرب بود و اطلاعاتى دربارهء انجيل داشت . سخن گفتن او با خديجه ، در آغاز بعثت پيامبر ، در تاريخ ضبط است و ما در جاى خود به آن اشاره خواهيم كرد .\r\nخواهر « ورقه » از برادر خود شنيده بود كه مردى از فرزندان « اسماعيل » به مقام پيامبرى خواهد رسيد . از اين جهت ، پيوسته در تكاپو بود . روزى كه عبد المطلب ، دست در دست عبد اللّه كرده و از قربانگاه به سوى خانهء « آمنه » مىرفت ؛ فاطمهء خثعمى ، در كنار خانهء خود ايستاده بود . چشمش به نورى افتاد كه مدّت‌ها در سراغ آن بود . گفت : عبد اللّه ! كجا مىروى ؟ من حاضرم شترانى را كه پدرت ، در راه نجات تو قربانى كرده است بدهم ، به شرط اين كه با من هم‌بستر شوى . عبد اللّه گفت : فعلا همراه پدرم هستم ، اين مطلب براى من ممكن و ميسور نيست . عبد اللّه در همان روز با آمنه تزويج كرد و يك شب با او به سر برد . فرداى آن روز ، به سوى خانهء فاطمه شتافت و آمادگى خود را اعلام كرد . فاطمه گفت : امروز من به تو نيازى ندارم ، زيرا نورى كه در جبين تو مىديدم ، ديگر از آن خبرى نيست و از تو جدا شده است . « 2 »\r\n\r\n\r\n","description":"","footnote":"\r\n( 1 ) . سيره حلبى ، ج 1 ، ص 37 .\r\n( 2 ) . تاريخ طبرى ، ج 2 ، ص 6 ؛ الكامل في التاريخ ، ج 2 ، ص 4 ؛ سيرهء حلبى ، ج 1 ، ص 47 .\r\n","page_name":" 139 ","page_number":139},
  {"content":"\r\n\r\nو گاهى مىگويد : وقتى فاطمه عرض حاجت نمود ، « عبد اللّه » بالبداهه اين شعر را خواند : « 1 »\r\n- امّا اقدام به عمل حرام ، مرگ آسان‌تر از آن است و امّا حلال ، راهى بر آن نيست كه درباره آن بينديشم .\r\n- چگونه ممكن است به تقاضاى تو تن در دهم ، شخص بزرگوار آبرو و دين خود را حفظ مىكند .\r\nولى هنوز سه روز از عروسى آمنه نگذشته بود كه تمايلات نفسانى او را به سوى خانهء فاطمه كشانيد . دختر « خثعمى » گفت : علاقهء من به تو ، بر اثر نورى بود كه فعلا در جبين تو نيست و خدا آن را در محلّى كه خواسته قرار داده است . عبد اللّه گفت : آرى با آمنه تزويج كرده‌ام . « 2 »\r\n\r\nآثار ساختگى اين داستان\r\nسازندهء اين داستان از جهاتى غفلت كرده و نتوانسته است ، آثار مصنوعى بودن آن را محو كند . اگر به همين قدر اكتفا مىكرد كه روزى فاطمه در بازارى يا در پس كوچه‌اى ، با « عبد اللّه » ملاقات كرد و نور نبوّت را در پيشانى « عبد اللّه » ديد و اين نور او را به فكر ازدواج با عبد اللّه انداخت ، باز ممكن بود مقبول افتد ، ولى متن داستان ، به صورت ديگر است و آن را به جهات ياد شده نمىتوان پذيرفت :\r\n1 . اين داستان مىرساند كه وقتى دختر « خثعمى » عرض حال نمود ، دست عبد اللّه در دست پدر قرار داشت . آيا با اين وضع ، چگونه ممكن است دخترك مقصد خود را بيان كند و از بزرگ قريش ، مانند « عبد المطلب » كه در راه اطاعت و بندگى خدا از\r\n\r\n\r\n","description":"","footnote":"\r\n( 1 ) .\r\n أمّا الحرام فالممات دونه * و الحلّ لا حلّ فأستبينه \r\n فكيف بالأمر الذي تبغينه * يحمي الكريم عرضه و دينه \r\n( 2 ) . تاريخ طبرى ، ج 2 ، ص 6 و الكامل في التاريخ ، ج 2 ، ص 4 .\r\n","page_name":" 140 ","page_number":140},
  {"content":"\r\n\r\nكشتن فرزند باكى ندارد ، شرم و حيا ننمايد ؟ و اگر بگوئيم : منظورش مشروع بوده ، با آن دو بيت شعرى كه « عبد اللّه » به عنوان ردّ تقاضا برايش خواند ، سازگار نيست .\r\n2 . مشكل‌تر از آن جريان عبد اللّه است ، زيرا فرزندى كه براى پدر ، تا سرحدّ كشته شدن احترام قايل است ؛ چطور مىتواند در پيشگاه پدر ، سخنان مزبور را بگويد .\r\nاساسا جوانى كه چند دقيقه است از زير تيغ برخاسته ، با آن ناراحتىهاى روحى چه طور مىتواند به تمايلات يك زن پاسخ بدهد ؟ آيا آن زن ، وقت‌نشناس بود ، يا اين كه سازندهء داستان ، از اين نقاط ضعف روشن غفلت ورزيده است ؟\r\nرسوايى صورت دوم داستان بيشتر است ، زيرا - چنان كه ملاحظه كرديد - در مرتبهء اول ، عبد اللّه با آن دو بيت شعر ، دست رد به سينهء وى زد و گفت : مرگ برايم آسان‌تر از اين عمل حرام است كه دين و ناموس را بر باد مىدهد . پس از آن ، چطور شد كه اين جوان پاك و با غيرت ، دستخوش چنين افكار انحرافى شد و در صورتى كه هنوز از ازدواج او بيش از سه شب ، نگذشته بود يك مرتبه تمايلات جنسى ، او را به سوى خانهء « خثعمى » كشانيد ؟\r\nما هرگز نمىتوانيم بپذيريم ، به مغز جوانى مانند « عبد اللّه » كه در خانوادهء بنى هاشم تربيت يافته و دست تقدير او را براى پدرى يكى از بزرگ‌ترين مردان جهان ساخته است ، چنين افكار دور از تقوا راه پيدا كند . علاوه بر اين ، دلايلى كه دانشمندان سنّى و شيعه ، در طهارت اصلاب و ارحام نياكان پيامبر گرامى در اين مورد اقامه نموده‌اند ؛ براى تكذيب داستان فوق كافى است و اگر اين داستان دروغين را ، در دسترس افراد بىخبر قرار نداده بودند ، اصلا ما متعرض آن نمىشديم .\r\n\r\nنظرى به كتاب پيامبر\r\nنظرى به كتاب پيامبر بيندازيد و فصولى را كه نويسندهء آن ، براى پرورش اين داستان ترتيب داده است ، عميقانه دقت كنيد تا هدف نويسندهء اين كتاب به دست بيايد . هدف نويسندهء اين كتاب ، اين است كه زندگانى پيامبر را به صورت داستان\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبنگارد ، تا جوانان علاقه‌مند به داستان را ، به خواندن زندگانى پيامبر تشويق كند . اين خود هدفى است مقدس و قابل تقدير ، ولى به شرط اين كه با موازين مذهبى و دينى منطبق باشد .\r\nاما متأسفانه ، صفحه‌هاى كتاب مزبور گواهى مىدهد كه ضعيف‌ترين روايات و خرافىترين داستان‌ها ، مدرك نويسنده است و گاهى چندين برابر نيز ، از طرف خود بر آن مىافزايد .\r\nداستان فاطمهء « خثعمى » همان بود كه گفتيم و بر فرض اين كه يك داستان اساسى باشد ، متن جريان همان است كه از منابع اوليهء تاريخى نگارش يافت . « 1 »\r\nنويسندهء كتاب پيامبر ، ده‌ها پيرايهء زننده كه در نتيجه ، از عظمت و منزلت خاندان بنى هاشم و به ويژه از تقوا و پرهيزكارى پدر ارجمند رسول گرامى صلى اللّه عليه و آله و سلّم مىكاهد ، بر آن اضافه كرده و از اين طريق خواسته است ، داستانى را كه در نظر اهل دقت و بصيرت بىاساس است ، خواندنىتر سازد . اطوار دخترك ساده‌لوح عرب ، فاطمهء خثعمى را چنان توصيف كرده كه گويا وى مدت‌ها نقش هنرپيشگى بر عهده داشته است .\r\nعشق و علاقهء « عبد اللّه » را به اين دختر ، چنان توصيف كرده كه كوچك‌ترين تناسبى با مقام رفيع عبد اللّه ندارد كه دست تقدير ، نور نبوت و تقوا را در صلب وى به وديعت نهاده است . « 2 »\r\n\r\n\r\n","description":"","footnote":"\r\n( 1 ) . علاوه بر مدارك قبلى « ر . ك : سيرهء ابن هشام ، ص 168 » و از اماميه به كتاب مناقب ، و بحار الانوار ، ج 15 ، ص 114 .\r\n( 2 ) . خوانندگان بايد توجه كنند ، پاره‌اى از مطالب كتاب مزبور ، از روى مدارك تاريخى نوشته شده و برخى از مقدمات و مؤخرات مطالب آن ، جنبهء داستانى و رمانى دارد و قسمت بيشترى از مطالب آن از نوشته‌هاى غربيان گرفته شده كه هيچ گونه وضع روشنى پيش ما ندارد ؛ مثلا در صفحهء 102 ، جريان مراسم شب عروسى عبد اللّه و كيفيت رقص‌هاى عربى و اين كه در شب عروسى وى با « آمنه » دويست دختر باكره به واسطهء عشق به عبد اللّه ، از حسادت جان دادند - از كتاب انحطاط و سقوط امپراتورى روم ، تأليف گيبون ، نقل شده است . از اين جهت به خوانندگان اين كتاب سفارش مىكنيم كه هنگام مطالعه ، در نقاط ضعف و قوت آن كتاب دقت بيشترى به عمل آورند .\r\n","page_name":" 142 ","page_number":142},
  {"content":"\r\n\r\n\r\nمرگ عبد اللّه در « يثرب »\r\nعبد اللّه با ازدواج ، فصل جديدى از زندگى را به روى خود گشود و شبستان زندگى خود را با داشتن همسرى مانند آمنه ، روشن ساخت و پس از چندى براى تجارت ، راه شام را همراه كاروانى كه از مكّه حركت مىكرد ، در پيش گرفت . زنگ حركت نواخته شد و كاروان به راه افتاد و صدها دل را نيز همراه خود برد . در اين وقت آمنه دوران حاملگى را مىگذراند . پس از چند ماه ، طلايع كاروان آشكار گشت ؛ عده‌اى به منظور استقبال از خويشان و كسان خود ، تا بيرون شهر رفتند . پدر پير عبد اللّه ، در انتظار پسر بود ؛ ديدگان كنجكاو عروسش نيز ، « عبد اللّه » را در ميان كاروان جست و جو مىكرد .\r\nمتأسفانه ، اثرى از او در ميان كاروان نبود و پس از تحقيق مطلع شدند كه عبد اللّه ، موقع مراجعت ، در يثرب مريض شده و براى استراحت و رفع خستگى ، ميان خويشان خود توقف كرده است . استماع اين خبر ، آثار اندوه و تأثر در پيشانى هر دو پديد آورد و سيلاب اشك از چشمان پدر و عروس فرو ريخت .\r\nعبد المطلب ، بزرگ‌ترين فرزندش ( حارث ) را مأمور كرد كه به يثرب برود و عبد اللّه را همراه خود بياورد . وقتى وى وارد مدينه شد ، اطلاع يافت كه عبد اللّه ، يك ماه پس از حركت كاروان با همان بيمارى ، چشم از جهان بربسته است . حارث ، پس از مراجعت ، جريان را به عبد المطلب رساند و همسر عزيزش را نيز ، از سرگذشت شوهرش مطلع ساخت . آنچه از عبد اللّه باقى ماند ، فقط پنج شتر و يك گله گوسفند و يك كنيز ، به نام « امّ ايمن » بود كه بعدها پرستار پيغمبر صلى اللّه عليه و آله و سلّم شد . « 1 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 7 - 8 ؛ سيرهء حلبى ، ج 1 ، ص 59 .\r\n","page_name":" 143 ","page_number":143},
  {"content":"\r\n\r\n\r\nميلاد پيامبر\r\n ستاره‌اى بدرخشيد و ماه مجلس شد * دل رميدهء ما را انيس و مونس شد \r\nابرهاى تيره و تار جاهليت ، سراسر شبه جزيرهء عربستان را فرا گرفته بود ؛ كردارهاى زشت و ناروا ، كارزارهاى خونين ، يغماگرى و فرزندكشى ، هر گونه فضايل اخلاقى را از ميان برده و جامعهء عرب در سراشيبى بدبختى عجيبى قرار گرفته بود .\r\nفاصلهء مرگ و زندگى آنان ، بيش از حدّ كوتاه شده بود . در اين هنگام ستارهء صبح سعادت دميد و محيط تاريك عربستان ، با ميلاد مسعود رسول گرامى صلى اللّه عليه و آله و سلّم روشن شد و از اين راه مقدّمات و سعادت يك ملّت عقب افتاده ، پىريزى گرديد . طولى نكشيد كه شعاع اين نور سراسر جهان را روشن ساخت و اساس يك تمدن انسانى ، در تمام نقاط جهان پايه‌گذارى شد .\r\n\r\nدوران كودكى بزرگان\r\nهر فصلى از زندگانى مردان بزرگ ، قابل مطالعه و در خور دقّت است . گاهى شخصيت يك فرد ، به قدرى بزرگ و گسترده است كه به تمام فصول زندگانى او ، حتّى دورهء كودكى و شيرخوارگى وى نيز توجه مىشود . سراسر زندگى نوابغ زمان ، رهبران اجتماع و پيشروان قافلهء تمدن معمولا جالب و داراى نكات حساس و شگفت‌آور\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاست . دفترچهء حيات آنان ، از روزى كه نطفهء آنان در رحم مادران قرار مىگيرد ، تا روزى كه آخرين دقايق عمر آن‌ها سپرى مىگردد ؛ مملو از اسرار است . ما دربارهء دوران طفوليت و كودكى مردان بزرگ جهان مىخوانيم كه سراسر اعجاب و اعجاز است و اگر اين نوع مطالب را درباره بزرگان جهان مىپذيريم ؛ قبول مشابه آن‌ها دربارهء پيامبران و اوليا بسيار سهل و آسان خواهد بود .\r\nقرآن ، دوران كودكى حضرت موسى را ، بسيار اسرارآميز تشريح مىكند و مىگويد :\r\nصدها طفل معصوم به منظور اين كه « موسى » متولد نشود ، به دستور حكومت وقت سر بريده شدند ، چون ارادهء الهى بر اين تعلق گرفته بود كه موسى پا به عرصهء وجود بگذارد ؛ از اين لحاظ نه تنها دشمنان او نتوانستند آسيبى به او برسانند ، بلكه بزرگ‌ترين دشمن او « فرعون » مربّى و حامى وى گشت .\r\nقرآن مىگويد :\r\nما به مادر موسى وحى كرديم كه فرزند خود را در ميان صندوقى بگذار و دست امواج آب او را به ساحل نجات مىرساند ، دشمن من و او از وى حمايت مىكند ، محبت عميق او را در دل دشمن مىافكنم و مجددا فرزند تو را به خودت بازمىگردانيم .\r\nخواهر موسى ، به ديار فرعون رفت و گفت :\r\nمن زنى را سراغ دارم كه مىتواند تربيت اين فرزند مورد علاقهء شما را به عهده بگيرد ؛ از اين لحاظ ، مادر موسى از طرف حكومت وقت ، موظّف شد كه از كودك مورد علاقه آنان سرپرستى كند . « 1 »\r\nدوران باردارى و تولّد و پرورش حضرت مسيح عليه السّلام شگفت‌انگيزتر از موسى بود .\r\nقرآن ، دوران نشو و نموّ مسيح را چنين تشريح مىكند :\r\nمريم ، مادر مسيح از قوم خود كناره گرفت ، روح ( جبرئيل ) به صورت بشرى متمثل شد\r\n\r\n\r\n","description":"","footnote":"\r\n( 1 ) . طه ( 20 ) آيات 41 - 43 .\r\n","page_name":" 145 ","page_number":145},
  {"content":"\r\n\r\nو به وى نويد داد كه من مأمورم به تو فرزند پاكيزه‌اى ببخشم . « مريم » در شگفت ماند و گفت : كسى با من نزديكى نكرده و زن بدكار نيز نيستم . فرستادهء ما گفت : اين كار براى خدا آسان است ؛ سرانجام به فرمان خدا ، نور مسيح ، در رحم مادر قرار گرفت و درد زايمان او را به سوى درخت خرما كشانيد ، او از وضع خود غمگين بود . دستور داديم كه درخت خرما را تكان بدهد تا رطبى تازه فرو ريزد ، فرزند او گام به جهان هستى گذاشت و مريم با نوزاد خود به سوى قوم خود آمد . دهان مردم از تعجب بازمانده و سيل اعتراض‌ها به جانب « مريم » سرازير شد . مريم دستور داشت كه به مردم برساند كه ، سؤال‌هاى خود را از همين كودك بپرسند . آنان گفتند : مگر طفل شيرخوار كه در گهواره آرميده است ، مىتواند سخن بگويد ؟ در اين هنگام عيسى لب به سخن گشود و گفت :\r\nمنم بندهء خدا و داراى كتاب و در زمرهء پيامبران هستم . « 1 »\r\nهرگاه پيروان قرآن و تورات و مسيح ، دربارهء ولادت اين دو پيامبر اولو العزم به استوارى مطالب ياد شده گواهى مىدهند ؛ در اين صورت نبايد دربارهء مطالب شگفت‌آورى كه دربارهء ميلاد مسعود پيامبر اسلام وارد شده است ، تعجب كنند و آن‌ها را سطحى بگيرند . ما در لابه‌لاى كتاب‌هاى تاريخى و حديث چنين مىخوانيم :\r\nهنگام ولادت آن حضرت ، ايوان كسرى شكافت و چند كنگرهء آن فرو ريخت ، آتش آتشكدهء فارس خاموش شد ، درياچهء ساوه خشك گرديد ، بت‌هاى بتخانهء مكّه سرنگون شد ، نورى از وجود آن حضرت ، به سوى آسمان بلند شد كه شعاع آن فرسنگ‌ها راه را روشن كرد ، انوشيروان و موبدان خواب وحشتناكى ديدند ، آن حضرت ختنه شده و ناف بريده به دنيا آمد و گفت :\r\nاللّه أكبر و الحمد للّه كثيرا سبحان اللّه بكرة و أصيلا .\r\nهمهء اين مطالب ، در منابع اصيل تواريخ و جوامع حديث موجود است . « 2 »\r\n\r\n\r\n","description":"","footnote":"\r\n( 1 ) . مريم ( 19 ) آيات 18 - 32 .\r\n( 2 ) . تاريخ يعقوبى ، ج 2 ، ص 5 ؛ بحار الانوار ، ج 15 ، ص 248 و سيرهء حلبى ، ج 1 ، ص 64 .\r\n","page_name":" 146 ","page_number":146},
  {"content":"\r\n\r\nبا در نظر گرفتن مطالبى كه درباره حضرت موسى و عيسى نقل كرديم ، ديگر جايى ندارد كه در قبول اين نوع جريان‌ها به خود ترديد راه دهيم .\r\nاكنون سؤال مىشود كه هدف از اين حوادث فوق العاده چه بوده است ؟\r\nهمانطور كه يادآور شديم ، اين نوع اتفاق‌هاى غير عادى مخصوص پيامبر گرامى نيست ، بلكه تولّد پيامبران ديگر نيز با اين نوع حوادث مقارن و همراه بوده است .\r\nعلاوه بر قرآن ، تاريخ امت‌ها و ملت‌هاى يهود و مسيح ، اين نوع سرگذشت‌ها را دربارهء پيامبران خود نقل كرده‌اند .\r\nگذشته از اين ، اين نوع حوادث ، حس كنجكاوى جباران و ستمگران را كه ملت‌ها را به بند كشيده‌اند ، تحريك مىكند كه دربارهء اين حوادث بينديشند و از خود بپرسند :\r\nچه شد كه خانهء گلى پيرزنى شكاف برنداشت ، امّا كنگرهء عظيم ايوان كسرى فرو ريخت ؟ چرا آتش آتشكدهء فارس ، با بودن همه نوع وسايل سوخت و خاموش گشت ؟ چرا بت‌هاى دور كعبه سرنگون گشتند ؟ در حالى كه همه چيز در جاى خود باقى بود ؟ اگر در علّت اين حوادث مىانديشيدند ، مىفهميدند كه اين رويدادها از سپرى گشتن دوران بت‌پرستى بشارت مىدهد و اين كه به همين زودى مظاهر قدرت‌هاى اهريمنى به نابودى كشيده خواهد شد .\r\nاصولا لازم نيست كه حوادث در همان روز وقوع مايه عبرت و وسيلهء پند و اندرز گردد ؛ بلكه كافى است كه حادثه‌اى در سالى رخ دهد و پس از ساليان درازى از آن بهره‌بردارى شود . حوادث شب ميلاد آن حضرت مىتواند از اين مقوله باشد ، زيرا هدف از آن‌ها ايجاد تكان و توجه در قلب‌هاى مردمى بود كه در بت‌پرستى و ظلم و بيدادگرى غرق شده بودند .\r\nمردم عصر رسالت و يا كسانى كه پس از آن آمده‌اند ؛ وقتى نداى مردى را مىشنوند كه با تمام قدرت به ضديّت با بت‌پرستى و ظلم و بيدادگرى برخاسته است ، آن‌گاه كه سوابق زندگى او را مطالعه و بررسى مىكنند ، ملاحظه مىكنند كه در شب ميلاد اين مرد ، حوادثى رخ داده است كه با دعوت او كاملا هم آهنگ است . طبعا تقارن اين دو\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nنوع حادثه را ، نشانهء راست گويى او مىگيرند و به تصديق او برمىخيزند .\r\nوقوع اين نوع حوادث ، در ميلاد پيامبران مانند ابراهيم ، موسى ، مسيح و محمد صلى اللّه عليه و آله و سلّم ، كمتر از بروز در دوران نبوّت آن‌ها نيست و همگى از لطف الهى سرچشمه گرفته و براى هدايت مردم و جذب آنان به دعوت برانگيختگان خود ، صورت پذيرفته است .\r\n\r\nسال و ماه و روز ولادت پيامبر\r\nعموم سيره‌نويسان اتفاق دارند كه تولّد پيامبر گرامى در عام الفيل ، در سال 570 ميلادى بوده است ، زيرا آن حضرت به طور قطع ، در سال 632 ميلادى در گذشته است و سن مبارك او 62 تا 63 بوده است . بنابراين ، ولادت او در حدود 570 ميلادى خواهد بود .\r\nاكثر محدثان و مورخان بر اين قول اتفاق دارند كه تولد پيامبر ، در ماه « ربيع الاول » بوده ، ولى در روز تولد او اختلاف دارند . معروف ميان محدثان شيعه اين است كه آن حضرت ، در هفدهم ماه ربيع الاول روز جمعه ، پس از طلوع فجر چشم به دنيا گشود و مشهور ميان اهل تسنن اين است كه ولادت آن حضرت ، در روز دوشنبه دوازدهم همان ماه اتفاق افتاده است . « 1 »\r\n\r\nاز اين دو قول كدام صحيح است ؟\r\nبسيار جاى تأسف است كه روز ميلاد و وفات رهبر عالى قدر اسلام ، بلكه ولادت‌ها و وفات‌هاى بيشتر پيشوايان مذهبى ما ، به طور تحقيق معين نيست . اين ابهام سبب شده كه بسيارى از روزهاى جشن و سوگوارى ما از نظر تاريخ قطعى نباشد ، در صورتى كه دانشمندان اسلام ، نوعا وقايع و حوادثى را كه در طى قرون\r\n\r\n\r\n","description":"","footnote":"\r\n( 1 ) . « ر . ك : مقريزى ، امتاع الاسماع ، ص 3 » .\r\n","page_name":" 148 ","page_number":148},
  {"content":"\r\n\r\nاسلامى رخ داده است ؛ با نظم مخصوصى ضبط كرده‌اند ، ولى معلوم نيست چه عواملى در كار بوده كه ميلاد و وفات بسيارى از آنان به طور دقيق ضبط نگرديده است .\r\nفراموش نمىكنم هنگامى كه دست تقدير ، نگارنده را به سوى يكى از شهرهاى مرزى « كردستان » ايران كشانيده بود ؛ يكى از دانشمندان آن محل اين موضوع را با من در ميان گذاشت و بيش از حدّ اظهار تأسف كرد . وى از سهل انگارى نويسندگان اسلامى بسيار تعجب مىكرد و مىافزود : چه طور آنان در چنين موضوعى اختلاف نظر دارند . به او گفتم : اين موضوع تا حدودى قابل حلّ است . اگر شما بخواهيد زندگىنامه و شرح حال يكى از دانشمندان اين شهر را بررسى كنيد و فرض كنيم كه اين دانشمند پس از خود اولاد و كسان زيادى از خود به يادگار گذاشته باشد ، آيا به خود اجازه مىدهيد كه با بودن فرزندان مطلع و فاميل بزرگ آن شخص ، كه طبعا از خصوصيات زندگانى او آگاهند ؛ شرح زندگانى او را از اجانب و بيگانگان يا از دوستان و علاقه‌مندان آن شخص بپرسيد ؟ به طور مسلم وجدان شما چنين كارى را اجازه نمىدهد .\r\nرسول گرامى از ميان مردم رفت و فاميل و فرزندانى از خود به يادگار گذاشت ، بستگان و كسان آن حضرت مىگويند : اگر رسول خدا پدر ارجمند ماست و ما در خانهء او بزرگ شده و در دامن مهر او پرورش يافته‌ايم ؛ بزرگ خاندان ما ، در فلان روز به دنيا آمده و در فلان ساعت معين ، چشم از جهان بربسته است . آيا با اين وضع جا دارد كه قول فرزندان او را ناديده گرفته و نظر دور افتادگان و همسايگان را بر قول آنان ترجيح دهيم ؟\r\nدانشمند مزبور ، پس از شنيدن سخنان نگارنده سر به زير افكند و سپس گفت :\r\nگفتار شما مضمون مثل معروف است كه : « أهل البيت أدرى بما في البيت » و من نيز تصور مىكنم كه قول اماميه ، در خصوصيّات زندگى آن حضرت كه مأخوذ از اولاد و فرزندان و نزديكان اوست ، به حقيقت نزديك‌تر باشد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nدوران حمل\r\nمعروف اين است كه نور وجود آن حضرت ، در ايّام تشريق « 1 » در رحم پاك « آمنه » قرار گرفت . « 2 » ولى اين مطلب با آن چه ميان عموم مورخان مشهور است - كه ميلاد آن حضرت در ماه « ربيع الاول » بوده است - سازگار نيست ، زيرا در اين صورت ، بايد دوران حمل « آمنه » را ، سه ماه و يا يك سال و سه ماه بدانيم و اين خود از موازين عادى بيرون است و كسى هم آن را از خصايص پيامبر نشمرده است . « 3 »\r\nمحقق بزرگ ، شهيد ثانى ( 911 - 966 ) اشكال مزبور را چنين حل كرده است :\r\nفرزندان اسماعيل به پيروى از نياكان خود ، مراسم حج را در « ذى الحجّه » انجام مىدادند ، ولى بعدا به عللى به اين فكر افتادند كه مراسم حج را هر دو سال در يك ماه انجام دهند ، يعنى دو سال در ذى الحجّه و دو سال در محرم و به همين ترتيب .\r\nبنابراين ، با گذشتن 24 سال ، دو مرتبه ايام حج به جاى خود بازمىگردد و رسم اعراب بر همين جارى بود تا اين كه در سال دهم هجرت كه براى اولين بار ، ايام حج با ذى الحجّه تصادف كرده بود ، پيامبر گرامى با القاى خطبه‌اى ، از هر گونه تغيير اكيدا جلوگيرى فرمود و ماه ذى الحجّه را ماه حج معرفى كرد « 4 » و اين آيه در خصوص جلوگيرى از تأخير ماه‌هاى حرام كه رسم عرب جاهلى بود نازل گرديده است :\r\n إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً  « 5 » ؛ تغيير دادن ماه‌هاى حرام نشانهء فزونى كفر است . كسانى كه كافرند با آن گمراه مىشوند ، يك سال آن را حلال مىشمارند و يك سال حرام .\r\n\r\n\r\n","description":"","footnote":"\r\n( 1 ) . يازدهم ، دوازدهم و سيزدهم از ماه حج را ايام تشريق مىنامند .\r\n( 2 ) . كافى ، ج 1 ، ص 439 .\r\n( 3 ) . فقط طريحى در مجمع البحرين ، در مادهء « شرق » ، به صورت قولى كه گويندهء آن معلوم نيست ، آن را نقل كرده است .\r\n( 4 ) . رسول گرامى ، اين حقيقت را با جملهء زير بيان فرمود : و إنّ الزمان قد استدار كهيئته يوم خلق السماوات و الأرض :\r\nزمان به نقطه‌اى كه از آنجا آغاز شده بود بازگشت ؛ روزى كه خدا آسمانها و زمين را آفريد .\r\n( 5 ) . توبه ( 9 ) آيه 37 .\r\n","page_name":" 150 ","page_number":150},
  {"content":"\r\n\r\nروى اين جريان ، ايام تشريق در هر دو سال در گردش بوده است . اگر روايات مىگويد : نور آن حضرت در ايام « تشريق » در رحم مادر قرار گرفته و در هفدهم ربيع الاول از مادر متولد گرديد است ؛ اين دو مطلب با هم منافاتى ندارند ، زيرا در صورتى منافات پيدا مىكنند كه منظور از ايام تشريق همان يازدهم ، دوازدهم و سيزدهم ذى الحجّه باشد ، ولى - همان طورى كه توضيح داده شد - ايام تشريق پيوسته در تغيير و تبديل بوده و ما با محاسبات به اين مطلب رسيديم كه در سال حمل و ولادت آن حضرت ، ايام حج مصادف با ماه جمادى الاولى بوده است و چون آن حضرت در ربيع الاول متولد گرديده ، در اين صورت دوران حمل آمنه تقريبا ده ماه بوده است . « 1 »\r\n\r\nاشكالات اين بيان\r\nنتيجه‌اى را كه مرحوم شهيد ثانى از اين نظر گرفته است ؛ صحيح نيست و معنايى كه براى « نسيء » بيان كرده ، از ميان مفسران فقط « مجاهد » آن را برگزيده و ديگران آن را طور ديگر تفسير كرده‌اند و تفسير مزبور چندان محكم نيست ، زيرا :\r\nاولا ، مكّه مركز همه گونه اجتماعات بود و يك عبادتگاه عمومى براى تمام اعراب به شمار مىرفت . ناگفته پيداست كه تغيير حج در هر دو سال ، طبعا مردم را دچار اشتباه مىكند و عظمت آن اجتماع بزرگ و عبادت دسته جمعى را از بين مىبرد . روى اين نظر بعيد است كه قريش و مكّيان راضى بشوند كه آنچه مايهء افتخار و عظمت آن‌هاست ، در هر دو سال در دست تحول باشد و سرانجام مردم ، وقت آن را گم كنند و آن اجتماع از بين برود .\r\nثانيا ، اگر به دقت محاسبه شود ، « 2 » لازمهء اين سخن اين است كه در سال نهم هجرت ،\r\n\r\n\r\n","description":"","footnote":"\r\n( 1 ) . بحار الانوار ، ج 15 ، ص 252 .\r\n( 2 ) . علامهء مجلسى ، در بحار الانوار ، ج 100 ، ص 253 ، اين محاسبه را انجام داده است . علاقه‌مندان مىتوانند به آنجا مراجعه بفرمايند ، هر چند به اشكالى كه در بالا يادآور شديم ، توجه نداده است .\r\n","page_name":" 151 ","page_number":151},
  {"content":"\r\n\r\nايام حج مصادف با « ذى القعده » بوده باشد . در صورتى كه در همين سال ، امير مؤمنان عليه السّلام از طرف پيامبر صلى اللّه عليه و آله و سلّم مأموريت يافت كه سورهء « برائت » را در ايام حج براى مشركان بخواند . مفسران و محدثان متفق‌اند كه آن حضرت ، سورهء مزبور را در دهم ذى الحجّه خواند و چهار ماه مهلت داد و آغاز مهلت را دهم ذى الحجّه مىدانند ، نه ذى القعده .\r\nثالثا ، معناى « نسيء » اين است كه : چون اعراب مجراى صحيحى براى زندگانى نداشتند ، غالبا از راه غارت‌گرى ارتزاق مىنمودند ، لذا براى آنان بسيار سخت بود كه در سه ماه ( ذى القعده ، ذى الحجّه و محرم ) جنگ را تعطيل كنند . از اين جهت ، گاهى از متصديان كعبه درخواست مىكردند كه اجازه دهند در ماه محرم الحرام جنگ كنند و به جاى آن ، در ماه صفر جنگ متاركه شود و معناى « نسيء » همين است و در غير محرم ، ابدا « نسيء » نبوده است و در خود آيه اشاره‌اى بر اين مطلب ديده مىشود .\r\n يُحِلُّونَهُ عاماً وَ يُحَرِّمُونَهُ عاماً  ؛ يك سال جنگ را حلال و يك سال حرام مىكردند .\r\nما تصور مىكنيم راه حل مشكل اين است كه اعراب ، در دو موقع « حج » مىكردند :\r\nيكى ذى الحجّه و ديگرى ماه رجب و تمام اعمال حج را در همين دو موقع انجام مىدادند . در اين صورت ، ممكن است مقصود از اين كه : « آمنه » در ماه حج يا در ايام تشريق ، حامل نور رسول خدا شده ، همان ماه رجب باشد و اگر تولد آن حضرت را در هفدهم ماه ربيع الاول بدانيم ، در اين صورت مدّت حمل ، هشت ماه و اندى خواهد بود .\r\n\r\nمراسم نام‌گذارى پيامبر اسلام\r\nروز هفتم فرارسيد . « عبد المطلب » براى عرض سپاس‌گزارى به درگاه الهى گوسفندى كشت و گروهى را دعوت كرد و در آن جشن با شكوه كه از عموم قريش دعوت شده بود ؛ نام فرزند خود را « محمد » گذاشت . وقتى از او پرسيدند : چرا نام فرزند خود را محمد انتخاب كرديد ؛ در صورتى كه اين نام در ميان اعراب كم‌سابقه است ؟ گفت : خواستم كه در آسمان و زمين ستوده باشد . در اين باره « حسان بن ثابت » شاعر رسول خدا چنين مىگويد :\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n فشق له من اسمه ليجلّه * فذو العرش محمود و هذا محمد \r\n- آفريدگار ، نامى از اسم خود براى پيامبر خود مشتق نمود . از اين جهت « خدا » « محمود » ( پسنديده ) و پيامبر او « محمد » ( ستوده ) است و هر دو كلمه از يك مادّه مشتقند و يك معنا را مىرسانند . « 1 »\r\nقطعا ، الهام غيبى در انتخاب اين نام بىدخالت نبوده است ، زيرا نام محمّد ، اگر چه در ميان اعراب معروف بود ، ولى تا آن زمان كمتر كسى به آن ناميده شده بود . طبق آمار دقيقى كه بعضى از تاريخ‌نويسان به دست آورده‌اند ، تا آن روز فقط شانزده نفر به اين اسم نام‌گذارى شده بودند . چنان كه شاعر در اين باره گويد :\r\n إنّ الذين سمّوا باسم محمد * من قبل خير الناس ضعف ثمان \r\n« 2 » - كسانى كه به نام محمد ، پيش از پيامبر اسلام نام‌گذارى شده بودند ، شانزده نفر بودند .\r\nناگفته پيداست كه : هر چه مصداق يك لفظ كمتر باشد ، اشتباه در آن كمتر خواهد بود و چون كتاب‌هاى آسمانى ، از نام و نشان و علايم روحى و جسمى او خبر داده بودند ؛ بايد علايم آن حضرت ، آنچنان روشن باشد كه اشتباه در آن راه پيدا نكند . يكى از آن‌ها ، نام حضرت است . بايد مصداق آن به قدرى كم باشد كه راه هر گونه ترديدى را در تشخيص پيامبر گرامى از بين ببرد . مخصوصا هنگامى كه بقيهء اوصاف و علايم وى ضميمهء نامش گردد . در اين صورت ، به طور واضح كسى كه انجيل و تورات ، از ظهور او خبر داده است به خوبى شناخته خواهد شد .\r\n\r\nاشتباه خاورشناسان\r\nقرآن مجيد ، رسول گرامى را به دو ، يا چند نام معرفى مىكند . « 3 » در سوره‌هاى\r\n\r\n\r\n","description":"","footnote":"\r\n( 1 ) . سيرهء حلبى ، ج 1 ، ص 78 .\r\n( 2 ) . همان ، ص 82 .\r\n( 3 ) . به عقيدهء گروهى ديگر نام پيامبر اسلام نيست ، بلكه از حروف مقطعه قرآن به شمار مىروند .\r\n","page_name":" 153 ","page_number":153},
  {"content":"\r\n\r\nآل عمران ، محمد ، فتح و احزاب ، در آيه‌هاى 138 ، 2 ، 29 و 40 ، او را به نام « محمد » و در سورهء صف ، آيهء 6 به نام « احمد » خوانده است . علّت داشتن دو نام اين است كه : مادر رسول خدا ، پيش از جدّش نام او را « احمد » گذارده بود ، چنان كه در تاريخ منعكس است . « 1 » بنابراين ، آنچه را بعضى از خاورشناسان در مقام اعتراض گفته‌اند كه : انجيل به تصريح قرآن ، در سورهء « صف ، آيهء 6 » ظهور پيامبرى را بشارت داده است كه نام او احمد است نه محمد و شخصى كه مسلمانان به رهبرى او معتقدند ، نام او « محمّد » است نه احمد ، بىاساس است ، زيرا قرآنى كه پيامبر ما را به نام « احمد » معرفى نموده است ؛ در چند جا او را به نام « محمّد » خوانده است . اگر مدرك آن‌ها براى تعيين نام اين پيامبر ، قرآن مجيد باشد - چنان كه همان است - قرآن او را به هر دو اسم ناميده و او را در جايى به نام « محمد » و در جاى ديگر « احمد » معرفى نموده است .\r\nاينك براى حل اشكال ، در اين قسمت توضيح بيشترى مىدهيم .\r\n\r\n« احمد » يكى از نام‌هاى مشهور پيامبر اسلام بود\r\nهر كس مختصر مطالعه‌اى در تاريخ زندگى رسول اكرم صلى اللّه عليه و آله و سلّم داشته باشد ؛ مىداند كه آن حضرت ، از دوران كودكى دو نام داشت و مردم او را با هر دو نام خطاب مىكردند : يكى « محمد » كه جد بزرگوارش « عبد المطلب » براى او انتخاب كرده بود و ديگرى « احمد » كه مادرش « آمنه » او را به آن ، ناميده بود . اين مطلب يكى از مسلمات تاريخ اسلام است و سيره‌نويسان اين مطلب را نقل كرده‌اند و مشروح آن را در سيره حلبى مىتوانيد بخوانيد . « 2 »\r\nعموى گرامى وى ، « ابو طالب » كه پس از درگذشت « عبد المطلب » كفالت و\r\n\r\n\r\n","description":"","footnote":"\r\n( 1 ) . سيرهء حلبى ، ج 1 ، ص 93 .\r\nبرخى عقيده دارند كه : الفاظ « طه » و « يس » ، از اسامى پيامبر گرامى است .\r\n( 2 ) . انسان العيون في سيرهء الامين و المأمون ، ج 1 ، ص 93 - 100 .\r\n","page_name":" 154 ","page_number":154},
  {"content":"\r\n\r\nسرپرستى « محمد » به او واگذار شده بود ؛ با عشق و علاقهء زايد الوصفى ، 42 سال تمام ، پروانه‌وار به گرد شمع وجود وى گشت و از بذل جان و مال در حراست و حفاظت او دريغ ننمود . در اشعارى كه دربارهء برادرزاده خود سروده ، گاهى از او به نام « محمد » و گاهى به نام « احمد » اسم برده است و اين خود حاكى از آن است كه در آن زمان يكى از نام‌هاى معروف وى همان « احمد » بوده است .\r\nدر اينجا برخى از اشعار وى را كه در آن‌ها پيامبر ، به نام « احمد » ناميده شده است ، مىآوريم :\r\n- آنچه كه امروز « احمد » مىگويد ، نور است و در روز رستاخيز پاداش است . « 1 »\r\n- دشمن مىگويد : سخنان احمد ، بيهوده و نسب او پائين است . « 2 »\r\n- حقا كه احمد به سوى آنان با آيين حق آمد و آيينى دروغ ، نياورده است . « 3 »\r\n- كسانى كه بر احمد ستم كرده‌اند ، خواستند او را بكشند ، ولى براى اين كار رهبرى نداشتند . « 4 »\r\n\r\nدوران شيرخوارگى پيامبر\r\nنوزاد قريش فقط سه روز از مادر خود شير خورد و پس از او ، دو زن ديگر به افتخار دايگى پيامبر نائل شده‌اند :\r\n\r\n\r\n","description":"","footnote":"\r\n( 1 ) .\r\n إن يكن ما اتى به احمد اليوم * سناء و كان في الحشر دينا \r\n( 2 ) .\r\n و قوله لأحمد : انت امرئ * خلوف الحديث ضعيف النسب \r\n( 3 ) .\r\n و إن كان أحمد قد جاءهم * بحقّ و لم يأتهم بالكذب \r\n( 4 ) .\r\n أرادوا قتل أحمد ظالموه * و ليس بقتلهم فيهم زعيم \r\nو در اشعار ديگرى كه محققان بزرگ تاريخ و حديث آن‌ها را به « ابو طالب » نسبت داده‌اند ؛ وى نيز برادرزادهء خود را به لفظ « احمد » نام‌برده است ، ولى در ديوان او موجود نيست . آنچه كه اكنون نقل كرديم ، همه را از ديوان وى صفحات : 19 ، 25 ، 29 گرفته‌ايم . « ر . ك : جعفر سبحانى ، احمد ، موعود انجيل ، ص 101 - 107 و همو ، مفاهيم القرآن » .\r\n","page_name":" 155 ","page_number":155},
  {"content":"\r\n\r\n1 . ثوبيه : كار كنيز « ابو لهب » كه چهار ماه پيامبر را شير داده بود ، تا آخرين لحظه‌هاى عمرش مورد تقدير رسول خدا و همسر پاكش ( خديجه ) بود . وى قبلا حمزه ، عموى پيامبر را نيز شير داده بود . پس از بعثت ، پيامبر كسى را فرستاد تا او را از « ابو لهب » بخرد . وى امتناع ورزيد ، امّا تا آخر عمر از كمك‌هاى پيامبر بهره‌مند بود . هنگامى كه پيامبر اكرم ، از جنگ خيبر برمىگشت ، از مرگ او آگاه شد و آثار تأثر در چهرهء مباركش پديد آمد . از فرزند او سراغ گرفت تا در حقّ او نيكى كند ، ولى خبر يافت كه او زودتر از مادر خود فوت كرده است . « 1 »\r\n2 . حليمه : دختر « ابى ذؤيب » كه از قبيلهء « سعد بن بكر بن هوازن » بوده است و فرزندان او عبارت بودند از : عبد اللّه ، انيسه و شيماء . آخرين فرزند او از پيامبر اكرم پرستارى نيز كرده است . رسم اشراف عرب اين بود كه فرزندان خود را به دايه‌ها مىسپردند و دايگان معمولا در بيرون شهرها زندگى مىكردند تا كودكان را در هواى صحرا پرورش دهند تا رشد و نموشان كامل و استخوان‌بندى آن‌ها محكم‌تر شود و ضمنا از بيمارى وباى شهر « مكّه » كه خطر آن براى نوزادان بيشتر بود ، مصون بمانند و زبان عربى را در يك منطقهء دست نخورده فراگيرند . در اين قسمت دايگان قبيلهء « بنى سعد » مشهور بودند . آن‌ها در موقع معيّنى به مكّه مىآمدند و هر كد ام نوزادى را گرفته همراه خود مىبردند . چهار ماه از تولد پيامبر اكرم گذشته بود كه دايگان قبيلهء بنى سعد به مكّه آمدند و آن سال ، قحطسالى عجيبى بود ، از اين نظر به كمك اشراف بيش از حد نيازمند بودند .\r\nبرخى از تاريخ‌نويسان مىگويند : هيچ يك از دايگان حاضر نشد به محمّد شير دهد ، زيرا بيشتر طالب بودند كه اطفال غير يتيم را انتخاب كنند تا از كمك‌هاى پدران آنان بهره‌مند شوند و نوعا از گرفتن طفل يتيم سرباز مىزدند . حتى حليمه نيز اين بار از قبول او سرباز زد ، ولى چون بر اثر ضعف اندام ، هيچ كس طفل خود را به او نداد ؛\r\n\r\n\r\n","description":"","footnote":"\r\n( 1 ) . بحار الانوار ، ج 15 ، ص 384 و مناقب ابن شهر آشوب ، ج 1 ، ص 119 .\r\n","page_name":" 156 ","page_number":156},
  {"content":"\r\n\r\nناچار شد كه نوهء عبد المطلب را بپذيرد . او به شوهر خود چنين گفت : برويم همين طفل يتيم را بگيريم و با دست خالى برنگرديم ، شايد لطف الهى شامل حال ما گردد .\r\nاتفاقا حدس او صايب درآمد ، از آن لحظه كه آماده شد به « محمّد » آن كودك يتيم ، خدمت كند ؛ الطاف الهى سراسر زندگى او را فراگرفت . « 1 »\r\nنخستين قسمت اين تاريخ ، افسانه‌اى بيش نيست ، زيرا عظمت خاندان بنى هاشم و شخصيت مردى مانند « عبد المطلب » كه جود و احسان ، نيكوكارى و دست‌گيرى او از افتادگان ، زبان‌زد خاص و عام بود ، سبب مىشد كه نه تنها دايگان سرباز نزنند ، بلكه دربارهء وى سر و دست خود را نيز مىشكستند .\r\nعلّت اين كه او را به ديگر دايگان ندادند ، اين بود كه نوزاد قريش پستان هيچ يك از زنان شيرده را نگرفت ؛ سرانجام ، حليمهء سعديه آمد ، پستان او را مكيد . در اين لحظه خاندان عبد المطلب غرق شادى شدند . « 2 »\r\nعبد المطلب ، رو به حليمه كرد و گفت : از كدام قبيله‌اى ؟ گفت : از « بنى سعد » . گفت :\r\nاسمت چيست ؟ جواب داد : « حليمه » . عبد المطلب از اسم و نام قبيله او بسيار شادمان شد و گفت : آفرين آفرين ، دو خوى پسنديده و دو خصلت شايسته : يكى سعادت و خوشبختى و ديگرى حلم و بردبارى . « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 172 - 173 .\r\n( 2 ) . بحار الانوار ، ج 15 ، ص 442 .\r\n( 3 ) . بخ بخ ، سعد و حلم . خصلتان فيهما خير الدهر و عزّ الأبد يا حليمة « سيره حلبى ، ج 1 ، ص 89 » .\r\n","page_name":" 157 ","page_number":157},
  {"content":"\r\n\r\n\r\nدوران كودكى پيامبر\r\nتاريخ گواهى مىدهد كه زندگانى رهبر عالى قدر مسلمانان ، از آغاز كودكى تا روزى كه براى پيامبرى برگزيده شد ؛ متضمن يك سلسله حوادث شگفت‌انگيز است و تمام اين حوادث شگفت‌انگيز ، جنبهء كرامت داشته و حيات و سرگذشت رسول گرامى يك زندگانى عادى نبوده است .\r\n\r\nنويسندگان دربارهء توجيه اين حوادث دو دسته‌اند\r\n1 . مادىها و جمعى از خاورشناسان : دانشمندان مادى كه جهان‌بينى مادى دارند و هستى را در چهار ديوار « مادّه » منحصر مىدانند و تمام پديده‌ها را پديدهء مادى و براى هر كدام يك علّت طبيعى مىتراشند ، به اين حوادث اهميّت نمىدهند ، زيرا روى اصول مادىگرى ، وقوع چنين رويدادهايى ممتنع است و هر چه در لابه‌لاى تاريخ ، از اين نوع قضايا ببينند ، همه را زاييدهء پندار و علاقهء پيروان آن آيين مىدانند .\r\nگروهى از خاورشناسان ، در عين اين كه در ظاهر ، خود را موحد و خداشناس قلمداد مىكنند و به جهان ماوراى طبيعت معتقدند ، امّا بر اثر ضعف ايمان و غرور علمى و غلبه مادىگرى بر افكارشان ، هنگام تحليل حوادث از اصول مادىگرى پيروى مىكنند . ما به طور مكرر در سخنان آنان اين جمله‌ها را مىبينيم كه نبوت يك\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nنبوغ بشرى است ؛ پيامبر يك نابغهء اجتماعى است كه با افكار نورانى خود ، مسير زندگى بشر را روشن مىسازد و . . .\r\nچنين گفتارى از طرز تفكر مادى كه تمام مذاهب را ساختهء فكر بشر مىداند ، سرچشمه مىگيرد ؛ در صورتى كه دانشمندان عقايد ، در بحث « نبوت عامه » ثابت كرده‌اند كه نبوت يك موهبت الهى است كه مبدأ الهامات و اتصالات معنوى مىباشد و برنامه‌هاى پيامبران زاييده انديشه و نبوغ آنان نيست و همگى ، جز الهام از غيب ريشهء ديگرى ندارد ، ولى آن‌گاه كه خاورشناس مسيحى ، از دريچهء فكر مادى به اين مسائل مىنگرد و مىخواهد همه رويدادها را ، با اصول علمى - كه تجربه و آزمايش آن‌ها را كشف كرده است - بسنجد ؛ حوادثى را كه جنبهء فوق العادگى ( معجزه ) دارد به باد انتقاد مىگيرد و از اصل انكار مىكند .\r\n2 . خداپرستان : كسانى كه معتقدند كه خواص و آثار جهان ماده ، تحت تدبير عالم ديگر است و آن ( عالم تجرد و ما وراء الطبيعه ) عهده‌دار نظام جهان طبيعت مىباشد ؛ به عبارت ديگر جهان ماده خودسر و مستقل نيست و همه نظام‌ها و قوانين طبيعى و علمى آن معلول موجودات برتر و بالاخص ارادهء آفريدگار است . آفريدگارى كه به ماده وجود بخشيده و قوانين صحيحى در ميان اجزاى آن پديد آورده و بقاى آن را بر اساس يك سلسله نواميس طبيعى استوار كرده است .\r\nاين طبقه ، در عين اين كه به قوانين علمى احترام مىگذارند و گفتار دانشمندان را دربارهء روابط موجودات طبيعى تا آنجا كه علم ثابت كرده است از صميم دل مىپذيرند ؛ معتقدند كه اين گونه قوانين طبيعى ثابت و تغييرناپذير نيست و آن جهان برتر ، هرگاه بخواهد مىتواند براى مقاصدى مجراى آن را عوض كند .\r\n( نه تنها مىتواند ) بلكه در پاره‌اى از موارد ، براى منظور برتر اين مطلب را عملى ساخته است .\r\nبه ديگر سخن ، كارهاى خارق العادهء يك پديده بدون علت نيست ، ولى علت طبيعى ندارد و نداشتن علّت طبيعى ( آن‌هم طبيعى شناخته نشد ) گواه بر عدم علت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nنيست و قوانين آفرينش نيز آنچنان نيست كه به ارادهء آفريدگار آن‌ها ، تغييرپذير نباشد .\r\nآنان مىگويند : تمام كارهاى خارق العاده و شگفت‌انگيز پيامبران كه از چارچوب قوانين طبيعى خارج است ، از اين راه صورت مىگيرد . اين طبقه به خود اجازه نمىدهند كه كارهاى خارق العاده و معجزه‌ها و كرامت‌هايى كه در قرآن و احاديث وارد شده است ، يا در تواريخ صحيح و معتبر مىخوانند و به بهانهء ناسازگارى با موازين طبيعى و قوانين علمى ، رد كنند و يا دربارهء آن‌ها ترديد نمايند . اينك ما به دو قسمت از سرگذشت اسرارآميز و شگفت‌آور دوران كودكى رسول گرامى اشاره مىكنيم . با در نظر گرفتن اين بيان ، در اين گونه حوادث ديگر جاى هيچ‌گونه استبعاد و ترديدى نيست .\r\n1 . مورخان ، از قول « حليمه » چنين نقل مىكنند : آن‌گاه كه من پرورش نوزاد « آمنه » را متكفل شدم ؛ در حضور مادرش ، خواستم او را شير دهم . پستان چپ خود را - كه داراى شير بود - در دهان او نهادم ، ولى كودك به پستان راست من بيشتر متمايل بود .\r\nاما من از روزى كه بچه‌دار شده بودم ، شيرى در پستان راست خود نديده بودم . اصرار نوزاد ، مرا بر آن داشت كه پستان راست بىشير خود را در دهانش بگذارم . همان دم كه كودك ، شروع به مكيدن كرد ، رگ‌هاى خشك آن پر از شير شد و اين پيشامد موجب تعجب همهء حاضران گرديد . « 1 »\r\n2 . همو مىگويد : از روزى كه « محمد » را به خانه خود بردم ؛ روز به روز خير و بركت در خانه‌ام بيشتر شد و دارايى و گله‌ام فزون‌تر گرديد . « 2 »\r\nبه طور مسلم ، در اين مسائل ، داورى افراد مادى و كسانى كه از اصول آنان پيروى مىكنند ، با كسى كه پيرو مكتب خداپرستان است ، تفاوت دارد . پيروان اصول مادى ، چون نمىتوانند اين نوع قضايا را از دريچهء علوم طبيعى تفسير كنند ؛ فورا مىگويند\r\n\r\n\r\n","description":"","footnote":"\r\n( 1 ) . بحار الانوار ، ج 15 ، ص 345 .\r\n( 2 ) . مناقب ابن شهر آشوب ، ج 1 ، ص 24 .\r\n","page_name":" 160 ","page_number":160},
  {"content":"\r\n\r\nاين حوادث زاييدهء پندار است . اگر خيلى مؤدب باشند ، مىگويند كه پيامبر اسلام از اين معجزه‌ها بىنياز است . بىشك آن حضرت از اين‌ها بىنياز است ، ولى بىنيازى يك مطلب است و قضاوت در صحت و بطلان موضوع ، مطلبى ديگر . اما آن مرد الهى كه نظام طبيعت را مسخر و مقهور ارادهء آفريدگار جهان مىداند و معتقد است كه همه جهان از كوچك‌ترين موجودات ( اتم ) گرفته تا بزرگ‌ترين آن‌ها ( كهكشان ) با تدبير و مراقبت او مىگردند ، پس از بررسى اين حوادث و ثبوت اسناد و مدارك آن‌ها به همهء آنان از دريچهء احترام مىنگرد و اگر هم اطمينان پيدا نكند به طور قاطع آن‌ها را رد نمىكند .\r\nنظير اين جريان در قرآن بسيار آمده است . خداوند دربارهء مريم ( مادر عيسى ) مىفرمايد :\r\nوقتى وضع حمل مريم فرا رسيد ، به درختى پناه برد و از [ شدّت درد و تنهايى و وحشت از اتهام 
  ] از خداى تمناى مرگ كرد . در اين موقع صدايى شنيد :\r\nغمناك مباش ، پروردگار تو چشمهء آبى زير پاى تو قرار داده و درخت [ خشكيده 
  ] خرما را تكان ده ، خرماى تازه بر تو مىريزد . « 1 »\r\nاگر چه ميان مريم و حليمه ، از نظر مقام و ملكات فاضله ، فاصله زياد است ، ولى اگر لياقت و آراستگى خود مريم موجب اين لطف الهى شده ، اينجا هم ممكن است مقام و منزلتى كه اين نوزاد در درگاه خدا دارد ، سبب شود كه خدمت كار آن حضرت مشمول لطف الهى گردد .\r\nما در قرآن ، دربارهء مريم مطالب ديگرى نيز مىخوانيم . عصمت و تقواى او آن چنان مقام وى را بالا برده بود كه هر موقع « زكريا » بر عبادتگاه مريم وارد مىشد ، نزد او غذاى بهشتى مىيافت . موقعى كه از او استفسار مىكرد كه اين روزى از كجاست ؟ مريم در پاسخ مىگفت : از جانب خدا است . « 2 »\r\n\r\n\r\n","description":"","footnote":"\r\n( 1 ) .   أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا   « مريم ( 19 ) آيه 24 - 25 » .\r\n( 2 ) . آل عمران ( 3 ) آيه 32 .\r\n","page_name":" 161 ","page_number":161},
  {"content":"\r\n\r\nروى اين اساس ، ما نبايد در صحت اين نوع كرامت‌ها ترديد كنيم و آن‌ها را بعيد بشماريم .\r\n\r\nپنج سال در صحرا\r\nكودك « عبد المطلب » مدت پنج سال در ميان قبيلهء « بنى سعد » به سر برد و رشد و نمو كافى نمود . در ضمن اين مدت ، دو يا سه بار « حليمه » او را پيش مادرش برد و آخرين بار او را به مادرش تحويل داد .\r\nنخستين بار ، هنگامى بود كه دوران شيرخوارگى او پايان يافت ؛ به همين جهت او را به مكّه برد و با اصرار دو مرتبه بازگرفت . علّت اصرار « حليمه » براى بازگرفتن اين بود كه وجود اين طفل باعث خير و بركت او گرديده بود و شيوع بيمارى « و با » در مكّه سبب شد كه مادر وى نيز خواهش او را بپذيرد .\r\nدومين بار ، موقعى بود كه دسته‌اى از روحانيان حبشه به حجاز آمده بودند ؛ محمد صلى اللّه عليه و آله و سلّم را در قبيلهء « بنى سعد » ديدند ، آنان در حضرت علايمى يافتند كه در كتاب‌هاى آسمانى ، براى پيامبرى كه پس از عيسى خواهد آمد ، ذكر شده بود . از اين نظر تصميم گرفتند او را به هر نحوى كه ممكن است بربايند و با خود به حبشه ببرند و اين افتخار نصيب آنان گردد . « 1 »\r\nاين مطلب هيچ استبعادى ندارد ، زيرا به تصريح قرآن علايم پيامبر در انجيل بيان شده بود . هيچ مانعى ندارد كه دانشمندان وقت ، از روى آن نشانه‌ها دارندهء آن را تشخيص داده باشند . قرآن كريم در اين باره مىفرمايد :\r\nو ياد آر هنگامى كه عيسى بن مريم به بنى اسرائيل گفت : من همانا رسول خدا به سوى شما هستم و بر حقانيّت كتاب تورات كه مقابل من است ؛ تصديق مىكنم و نيز شما را مژده مىدهم كه بعد از من ، رسول بزرگوارى كه نامش ( در انجيل من ) احمد است ،\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 167 .\r\n","page_name":" 162 ","page_number":162},
  {"content":"\r\n\r\nبيايد . چون آن رسول با آيات و معجزات به سوى خلق آمد ، گفتند : اين ( معجزات و قرآن وى ) سحرى آشكار است . « 1 »\r\nدر اين مورد آيات ديگرى نيز هست كه آشكارا مىرساند كه نشانه‌هاى پيامبر اسلام صلى اللّه عليه و آله و سلّم در كتاب‌هاى آسمانى گذشته ، صريحا بيان شده بود و امت‌هاى پيشين از آن باخبر بودند . « 2 »\r\n\r\n\r\n","description":"","footnote":"\r\n( 1 ) .  وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ  « صف ( 61 ) آيه 6 » .\r\n( 2 ) . اعراف ( 7 ) آيه 157 .\r\n","page_name":" 163 ","page_number":163},
  {"content":"\r\n\r\n\r\nبازگشت به آغوش خانواده\r\nدست آفرينش ، هر يك از افراد انسان را براى كارى ساخته است : عده‌اى را براى فراگرفتن علم و دانش ، دسته‌اى را براى اختراع و اكتشاف ، برخى را براى كار و كوشش ، بعضى را براى تدبر و سياست ، گروهى را براى تدريس و تربيت و همچنين . . .\r\nمربيان دلسوز كه خواهان پيشرفت افراد و جامعهء خود مىباشند ، پيش از آن كه اشخاص را به كارى بگمارند ، ذوق و سليقهء آنان را آزمايش مىكنند و هر كس را در جايى به كار مىگيرند كه ذوق و توانايى آن را دارد ، زيرا در غير اين صورت دو ضرر متوجه اجتماع مىشود : كارى را كه آن فرد مىتوانست بكند ، انجام نداده و آن را هم كه انجام داده ، بىنتيجه بوده است .\r\nگويند : « در هر سرى ذوقى است ، خوشبخت كسى است كه ذوقش را دريابد » .\r\nآموزگارى شاگرد تنبلى را پند و اندرز مىداد و مفاسد تنبلى و سرانجام زندگانى كسانى را كه به دنبال تحصيل نرفته و بهار عمر خود را با كسالت و هوس‌رانى مىگذرانند ، تشريح مىكرد . ديد كه شاگرد ، در حالى كه سخنان او را گوش مىدهد ، ضمنا با قطعهء زغالى روى زمين صورت مىكشد . ناگهان متوجه شد كه اين پسر ، براى تحصيل و كسب علوم آفريده نشده است ، بلكه دست آفرينش او را براى نقاشى خلق نموده است . از اين لحاظ پدر و مادر او را خواند و گفت : اگر فرزند شما در آموختن و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nتحصيل كند و بىرغبت است ، ولى ذوق نقاشى او خوب است و به آن شور عجيبى در سر دارد . راهنمايى معلم را ولى دانش‌آموز پذيرفت ، چيزى نگذشت كه وى ، رشتهء نقاشى را تعقيب كرد و در اين فن سرآمد روزگار گرديد .\r\nدوران كودكى ، براى اولياى اطفال بهترين فرصتى است كه ذوق و استعداد فرزند خود را بيازمايند و از كردار و رفتار و تصورها و خيال‌هاى او ، ذوقش را به دست آورند ، زيرا افكار ، حركات ، سخنان شيرين و لطيف كودك ، آيينه لياقت و شايستگى او است ؛ به گونه‌اى كه اگر مقدمات پرورش استعداد او فراهم گردد ، از او به نحو احسن مىتوان بهره‌بردارى نمود .\r\nمطالعهء زندگانى رسول گرامى صلى اللّه عليه و آله و سلّم و رفتار و كردار او تا دوران بعثت ، دورنماى زندگى و اهداف عالى او را مىتواند در نظر ما ترسيم كند و نه تنها دقت و مطالعه در تاريخ كودكى او ، ما را از آينده درخشان وى آگاه مىسازد ، بلكه زندگىنامه اجمالى او تا روزى كه مبعوث به رسالت گرديد و خود را رهبر اجتماع خواند ، از آينده او خبر مىدهد و مىرساند كه اين فرد براى چه كارى آفريده شده و آيا ادعاى رسالت و رهبرى او با سرگذشت وى وفق مىدهد يا نه ؟ آيا زندگى چهل‌ساله ، رفتار ، كردار ، گفتار و نحوهء معاشرت طولانى او با مردم ، مؤيد رسالتش است يا نه ؟ از اين رو در اينجا به بخشى از روزهاى نخستين زندگانى آن حضرت اشاره مىكنيم :\r\nدايهء مهربان محمّد ، پنج سال از وى محافظت كرد و در تربيت و پرورش او كوشيد .\r\nدر طىّ اين مدت زبان عربى فصيح را آموخت كه بعدها حضرتش به اين افتخار مىكرد . سپس « حليمه » او را به مكّه آورد و مدتى نيز آغوش گرم مادر را ديد و تحت سرپرستى جدّ بزرگوار خود قرار گرفت و يگانه مايهء تسلى بازماندگان « عبد اللّه » همان فرزندى بود كه از او به يادگار مانده بود . « 1 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 167 .\r\n","page_name":" 165 ","page_number":165},
  {"content":"\r\n\r\n\r\nسفرى به « يثرب »\r\nاز روزى كه نو عروس عبد المطلب ( آمنه ) ، شوهر جوان و ارجمند خود را از دست داده بود ؛ پيوسته مترصد فرصت بود كه به « يثرب » برود و آرامگاه شوهر خود را از نزديك زيارت كند و در ضمن ، از خويشان خود در يثرب ، ديدارى كند .\r\nبا خود انديشيد كه فرصت مناسبى به دست آمده و فرزند گرامى او بزرگ شده است و مىتواند در اين راه شريك غم او گردد . آنان با « امّ ايمن » بار سفر بستند و راه يثرب را پيش‌گرفتند و يك ماه تمام در آنجا ماندند . اين سفر براى نوزاد قريش ، با ناراحتىهاى روحى توأم بود زيرا براى نخستين بار ديدگان او به خانه‌اى افتاد كه پدرش در آن جان داده و به خاك سپرده شده بود « 1 » و طبعا مادرش تا آن روز برايش چيزهايى از پدر نقل كرده بود .\r\nهنوز موجى از غم و اندوه در روح او حكم فرما بود كه ناگهان ، حادثهء جان گداز ديگرى رخ داد و امواجى ديگر از حزن و اندوه به وجود آورد ، زيرا موقع مراجعت به مكّه ، مادر عزيز خود را در ميان راه ، در محلّى به نام « أبواء » از دست داد . « 2 » اين حادثه محمد صلى اللّه عليه و آله و سلّم را بيش از پيش ، در ميان خويشاوندان عزيز و گرامى كرد و يگانه گلى كه از اين گلستان باقى مانده بود ؛ فزون از حد مورد علاقهء عبد المطلب قرار گرفت . از اين‌رو ، او را از تمام فرزندان خود بيشتر دوست مىداشت و بر همه مقدم مىشمرد .\r\nدر اطراف كعبه ، براى فرمانرواى قريش ( عبد المطلب ) بساطى پهن مىكردند .\r\nسران قريش و فرزندان او در كنار بساط او حلقه مىزدند ، هر موقع چشم او به يادگار « عبد اللّه » مىافتاد ، دستور مىداد كه راه را باز كنند تا يگانه بازماندهء عبد اللّه را روى\r\n\r\n\r\n","description":"","footnote":"\r\n( 1 ) . خانه‌اى كه قبر حضرت عبد اللّه در آنجا قرار داشت ، تا چندى پيش و قبل از توسعه فلكه « مسجد النبي » محفوظ بود ولى اخيرا به بهانهء توسعه فلكه ، خانه ويران گرديد و آثار قبر از بين رفت .\r\n( 2 ) . سيرهء حلبى ، ج 1 ، ص 125 .\r\n","page_name":" 166 ","page_number":166},
  {"content":"\r\n\r\nبساطى كه نشسته است ، بنشاند . « 1 »\r\nقرآن مجيد در سورهء « الضحى » از دورهء يتيمى پيامبر چنين ياد مىكند :\r\n أَ لَمْ يَجِدْكَ يَتِيماً فَآوى  « 2 » ؛ مگر تو را يتيم نيافت و پناه نداد ؟\r\nحكمت يتيم گشتن نوزاد « قريش » براى ما چندان روشن نيست . همين قدر مىدانيم سيل خروشان حوادث بىحكمت نيست ، ولى با اين وضع مىتوان حدس زد كه خدا خواست رهبر جهانيان ، پيشواى بشر ، پيش از آن‌كه زمام امور را به دست بگيرد و رهبرى خود را آغاز كند ، شيرينى و تلخى روزگار را بچشد و در نشيب و فراز زندگى قرار گيرد ، تا روحى بزرگ و روانى بردبار و شكيبا پيدا كند و تجربه‌هايى از سختىها بيندوزد و خود را براى مواجهه با يك سلسله از شدايد ، سختىها ، محروميت‌ها و دربه‌درىها ، آماده سازد .\r\nخداى او خواست طاعت كسى بر گردن او نباشد و از نخستين روزهاى زندگى آزاد بار آيد و مانند مردان خود ساخته موجبات پيشرفت و ترقى و تعالى خود را به دست خويش فراهم سازد . تا روشن گردد كه نبوغ ، نبوغ بشرى نيست و پدر و مادر در سرنوشت او دخالتى نداشتند و عظمت و بزرگى او از منبع وحى سرچشمه گرفته است .\r\n\r\nمرگ عبد المطلب\r\nحوادث جان گداز جهان ، پيوسته در مسير زندگانى انسان خودنمايى مىكند و مانند امواج كوه پيكر دريا ، يكى پس از ديگرى سر برداشته و كشتى زندگى او را هدف قرار مىدهد و ضربه‌هاى شكنندهء خود را بر روح و روان آدمىزاد وارد مىسازد .\r\nهنوز امواجى از اندوه ، در دل پيامبر حكومت مىكرد كه براى بار سوم ، با مصيبت بزرگ‌ترى مواجه شد . هنوز هشت بهار بيشتر از عمر او نگذاشته بود كه سرپرست و\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 168 .\r\n( 2 ) . الضحى ( 93 ) آيه 6 .\r\n","page_name":" 167 ","page_number":167},
  {"content":"\r\n\r\nجدّ بزرگوار خود ( عبد المطلب ) را از دست داد . مرگ « عبد المطلب » آنچنان روح وى را فشرد كه در روز مرگش تا كنار قبر جدّش اشك ريخت . حضرت در زندگى هيچ‌گاه او را فراموش نمىكرد . « 1 »\r\n\r\nسرپرستى ابو طالب\r\nدربارهء شخصيت و عظمت ابو طالب در بخش‌هاى « 2 » ديگر سخن گفته و اسلام و ايمان او را به پيامبر گرامى ، با مدارك صحيح اثبات خواهيم نمود . اكنون شايسته است كه برخى از حوادث مربوط به دوران سرپرستى « ابو طالب » را بيان كنيم .\r\nابو طالب ، روى عللى با افتخار ، سرپرستى پيامبر را بر عهده گرفت ، زيرا وى با عبد اللّه ، پدر « محمد » از يك مادر بودند . « 3 » وى شخصيتى بود معروف به سخاوت و نيكوكارى . از اين لحاظ ، « عبد المطلب » او را براى نگاه‌دارى نوهء ارجمند خود برگزيد .\r\nسطرهاى طلايى تاريخ ، شاهد خدمت‌هاى گرانبهاى او است .\r\nمىگويند : پيامبر در ده سالگى ، همراه عموى خود در جنگى شركت نمود « 4 » و چون اين جنگ در ماه‌هاى حرام اتفاق افتاد ، آن را جنگ « فجار » ناميدند . تفصيل جنگ‌هاى « فجار » در تاريخ به طور گسترده بيان شده است .\r\n\r\nسفرى به سوى شام\r\nبازرگانان « قريش » طبق معمول ، هر سال يك بار به سوى شام مىرفتند . « ابو طالب » تصميم گرفته بود كه در سفر سالانهء « قريش » شركت كند . وى مشكل برادرزادهء خود را\r\n\r\n\r\n","description":"","footnote":"\r\n( 1 ) . يعقوبى در تاريخ خود ، ج 2 ، ص 7 - 8 پيرامون سيره « عبد المطلب » و اينكه او يك فرد « خداپرست » بود نه بت‌پرست ، سخن گفته و يادآور شده است كه بسيارى از دستورهاى او در اسلام امضا شده است .\r\n( 2 ) . حوادث سال دهم بعثت .\r\n( 3 ) . سيرهء ابن هشام ، ج 1 ، ص 179 .\r\n( 4 ) . يعقوبى در تاريخ خود ، ج 1 ، ص 12 چاپ نجف مىنويسد : ابو طالب در اين نبرد شركت نكرد و اجازه نداد كه از آل هاشم كسى در آن شركت جويد .\r\n","page_name":" 168 ","page_number":168},
  {"content":"\r\n\r\n- كه لحظه‌اى او را از خود جدا نمىكرد - چنين حل كرد كه او را در « مكّه » گذاشت و عده‌اى را براى حفاظت او گماشت ، ولى موقع حركت كاروان ، اشك در چشمان محمد صلى اللّه عليه و آله و سلّم حلقه زد و جدايى سرپرست خود را سخت شمرد . سيماى غمگين محمّد ، طوفانى از احساسات در دل ابو طالب پديد آورد ؛ به گونه‌اى كه ناچار شد ، تن به مشقت بدهد و محمد صلى اللّه عليه و آله و سلّم را همراه خود ببرد . « 1 »\r\nمسافرت پيامبر در دوازده سالگى ، از سفرهاى شيرين وى به شمار مىرود ، زيرا در اين سفر ، از « مدين » ، « وادى القرى » و « ديار ثمود » عبور كرد و از منظره‌هاى زيباى طبيعى سرزمين شام ديدن كرد . هنوز كاروان « قريش » به مقصد نرسيده بود كه در محلى به نام « بصرى » جريانى پيش آمد و تا حدى برنامه مسافرت ابو طالب را دگرگون ساخت . جريان از اين قرار بود :\r\nساليان درازى بود كه راهبى مسيحى ، به نام « بحيرا » در سرزمين بصرى در صومعه مخصوص خود مشغول عبادت و مورد احترام مسيحيان آن حدود بود . كاروان‌هاى تجارتى ، در مسير خود در آن نقطه توقف مىكردند و براى تبرّك به حضور او مىرسيدند . از حسن تصادف ، « بحيرا » با كاروان بازرگانى « قريش » روبه‌رو گرديد .\r\nچشم او به برادرزادهء « ابو طالب » افتاد و توجه او را جلب كرد . نگاه‌هاى مرموز و عميق او نشانهء رازى بود كه در دلش نهفته بود ؛ دقايقى خيره خيره به او نگاه كرد . يك مرتبه مهر خاموشى را شكست و گفت : اين طفل متعلق به كدام يك از شما است ؟ گروهى از جمعيت رو به عموى او كردند و گفتند : متعلق به ابو طالب است . ابو طالب گفت : او برادرزادهء من است . « بحيرا » گفت : اين طفل آيندهء درخشانى دارد ؛ اين همان پيامبر موعود است كه كتاب‌هاى آسمانى از نبوّت جهانى و حكومت گستردهء او خبر داده‌اند .\r\nاين همان پيامبرى است كه من نام او و نام پدر و فاميل او را در كتاب‌هاى دينى خوانده‌ام و مىدانم از كجا طلوع مىكند و به چه نحو آيين او در جهان گسترش پيدا\r\n\r\n\r\n","description":"","footnote":"\r\n( 1 ) . ابو طالب در اشعار خود سرگذشت اين سفر را نقل كرده است : « ر . ك : تاريخ ابن عساكر ، ج 1 ، ص 269 - 272 و ديوان ابو طالب ص 33 - 35 » .\r\n","page_name":" 169 ","page_number":169},
  {"content":"\r\n\r\nمىكند ، ولى بر شما لازم است او را از چشم يهود پنهان سازيد ، زيرا اگر آنان بفهمند او را مىكشند . « 1 »\r\nبيشتر تاريخ‌نويسان بر آنند كه برادرزادهء « ابو طالب » از آن نقطه ( بصرى ) تجاوز نكرد ، ولى روشن نيست كه آيا عموى محمّد ، او را همراه كسى به مكّه فرستاد يا نه ؟ ( و اين مطلب بسيار بعيد به نظر مىرسد كه ابو طالب پس از شنيدن سخنان راهب ، او را از خود جدا كند ) ، يا اينكه خود او همراه برادرزاده راه مكّه را پيش گرفت و از ادامهء سفر منصرف گشت . « 2 » گاهى گفته مىشود كه او را همراه خود با كمال احتياط به شام برد .\r\n\r\nدروغ‌پردازى خاورشناسان\r\nما به خواست خدا در اين كتاب روى اشتباه‌ها و احيانا دروغ‌ها و تهمت‌هاى نارواى خاورشناسان انگشت مىگذاريم ؛ تا روشن گردد كه آنان تا چه حد ، از روى علم و آگاهى و به عمد مىخواهند اذهان ساده‌لوحان را مغشوش سازند .\r\nملاقات پيامبر اكرم با راهب ، يك موضوع ساده‌اى است ، ولى آنان پس از قرنها اين سرگذشت را دست‌آويز قرار داده و اصرار دارند كه « محمد » تعاليم عالى خود را كه 28 سال بعد اظهار كرد و مانند آب حيات جامعه مردهء عرب را زنده كرد ، در اين مسافرت از « بحيرا » ياد گرفت و در اين مورد مىگويند :\r\n« محمد بر اثر عظمت روح و صفاى قلب و قوت حافظه و دقت فكر كه طبيعت بر او ارزانى داشته بود ؛ با همين ملاقات ، سرگذشت پيامبران و گروه هلاك‌شدگان را مانند عاد و ثمود و بسيارى از تعاليم حيات‌بخش خود را از همين راهب فراگرفت » .\r\nجاى گفت‌وگو نيست كه گفتار مزبور پندارى بيش نيست و با تاريخ زندگى آن حضرت اساسا وفق نمىدهد و موازين عقلى آن را تكذيب مىكند . شواهد اين گفتار\r\n\r\n\r\n","description":"","footnote":"\r\n( 1 ) . تاريخ طبرى ، ج 1 ، ص 33 - 34 و سيرهء ابن هشام ، ج 1 ، ص 180 - 183 ، جريان را مبسوطتر و گسترده‌تر از اين نقل كرده است ولى فشرده آن همان است كه نقل كرديم .\r\n( 2 ) . سيره ابن هشام ، ج 1 ، ص 194 .\r\n","page_name":" 170 ","page_number":170},
  {"content":"\r\n\r\nعبارتند از :\r\n1 . محمد صلى اللّه عليه و آله و سلّم به اتفاق مورخان « امّى » بود و داراى سواد خواندن و نوشتن نبود و هنگام مسافرت بيش از دوازده سال نداشت . آيا با اين وضع عقل باور مىكند كه طفل درس نخوانده كه دوازده بهار از عمر او گذشته بود ؛ بتواند حقايقى از تورات و انجيل را فراگيرد و سپس آن را در چهل سالگى ، به نام وحى قالب بزند و شريعتى از نو بسازد ؟ چنين مطلبى از موازين عادى بيرون است و شايد با در نظر گرفتن ميزان استعداد بشر ، بتوان آن را از محالات قرار داد .\r\n2 . مدت اين مسافرت كمتر از آن بود كه محمد صلى اللّه عليه و آله و سلّم بتواند در آن مدت كم ، تورات و انجيل را فراگيرد ؛ اين سفر ، سفر بازرگانى بود و رفتن و برگشتن و مدت اقامت بيش از چهار ماه طول نكشيد ، زيرا « قريش » سالى دو بار مسافرت مىكرد : در زمستان به سوى « يمن » و در تابستان به سوى « شام » .\r\nبدين ترتيب ، بىگمان همهء مدت مسافرت ، بيش از چهار ماه طول نكشيد و بزرگ‌ترين دانشمندان جهان نمىتوانند در اين مدت كم ، توفيق فراگرفتن اين دو كتاب بزرگ را پيدا كنند ، تا چه رسد به يك طفل درس نخوانده و دبستان نديده ؛ گذشته از اين ، او تمام مدت چهار ماه با راهب همراه نبود ، بلكه اين ملاقات در يكى از منازل بين راه اتفاق افتاده و تمام جريان ملاقات ، حد اكثر چند ساعت بيش نبوده است .\r\n3 . متن تاريخ گواهى مىدهد كه « ابو طالب » در نظر داشت ، او را همراه خود به شام ببرد و « بصرى » مقصد اصلى آنان نبود ، بلكه « بصرى » منطقه‌اى در ميان راه بود كه گاهى كاروان تجارت به عنوان استراحت در آنجا توقف مىكرد .\r\nدر اين صورت چطور ممكن است كه رسول خدا در آنجا رحل اقامت افكند و به تحصيل معارف تورات و انجيل بپردازد ؟ خواه بگوئيم : « ابو طالب » او را همراه خود به شام برد ، يا از آنجا راه « مكّه » را در پيش گرفت و يا برادرزاده خود را همراه كسى به « مكّه » فرستاد . در هر حال ، هدف كاروان و ابو طالب منطقهء « بصرى » نبود ، تا كاروان\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nسرگرم تجارت شود و پيامبر خدا هم به تحصيل بپردازد .\r\n4 . اگر برادرزادهء « ابو طالب » از راهب مطالبى فرا مىگرفت ، به طور مسلم در ميان « قريش » معروف مىگشت و همگى آن را پس از بازگشت نقل مىكردند . علاوه ، خود پيامبر در برابر قوم خود نمىتوانست ادعا كند كه مردم ، من أمّى و درس نخوانده‌ام ؛ در حالى كه رسول اكرم صلى اللّه عليه و آله و سلّم رسالت خود را با همين عنوان آغاز كرد و كسى نگفت : هان اى محمد ! تو در دوازده سالگى در « بصرى » ، پيش راهب درس خواندى و اين حقايق تابناك را از او فراگرفتى .\r\nمشركان « مكّه » همه نوع تهمت به او زدند و به قدرى آنان دربارهء قرآن پيامبر دقت مىكردند ، تا دست‌آويزى پيدا كنند ؛ حتى موقعى كه آنان ديدند پيامبر گاهى در « مروه » پهلوى يك غلام مسيحى مىنشيند ، از فرصت استفاده كردند و گفتند : « محمد » سخنان خويش را از آن غلام فرامىگيرد . قرآن هم تهمت آنان را چنين نقل مىكند :\r\nما آگاهيم از اين كه آنان مىگويند : اين قرآن را بشرى به او تعليم مىكند ، ولى زبان كسى كه به او اشاره مىكنند [ غلام مسيحى 
  ] عجمى است و اين قرآن زبان عربى واضح است . « 1 »\r\nولى اين تهمت را ، نه قرآن متعرض شده و نه قريش بهانه‌گير و ماجراجو آن را دست‌آويز قرار دادند و اين خود گواه محكمى است كه آن ، زاييده دماغ خاورشناسان عصر ما است .\r\n5 . سرگذشت و قصص پيامبران كه در قرآن به طور گسترده بيان شده است ، با آنچه كه در تورات و انجيل نقل شده كاملا منافات دارد . سرگذشت پيامبران ، در اين دو كتاب به صورت زننده‌اى بيان شده است كه ابدا با موازين علمى و عقلى موافق نيست .\r\nموازنهء اين دو كتاب با قرآن ثابت مىكند كه مطالب قرآن از اين دو كتاب گرفته نشده است و اگر بنا باشد ، محمد صلى اللّه عليه و آله و سلّم اطلاعات خود را دربارهء سرگذشت امت‌ها از\r\n\r\n\r\n","description":"","footnote":"\r\n( 1 ) .  وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ  « نحل ( 16 ) آيه 103 » .\r\n","page_name":" 172 ","page_number":172},
  {"content":"\r\n\r\nكتاب‌هاى عهدين گرفته باشد ، بايد گفتار او هم آميخته با خرافات و افسانه‌ها باشد . « 1 »\r\n6 . اگر راهب راه شام ، اين قدر اطلاعات علمى و دينى داشت كه پيامبرى را مانند رسول خدا تحويل جامعه دهد ، پس چرا خود او كوچك‌ترين اشتهارى پيدا نكرد ؟ پس چرا غير « محمد » را تربيت ننمود ؛ در صورتى كه آستان او پيوسته زيارتگاه مردم بود .\r\n7 . نويسندگان مسيحى ، محمّد را مردى امين و راستگو مىدانند و آيات قرآن حاكى است كه او از قصص و سرگذشت پيامبران و اقوام پيشين اطلاع نداشته است و آگاهىهاى او جز از طريق وحى از راه ديگرى به او نرسيده است . خداوند در قرآن مىفرمايد :\r\n وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ وَ ما كُنْتَ مِنَ الشَّاهِدِينَ  « 2 » ؛ تو هنگامى كه ما امر رسالت را بر دوش موسى گذاشتيم ، شاهد و ناظر نبودى .\r\nقرآن ، پس از نقل جريان نوح ، چنين مىفرمايد :\r\n تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا . . .  « 3 » ؛ اين اخبار غيبى است كه به تو وحى كرديم كه پيش از اين ، نه تو و نه قومت از آن آگاهى نداشتيد .\r\nاين آيات روشن مىسازد كه پيامبر از اين ماجراها آگاهى نداشته است و نيز قرآن مىفرمايد :\r\n ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ  « 4 » ؛ اين از اخبار غيبى است كه بر تو وحى كرديم و تو نزد آن‌ها نبودى كه قرعه مىزدند كدام يك بايد كفالت مريم را به عهده بگيرند ( و هر كدام مىخواستند اين افتخار را ببرند و نزديك بود كه كار به خصومت بكشد ، سرانجام به قرعه راضى شدند ) .\r\n\r\n\r\n","description":"","footnote":"\r\n( 1 ) . از طريق مقايسه قرآن و تطبيق مطالب با متون تورات و انجيل ارزش اين تهمت كاملا روشن مىگردد و ما اين كار را در كتاب راز بزرگ رسالت انجام داده‌ايم .\r\n( 2 ) . قصص ( 28 ) آيهء 44 .\r\n( 3 ) . هود ( 11 ) آيهء 49 .\r\n( 4 ) . آل عمران ( 3 ) آيهء 44 .\r\n","page_name":" 173 ","page_number":173},
  {"content":"\r\n\r\n\r\nنظر اجمالى به تورات فعلى\r\nاين كتاب آسمانى ( تورات ) در بيان سرگذشت پيامبران ، آنچنان گرفتار پريشان‌گويى شده كه هرگز نمىتوان آن را به « وحى » نسبت داد . ما نمونه‌هايى را در اين باره نقل مىكنيم ، تا روشن شود كه اگر پيامبر قرآن را از راهب فراگرفته است ، پس چرا محتويات زنندهء تورات در قرآن او نيست ؟ مثلا :\r\n1 - در سفر پيدايش ، باب 32 ، جمله‌هاى 25 - 30 مىگويد : خدا ، يك شب تا طلوع فجر با يعقوب كشتى گرفت .\r\n2 - خداوند ، به آدم دروغ گفته بود كه اگر از ميوه اين درخت بخورى ، مىميرى . در صورتى كه اگر از اين درخت مىخوردند مانند خدا ، به نيك و بد عارف مىشدند ، چنان كه خوردند و آشنا شدند . « 1 »\r\n3 - تورات ، نزول دو فرشته را بر ابراهيم چنين شرح مىدهد : خدا ، با دو فرشته به زير آمد تا دربارهء مردم تحقيق كند ، آنچه به او مىرسد راست است يا دروغ . از اين جهت ، بر ابراهيم ظاهر شد . ابراهيم گفت : آبى بياورم تا پاهاى خود را شستشو دهم ، سپس خدا و دو فرشته خسته بودند ، استراحت كردند و غذا خوردند . « 2 »\r\nخوانندهء گرامى ، مىتواند داستان‌هاى قرآن را هم مطالعه و سپس داورى كند كه آيا ممكن است گفته شود : قرآن با اين عظمت ، مطالب مربوط به پيامبران را ، از اين تورات گرفته است ؟ اگر از تورات گرفته ، پس چرا ذرّه‌اى از اين خرافات در لابه‌لاى آن نيست .\r\n\r\nنظرى به انجيل\r\nما سه مطلب از انجيل آسمانى را نقل مىكنيم تا روشن شود كه مأخذ قرآن مسلمانان همان انجيل بوده يا نه ؟\r\n\r\n\r\n","description":"","footnote":"\r\n( 1 ) . تورات جريان آدم و حوا را ، به طور تفصيل در سفر تكوين ، در فصل دوم و سوم نقل كرده است .\r\n( 2 ) . تورات ، فصل 18 ، جمله‌هاى 1 - 9 .\r\n","page_name":" 174 ","page_number":174},
  {"content":"\r\n\r\n\r\nمسيح اعجاز مىكند\r\nعيسى ، با مادر و شاگردانش به عروسى رفت و شراب تمام شد ، هفت خم مملو از آب را از روى اعجاز به شراب تبديل كرد . « 1 »\r\nعيسى ، پياله را گرفته و به دست آنان داد و گفت : بنوشيد ، زيرا اين خون من است . « 2 »\r\nمنطق قرآن دربارهء مىگسارى ، بر خلاف اين است . قرآن مىگويد :\r\nهان اى مردم ! شراب و قمار از هر نوعى باشد ، پليد و از كارهاى شيطان است ، از آن‌ها بپرهيزيد تا رستگار گرديد . « 3 »\r\nآيا با اين وضع ، محمّد قرآن را از راهب در « بصرى » اخذ نموده است ؟\r\nانجيل فعلى ، عيسى را مردى شقى - كه به مادر خود سخت نامهربان بود - معرفى كرده ؛ « 4 » در صورتى كه قرآن خلاف اين را از عيسى نقل نموده است . « 5 » افراد منصف و بيدار دور از هر گونه تعصب ، در موازنهء قصص و احكام قرآن ، با تورات و انجيل ، به طور آشكار درك مىكنند كه تورات و انجيل ، نمىتواند كوچك‌ترين مأخذى براى قرآن محمد باشد . « 6 »\r\n\r\n\r\n","description":"","footnote":"\r\n( 1 ) . انجيل يوحنا ، باب 2 ، جمله‌هاى 1 - 11 .\r\n( 2 ) . انجيل متى ، باب 26 ، جملهء 27 .\r\n( 3 ) . مائده ( 5 ) آيهء 90 .\r\n( 4 ) . انجيل متى ، فصل 12 ؛ انجيل مرقس ، فصل 13 ؛ انجيل لوقا ، فصل 8 .\r\n( 5 ) .  وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا  « مريم ( 19 ) آيهء 32 » .\r\n( 6 ) . خرافات موجود در كتاب‌هاى - به اصطلاح آسمانى - منحصر به اين مختصر نيست و براى توضيح بيشتر به كتاب « انيس الاعلام » ، تأليف فخر الاسلام ، و « الهدى الى دين المصطفى » ، تأليف علامه بلاغى ؛ و « مرزهاى اعجاز » ، ترجمه نگارنده و « راز بزرگ رسالت » نوشته مؤلف مراجعه بفرماييد .\r\n","page_name":" 175 ","page_number":175},
  {"content":"\r\n\r\n\r\nدوران جوانى\r\nرهبران جامعه بايد بردبار و صابر ، نيرومند و قوى ، شجاع و دلاور ، نترس و قوىدل و داراى روحى بزرگ باشند .\r\nمردان بزدل و ترسو ، زبون و ضعيف النفس ، بىاراده و سست ، چگونه مىتوانند اجتماع را از راه‌هاى پرپيچ‌وخم عبور دهند ؟ چه طور مىتوانند در برابر دشمن مقاومت كنند و موجوديت و شخصيت خود را از دستبرد اين و آن حفظ نمايند ؟\r\nعظمت و بزرگى روح زمامدار و قدرت و نيروى جسمى و روانى او تأثير عجيبى در پيروانش دارد . وقتى امير مؤمنان ، يكى از صميمىترين ياران خود را به حكومت مصر انتخاب نمود ، نامه‌اى به مردم ستم ديدهء كشور مصر - كه از مظالم حكومت وقت به ستوه آمده بودند - نوشت . در آن نامه ، فرماندار خود را به دلاورى و شجاعت روحى توصيف نمود . اينك فرازى چند ، از آن نامه كه شرايط واقعى يك زمامدار را بيان مىكند :\r\n. . . يكى از بندگان خدا را به سوى شما فرستادم كه در روزهاى ترس ، به خواب نمىرود و از دشمنان در اوقات بيم و هراس سرباز نمىزند . بر بدكاران از آتش سوزان سخت‌تر است و او « مالك بن حارث » از قبيلهء مذحج است . سخن او را بشنويد و امر و فرمان او را اجرا كنيد ، زيرا او شمشيرى است از شمشيرهاى خدا كه تيزى آن كند نمىشود و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nضربت آن بىاثر نمىگردد . « 1 »\r\n\r\nقدرت روحى پيامبر اكرم صلى اللّه عليه و آله و سلّم\r\nدر جبين عزيز « قريش » از دوران كودكى و جوانى ، آثار قدرت و شجاعت ، صلابت و نيرومندى نمايان بود . وى در سن نوجوانى ، در يكى از جنگ‌هاى قريش با طايفهء « هوازن » كه آن را « حرب فجار » « 2 » مىنامند ، شركت داشت . كار او در جبهه رزم ، تير رساندن به عموهايش بود . ابن هشام در سيرهء خود « 3 » ، اين جمله را از آن حضرت نقل مىفرمايد كه فرمود : « كنت أنبّل على أعمامي ؛ به عموهايم تير مىدادم تا پرتاب كنند » .\r\nشركت او در اين جنگ ، آن‌هم با اين سن ما را به شجاعت آن حضرت رهبرى مىكند و روشن مىشود كه چرا امير مؤمنان دربارهء پيامبر مىفرمايد : « هر موقع كار در جبههء جنگ ، بر ما [ سربازان اسلام 
  ] سخت و دشوار مىشد ، به پيامبر پناه مىبرديم و كسى از ما به دشمن از او نزديك‌تر نبود » . « 4 »\r\nما به خواست خدا ، در بخش جهاد مسلمانان با مشركان ، به اصول تعليمات نظامى اسلامى اشاره كرده و طرز مبارزه آنان را كه همگى به دستور آن حضرت صورت مىگرفت ؛ بيان خواهيم نمود و اين خود يكى از بحث‌هاى شيرين تاريخ اسلام است .\r\n\r\n\r\n","description":"","footnote":"\r\n( 1 ) . أمّا بعد فقد بعثت إليكم عبدا من عباد اللّه ، لا ينام أيّام الخوف ، و لا ينكل عن الأعداء ساعات الرّوع . أشدّ على الفجّار من حريق النّار ، و هو مالك بن الحارث أخو مذحج ، فاسمعوا له و أطيعوا أمره فيما طابق الحقّ ، فإنّه سيف من سيوف اللّه لا كليل الظّبة و لا نابى الضّريبة . « نهج البلاغه عبده ، ج 3 ، ص 92 » .\r\n( 2 ) . در گذشته يادآور شديم كه برخى از سيره‌نويسان شركت پيامبر را در جنگ « فجار » انكار كرده‌اند .\r\n( 3 ) . سيرهء ابن هشام ، ج 1 ، ص 186 ؛ ابن اثير در « النهايه » پس از نقل حديث و ضبط « انبّل با تشديد مىگويد : إذا ناولته النبل يرمى ، به مادهء « نبل » مراجعه شود .\r\n( 4 ) . كنّا إذا احمرّ البأس اتّقينا برسول اللّه صلى اللّه عليه و آله و سلّم ، فلم يكن أحد منّا أقرب إلى العدوّ منه . « نهج البلاغه عبده ، ج 3 ، ص 214 » .\r\n","page_name":" 177 ","page_number":177},
  {"content":"\r\n\r\n\r\nجنگ‌هاى فجار\r\nشرح اين گونه حوادث از قلمرو بحث ما بيرون است ، ولى براى اين كه خوانندگان گرامى از اين جنگ‌ها - بنا به نقل گروهى از مورخان كه در يكى از آن‌ها رسول اكرم شركت داشت - بىاطلاع نباشند ؛ به طور اجمال به علل و كيفيت آن‌ها مىپردازيم :\r\nعرب جاهلى ، تمام سال را با جنگ و غارت به سر مىبرد و ادامهء اين وضع زندگى آنان را مختل مىساخت . از اين جهت ، فقط در طول سال ، در چهار ماه ( رجب ، ذى القعده ، ذى الحجّه ، محرم ) جنگ را تحريم مىكردند ، تا در اين مدّت بازارهاى تجارتى خود را باز كنند و به كار و كسب بپردازند . « 1 »\r\nروى اين تصميم ، در طول اين چهار ماه ، بازارهاى « عكاظ » ، « مجنه » و « ذى المجاز » شاهد اجتماعات شگفت‌انگيزى بود و دوست و دشمن ، كنار يك ديگر به دادوستد و ابراز تفاخر مىپرداختند . سرايندگان بزرگ عرب ، سروده‌هاى خود را در ميان آن محافل مىخواندند . خطيبان معروف ، سخنرانى مىنمودند . يهوديان ، مسيحيان و بت‌پرستان با كمال اطمينان از گزند دشمن ، عقايد خود را به جهان عرب عرضه مىداشتند .\r\nولى در طول تاريخ عرب ، چهار بار اين سدّ شكسته شد و بعضى از قبايل عرب ، به جان يك ديگر افتادند و چون اين جنگ‌ها در ماه‌هاى حرام اتفاق افتاد ، نام آن‌ها را جنگ « فجار » نهادند . در اينجا اشارهء مختصرى به اين جنگ‌ها مىكنيم :\r\nفجار نخست : طرفين درگير در اين جنگ ، قبيلهء « كنانه » و « هوازن » بودند و علت جنگ را چنين مىنويسند : مردى ، به نام « بدر بن معشر » در بازار « عكاظ » براى خود جاى گاهى ترتيب داده بود و هر روز بر مردم مفاخر خود را بيان مىكرد . روزى شمشيرى به دست گرفته ، گفت : مردم ، من گرامىترين مردم هستم و هر كس گفتار مرا\r\n\r\n\r\n","description":"","footnote":"\r\n( 1 ) . از آيه 36 سورهء توبه استفاده مىشود كه تحريم جنگ در اين چهار ماه ريشه مذهبى داشته و عرب جاهلى به پيروى از سنت ابراهيم عليه السّلام آن را محترم مىشمردند .\r\n","page_name":" 178 ","page_number":178},
  {"content":"\r\n\r\nنپذيرد ، بايد با اين شمشير كشته شود . در اين هنگام مردى برخاست ، شمشيرى بر پاى او زد و پايش را قطع كرد . از اين رو ، طايفهء دو طرف ، به هم ريختند ، ولى بدون اين كه كسى كشته شود از هم دست برداشتند .\r\nفجار دوم : سبب جنگ اين بود كه زن زيبايى از طائفهء « بنى عامر » توجه جوان چشم چرانى را به خود جلب كرد . آن جوان ، از او درخواست كرد كه صورتش را باز كند . آن زن ابا نمود ، جوان هوس‌باز پشت سر او نشست و دامن‌هاى دراز زن را با خار به هم دوخت به طورى كه موقع برخاستن صورت آن زن باز شد . در اين هنگام هر كدام قبيلهء خود را صدا زدند ، پس از كشته شدن عده‌اى دست از هم برداشتند و ماجرا خاتمه يافت .\r\nفجار سوم : مردى از قبيلهء « بنى عامر » ، از يك مرد « كنانى » طلبكار بود . مرد بدهكار امروز و فردا مىكرد . از اين جهت مشاجره ميان اين دو نفر درگير شد . چيزى نمانده بود كه دو قبيله همديگر را بكشند ، كه كار را با مسالمت خاتمه دادند .\r\nفجار چهارم : همان جنگى است كه پيامبر در آن شخصا شركت نمود . سنّ او را در موقع بروز جنگ ، به طور مختلف نقل كرده‌اند : عده‌اى مىگويند پانزده يا چهارده سال داشت ؛ برخى نوشته‌اند : بيست سال داشت ، ولى چون اين جنگ چهار سال طول كشيد ؛ از اين رو ممكن است تقريبا تمام نقل‌ها صحيح باشد . « 1 »\r\nريشهء نزاع چنين بود : نعمان بن منذر ، هر سال كاروانى ترتيب مىداد و مال التجاره‌اى به عكاظ مىفرستاد ، تا در مقابل آن پوست و ريسمان و پارچه‌هاى زربفت براى او بخرند و بياورند . مردى از قبيلهء « هوازن » به نام « عروة الرجال » حفاظت و حمايت كاروان را به عهده گرفت ، ولى « براض بن قيس كنانى » از پيش افتادن مرد هوازنى سخت عصبانى شد ؛ پيش « نعمان بن منذر » رفت و اعتراض نمود ، ولى اعتراض او ثمر نبخشيد . آتش خشم و حسد در درون او شعله مىكشيد ، پيوسته\r\n\r\n\r\n","description":"","footnote":"\r\n( 1 ) . الكامل في التاريخ ، ج 1 ، ص 358 - 359 و سيرهء ابن هشام ، پاورقى ، ج 1 ، ص 184 .\r\n","page_name":" 179 ","page_number":179},
  {"content":"\r\n\r\nمترصد بود كه در وسط راه « عروة الرجال » را از پاى درآورد و سرانجام در سرزمين « بنى مره » او را كشت و دست خود را با خون مرد « هوازنى » آلوده ساخت .\r\nآن روزها قبيلهء « قريش » و كنانه با هم متحد بودند و اين جريان موقعى اتفاق افتاد كه قبايل عرب در بازار عكاظ سرگرم دادوستد بودند . مردى قبيلهء قريش را از جريان آگاه ساخت ، از اين رو قبيلهء قريش و كنانه پيش از آن‌كه قبيله هوازن از جريان آگاه گردند ؛ دست و پاى خود را جمع كرده ، رو به حرم ( چهار فرسخ از چهار طرف مكّه را حرم گويند و جنگ در آن نقطه ميان عرب ممنوع بود ) آوردند ، ولى طايفهء هوازن ، فورا آنان را تعقيب كردند و پيش از آن‌كه به حرم برسند ، جنگ ميان آنان در گرفت . سرانجام ، تاريكى هوا سبب شد كه دست از جنگ بردارند و اين خود فرصتى بود كه قريش و كنانه راه حرم را در تاريكى پيش گيرند و از خطر دشمن ايمن شوند . از آن روز به بعد ، گاه‌وبيگاه قريش و متحدانشان از حرم بيرون مىآمدند و جنگ مىكردند . در بعضى از روزها ، رسول خدا همراه عموهاى خود در جنگ - به طورى كه قبلا گفته شد - شركت مىكرد . اين وضع چهار سال ادامه داشت ، بالاخره جنگ با پرداختن خون بهاى كشتگان هوازن - كه بيش از قريش كشته داده بودند - خاتمه پذيرفت . « 1 »\r\n\r\nپيمان جوان مردان\r\nدر گذشته ميان « جرهمىها » پيمانى به نام « حلف الفضول » وجود داشت و اساس آن دفاع از حقوق افتادگان بود . بنيان‌گذاران پيمان ، كسانى بودند كه نام همهء آنان ، از مادهء « فضل » مشتق بوده است و نام‌هاى آنان ، بنا به نقل مورخ شهير « عماد الدين ابن\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 184 - 187 ؛ در گذشته يادآور شديم كه تحريم در ماه‌هاى حرام ، ريشهء ديرينه مذهبى داشته است و چون جنگ « فجار » ، چهار سال ادامه داشته است ؛ شركت رسول گرامى گذشته بر اينكه ممكن است جنبهء دفاعى داشته ، احتمال دارد در غير ماه‌هاى حرام بوده باشد و لفظ « فجار » به خاطر اين گفته مىشود كه آغاز جنگ در ماه‌هاى حرام بوده است نه اينكه تمام آن در اين ماه‌ها بوده است .\r\n","page_name":" 180 ","page_number":180},
  {"content":"\r\n\r\nكثير » عبارت بود از : « فضل بن فضاله » ، « فضل بن الحارث » و « فضل بن وداعة » . « 1 »\r\nچون پيمانى كه عده‌اى از قريش با هم بسته بودند ؛ از نظر هدف ( دفاع از حقوق مظلوم ) با « حلف الفضول » يكى بود ، از اين نظر نام اين اتحاد و هم پيمان شدن را نيز « پيمان فضول » ناميدند .\r\nبيست سال پيش از بعثت ، مردى در ماه « ذى القعده » وارد « مكّه » شد و متاعى در دست داشت . اتفاقا « عاص بن وائل » آن را خريد ، ولى مبلغى را كه متعهد شده بود در عوض آن بپردازد ، نپرداخت . مشاجره ميان آنان درگرفت ، چشم فروشنده كالا به « قريش » افتاد كه در كنار كعبه نشسته بودند . ناله‌اش بلند شد ، اشعارى چند سرود ، قلب‌هاى مردانى را كه در عروق آنان ، خون غيرت مىجوشيد تكان داد . از آن ميان « زبير بن عبد المطلب » برخاست و عده‌اى نيز با او هم صدا شده ، در خانهء « عبد اللّه بن جدعان » انجمن نمودند و با هم‌پيمان بسته و هم قسم شدند كه دست به اتحاد و اتفاق زنند و تا آنجا كه امكانات موجود اجازه مىدهد ، حقوق مظلوم را از ستمگر بگيرند .\r\nمراسم پيمان تمام شد ، از آنجا برخاستند و به سوى « عاص بن وائل » آمدند و متاعى را كه خريده و عوض آن را نپرداخته بود از وى گرفته به صاحبش رد كردند .\r\nسرايندگان عرب ، اشعارى در خصوص اين « پيمان » سروده‌اند . « 2 »\r\nرسول گرامى صلى اللّه عليه و آله و سلّم در اين پيمان كه حيات مظلومان را بيمه مىكرد ، شركت نمود و دربارهء عظمت اين پيمان ، جمله‌هايى فرموده كه اينك دو فراز از آن را نقل مىكنيم :\r\n« در خانه عبد اللّه جدعان ، شاهد پيمانى شدم كه اگر حالا نيز ( پس از بعثت ) مرا به آن پيمان فرا خوانند ، اجابت مىكنم ، يعنى حالا نيز به عهد و پيمان خود وفا دارم » . « 3 »\r\n\r\n\r\n","description":"","footnote":"\r\n( 1 ) . البداية و النهاية ، ج 2 ، ص 292 .\r\n( 2 ) . از آن جمله زبير است كه چنين گفت :\r\n إنّ الفضول تعاقدوا و او تحالفوا * أ لا يقيم ببطن مكة ظالم \r\n أمر عليه تعاقدوا و تواثقوا * فالجار و المعتر فيهم سالم \r\n( 3 ) . لقد شهدت في دار عبد اللّه بن جدعان حلفا لو دعيت به في الإسلام لأجبت .\r\n","page_name":" 181 ","page_number":181},
  {"content":"\r\n\r\nابن هشام نقل مىكند كه حضرتش بعدها دربارهء پيمان مزبور چنين مىگفت : « ما أحبّ أنّ لي به حمر النعم ؛ من حاضر نيستم اين پيمان را با شتران سرخ مو عوض كنم . »\r\nپيمان « فضول » به قدرى محكم و پابرجا بود كه نسل آينده نيز خود را موظف مىديد كه به مفاد آن عمل نمايد . گواه مطلب ، جريانى است كه در دوران فرمان دارى « وليد بن عتبة بن ابى سفيان » برادرزادهء معاويه كه از طرف وى حكومت مدينه را بر عهده داشت اتفاق افتاد . سالار شهيدان حسين بن على عليه السّلام كه در سراسر عمر خود زير بار ظلم و ستم نرفت ؛ بر سر مالى با حاكم مدينه اختلاف پيدا نمود . حضرت حسين عليه السّلام براى درهم شكستن اساس ستم و آشنا ساختن ديگران با حقاق حق خود رو به فرمان‌دار مدينه كرد و چنين گفت : به خدا سوگند ، هرگاه بر من اجحاف كنى ، دست به قبضهء شمشير مىبرم و در مسجد رسول خدا صلى اللّه عليه و آله و سلّم مىايستم و مردم را به آن پيمانى كه پدران و نياكان آن‌ها بنيان‌گذاران آن بودند ، دعوت مىنمايم . از آن ميان ، عبد اللّه بن زبير برخاست و همين جمله را تكرار كرد و در ضمن افزود : همگى نهضت مىكنيم و حق او را مىگيريم و يا اينكه در اين راه كشته مىشويم . دعوت حسين بن على عليه السّلام ، كم كم به گوش همهء افراد غيور مانند « المسور بن مخرمة » و « عبد الرحمن بن عثمان » رسيد ، تمام لبيك‌گويان به سوى امام عليه السّلام شتافتند ؛ در نتيجه فرمان‌دار از جريان وحشت كرده و دست از اجحاف برداشت . « 1 »\r\n\r\n\r\n","description":"","footnote":"\r\n( 1 ) . سيرهء حلبى ، ج 1 ، ص 155 - 157 .\r\n","page_name":" 182 ","page_number":182},
  {"content":"\r\n\r\n\r\nاز شبانى تا تجارت\r\nرهبران آسمانى وظيفه‌اى خطير و بزرگ بر عهده دارند ؛ وظيفه‌اى كه با گرفتارى و محروميت ، شكنجه و بلا ، قتل و كشتن و خلاصه با انواع مصايب توأم و هم آغوش است و هرچه هدف بالاتر و بزرگ‌تر باشد ، مصايب آن شديدتر و عظيم‌تر خواهد بود .\r\nروى اين حساب ، شرط كاميابى رهبران الهى صبر و بردبارى و شكيبايى در برابر هرگونه تهمت‌ها و ناسزاگويىها در برابر هرگونه آزار و اذيت است ، زيرا بردبارى و شكيبايى در تمام مراحل مبارزه ، شرط واقعى نيل به مقصود است . از اين جهت ، يك رهبر واقعى نبايد از زيادى دشمن بترسد و عقب‌نشينى كند ؛ نبايد از كمى پيرو افسرده شود و از پيشامد ناگوار بهراسد .\r\nما در تاريخ و سرگذشت پيامبران ، مطالبى را مىخوانيم كه تصورشان براى ما مردم عادى ، بسيار سخت است . دربارهء حضرت نوح ، آمده است كه وى 950 سال دعوت نمود و نتيجهء اين مبارزه و كوشش طولانى اين شد كه 81 نفر به او ايمان آوردند ، يعنى در هر دوازده سال موفق شد كه يك نفر را هدايت كند .\r\nنيروى صبر و شكيبايى در انسان تدريجا پديد مىآيد ؛ بايد حوادثى ناگوار پيش آيد تا روح كاملا به امور سخت و سنگين آشنا شود .\r\nپيامبران ، بخشى از عمر خود را پيش از رسيدن به مقام نبوت ، در چوپانى و شبانى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمىگذراندند . مدّتى در بيابان‌ها به تربيت حيوانات اشتغال مىورزيدند تا در طريق تربيت انسان‌ها شكيبا و بردبار باشند و تمام مصايب و سختىها را آسان بشمارند ، زيرا اگر شخصى توانست دشوارىهاى تربيت حيوان را - كه از نظر هوش و فهم با انسان قابل مقايسه نيست - بپذيرد ؛ قطعا خواهد توانست هدايت گمراهان را كه شالودهء فطرت آنان را ايمان به خدا تشكيل مىدهد ، بر عهده بگيرد .\r\nدر حديثى آمده است :\r\nما بعث اللّه نبيّا قطّ حتّى يسترعيه الغنم ليعلمه بذلك رعيّة الناس « 1 » ؛ خدا هيچ پيامبرى را مبعوث نكرد ، مگر اينكه او را بر شبانى گمارد تا از اين طريق ، تربيت مردم را به او بياموزد .\r\nپيامبر اسلام نيز قسمتى از عمر خود را در همين راه گذرانيد . بسيارى از سيره‌نويسان ، اين جمله را نقل نموده‌اند كه رسول اكرم صلى اللّه عليه و آله و سلّم فرمود :\r\n« تمام پيامبران پيش از آن‌كه به مقام نبوت برسند ، مدتى چوپانى كرده‌اند . عرض كردند : آيا شما نيز شبانى نموده‌ايد ؟ فرمود : بلى . من مدتى گوسفندان اهل مكّه را ، در سرزمين « قراريط » شبانى مىكردم » . « 2 »\r\nشخصيتى كه بايد با ابو جهل‌ها و ابولهب‌ها مبارزه كند و از افراد زبون - كه اندازهء شعور و ادراكشان خضوع در برابر هر سنگ و چوبى بود - افرادى بسازد كه در برابر هيچ اراده‌اى ، جز ارادهء حق خاضع و تسليم نشوند ، مىبايست مدت‌ها از راه‌هاى گوناگون ، درس صبر و شكيبايى را بياموزد .\r\n\r\nعلّت ديگر\r\nبراى اين كار علّت ديگرى مىتوان يادآورى كرد : براى آزادمردى كه در عروق او\r\n\r\n\r\n","description":"","footnote":"\r\n( 1 ) . سفينة البحار ، مادهء نبى .\r\n( 2 ) . ما من نبيّ إلا و قد رعى الغنم ، قيل و أنت يا رسول اللّه ؟ فقال : أنا رعيتها لأهل مكّة بالقراريط . « سيرهء ابن هشام ، ج 1 ، ص 166 » .\r\n","page_name":" 184 ","page_number":184},
  {"content":"\r\n\r\nخون غيرت و شجاعت مىگردد ؛ ديدن مناظر زورگويى زورمندان قريش و تظاهر آنان به ناپاكى ، سخت و گران است . روىگردانى جامعهء مكّه از پرستش حق ، طواف آنان در اطراف بت‌هاى بىروح ، بيش از هر چيز براى يك شخص فهميده ناگوار است . از اين جهت ، پيامبر مصلحت را در اين ديد كه مدّتى در گوشهء بيابان‌ها ، دامنهء كوه‌ها - كه طبعا از اجتماع كثيف آن روز دور مىگشت - به سر برد تا از آلام روحى كه معلول اوضاع رقت بار محيط آن روز بود ، آسوده شود .\r\nالبته اين مطلب ، به اين معنا نيست كه مرد متّقى بايد در برابر فساد سكوت برگزيند و فقط حساب زندگى خود را از آنان جدا سازد ، بلكه از آنجا كه پيامبر از جانب خدا مأمور به سكوت بود و زمينهء « بعثت » فراهم نگشته بود ؛ از اين رو چنين روشى را برگزيد .\r\n\r\nعلّت سوم\r\nاين كار فرصتى بود براى مطالعهء صفحه زيباى آسمان و اوضاع ستارگان ، دقّت در آيات تكوينى و انفسى كه همگى نشانه‌هاى وجود او مىباشند .\r\nقلب‌هاى پيامبران ، با اينكه از آغاز آفرينش با مشعل فروزان توحيد روشن است ، ولى خود را از مطالعه در آيات الهى و عوالم هستى بىنياز نمىديدند و از همين طريق به آخرين درجات يقين و ايمان نائل مىگرديدند و به ملكوت آسمان‌ها و زمين راه مىيافتند . « 1 »\r\n\r\nپيشنهاد ابو طالب\r\nابو طالب كه خود بزرگ « قريش » بود و به سخاوت و شهامت و مناعت طبع\r\n\r\n\r\n","description":"","footnote":"\r\n( 1 ) . برخى از سيره‌نويسان ، مانند « حلبى » و « زينى دحلان » به پيروى از مؤلف فتح البارى ، در تشريح فلسفه « شبانى » پيامبر ، سخنانى گفته‌اند كه با موازين علمى تطبيق نمىكند . اگر چوپانى حضرت صحيح باشد علل آن همان است كه در بالا نگارش يافت .\r\n","page_name":" 185 ","page_number":185},
  {"content":"\r\n\r\nمعروفيت داشت ؛ وضع دشوار زندگى برادرزاده ، او را وادار نمود كه برايش شغلى در نظر بگيرد . از اين لحاظ ، به برادرزادهء خود چنين پيشنهاد كرد : « خديجه » دختر « خويلد » كه از بازرگانان قريش است ؛ دنبال مرد امينى مىگردد كه زمام تجارت او را بر عهده بگيرد و از طرف او در كاروان بازرگانى « قريش » شركت كند و مال التجاره او را در شام به فروش برساند ، چه بهتر ، اى محمد ! خود را به وى معرفى كنى . « 1 »\r\nمناعت و بلندى روح پيامبر ، مانع از آن بود كه مستقيما بدون هيچ سابقه و درخواستى ، پيش « خديجه » برود و چنين پيشنهادى كند . از اين لحاظ به عموى خود چنين گفت : شايد خود خديجه دنبال من بفرستد ، زيرا مىدانست او در ميان مردم به لقب « امين » معروف است . اتفاقا جريان نيز همين طور شد . وقتى « خديجه » از مذاكرهء ابو طالب با پيامبر آگاهى پيدا كرد ، فورا كسى را دنبال پيامبر فرستاد و گفت : چيزى كه مرا شيفتهء تو كرده است ، همان راست‌گويى ، امانت‌دارى و اخلاق پسنديدهء تو است و من حاضرم دو برابر آنچه به ديگران مىدادم ، به تو بدهم و دو غلام خود را همراه تو بفرستم كه در تمام مراحل فرمان‌بردار تو باشند . « 2 »\r\nرسول خدا ، جريان را براى عموى خود بيان كرد . وى در پاسخ چنين گفت : اين پيشامد وسيله‌اى است براى زندگى كه خدا آن را به سوى تو فرستاده است . « 3 »\r\nدر اينجا يادآورى اين نكته لازم است كه : آيا پيامبر در كاروان قريش به عنوان « اجير خديجه » شركت كرد و يا با پيامبر ، قرارداد بست كه در منافع كالاهاى بازرگانى سهيم گردد و جريان به صورت عقد « مضاربه » انجام گرفت ؟\r\nمقام و موقعيت بيت هاشمى ، عزت نفس و مناعت طبع پيامبر ، ايجاب مىكند كه جريان به صورت دوم انجام گيرد و اين مطلب را دو چيز تأييد مىكند :\r\n\r\n\r\n","description":"","footnote":"\r\n( 1 ) . بحار الانوار ، ج 16 ، ص 22 .\r\n( 2 ) . سيرهء ابن هشام ، ج 1 ، ص 189 ؛ الكامل في التاريخ ، ج 2 ، ص 24 .\r\n( 3 ) . إنّ هذا الرّزق ساقه اللّه إليك .\r\n","page_name":" 186 ","page_number":186},
  {"content":"\r\n\r\nاولا ، در پيشنهاد ابو طالب ، كلمه‌اى نيست كه حاكى از « اجير شدن » برادرزاده‌اش باشد ، بلكه او با ديگر برادرهاى خود قبلا چنين مذاكره كرده و گفته بود : برخيزيم برويم خانهء « خديجه » از او بخواهيم كه مالى در اختيار « محمد » بگذارد ، تا او با آن تجارت كند . « 1 »\r\nثانيا ، يعقوبى ، در تاريخ خود مىنويسد : هرگز پيامبر در طول عمر خود اجير كسى نگرديد . « 2 »\r\nكاروان « قريش » آماده حركت شد . كالاهاى بازرگانى « خديجه » نيز در آن ميان بود .\r\nدر اين هنگام ، خديجه شترى راهوار و مقدارى كالاى گرانبها در اختيار وكيل خود گذاشت و ضمنا به دو غلام خود دستور داد كه در تمام مراحل كمال ادب را به جا آورند و هرچه او انجام داد ، ابدا اعتراض نكنند و در هر حال مطيع او باشند .\r\nبالاخره كاروان به مقصد رسيد و همگى در اين مسافرت سودى بردند ، ولى پيامبر بيش از همه سود برد و چيزهايى نيز ، براى فروش در بازار « تهامه » خريد .\r\nكاروان قريش پس از پيروزى كامل ، راه مكّه را پيش گرفت . در اين سفر ، جوان قريش براى بار دوم از ديار عاد و ثمود گذشت . سكوت مرگ بارى كه در محيط زندگى آن گروه سركش حكم فرما بود ، او را بيشتر به عوالم ديگر متوجه نمود . علاوه بر اين ، خاطرات سفر سابق تجديد شد . به ياد روزى افتاد كه همراه عموى خود ، همين بيابان‌ها را پشت سر مىنهاد . كاروان قريش به مكّه نزديك شد ، « ميسره » غلام خديجه ، رو به رسول خدا نمود و گفت : چه بهتر شما پيش از ما وارد مكّه شويد و خديجه را از جريان تجارت و سود بىسابقه‌اى كه امسال نصيب ما گشته است ، آگاه سازيد . پيامبر ، در حالى كه خديجه در غرفهء خود نشسته بود ، وارد مكّه شد . خديجه به استقبال او دويد و او را وارد غرفه كرد . پيامبر با بيان شيرين خود ، جريان كالاها را تشريح كرد ،\r\n\r\n\r\n","description":"","footnote":"\r\n( 1 ) . متن تاريخ چنين است : امضوا بنا إلى دار خديجة بنت خويلد حتى نسألها أن تعطي محمدا مالا يتّجر به - « بحار الانوار ، ج 16 ، ص 22 » .\r\n( 2 ) . تاريخ يعقوبى ، ج 2 ، ص 16 .\r\n","page_name":" 187 ","page_number":187},
  {"content":"\r\n\r\nچيزى نگذشت كه « ميسره » وارد شد . « 1 »\r\nغلام خديجه ، ميسره آنچه را در اين سفر ديده بود كه تمام آن‌ها بر عظمت و معنويت محمّد امين صلى اللّه عليه و آله و سلّم گواهى مىداد ، براى خديجه مو به مو تعريف كرد ، از جمله اينكه وى گفت : « امين » بر سر موضوعى با تاجرى اختلاف پيدا نمود ، آن مرد به وى گفت : به « لات » و « عزّى » سوگند بخور ، تا من سخن تو را بپذيرم . « امين » در پاسخ او چنين گفت : پست‌ترين و مبغوض‌ترين موجودات پيش من ، همان لات و عزّى است كه تو آن‌ها را مىپرستى . « 2 » همو اضافه كرد كه در « بصرى » « امين » به منظور استراحت زير سايهء درختى نشست . در چنين هنگام ، چشم راهبى كه در صومعه خود نشسته بود به امين افتاد و آمد از من نام او را پرسيد . سپس چنين گفت : « اين مرد كه زير سايهء اين درخت نشسته است ، همان پيامبرى است كه در تورات و انجيل دربارهء او بشارت‌هاى فراوانى خوانده‌ام . « 3 »\r\n\r\nخديجه بانوى اسلام\r\nتا آن روز وضع مالى و اقتصادى رسول گرامى مرتب نبود و هنوز به كمك‌هاى مالى عموى خود ابو طالب نيازمند بود . وضع كار و كسب او ، ظاهرا چندان ريشه‌دار نبود كه بتواند همسرى انتخاب كند و تشكيل خانواده دهد .\r\nسفر اخير وى به شام ، آن هم به طرز وكالت و نمايندگى از طرف يكى از زنان متمكن سرشناس قريش ( خديجه ) ، تا حدى وضع مالى و اقتصادى او را تثبيت نمود .\r\nدلاورى و كاردانى جوان قريش ، مورد اعجاب خديجه شد . وى خواست مبلغى را علاوه بر قرارداد ، به عنوان جايزه به او بپردازد ، ولى « جوان قريش » فقط اجرتى را كه در آغاز كار معين شده بود ، دريافت نمود و سپس راه خانه ابو طالب را پيش گرفت و\r\n\r\n\r\n","description":"","footnote":"\r\n( 1 ) . الخرائج ، ص 186 و بحار الانوار ، ج 16 ، ص 4 .\r\n( 2 ) . الطبقات الكبرى ، ج 1 ، ص 130 .\r\n( 3 ) . بحار الانوار ، ج 16 ، ص 18 .\r\n","page_name":" 188 ","page_number":188},
  {"content":"\r\n\r\nآنچه در اين راه به دست آورده بود ، براى اينكه گشايشى در وضع زندگى ابو طالب پديد آيد ، همه را در اختيار او گذاشت .\r\nعموى چشم به راه ، با ديدن برادرزادهء خود كه يادگار پدر ( عبد المطلب ) و برادر بود ، اشك شوق در چشمانش حلقه زد و از پيروزى او در كار تجارت و سودى كه عايد او شده بود بسيار خوش‌حال گشت و حاضر شد كه دو اسب و دو شتر در اختيار برادرزاده بگذارد ، تا به شغل بازرگانى ادامه دهد و از پولى كه در اين سفر به دست آورده و همه را در اختيار عمو گذاشته بود ، همسرى براى او انتخاب كند .\r\nدر چنين شرايطى ، رسول گرامى صلى اللّه عليه و آله و سلّم تصميم قاطع گرفت كه همسرى انتخاب كند ، ولى چطور شد اين قرعه به نام خديجه افتاد ؛ در حالى كه قبلا پيشنهاد ثروتمندترين و متنفذترين رجال قريش را مانند « عقبة بن ابى معيط » ، « ابو جهل » و « ابو سفيان » را دربارهء ازدواج رد كرده بود و چه عللى اين دو شخص را كه از نظر زندگى كاملا مختلف بودند ، به هم نزديك كرد و آنچنان رابطه و الفت و محبت و معنويت ميان آنان پديد آورد كه خديجه تمام ثروت خود را در اختيار محمد صلى اللّه عليه و آله و سلّم گذاشت تا در راه توحيد و اعلاى كلمه حق مصرف گردد . خانه‌اى كه اطراف آن را كرسىهاى عاج نشان و صدف نشان پر كرده بود و حريرهاى هند و پرده‌هاى زربفت ايران آرايش داده بود ، بالاخره پناهگاه مسلمانان شد ؟\r\nريشهء اين حوادث را بايد در تاريخ زندگانى خديجه جست و جو نمود . چيزى كه مسلم است اينكه اين نوع گذشت و فداكارى تا ريشه ثابت و پاك و معنوى نداشته باشد ، صورت نمىپذيرد .\r\nبرگ برگ تاريخ گواهى مىدهد كه اين ازدواج معلول و مولود ايمان خديجه به تقوا و پاك‌دامنى و عفت و امانت عزيز قريش بود . شرح زندگانى خديجه و رواياتى كه در فضيلت او وارد شده است ، اين مطلب را بيشتر روشن مىنمايد .\r\nخديجه زنى پاك دامن و عفيف بود ، پيوسته دنبال شوهرى متقى و پرهيزگار مىگشت و از اين نظر پيامبر دربارهء وى فرمود : « خديجه از زنان با فضيلت بهشت\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاست » . اول كسى كه از زنان به محمد صلى اللّه عليه و آله و سلّم ايمان آورد ، خديجه بود . امير مؤمنان ، در خطبه‌اى كه به غربت اسلام در آغاز بعثت اشاره مىنمايد ، مىفرمايد : « خانوادهء مسلمانى در اسلام نبود ، جز خانواده‌اى كه از پيامبر و خديجه تشكيل يافته بود و من سومين نفر آن‌ها بودم » . « 1 »\r\n« ابن اثير » مىنويسد : تاجرى به نام « عفيف » وارد مسجد الحرام شد و از اجتماع و عبادت يك جمعيّت سه نفرى كاملا در شگفت ماند . ديد پيامبر با خديجه و على عليه السّلام مشغول پرستش خدايند . خدايى كه مردم آن منطقه ، پرستش او را فراموش كرده‌اند و به « خدايان » پيوسته‌اند . وى براى تحقيق ، با عموى پيامبر ( عباس ) ملاقات كرد و آنچه را ديده بود ، به وى گفت و از حقيقت امر پرسيد . وى گفت : نفر نخست مدعى نبوت و پيامبرى و آن زن ، همسر وى خديجه و نفر سوم فرزند برادرم على است .\r\nسپس افزود : در روى زمين كسى را سراغ ندارم كه پيرو اين آيين باشد ، جز همين سه نفر . « 2 »\r\nبيان و نقل رواياتى كه در فضيلت خديجه وارد شده است ، از حوصلهء گفتار ما بيرون است لذا به تفصيل عللى كه اين حادثهء تاريخى را پديد آورد مىپردازيم :\r\n\r\nعلل ظاهرى و باطنى اين ازدواج\r\nمردان مادى كه همه چيز را از دريچهء مادىگرى مىنگرند ، پيش خود چنين تصور مىكنند كه چون خديجه ثروتمند و تجارت پيشه بود ، براى امور تجارتى خود ، بيش از هر چيز به يك مرد امين نيازمند بود . از اين لحاظ ، با محمد صلى اللّه عليه و آله و سلّم ازدواج نمود و محمد نيز از وضع زندگى آبرومندانهء او آگاه بود ، با اينكه توافق سنى نداشتند ، تقاضاى او را پذيرفت .\r\nولى آنچه را تاريخ نشان مىدهد ، اين است كه محرّك خديجه براى ازدواج با امين\r\n\r\n\r\n","description":"","footnote":"\r\n( 1 ) . لم يجمع بيت واحد يومئذ في الإسلام غير رسول اللّه و خديجة و أنا ثالثهما - « نهج البلاغه ، خطبهء قاصعه » .\r\n( 2 ) . ما علمت على ظهر الأرض كلّها على هذا الدّين غير هؤلاء الثّلاثة - « اسد الغابه ، مادهء « عفيف » .\r\n","page_name":" 190 ","page_number":190},
  {"content":"\r\n\r\nقريش ، يك سلسله جهات معنوى بود ، نه جنبه‌هاى مادى . در اينجا به شواهدى اشاره مىكنيم :\r\n1 . هنگامى كه از « ميسره » سرگذشت سفر جوان قريش را مىپرسد ؛ او كرامت‌هايى را كه در طول اين سفر از او ديده بود و آنچه را از راهب شام شنيده بود ، براى او نقل مىكند . « خديجه » شوق مفرطى كه سرچشمهء آن علاقه به معنويت محمّد صلى اللّه عليه و آله و سلّم بود ، در خود احساس مىكند و بىاختيار به او مىگويد : ميسره ! كافى است ، علاقهء مرا به محمد دو چندان كردى . برو ، من تو و همسرت را آزاد كردم و دويست درهم ، دو اسب و لباس گرانبهايى در اختيارت مىگذارم .\r\nسپس آنچه را از « ميسره » شنيده بود ، براى « ورقة بن نوفل » كه داناى عرب بود ، نقل مىكند . او مىگويد : صاحب اين كرامات پيامبر عربى است . « 1 »\r\n2 . روزى « خديجه » در خانه خود نشسته و دور او را كنيزان و غلامان گرفته بودند .\r\nيكى از دانشمندان « يهود » نيز در آن محفل بود . اتفاقا « جوان قريش » از كنار منزل آن‌ها گذشت و چشم دانشمند يهود به پيامبر افتاد . فورا از خديجه درخواست كرد كه از « محمد » تقاضا كند از مقصد خود منصرف شود و چند دقيقه در اين مجلس شركت نمايد . رسول گرامى صلى اللّه عليه و آله و سلّم تقاضاى داناى يهود را - كه مبنى بر نشان دادن علايم نبوت در بدن او بود - پذيرفت . در اين هنگام ، خديجه رو به دانشمند يهودى كرد و گفت :\r\nهرگاه عموهاى او از تفتيش و كنجكاوى تو آگاه گردند ، عكس العمل بدى نشان مىدهند ، زيرا آنان از گروه يهود به برادرزادهء خود هراسانند . در اين موقع ، داناى يهود گفت : مگر مىشود به محمد كسى صدمه‌اى برساند ؛ در صورتى كه دست تقدير ، او را براى ختم نبوّت و ارشاد مردم پرورش داده است . خديجه گفت : از كجا مىگويى كه او حايز چنين مقامى مىشود ؟ وى گفت : من علايم پيامبر آخر الزمان را در تورات خوانده‌ام و از نشانه‌هاى او اين است كه پدر و مادر او مىميرند و جد و عموى وى از\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 191 .\r\n","page_name":" 191 ","page_number":191},
  {"content":"\r\n\r\nاو حمايت مىكنند و از قريش همسرى انتخاب مىنمايد كه سرور زنان قريش است .\r\nسپس اشاره به خديجه نمود و گفت : خوشا به حال كسى كه افتخار همسرى او را به دست آورد . « 1 »\r\n3 . ورقه ( عموى خديجه ) از دانايان عرب بود و اطلاعات فراوانى دربارهء كتاب‌هاى عهدين داشت و مكرر مىگفت : مردى از ميان قريش از طرف خدا براى هدايت مردم برانگيخته مىشود و يكى از ثروتمندترين زنان قريش را مىگيرد و چون خديجه ثروتمندترين زنان قريش بود ؛ از اين لحاظ گاه‌وبيگاه به خديجه مىگفت : روزى فرا مىرسد كه تو با شريف‌ترين مرد روى زمين وصلت مىكنى .\r\n4 . خديجه ، شبى در خواب ديد : خورشيد ، بالاى مكّه چرخ خورد و كم كم پايين آمد و در خانهء او فرود آمد . خواب خود را براى ورقه نقل كرد . وى چنين تعبير نمود :\r\nبا مرد بزرگى ازدواج خواهى نمود كه شهرت او عالم‌گير خواهد شد .\r\nاين‌ها جريان‌هايى است كه بعضى از مورخان « 2 » نقل كرده‌اند و در بسيارى از كتاب‌هاى تاريخى نيز ثبت شده است . مجموع اين‌ها ، علل تمايل خديجه را آفتابى مىكند كه بيشتر مولود ايمان و اعتقاد او به معنويت جوان قريش بود و اينكه امين ، براى تجارت او از ديگران مناسب‌تر است ؛ شايد كمترى اثرى در ايجاد اين وصلت نداشته است .\r\n\r\nكيفيّت خواستگارى خديجه\r\nقدر مسلم اين است كه پيشنهاد ، ابتدا از طرف خود خديجه بوده است . ابن هشام « 3 » چنين نقل مىكند : خديجه ، شخصا تمايلات خود را اظهار كرد و چنين گفت :\r\nعموزاده ! من بر اثر خويشى كه ميان من و تو برقرار است و آن عظمت و\r\n\r\n\r\n","description":"","footnote":"\r\n( 1 ) . بحار الانوار ، ج 16 ، ص 20 .\r\n( 2 ) . همان ، ج 6 ، ص 104 .\r\n( 3 ) . سيرهء ابن هشام ، ج 1 ، ص 204 .\r\n","page_name":" 192 ","page_number":192},
  {"content":"\r\n\r\nعزّتى كه ميان قوم خوددارى و امانت و حسن خلق و راست‌گويى كه از تو مشهود است ، جدا مايلم با تو ازدواج كنم . « امين قريش » در پاسخ وى چنين فرمود :\r\nلازم است عموهاى خود را از اين كار آگاه سازد و با مشورت آنان اين كار را انجام دهد .\r\nبيشتر مورخان معتقدند كه نفيسه ، دختر « عليه » پيام خديجه را به پيامبر اين گونه بيان كرد :\r\n« محمّد ! چرا شبستان زندگى خود را با چراغ همسر روشن نمىكنى ؟ هرگاه من تو را به زيبايى و ثروت ، شرافت و عزت دعوت كنم مىپذيرى ؟ پيامبر فرمود : منظورت كيست ؟ وى « خديجه » را معرفى كرد . حضرت فرمود : آيا خديجه به اين كار حاضر مىشود ؛ بااينكه وضع زندگى من با او فرق زيادى دارد ؟ نفيسه گفت : اختيار او در دست من است و من او را حاضر مىكنم . تو وقتى را معين كن كه وكيل او ( عمرو بن اسد ) « 1 » با شما و اقوامتان دور هم ، گرد آمده و مراسم عقد و جشن برگزار شود » .\r\nرسول گرامى در اين مورد با عموى بزرگوار خود ( ابو طالب ) مشورت كرد .\r\nمجلس با شكوهى كه شخصيت‌هاى بزرگ قريش را در بر داشت ، تشكيل گرديد .\r\nنخست ، ابو طالب خطبه‌اى خواند كه آغاز آن حمد و ثناى خداست و برادرزادهء خود را چنين معرفى كرد :\r\nبرادرزادهء من ، محمد بن عبد اللّه ، با هر مردى از قريش موازنه و مقايسه شود ، بر او برترى دارد . اگر چه از هر گونهء ثروتى محروم است ، ثروت سايه‌اى است رفتنى و اصل و نسب چيزى است ماندنى . . . « 2 »\r\n\r\n\r\n","description":"","footnote":"\r\n( 1 ) . معروف اين است كه پدر خديجه ( خويلد بن اسد ) در جنگ فجار فوت كرده بود . از اين جهت ، عموى او از طرف او صيغهء عقد را جارى كرد . روى اين حساب ، مطلبى كه برخى از تاريخ‌نويسان ، ضبط كرده‌اند كه : خويلد در آغاز كار ، رضايت نداشت ، سپس روى تمايلات شديد خديجه راضى شد ؛ بىاساس است .\r\n( 2 ) . ثم إنّ ابن أخي هذا محمد بن عبد اللّه صلى اللّه عليه و آله و سلّم لا يوازن برجل من قريش إلّا رجح به ، و لا يقاس بأحد منهم ، إلّا عظم منه ، و إن كان في المال مقلّا فإن المال ، ظلّ زائل . . . . « مناقب ، ج 1 ، ص 30 ، بحار الانوار ، ج 16 ، ص 16 » .\r\n","page_name":" 193 ","page_number":193},
  {"content":"\r\n\r\nچون خطبهء ابو طالب ، مبنى بر معرفى قريش و خاندان هاشم بود ، در برابر آن « ورقة بن نوفل بن اسد » كه از بستگان خديجه بود ، ضمن خطابه‌اى گفت : كسى از قريش منكر فضل شما نيست ، ما از صميم دل مىخواهيم دست به ريسمان شرافت شما بزنيم . « 1 »\r\nعقد نكاح جارى شد و مهريه چهارصد دينار معين شد . و بعضى گفته‌اند كه مهريه بيست شتر بوده است .\r\n\r\nسن خديجه\r\nمعروف اين است كه خديجه هنگام ازدواج 40 ساله بود و 15 سال پيش از عام الفيل ، به دنيا آمده است ، ولى بعضى كمتر از اين نيز نوشته‌اند . وى قبلا دو شوهر كرده بود ، به نام‌هاى « عتيق بن عائذ » و « ابو هالة مالك بن نباش التميمي » كه با مرگ رشتهء زندگى هر كدام پاشيده شده بود .\r\n\r\n\r\n","description":"","footnote":"\r\n( 1 ) . معروف اين است كه : « ورقه » ، عموى « خديجه » بود . ولى اين مطلب ، جاى بحث و بررسى است ، زيرا « خديجه » ، دختر « خويلد » فرزند « اسد » است ، ولى « ورقه » فرزند « نوفل » فرزند « اسد » است . بنابراين ، هر دو عموزاده خواهند بود نه عمو و برادرزاده .\r\n","page_name":" 194 ","page_number":194},
  {"content":"\r\n\r\n\r\nاز ازدواج تا بعثت\r\nحسّاس‌ترين دورهء زندگانى انسان ، دوران جوانى او است ، زيرا در اين هنگام غرايز جنسى ، به حدّ تكامل مىرسد . نفس هوس‌باز ، هر دم هوسى در سر مىپروراند .\r\nطوفان شهوات ، فضاى عقل انسانى را تيره و تار مىسازد . پايه‌هاى حكومت غرايز مادى محكم‌تر و در نتيجه چراغ خرد كم‌فروغ‌تر مىگردد . شب و روز ، وقت و بىوقت ، كاخ بزرگى از آمال در برابر ديدگان جوان مجسم مىشود .\r\nانسان ، در چنين حالتى اگر ثروتى نيز در اختيار داشته باشد ؛ زندگانى به صورت يك موضوع خطرناك درمىآيد : از يك طرف ، غرايز حيوانى و صحت مزاج ، از طرف ديگر امكانات مادى و درآمدهاى سرشار ، دست به دست هم مىدهند و در نتيجه برنامهء زندگانى او را بىخبرى از آينده ، غرق در شهوات و اشباع تمايلات تشكيل مىدهد .\r\nمربيان انديشور ، اين دوران را مرز سعادت و شقاوت مىنامند و كمتر جوانى موفق مىشود كه براى خود خط سير معقول تعيين كند و به اميد تحصيل ملكات فاضله و روحيات پاك ، راهى را برگزيند كه او را از هرگونه خطر مصون بدارد .\r\nخويشتن‌دارى در چنين موقع بسيار كار مشكلى است و هرگاه چنين فردى تربيت خانوادگى صحيح نداشته باشد ، بايد در انتظار سرنوشت شوم زندگى او نشست .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nدوران جوانى پيامبر گرامى صلى اللّه عليه و آله و سلّم\r\nبىشك ، جوان قريش ، شجاع و دلير ، نيرومند و تندرست و صحيح و سالم بود ؛ زيرا در محيط آزاد و دور از غوغاى زندگى پرورش يافته بود و خانواده‌اى كه در ميان آن‌ها ديده به جهان گشود ، همگى عنصر شهامت و شجاعت بودند . ثروتى ، مانند ثروت خديجه در اختيار داشت و وسايل خوش‌گذرانى از هر جهت برايش آماده بود ، ولى بايد ديد كه او از اين امكانات مادى چگونه استفاده كرد ؟ آيا بساط عيش و عشرت پهن كرد و مانند بسيارى از جوانان ، در فكر اشباع غرايز خود برآمد ؟ يا با اين وسايل و امكانات ، برنامهء ديگرى برگزيد كه از سراسر آن دورنماى زندگى پر از معنويت او هويدا بود ؟ تاريخ گواهى مىدهد كه او بسان مردان عاقل و كارآزموده زندگى مىكرد .\r\nهميشه از خوش‌گذرانى و بىخبرى گريزان بود . پيوسته بر سيما ، آثار تفكر و تدبر داشت و براى دورى از فساد اجتماع ، گاهى مدت‌ها در دامنهء كوه‌ها ، ميان غار ، بساط زندگى را پهن مىكرد و در آثار قدرت و صنع وجود به مطالعه مىپرداخت .\r\n\r\nعواطف جوانى او\r\nدر بازار مكّه واقعه‌اى رخ داد كه عواطف انسانى او را جريحه‌دار ساخت .\r\nقماربازى را ديد كه مشغول قمار است . وى از بدى بخت ، شتر خود را باخت ، خانه مسكونى خود را باخت ، كار به جايى رسيد كه ده سال از زندگى خود را نيز از دست داد . مشاهدهء اين واقعه ، چنان جوان قريش را متأثر ساخت كه نتوانست همان روز در شهر مكّه بماند ، بلكه به كوه‌هاى اطراف پناه برد و پس از پاسى از شب به خانه بازگشت . او به راستى ، از ديدن اين نوع مناظر غم‌انگيز و رقّت‌بار ، متأثر مىگشت و از كمى عقل و شعور اين طبقهء گمراه ، در شگفت مىماند .\r\nخانهء خديجه ، پيش از ازدواج با محمد صلى اللّه عليه و آله و سلّم كعبهء آمال و خانه اميد مردم بينوا بود .\r\nپس از آن‌كه با جوان قريش ازدواج نمود ، كوچك‌ترين تغييرى در وضع خانه و بذل و\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nبخشش همسر خود نداد .\r\nدر مواقع قحطى و كم‌بارانى ، گاهى مادر رضاعى او حليمه به ديدار فرزند خود مىآمد . رسول گرامى عباى خود را زير پاى او پهن مىكرد و به ياد عواطف مادر خود و آن زندگى ساده مىافتاد و سخنانش را گوش مىداد و موقع رفتن آنچه در توان داشت به مادر خود كمك مىكرد . « 1 »\r\n\r\nفرزندان او از خديجه\r\nوجود فرزند ، پيوند زناشويى را محكم‌تر مىسازد و شبستان زندگى را پرفروغ‌تر و به آن جلوهء خاصى مىبخشد . همسر جوان قريش ، براى او شش فرزند آورد : دو پسر كه بزرگ‌تر آن‌ها « قاسم » بود ، سپس « عبد اللّه » كه به آنان « طاهر » و « طيب » مىگفتند و چهار نفر از آنان كه دختر بود . ابن هشام مىنويسد : بزرگ‌ترين دختر او « رقيه » بعد « زينب » و « ام كلثوم » و « فاطمه » بود . همهء فرزندان ذكور او ، پيش از بعثت به درود زندگى گفتند ؛ ولى دختران ، دوران نبوت او را درك كردند . « 2 »\r\nخويشتن‌دارى پيامبر ، در برابر حوادث زبان زد همه بود . با اين حال ، در مرگ فرزندان خود ، گاهى تأثرات دلش ، به صورت قطرات اشك از گوشهء چشمانش به روى گونه‌هايش مىغلتيد . مراتب تأثر او در مرگ ابراهيم - كه مادر او « ماريه » بود - بيشتر بود ، در حالى كه دلش مىسوخت ، ولى با زبان ، به سپاسگزارى خدا مشغول بود . حتى عربى از روى جهل و نادانى به مبانى اسلام ، به گريه كردنش اعتراض نمود .\r\nپيامبر فرمود : چنين گريه‌اى رحمت است . آن‌گاه افزود : « و من لا يرحم لا يرحم « 3 » ؛ كسى كه رحم نكند ، به او رحم نمىشود » .\r\n\r\n\r\n","description":"","footnote":"\r\n( 1 ) . سيرهء حلبى ، ج 1 ، ص 103 .\r\n( 2 ) . مناقب ابن شهر آشوب ، ج 1 ، ص 140 ؛ قرب الاسناد ، 6 و 7 ؛ الخصال ، ج 2 ، ص 37 و بحار الانوار ، ج 22 ، ص 151 - 152 . بعضى ، فرزندان ذكور پيامبر را بيش از دو تا مىدانند . « ر . ك : تاريخ طبرى ، ج 2 ، ص 35 و بحار الانوار ، ج 22 ، ص 166 » .\r\n( 3 ) . امالى شيخ ، ص 247 .\r\n","page_name":" 197 ","page_number":197},
  {"content":"\r\n\r\n\r\nحدس بىاساس\r\nدكتر هيكل « 1 » ، مىنويسد : بدون ترديد خديجه در موقع مرگ هر يك از آن‌ها متوجه بت‌ها شده و از آن‌ها مىپرسيد كه چرا خدايان ، وى را مشمول مرحمت خود نمىسازند .\r\nگفتار مزبور ، كوچك‌ترين سند تاريخى ندارد و حدسى بيش نيست و منشأ آن اين است كه در زمان او اكثر مردم بت‌پرست بودند ؛ پس ناچار خديجه هم هم‌رنگ آن‌ها بوده است .\r\nدر صورتى كه رسول خدا از آغاز جوانى ، از بت‌پرستى متنفر بود و در سفرى كه به شام كرد اين مطلب روشن‌تر گشت ، زيرا هنگامى كه با يك بازرگان اختلاف حساب پيدا كردند ، طرف مخالف به لات و عزّى سوگند خورد . رسول خدا فرمود : « به لات و عزى سوگند مخور ، زيرا هيچ سخن براى من سنگين‌تر از اين سوگند نيست . »\r\nبا اين حال آيا مىتوان گفت : زنى مانند خديجه كه در علاقه و مهرش به محمد ترديدى نيست ، در مرگ فرزندانش دست به دامن بتان - كه مبغوض‌ترين موجود پيش شوهر او بودند - مىشد ؟ علاوه بر اين ، تمايلات و علت ازدواج او با محمد صلى اللّه عليه و آله و سلّم بيشتر روى ملكات و معنويات او بود ، زيرا شنيده بود كه او آخرين پيامبر است . با اين وضع ، چطور مىتوان احتمال داد كه او با اين عقيده شكايت را پيش بتان مىبرد ؟\r\n\r\nپسر خواندهء پيامبر\r\nپيامبر گرامى ، زيد بن حارثه را در كنار حجر اسماعيل پسر خود خواند : « زيد » كسى بود كه راهزنان عرب ، او را از مرزهاى شام ربوده و در بازار مكّه به يكى از خويشاوندان خديجه ، به نام « حكيم بن حزام » فروخته بودند . از اين رو ، چندان روشن\r\n\r\n\r\n","description":"","footnote":"\r\n( 1 ) . حياة محمد ، ص 128 .\r\n","page_name":" 198 ","page_number":198},
  {"content":"\r\n\r\nنيست كه بعدا خديجه ، چگونه او را خريده است .\r\nمؤلف حياة محمد مىگويد : پيامبر از مرگ فرزندان خود بسيار متأثر بود و براى آرامش خود از خديجه درخواست كرد كه او را بخرد . سپس رسول خدا او را آزاد كرد و به فرزندى برگزيد . « 1 »\r\nولى بيشتر مىگويند : « حكيم بن مزاحم » وى را براى عمه‌اش « خديجه » خريد و به هنگام ازدواج با پيامبر ، خديجه او را به حضرتش بخشيد . وى از هر نظر ، جوان پاك و باهوشى بود ، لذا مورد مهر رسول گرامى قرار گرفت و خديجه نيز او را به پيامبر بخشيد . پس از مدتى ، پدر « زيد » پرسان پرسان ، جاى فرزند خود را به دست آورد و از پيامبر خواست كه اجازه دهد او با پدر خود به سرزمين خويش بازگردد . پيامبر او را در رفتن به سرزمين خود و ماندن در « مكّه » مخيّر نمود . مهر و عواطف رسول خدا سبب شد كه زيد محضر پيامبر را ترجيح دهد و پيش او بماند . روى اين جهت ، حضرت او را آزاد كرده و پسر خود نيز خواند و براى او « زينب » دختر جحش را گرفت . « 2 »\r\n\r\nآغاز اختلاف ميان بت‌پرستان\r\nبعثت پيامبر گرامى اختلاف عميقى ميان قريش پديد آورد ، ولى نشانه‌هاى اختلاف از ديرزمانى ريخته شده بود . پيش از بعثت ، عده‌اى تنفر و انزجار خود را به كيش عرب ابراز داشتند و پيوسته در گوشه و كنار سخن از ظهور پيامبر عربى در ميان بود كه به همين زودى طلوع مىكند و آيين يكتاپرستى را زنده مىكند . جامعهء يهود مىگفتند : ما پيرو آيين او خواهيم شد ، زيرا شالودهء آيين ما با آيين وى يكى است . با نيروى او تمام بتان را شكسته و كاخ بت‌پرستى را ويران خواهيم ساخت .\r\n\r\n\r\n","description":"","footnote":"\r\n( 1 ) . حياة محمد ، ص 203 .\r\n( 2 ) . الاصابة ، ج 1 ، ص 545 و اسد الغابه ، ج 2 ، ص 224 .\r\n","page_name":" 199 ","page_number":199},
  {"content":"\r\n\r\nابن هشام « 1 » مىنويسد : رجال يهود ، جامعهء عرب بت‌پرست را با نزديك شدن ظهور پيامبر عربى - كه كاخ بت‌پرستى را ويران خواهد نمود - تهديد مىكردند . اين سخن‌ها ، دورنماى سپرى گشتن دوران بت‌پرستى را در نظر آنان مجسم مىساخت . تا آنجا كه برخى از قبايل بر اثر تبليغات قبلى يهود ، موقع دعوت پيامبر به اسلام گرويدند و يهود بر اثر عللى كه خواهد آمد ، در كفر خود باقى ماندند و آيه زير در اين باره است كه مىفرمايد :\r\nو چون كتاب آسمانى قرآن از نزد خدا براى هدايت آن‌ها آمد ، با وجودى كه كتاب [ تورات 
  ] ايشان را تصديق مىكرد و با آن‌كه خود آنان ، پيش از بعثت رسول انتظار پيروزى به واسطهء ظهور خاتم پيامبران بر كافران را داشتند ؛ آن‌گاه كه آمد و با مشخصات شناختند كه همان پيامبر موعود است ، باز كافر شدند و از نعمت وجود او ناسپاسى كردند كه خشم خدا بر گروه كافر باد . « 2 »\r\n\r\nپايه‌هاى بت‌پرستى مىلرزد\r\nدر يكى از اعياد « قريش » حادثهء غريبى اتفاق افتاد و در نظر افراد دقيق ، زنگ خطر انقراض حكومت بت‌پرستان به صدا درآمد .\r\nروزى كه بت‌پرستان دور بتى گرد آمده بودند و پيشانىها را در برابر آن به خاك مىساييدند ؛ چهار نفر از سران آنان كه به علم و دانش معروف بودند ، كردار آنان را نپسنديده ، در گوشه‌اى با هم سخن گفتند . از جملهء سخنان آنان اين بود كه قوم ما از طريق ابراهيم منحرف شدند ، اين سنگى كه گروه ما دور آن مىگردند ، نمىشنود ، نمىبيند و سود و ضررى نمىرساند . « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 225 .\r\n( 2 ) .  وَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  « بقره ( 2 ) آيه 89 » .\r\n( 3 ) . ما حجر نطوف به لا يسمع و لا يبصر و لا يضر و لا ينفع ! « سيرهء ابن هشام ، ج 1 ، ص 222 - 223 » .\r\n","page_name":" 200 ","page_number":200},
  {"content":"\r\n\r\nاين چهار نفر عبارت بودند از : 1 . « ورقة بن نوفل » كه پس از مطالعات زياد در جرگهء نصارى درآمد و اطلاعات فراوانى در كتاب‌هاى عهدين به دست آورد .\r\n2 . « عبد اللّه بن جحش » كه پس از ظهور اسلام ، ايمان آورد و با مسلمانان به حبشه رفت . 3 . « عثمان بن حويرث » كه دربار روم را پيش گرفت و پيرو مسيحيان گشت .\r\n4 . « زيد بن عمرو بن نفيل » كه پس از مطالعات زياد ، دين ابراهيم را انتخاب نمود .\r\nظهور چنين پرخاش‌گرى بر آيين بت‌پرستى ، دليل بر اين نيست كه دعوت پيامبر گرامى به دنبال دعوت اين گروه بوده است ، زيرا چنين تحليلى از بعثت پيامبر ، نتيجهء ناآگاهى تحليل‌گر از محتويات آيين اسلام است .\r\nاين پرخاش‌گرى ، جز ترك بت‌پرستى و گرايش به خداپرستى ، چيز ديگرى نبود و محتوايى بيش از اين نداشت . در اين صورت ، چگونه مىتوان دعوت جهانى پيامبر اسلام را كه با جهانى از معارف و احكام طلوع كرد ، واكنش چنين پرخاش‌گرى دانست .\r\nموقع بعثت پيامبر اسلام ، آيين « حنيف » - كه همان روش و سنت ابراهيم است - در حجاز به كلى برچيده نشده بود و كم و بيش در اطراف و اكناف حنيفانى بودند . البتّه نه به آن معنا كه بتوانند در مجامع عمومى تظاهر كنند و يا انقلابى را رهبرى كنند و يا افرادى را تحت تربيت قرار دهند و يا الهام‌بخش تعاليم شخصيّتى مانند حضرت محمد صلى اللّه عليه و آله و سلّم گردند .\r\nاز اين گروه جز اعتقاد به خداى يگانه و اعتقاد به معاد و احيانا يكى دو برنامه اخلاقى ، چيزى نقل نشده است ؛ تازه معلوم نيست اشعارى توحيدى كه از آنان نقل شده است ، به راستى مربوط به خود آنان باشد ، هر چند نمىتوان آن را نفى كرد . « 1 »\r\nآيا با اين وضع مىشود فرهنگ عظيم اسلامى و اصول و معارف عقلى و قوانين و\r\n\r\n\r\n","description":"","footnote":"\r\n( 1 ) . ابن هشام ، در سيرهء خود ج 1 ، ص 226 - 228 ، اشعار توحيدى اين گروه را نقل كرده است ؛ كه آغاز اشعار « زيد بن عمرو » چنين است :\r\n أربّا واحدا أم ألف ربّ * أدين إذا تقسمت الأمور \r\n","page_name":" 201 ","page_number":201},
  {"content":"\r\n\r\nتشريع گستردهء آن و نيز نظام اخلاقى و سياسى و اقتصادى اسلام را ، معلول دنباله‌روى از آن چند نفر حنيف خداپرست دانست كه در اطراف حجاز متفرق بودند و اگر سخن مىگفتند ، جز از خدا و قيامت و دو نكتهء اخلاقى تجاوز نمىكردند .\r\n\r\nپردهء ديگر از ضعف « قريش »\r\nهنوز بيش از 35 سال از عمر محمد صلى اللّه عليه و آله و سلّم نگذشته بود كه با اختلاف بزرگ قريش روبه‌رو گرديد . رفع اين خصومت به دست با كفايت او صورت گرفت . اين حادثه مىرساند كه جوان قريش ، تا چه اندازه مورد احترام آنان بود و همگى به امانت و درست‌كارى او ايمان داشتند .\r\nحادثه از اين قرار است كه سيل مهيب وحشتناكى ، از كوه‌هاى بلند مكّه به سوى خانهء خدا سرازير گشت . در نتيجه ، هيچ‌يك از خانه‌هاى شهر مكّه ، حتى كعبه از صدمهء آن مصون نماند و شكاف‌هاى فراوانى در جدار كعبه پديد آمد . قريش تصميم گرفتند كه خانهء خدا را تعمير كنند ، ولى از خراب كردن آن مىترسيدند . « وليد بن مغيره » نخستين كسى بود كه كلنگ به دست گرفت و دو ركن كعبه را خراب كرد . بيم و هراس سراسر تن او را فراگرفته بود ؛ مردم مكّه در انتظار حادثه‌اى بودند ، ولى چون ديدند كه وليد بن مغيره ، مورد خشم بت‌ها قرار نگرفت ، مطمئن شدند كه كردار و عمل او مورد رضايت بتان است . از اين‌رو ، همگى در خراب كردن آن شركت كردند . اتفاقا همان روز ، يك كشتى كه از مصر مىآمد و متعلق به يك بازرگان رومى بود ، در نزديكى مكّه ( جده ) در نتيجهء طوفان شكست . « قريش » از جريان آگاه شدند . چند نفر را به جدّه فرستادند ، تا تخته‌هاى كشتى را براى ساختمان كعبه بخرند و كارهاى نجارى كعبه را به يك نجّار قبطى كه در مكّه سكونت داشت ، واگذار كنند .\r\nديوار كعبه به اندازهء قامت انسان رسيد . وقت آن بود كه « حجر الاسود » را به جاى خود نصب كنند . در اين هنگام ، اختلاف در ميان رؤساى قبايل درگرفت و قبيلهء « بنى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nعبد الدار » و « بنى عدى » پيمان بستند كه نگذارند اين افتخار نصيب ديگران شود .\r\nبراى تحكيم پيمان ، ظرفى پر از خون كردند و دست‌هاى خود را در آن فرو بردند .\r\nروى اين پيشامد كار بنّايى پنج شبانه روز تعطيل شد . كار قريش به جاى باريك رسيد ، دسته‌هاى مختلفى از « قريش » در مسجد الحرام گرد آمدند و در انتظار حادثهء خونينى بودند . بالاخره ، پيرمرد سال‌خورده‌اى از قريش ، به نام « ابو امية بن مغيرهء مخزومى » رؤساى قريش را جمع كرد و گفت : نخستين كسى را كه از در صفا ( و در بعضى از تواريخ باب السلام ) وارد شود ، او را به حكميت بپذيريد ؛ همگى قبول كردند . ناگهان ( جوان قريش ) از آن در وارد مسجد شد . همگى گفتند : اين همان « محمد امين » است و ما به حكميّت او راضى هستيم . « 1 »\r\nرسول گرامى صلى اللّه عليه و آله و سلّم براى فصل خصومت دستور داد : پارچه‌اى آوردند ، با دست خود « حجر الاسود » را در ميان آن گذاشت . سپس فرمود : هر يك از رؤساى چهارگانهء مكّه ، يك گوشهء آن را بگيرد . هنگامى كه « حجر » را به نزديك ركن بردند ؛ امين قريش با دست مبارك ، سنگ را در جاى خود نصب كرد و بدين طريق به مشاجرات قريش - كه چيزى نمانده بود حوادث خونينى به وجود آورد - پايان داد . « 2 »\r\n\r\n\r\n","description":"","footnote":"\r\n( 1 ) . هذا الأمين رضينا و هذا محمد !\r\n( 2 ) . هبيرة بن وهب مخزومى طى قصيده‌اى جريان را به شعر درآورد و گفت :\r\n رضينا و قلنا : العدل أوّل طالع * يجيء من البطحاء من غير موعد \r\n ففاجأنا هذا الأمين محمد * فقلنا : رضينا بالأمين محمد \r\n بخير قريش كلّها أمس شيمة * و في اليوم مع ما يحدث الله في غد \r\n فجاء بأمر لم ير الناس مثله * أعمّ و أرضى في العواقب و البد \r\n و تلك يد منه علينا عظيمة * يروب لها هذا الرمان و يعتدى \r\nسيرهء ابن هشام ، ج 1 ، ص 212 - 232 ، كافى ، ج 4 ، ص 217 ، جالب اينجا است كه هنگام تجديد بناى كعبه ، اعلان كردند كه : لا تدخلوا في بنيانها من كسبكم إلّا طيبا ، و لا تدخلوا فيها مهر بغي و لا بيع ربا ، و لا مظلمة أحد من الناس :\r\nدر تجديد ساختمان كعبه ، از مال طيب و حلال خود خرج كنيد . پول‌هايى كه از طريق اعمال ناشايست ، يا ربا و يا ظلم و ستم به دست آورده‌ايد ، در اين راه خرج نكنيد . به طور مسلم اين مطالب ، همان رسوبى از تعاليم انبيا بوده كه در ميان آنان باقى مانده بود .\r\n","page_name":" 203 ","page_number":203},
  {"content":"\r\n\r\n\r\nامين قريش على عليه السّلام را به خانهء خود مىبرد\r\nدر يكى از سال‌ها كه قحطى و كم آبى ، مكّه و نواحى آن را در برگرفته بود ؛ رسول گرامى تصميم گرفت كه به عموى بزرگوار خود ابو طالب كمك كند و هزينهء زندگى او را پايين آورد . از اين رو ، با عموى ديگر خود به نام « عباس » موضوع را در ميان گذاشت . قرار شد هر كدام ، يكى از فرزندان ابو طالب را به خانه خود ببرند : رسول گرامى ، على عليه السّلام را و عباس « جعفر » را به خانهء خود بردند .\r\nابو الفرج اصفهانى ، مورّخ معروف مىنويسد : عباس ، طالب را و حمزه ، جعفر را و رسول خدا على عليه السّلام را ، به خانه‌هاى خود بردند . آن‌گاه رسول خدا گفت : من همان را برگزيدم كه خدا او را برايم برگزيده است . « 1 »\r\nاگر چه ظاهر جريان اين بود كه به زندگى ابو طالب در سال قحطى كمك كند ، ولى هدف نهايى چيز ديگرى بود و آن اينكه على عليه السّلام در دامان پيامبر تربيت و پرورش پيدا كند و از اخلاق كريمهء او پيروى نمايد .\r\nامير مؤمنان ، در نهج البلاغه در اين مورد مىفرمايد :\r\nهمهء شما از موقعيت و نزديكى من با رسول گرامى آگاهيد . او مرا در آغوش خود بزرگ كرد و من خردسالى بودم كه مرا به سينه خود مىچسباند و رختخواب مرا در كنار خود پهن مىكرد . من بوى خوش آن حضرت را استشمام مىكردم و هر روز از اخلاق او چيزى مىآموختم . « 2 »\r\n\r\nآيين او پيش از بعثت\r\nاو از لحظه‌اى كه از مادر متولد شد ، تا روزى كه به خاك سپرده شد ، جز خداى يكتا را نپرستيد . سرپرستان او مانند « عبد المطلب » و « ابو طالب » همگى موحد و\r\n\r\n\r\n","description":"","footnote":"\r\n( 1 ) . مقاتل الطالبيين ، ص 26 و سيرهء ابن هشام ، ج 1 ، ص 236 .\r\n( 2 ) . نهج البلاغه ، خطبهء 190 .\r\n","page_name":" 204 ","page_number":204},
  {"content":"\r\n\r\nخداپرست بودند . به ياد داريد كه در موقع حمله سپاه پيل ، عبد المطلب حلقهء كعبه را به دست گرفت و با خداى خود ، بسان يك موحد به مناجات پرداخت و گفت : خدايا جز تو به كسى اميدوار نيستم . . .\r\nهمچنين ، ابو طالب در مواقع قحطى و خشك‌سالى ، برادرزادهء خود را به مصلا مىبرد و خدا را به مقام او سوگند مىداد و باران مىطلبيد و در اين مورد اشعار معروفى دارد كه در كتاب‌هاى تاريخ وارد شده است . حتّى پيامبر ، خود هنگام مذاكره با بحيرا راهب « بصرى » تنفر خود را به بت‌هاى معروف عرب اظهار كرد . آنجا كه راهب ، رو به او كرد و گفت : تو را سوگند مىدهم به حقّ « لات و عزّى » مرا از آنچه كه مىپرسم ، پاسخ‌گو . رسول گرامى بر او پرخاش كرد و گفت : هرگز مرا به « لات و عزّى » سوگند مده . چيزى در جهان نزد من مانند پرستش آن دو مبغوض نيست . آن‌گاه راهب گفت : تو را به خدا سوگند مىدهم از آنچه كه من سؤال مىكنم مرا آگاه كن . رسول گرامى فرمود : آنچه مىخواهى بپرس . « 1 »\r\nهمهء اين‌ها گواهى مىدهد كه رسول گرامى و پسران خاندان عبد المطلب ، همگى خداپرست و موحد بوده‌اند و بهترين گواه بر يكتاپرستى او ، همان اعتكاف او قبل از بعثت در غار « حراء » است . سيره‌نويسان ، همگى اتفاق نظر دارند كه رسول گرامى ، سالى چند ماه در غار « حراء » به عبادت خدا مىپرداخت . امير مؤمنان در اين مورد مىفرمايد :\r\nو لقد كان يجاور في كلّ سنة بحراء . فأراه و لا يراه غيري « 2 » ؛ پيامبر در هر سال ، در كوه حرا اقامت مىگزيد ؛ من او را مىديدم و جز من كسى او را نمىديد .\r\nحتّى روزى را كه او به رسالت الهى مبعوث شد ، در خود غار مشغول عبادت بود .\r\nامير مؤمنان دربارهء اين بخش از زندگى پيامبر چنين مىفرمايد :\r\nاز روزى كه پيامبر از شير بازگرفته شد ، خداوند بزرگ‌ترين فرشته را براى تربيت او\r\n\r\n\r\n","description":"","footnote":"\r\n( 1 ) . تاريخ الخميس ، ج 1 ، ص 258 .\r\n( 2 ) . نهج البلاغه عبده ، خطبهء 190 و فيض الاسلام ، ص 775 .\r\n","page_name":" 205 ","page_number":205},
  {"content":"\r\n\r\nگماشت و آن فرشته شب‌ها و روزها بزرگوارىها و خوىهاى نيك را به او مىآموخت . « 1 »\r\nبنابراين ، تربيت يافته چنين خانواده‌اى ، كسى كه از دوران پس از شيرخوارگى ، تحت تربيت بزرگ‌ترين فرشتهء جهان قرار گيرد ، حتما بايد موحد بوده و لحظه‌اى از جاده توحيد كنار نرود .\r\nدر اين مورد حرفى نيست . سخن اينجا است كه او در اين دوران ، يعنى پيش از بعثت بر چه آيينى از آيين‌هاى آسمانى عمل مىكرد . آيا بر آيين ابراهيم عمل مىنمود يا بر شريعت حضرت مسيح يا بر شريعت خود ؟ در اينجا نظريه‌هاى مختلف و گوناگونى هست كه بحث در خصوص آن‌ها مايهء گستردگى سخن مىگردد . « 2 »\r\n\r\nمقايسه آن حضرت با حضرت مسيح\r\nبىشك پيامبر آخر الزمان ، از هر نظر بر پيامبران گذشته برترى دارد و قرآن دربارهء برخى از پيامبران با صراحت مىفرمايد كه بعضى از آنان در دوران كودكى و صباوت ، به مقام نبوت نائل گرديده و كتاب براى آن‌ها فرو فرستاده شده است ؛ مثلا قرآن ، دربارهء « يحيى » چنين مىفرمايد :\r\nاى يحيى ، با نيروى [ يزدانى 
  ] كتاب را بگير و در حال كودكى به او حكم داديم . « 3 »\r\nآن‌گاه كه « عيسى بن مريم » در گهواره بود ؛ سران « بنى اسرائيل » مادر او را تحت فشار قرار داده و از او خواستند كه بگويد چگونه داراى فرزند شده است . مريم ، مردم\r\n\r\n\r\n","description":"","footnote":"\r\n( 1 ) . همان .\r\n( 2 ) . كسانى كه بخواهند دربارهء آيين رسول گرامى پيش از بعثت مطالعه و تحقيق كنند ، به كتاب‌هاى زير مراجعه بفرمايند :\r\nالف ) الذّريعة ، سيد مرتضى علم الهدى .\r\nب ) العدّة ، محمد بن حسن طوسى .\r\nج ) بحار الانوار ، ج 18 ، ص 271 - 281 .\r\n( 3 ) .  يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا  « مريم ( 19 ) آيه 12 ) .\r\n","page_name":" 206 ","page_number":206},
  {"content":"\r\n\r\nرا متوجه گهواره كرد . كه پاسخ پرسش خود را از او دريابند . « عيسى » با كمال فصاحت و متانت آنان را با جمله‌هاى زير مخاطب ساخت :\r\nمن بندهء خدايم ، كتاب به من داده و مرا از پيامبران قرار داده است و هركجا باشم مرا با بركت ساخته و تا زنده‌ام ، نماز و زكات را به من سفارش كرده است . « 1 »\r\nفرزند « مريم » اصول و فروع دين خود را در دوران كودكى و شيرخوارگى براى ما مردم روشن مىكند و بندگى و پيروى خود را از آيين خداپرستى ، به رخ مردم مىكشد .\r\nحالا ما وجدان شما را گواه مىگيريم ؛ جايى كه « يحيى » و « عيسى » - عليهما السلام - از دوران صباوت و شيرخوارگى ، از صميم دل مؤمن باشند و حقيقت فطرت را بر زبان جارى سازند ، در اين صورت مىتوان گفت : يگانه رهبر جهانيان ، شريف‌ترين مردم جهان ، تا چهل سالگى داراى ايمان نبوده ، با اينكه او هنگام نزول « وحى » در كوه « حرا » مشغول راز و نياز بوده است .\r\n\r\n\r\n","description":"","footnote":"\r\n( 1 ) .   إِنِّي عَبْدُ اللَّهِ آتانِيَ الْكِتابَ . وَ جَعَلَنِي نَبِيًّا ، وَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا   « مريم ( 19 ) آيه 30 - 31 » .\r\n","page_name":" 207 ","page_number":207},
  {"content":"\r\n\r\n\r\nنخستين جلوهء حقيقت\r\nتاريخ واقعى اسلام ، از روزى آغاز مىگردد كه پيامبر گرامى به رسالت مبعوث شد و آن حوادثى به دنبال داشت . روزى كه رسول گرامى صلى اللّه عليه و آله و سلّم براى هدايت مردم برانگيخته شد و از طريق فرشتهء وحى ، نداى « إنّك لرسول اللّه ! » در گوش او طنين انداخت ، وظيفهء سنگينى بر عهده گرفت . وظيفهء خطيرى كه پيامبران ديگر نيز بر عهده داشتند . آن روز ، خطّمشى « امين قريش » روشن‌تر و هدف او واضح‌تر شد . ما پيش از تشريح نخستين حوادث بعثت ، لازم است دربارهء لزوم بعثت پيامبران و نقش پيامبران در اصلاح اجتماع توضيحاتى بدهيم :\r\nخداى جهان ابزار ترقى و تكامل هر موجودى را در نهاد آن گذاشته و آن را به منظور پيمودن راه‌هاى تكامل با وسايل گوناگونى مجهز كرده است . نهال كوچكى را در نظر بگيريد ؛ عوامل زيادى براى تكامل آن در تكاپو است . ريشه‌هاى نهال حد اكثر فعاليّت خود را به منظور رسانيدن مواد غذايى به كار انداخته و پاسخ نيازمندىهاى آن را مىدهند و عروق و ريشه‌ها و كانال‌هاى گوناگون به طور عادلانه ، شيرهء زمين را به تمام شاخه‌ها و برگ‌ها مىرسانند .\r\nساختمان گلى را ملاحظه كنيد كه از بقيهء نباتات ، حيرت‌انگيزتر است ؛ كاسهء گل وظيفه خود را كه همان پوشانيدن سطح غنچه‌ها و حفظ گل برگ‌ها و جام گل است ، انجام مىدهد . همچنين ، بقيهء دستگاه‌هاى گل كه همهءشان وظيفهء پرورش يك موجود\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nزنده را بر عهده دارند ، به نحو احسن انجام وظيفه مىكنند . اگر كمى قدم فراتر نهيد و دستگاه شگفت‌انگيز عالم جانداران را در نظر بگيريد ، خواهيد ديد كه با عواملى مجهز گرديده كه آن را به سرحد كمال مىرساند .\r\nهرگاه ما بخواهيم اين موضوع را در قالب مسائل علمى بريزيم ، بايد گفت :\r\n« هدايت تكوينى » كه نعمت و فضل عمومى دستگاه آفرينش است ، شامل حال تمام موجودات جهان اعم از نبات ، حيوان و انسان است . قرآن ، اين راهنمايى تكوينى را جملهء  الَّذِي أَعْطى كُلَّ شَيْءٍ خَلْقَهُ ثُمَّ هَدى  ؛ هر موجودى را آفريده و راه زندگى را به او آموخت ، بيان كرده و مىرساند كه تمام موجودات جهان ، از « اتم » تا كهكشان از اين فيض عمومى بهره‌مند مىباشند و خداوند پس از تقدير و اندازه‌گيرى موجود ، راه تكامل و پرورش را نشان داده و عواملى را براى تربيت و پيش روى هر يك به كار برده است . اين همان « هدايت عمومى تكوينى » است كه بدون استثنا در جهان خلقت حكم فرما است .\r\nآيا همين هدايت فطرى و تكوينى براى موجودى مثل انسان - كه گل سرسبد موجودات است - كافى مىباشد ؟ به طور مسلم ، چنين نيست ؟ زيرا انسان غير از زندگى مادى ، زندگانى ديگرى دارد كه اساس حيات واقعى او را تشكيل مىدهد ؛ هرگاه انسان مانند جهان نباتات و حيوانات فقط يك زندگانى مادى و خشكى داشته باشد ، عوامل مادى براى تكامل او كافى است . در صورتى كه انسان ، دو نوع زندگانى دارد كه تكامل هر دو ، رمز سعادت و تعالى اوست .\r\nانسان سادهء نخستين غارنشين پاك فطرت كه كوچك‌ترين انحرافى در خلقت او رخ نداده بود ، به اندازهء انسان اجتماعى نياز به تربيت نداشت ، ولى هنگامى كه بشر گام فراتر نهاد و زندگى دسته جمعى آغاز كرد و فكر تعاون و همكارى در زندگىاش حكم فرما شد ؛ انحراف‌هايى - كه لازمه تصادمات و برخوردهاى اجتماعى است - در روح او پديد آمد و خوىهاى زشت و افكار غلط ، افكار فطرى را عوض كرده و اجتماع را از توازن و تعادل ، بيرون برد . اين انحراف‌ها ، خالق جهان را بر آن داشت كه\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبراى تنظيم برنامهء اجتماع و تقليل مفاسدى كه اثر مستقيم اجتماعى بودن انسان است ، مربيانى اعزام كند تا با مشعل فروزان « وحى » اجتماع را به راه راست - كه سعادت همه‌جانبهء آنان را تضمين مىنمايد - بكشانند .\r\nجاى گفت‌وگو نيست كه زندگى اجتماعى در عين سودمند بودن ، مفاسدى را نيز دربردارد و انحراف‌هاى فراوانى را به دنبال مىآورد . به همين دليل ، خداى بزرگ مربيانى را اعزام كرد كه در حد امكان از انحراف‌ها و كج‌روىها بكاهند و با تنظيم قوانين روشن ، چرخ‌هاى اجتماع را در يك مسير صحيح به راه اندازند . « 1 »\r\n\r\nنقش پيامبران در اصلاح اجتماع\r\nمعمولا چنين تصور مىشود كه پيامبران ، آموزگاران الهىاند كه براى تعليم و آموزش مردم برانگيخته شده‌اند . همان‌طور كه كودك در سير تحصيلى خود در دبستان ، دبيرستان ، دانشكده ، دانشگاه از آموزگاران ، دبيران و استادان مطالبى را فرا مىگيرد ؛ همچنين ، مردم در مكتب انبيا مسائلى را فرامىگيرند و به موازات تعاليم پيامبران ، اخلاق و روش‌هاى اجتماعى آنان رو به تكامل مىگذارد .\r\nاين سخن هر چند صحيح است ، ولى از جهتى مىتوان گفت كه پيامبران مربيان مردمند و وظيفهء اساسى آنان تربيت مردم است نه تعليم آنان و اساس شريعت آنان سخن تازه و ارمغان نوى نيست و هرگاه براى فطرت انحراف‌هايى پيش نيامده بود و پرده‌هاى جهل و نادانى ، روى آن سايه نيفكنده بود ، خلاصهء آيين الهى ، روشن مىگشت .\r\n\r\n\r\n","description":"","footnote":"\r\n( 1 ) . اين مطلب به طور روشن از آيهء زير استفاده مىشود :  كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ  ( بقره ( 2 ) آيه 212 ) : مردم يك گروه بودند پس خدا پيامبران را برانگيخت ، در حالى كه مژده دهنده و بيم رسان بودند و همراه آن‌ها كتاب فرستاد تا ميان مردم در آنچه كه در آن اختلاف دارند حكم كنند .\r\nبراى توضيح بيشتر دربارهء لزوم بعثت پيامبران آسمانى ، به كتاب رسالت جهانى پيامبران اثر نگارنده مراجع بفرماييد .\r\n","page_name":" 210 ","page_number":210},
  {"content":"\r\n\r\nالبته اساس اين سخن از پيشوايان بزرگ اسلام است . امير مؤمنان در نهج البلاغه دربارهء هدف پيامبران چنين مىفرمايد :\r\nاز ميان اولاد آدم پيامبرانى برگزيد و از آنان براى رساندن وحى و تبليغ رسالت عهد و پيمان گرفت [ آنان را فرستاد 
  ] تا آن پيمان فطرى را از مردم مطالبه كنند و نعمت فراموش شده را يادآورى نمايند و با تبليغ بر آنان اتمام حجت كنند و گوهرهاى عقولى كه در خزاين فطرتشان پنهان مانده است ، استخراج كنند . « 1 »\r\n\r\nيك مثال روشن\r\nبىشك ، وظيفهء پيامبران در تربيت و اصلاح روان مردم ، همان وظيفهء باغبان ، در تربيت يك نهال است ، يا مثل آنان در رهبرى ادراك‌هاى فطرى بشرى ، مثل مهندسى است كه از دل كوهسار معادن ذى قيمت را استخراج مىكند . توضيح اينكه : يك نهال كوچك از آغاز هسته‌بندى ، همه گونه استعداد ترقى و رشد و نمو را دارد . وقتى اين نهال با ريشه‌هاى توانا و با دستگاهى مختلف در هواى آزاد و نور كافى شروع به فعاليّت كرد ، جنب و جوشى در سراسر وجود آن پديد مىآيد . در اين موقع كار باغبان دو چيز است :\r\nيكى ، فراهم ساختن شرايط تقويت ريشه تا نيروهاى نهفته در درخت ظاهر گردد و ديگرى ، جلوگيرى از انحراف‌ها ؛ آن‌گاه كه قواى درونى بر خلاف سعادت آن قدم برداشت . روى اين اساس ، كار باغبان روياندن نيست ، بلكه مراقبت و فراهم نمودن شرايطى است تا درخت كمال باطنى خود را ابراز كند .\r\nآفريدگار جهان بشر را آفريد و نيروهاى گوناگون و غريزه‌هاى فراوانى در نهاد او به وديعت گذاشت . خميرهء او را با خداجويى و خداشناسى ، با حس حق خواهى و حقيقت‌جويى ، حس عدالت و دادگرى ، حس انصاف و مروت ، غريزه كار و\r\n\r\n\r\n","description":"","footnote":"\r\n( 1 ) . أخذ على الوحي ميثاقهم و على تبليغ الرّسالة أمانتهم . . . ليستأدوهم ميثاق فطرته ، و يذكروهم منسي نعمته ، و يحتجّوا عليهم بالتّبليغ ، و يثيروا لهم دفائن العقول - « نهج البلاغه ، خطبه 1 » .\r\n","page_name":" 211 ","page_number":211},
  {"content":"\r\n\r\nكوشش سرشت اين بذرهاى صالح و پاك در دل انسان شروع به رشد مىكند ، ولى خواه‌ناخواه زندگى اجتماعى در شجرهء وجود او ، انحراف‌هايى را پديد مىآورد ؛ مثلا غريزهء كار و كوشش ، به صورت حرص و طمع ، حب سعادت و بقا در لفافهء خودخواهى و جاه‌طلبى و نور توحيد و بندگى در لباس بت‌پرستى جلوه مىكند .\r\nدر چنين هنگامى ، مربيان الهى با نور وحى و برنامهء صحيحى شرايط رشد و نمو را فراهم مىسازند و انحراف‌ها و تجاوزهاى غرايز را تعديل مىكنند .\r\nامير مؤمنان در بخش پيش فرمود : « آفريدگار ، در آغاز آفرينش پيمانى به نام آفرينش يا ميثاق خلقت و فطرت گرفت » . مقصود از اين پيمان آفرينش چيست ؟ مقصود اين است : خداوندى كه غرايز مفيد را آفريد ، با آميختن سرشت انسان‌ها با ده‌ها اخلاق پسنديده ، از آن‌ها پيمان فطرى گرفت كه پيرو غرايز و اخلاقيات نيك باشند . اگر دادن چشم ، نوعى پيمان‌گيرى از انسان است كه در چاه نيفتد ، همچنين دادن حس خداشناسى ، دادگرى و . . . پيمان‌گيرى است كه خداشناس و دادگر شود . وظيفهء پيامبران اين است كه مردم را وادار كنند كه به پيمان خلقت عمل كنند و پرده‌هايى را كه احيانا به روى فطرت سايه مىافكند ، پاره كنند . از اين لحاظ مىگويند كه اساس شرايع آسمانى را امور فطرى تشكيل مىدهند .\r\nتو گويى كوهسار وجود انسان ، بسان كوهى است كه در دل آن سنگ‌هاى قيمتى و ذرات طلايى نهفته گرديده است . همچنان‌كه ، در نهاد انسانى فضايل ، علوم ، معارف و اخلاق به صورت گوناگونى نهفته شده است .\r\nوقتى پيامبران و متخصّصان روانى ، در كوهسار روان ما غور مىكنند ؛ در حالى كه مىدانند روان ما با يك سلسله صفات عالى ، روحيات و احساس‌هاى پاك ، عجين گرديده است ؛ با تعاليم و برنامه‌هاى خود ، او را به مقتضاى فطرت بازمىگردانند .\r\nاحكام فطرت و وجدان را براى او بازگو مىكنند و او را به صفات و شخصيتى كه در خود او نهفته است متوجه مىسازند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nامين قريش در كوه حراء\r\nكوه حراء ، در شمال « مكّه » قرار دارد . به فاصلهء نيم ساعت مىتوان به قلهء آن صعود كرد ، ظاهر اين كوه را تخته سنگ‌هاى سياهى تشكيل مىدهد و كوچك‌ترين آثار حيات در آن ديده نمىشود . در نقطهء شمالى آن ، غارى است كه انسان پس از عبور از ميان سنگ‌ها مىتواند به آن برسد كه ارتفاع آن به قدر قامت انسان است . قسمتى از داخل غار با نور خورشيد روشن مىشود و قسمت‌هاى ديگر آن در تاريكى دائمى فرو رفته است .\r\nهمين غار ، از آشناى صميمى خود ، شاهد حوادثى است كه امروز هم مردم به عشق استماع اين حوادث از زبان حال آن غار ، به سويش مىشتابند و با تحمل رنج‌هاى فراوان ، خود را به آستانهء آن مىرسانند كه از آن ، سرگذشت « وحى » و قسمتى از زندگى آن رهبر بزرگ جهان بشر را استفسار كنند . آن غار نيز با زبان حال خود مىگويد : اين نقطه عبادتگاه « عزيز قريش » است . او شب‌ها و روزها ، پيش از آن‌كه به مقام رسالت برسد ، در اينجا به سر مىبرد . وى ، اين محل دور از غوغا را براى عبادت و پرستش انتخاب كرده بود . تمام ماه رمضان‌ها را در اين نقطه مىگذراند و در غير اين ماه گاه بيگاهى به آنجا پناه مىبرد . حتى همسر عزيز او مىدانست كه هر موقع عزيز قريش به خانه نيايد ، به طور قطع در كوه « حراء » مشغول عبادت است ؛ هر موقع كسانى را دنبال او مىفرستاد ، او را در آنجا در حالت تفكر و عبادت پيدا مىنمودند .\r\nاو پيش از آن‌كه به مقام نبوت برسد ؛ دربارهء دو موضوع بيشتر فكر مىكرد :\r\nاول ، او در ملكوت زمين و آسمان به تفكر مىپرداخت . در سيماى هر موجودى نور خدا ، قدرت خدا و علم خدا را مىديد و از اين طريق روزنه‌هايى از غيب به روى خود مىگشود .\r\nدوم ، دربارهء وظيفهء سنگينى فكر مىكرد كه بر عهده وى گذاشته خواهد شد . اصلاح جامعهء در آن روز با آن فساد و انحطاط در نظر او كار محالى نبود ، ولى اجراى برنامه\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاصلاحى نيز خالى از رنج و مشقت نبود . از اين لحاظ ، فساد زندگى مكيان و عياشى « قريش » را مىديد و در نحوه اصلاح آنان در فكر فرو مىرفت .\r\nاز پرستش و خضوع مردم در برابر بتان بىروح و بىاراده متأثر بود و آثار ناراحتى در چهره او نمايان مىشد ، ولى از آنجا كه مأمور به بازگويى حقايق نبود ، از بازدارى مردم خوددارى مىفرمود .\r\n\r\nآغاز وحى\r\nفرشته‌اى از طرف خدا مأمور شد آياتى چند به عنوان طليعه و آغاز كتاب هدايت و سعادت ، براى « امين قريش » بخواند تا او را به كسوت نبوّت مفتخر سازد . آن فرشته ، همان « جبرئيل » و آن روز همان روز « مبعث » بود كه در آينده ، در اين خصوص گفت‌وگو خواهيم كرد .\r\nبىشك ، روبه‌رو شدن با فرشته ، آمادگى خاصى لازم دارد ؛ تا روح شخص بزرگ و نيرومند نباشد ، تاب تحمل بار نبوّت و ملاقات فرشته را نخواهد داشت . « امين قريش » اين آمادگى را با عبادت‌هاى طولانى ، تفكرهاى ممتد و عنايات الهى به دست آورده بود . به نقل بسيارى از سيره‌نويسان ، پيش از روز بعثت خواب‌ها و رؤياهايى مىديد كه مانند روز روشن داراى واقعيت بود . « 1 » پس از مدتى لذتبخش‌ترين زمان‌ها براى او ، ساعت خلوت و عبادت در حال تنهايى بود . او به همين حال به سر مىبرد ، تا اينكه در روز مخصوصى فرشته‌اى با لوحى فرود آمد و آن را در برابر او گرفت و به او گفت : « اقرأ » يعنى بخوان . او از آنجا كه أمّى و درس نخوانده بود ، پاسخ داد كه من توانايى خواندن ندارم . فرشتهء وحى او را سخت فشرد ، سپس درخواست خواندن كرد و همان جواب را شنيد ، فرشته بار ديگر ، او را به شدت فشار داد ، اين عمل سه بار تكرار شد و پس از فشار سوم ناگهان در خود احساس كرد مىتواند لوحى كه در\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، كتاب العلم ، ص 3 و بحار الانوار ، ج 18 ، ص 194 .\r\n","page_name":" 214 ","page_number":214},
  {"content":"\r\n\r\nدست فرشته است ، بخواند . در اين موقع آيات را كه در حقيقت ديباچهء كتاب سعادت بشر به شمار مىرود ، خواند .\r\nبخوان به نام پروردگارت كه جهان را آفريد ، كسى كه انسان را از خون بسته خلق كرد ، بخوان و پروردگار تو گرامى است ، آن‌كه قلم را تعليم داد و به آدمى آنچه را كه نمىدانست ، آموخت . « 1 »\r\nجبرئيل مأموريت خود را انجام داد و پيامبر نيز پس از نزول وحى ، از كوه « حراء » پايين آمد و به سوى خانهء « خديجه » رهسپار شد . « 2 »\r\nآيات ياد شده ، برنامهء اجمالى رسول گرامى را روشن مىكند ، و به طور آشكار مىرساند كه اساس آيين او را قرائت و خواندن ، علم و دانش و به كار بردن قلم تشكيل مىدهد .\r\n\r\nجهان‌بينى يك مرد مادى\r\nترقى روزافزون دانش‌هاى طبيعى ، قدرت تعمق در مسائل معنوى و خارج از حدود قلمرو علوم طبيعى را ، از بسيارى دانشمندان ربوده و شعاع فكرشان را محدود كرده است . اينان چنين تصور مىكنند كه جهان همين جهان ماده است و هستى غير از ماده چيز ديگرى نيست و هر چيزى كه با اصول و قوانين مادىگرى نتوان آن را تفسير كرد ، امرى است موهوم و باطل .\r\nاين گروه به خاطر پيش داورى در مسائل مربوط به « وحى » و ما وراء طبيعت و منحصر ساختن ابزار شناخت به حس و تجربه ، منكر جهان وحىاند و به بهانهء اينكه\r\n\r\n\r\n","description":"","footnote":"\r\n( 1 ) .       اقْرَأْ بِاسْمِ رَبِّكَ الَّذِي خَلَقَ . خَلَقَ الْإِنْسانَ مِنْ عَلَقٍ . اقْرَأْ وَ رَبُّكَ الْأَكْرَمُ . الَّذِي عَلَّمَ بِالْقَلَمِ . عَلَّمَ الْإِنْسانَ ما لَمْ يَعْلَمْ       « علق ( 96 ) آيه 1 - 5 » .\r\n( 2 ) . سيرهء ابن هشام ، ج 1 ، ص 236 ؛ صحيح بخارى ، ج 1 ، ص 3 ، اين بخش از حديث همان‌طور كه نقل كرديم صحيح و متين است ، ولى در ذيل حديث پيرايه‌اى دارد كه قطعا مردود است . و ما در كتاب مفاهيم القرآن ج سوم دربارهء اين حديث از نظر سند و متن بحث و گفت‌وگو نموده‌ايم .\r\n","page_name":" 215 ","page_number":215},
  {"content":"\r\n\r\nحس و تجربه و آزمايش ، آنان را به آن رهبرى نمىكند و از وجود چنين موجوداتى گزارشى نمىدهد ، زير چاقوى تشريح خود ، يك چنين موجودى را نمىبينند ، يا در آزمايشگاه‌ها اثرى از اين موجودات مشاهده نمىشود ، منكر شده‌اند و در نتيجه چون ابزار فعلى شناخت ( حس و تجربه ) آنان را به سوى آن‌ها هدايت نمىكند ، پس به ناچار وجود خارجى ندارد .\r\nاين طرز تفكر ، بسيار محدود ، ناقص و آميخته با غرور است و در آن « عدم وجدان » به غلط « عدم وجود » را نتيجه داده است و چون با ابزار فعلى به حقايقى - كه دانشمندان خداپرست معتقدند - نمىرسند ، نتيجه مىگيرند كه پس همه آن‌ها بىاساس است .\r\nبىترديد مادىها به حقيقت گفتار دانشمندان خداپرست ( حتى در مسأله اثبات صانع تا چه رسد به عوامل ديگر ما فوق طبيعت ) پى نبرده‌اند و هرگاه در محيط مناسب ، دور از غرض و تعصب ، هر دو گروه به گفت‌وگو بپردازند ؛ تصور مىرود كه فاصلهء مادى و الهى به زودى از بين برود و اين اختلاف كه دانشمندان را به دو گروه تقسيم كرده است ، برداشته شود .\r\nخداپرستان ، ده‌ها گواه و دليل قطعى بر وجود خدا اقامه و ثابت كرده‌اند كه همين علوم طبيعى ما را به خالق دانا و توانا هدايت مىكند و همين نظام شگفت‌انگيز كه در درون و برون تمام موجودات مادى حكم‌فرماست ؛ دليل قاطع بر وجود پديدآورنده اين نظام است و تمام جهان مادى از « كهكشان » تا « اتم » روى قوانين منظم و مرتبى پيش مىروند و هيچ‌گاه طبيعت كور و كر نمىتواند مبتكر و پايه‌گذار اين نظام بديع گردد و اين همان برهان « نظم هستى » است كه اساس ده‌ها كتاب و نوشته است كه از طرف دانشمندان خداپرست منتشر شده است و از آنجا كه « برهان نظم » براى عموم طبقات مفهوم و قابل استفاده است ؛ در نوشته‌هاى عمومى غالبا روى همين دليل تكيه شده و هر كس از طريقى آن را پرورانده است و دليل‌هاى ديگر كه چندان جنبهء عمومى ندارند ، در كتاب‌هاى فلسفى و كلامى به طور مشروح از آن‌ها بحث شده است .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدربارهء روح مجرد و عوالم ما فوق طبيعت ، بيان‌ها و دلايلى وجود دارد كه به برخى از آن‌ها اشاره مىكنيم :\r\n\r\nروح مجرد\r\nاعتقاد به روح ، از مسائل دشوارى است كه توجه دانشمندان را به خود جلب كرده است . گروهى كه مىخواهند همه چيز را زير چاقوى تشريح ببينند ، آن را انكار كرده ، فقط به روانى معتقدند كه جنبه مادى دارد و تحت قوانين طبيعى كار مىكند .\r\nوجود روح و روان غير مادى ، از مسائلى است كه از طرف خداپرستان و معتقدان به عوالم روحانى ، به دقت بررسى شده است . آنان گواه‌هاى فراوانى براى وجود چنين « موجود غير مادى » آورده‌اند كه اگر در يك محيط مناسب ، توأم با آشنايى كامل به اصول ادلّهء الهى بررسى شود ؛ كاملا تصديق مىگردد و آنچه دانشمندان خداشناس دربارهء فرشته ، روح ، وحى و الهام مىگويند ، همه روى اساسى است كه قبلا آن را با گواه‌هاى محكم پىريزى كرده‌اند . « 1 »\r\n\r\nوحى يا شعور مرموز\r\nاعتقاد به وحى ، اساس تمام رسالت‌ها و اديان آسمانى است و پايهء آن داشتن روح نيرومندى است كه بتواند معارف الهى را ، بدون واسطه يا از طريق فرشته‌اى دريافت كند . دانشمندان ، دربارهء وحى چنين گفته‌اند :\r\nوحى عبارت از اين است كه خداوند به يكى از بندگان برگزيدهء خود ، راه‌هاى هدايت و انواع علوم را بياموزد ، ولى از يك طريق مرموز و خارج از متعارف . « 2 »\r\n\r\n\r\n","description":"","footnote":"\r\n( 1 ) . مشروح اين دلايل را در كتاب‌هاى فلسفى مانند اشارات و اسفار مىخوانيد . نگارنده بخشى از اين دلايل را در كتاب‌هاى اصالت روح از نظر قرآن و جهان‌بينى اسلامى آورده است ، علاقه‌مندان به هر دو كتاب مراجعه بفرمايند .\r\n( 2 ) . الوحي تعليمه تعالى من اصطفاه من عباده كل ما اراد اطلاعه عليه من الوان الهداية و العلم و لكن بطريقة خفية غير معتادة للبشر .\r\n","page_name":" 217 ","page_number":217},
  {"content":"\r\n\r\nبه طور مسلم ، زندگى هر انسانى از « ناآگاهى » شروع شده و كم كم وارد محيط آگاهى مىگردد و به تدريج روزنه‌هايى به درون خارج از ذهن پيدا مىكند .\r\nنخست ، از طريق حواس ظاهرى به حقايقى دست مىيابد ؛ سپس بر اثر تكامل دستگاه تعقل و تفكر ، كم كم به حقايقى كه از قلمرو حس و لمس بيرون مىباشد پى مىبرد و در نتيجه يك فرد عقلانى و استدلالى مىگردد و از يك رشته حقايق كلى و قوانين علمى آگاه مىشود .\r\nگاهى در ميان افراد بشر « ابر آگاهانى » پيدا مىشوند كه با روشن‌بينى خاصى از طريق الهام ، از مطالبى آگاه مىگردند كه هرگز از طريق استدلال راهى به كشف آن‌ها وجود ندارد .\r\nاز اين جهت ، دانشمندان ادراك بشر را به اين سه نوع ( ادراك توده مردم ، ادراك استدلال گران و متفكران و ادراك عارفان و روشن‌بينان ) تقسيم كرده‌اند .\r\nتو گويى ظاهربينان به كمك حس ، روشن‌فكران به مدد استدلال و روشن‌بينان به يارى الهام و اشراق از جهان بالا به كشف حقيقت مىپردازند .\r\nنوابغ اخلاقى ، مغزهاى زاياى دانشمندان و فيلسوفان تأييد مىكند كه يافته‌ها ، ساخته‌ها و پرداخته‌هاى بىسابقه آنان بيشتر بر اثر جرقه‌هاى روشن‌بخش و الهام‌آميزى است كه به ذهن آنان خطور كرده و سپس آن‌ها به يارى شيوه‌هاى تجربى و عينى و با روش استدلالى و تأملى به پرورش تكميل و تحقيقى آن‌ها مبادرت جسته‌اند .\r\n\r\nشاهراه‌هاى سه‌گانه معرفت\r\nاز اين بيان استفاده مىشد كه بشر براى نيل به مقصود ، سه شاهراه در اختيار دارد :\r\nتودهء مردم غالبا از طريق نخست ، گروهى از راه دوم و افراد انگشت شمارى بر اثر تكامل روحى از راه سوم استفاده مىنمايند .\r\n1 . تجربى و حسى : مقصود از اين قسم ، آن رشته ادراكاتى است كه از طريق حواس\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبيرونى وارد قلمرو ذهن مىگردند ؛ مثلا هر يك از ديدنىها ، چشيدنىها ، بوييدنىها و . . . با ابزار ويژهء خود در مدار ادراك‌هاى ما قرار مىگيرند و امروزه بشر با اختراع تلسكوب ، ميكروسكوپ ، راديو ، تلويزيون و . . . كمك شايان تقديرى به ادراك‌هاى حسى بشر كرده و او را بر دور و نزديك مسلط ساخته است .\r\n2 . تعقلى استدلالى : متفكران جهان ، با به كار انداختن دستگاه تعقل و انديشه ، از يك رشته مقدمات بديهى و روشن و ثابت در علوم حسى ، يك رشته قوانين كلى خارج از حس را كشف مىكنند و قلّه‌هايى از معرفت و كمال را تسخير مىنمايند . قوانين كلّى علوم ، مسائل فلسفى و آگاهىهاى مربوط به صفات و افعال خدا و مسائلى كه در علم عقايد و مذاهب مطرح مىگردد ، همگى مولود دستگاه تفكر و نتيجهء به كار افتادن نيروى عقل انسانى است .\r\n3 . الهام : اين راه در وراى دستگاه حس و تعقل قرار دارد و نوعى واقعيت‌شناسى تازه‌اى است كه امكان آن از نظر علم و دانش قابل انكار نيست . البته نظام جهان‌بينى محدود مادى نمىتواند چنين ادراك غير حسى و تعقلى را بپذيرد ، اما از نظر اصول علمى ، راهى براى انكار آن وجود ندارد .\r\nدر جهان‌بينى مادى ، راه دريافت حقايق و آگاهى از جهان خارج ، به دو راه نخست منحصر مىباشد ؛ در صورتى كه در جهان‌بينى شرايع بزرگ و فلاسفه و عرفان الهى ، راه سومى نيز وجود دارد كه پايهء مذاهب و تعاليم آسمانى را تشكيل مىدهد . در اين راه نه تنها دليلى بر انكار نيست ، بلكه به دلايلى - كه در مسأله « وحى » گفته شد - راه سوم واقعيتى محقق و پاىبرجا است و با فزونى گسترده‌اى در ميان افرادى ديده مىشود كه خود را رهبران آسمانى و برگزيدگان الهى مىدانند و روح و روان آنان طراوت و صفاى خاصى دارد .\r\nهرگاه ارتباط بشر با خداوند به صورت فردى و اختصاصى برقرار گردد ؛ در دل شخص ، بدون به كار بردن حواس ظاهرى و اعمال دستگاه تعقل حقيقتى القا مىشود ؛ به اين نوع دريافت و القا ، الهام و احيانا اشراق مىگويند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهرگاه ارتباط انسان با جهان ماوراى طبيعت طورى شود كه نتيجهء آن دريافت يك رشته تعاليم عمومى و دستورات همگانى باشد ؛ در اين صورت به چنين دريافتى ، وحى و به آورندهء آن ، فرشته وحى و به گيرندهء آن ، پيامبر گفته مىشود .\r\nالهام دربارهء فرد گيرنده ممكن است « 1 » اطمينان‌بخش باشد ؛ در عين حال براى ديگران قانع‌كننده نيست .\r\nاز اين‌رو ، دانشمندان تنها وحى را سرچشمهء مطمئن براى معرفت عمومى مىدانند . وحيى كه بر پيامبران كه نبوت آنان با دلايل قطعى از معجزه و غيره ثابت گرديده است ، نازل مىگردد .\r\n\r\nاقسام وحى\r\nروح بر اثر كمالاتى كه دارد مىتواند از راه‌هاى گوناگون با عوالم روحانى تماس بگيرد . ما در اينجا خلاصهء اين طرق را - كه در روايات پيشوايان اسلام وارد شده است « 2 » - مىآوريم :\r\n1 . گاهى حقايق آسمانى را به طور الهام دريافت مىكند و آنچه كه بر قلب او القا مىشود ، حكم علوم بديهى را پيدا مىكند كه شك و ترديد در آن راه نمىيابد .\r\n2 . جمله‌ها و كلماتى را از جسمى ( مانند كوه و درخت ) مىشنود ، مانند شنيدن موسى عليه السّلام سخن خدا را از درخت .\r\n3 . حقايق در عالم رؤيا براى او بسان روز روشن كشف مىشود .\r\n4 . فرشته‌اى از طرف خدا مأمور مىشود كه كلام مخصوصى را به او برساند . قرآن از اين طريق ، براى رسول گرامى نازل شده است و خود قرآن نيز در « سورهء شعراء »\r\n\r\n\r\n","description":"","footnote":"\r\n( 1 ) . اگر مىگوييم : « ممكن است » ، به خاطر اين است كه مبدأ اين نوع الهام‌ها روشن نيست و به هر نوع واردات قلبى و ناگهانى كه ريشهء آن معلوم نيست نمىتوان اعتقاد نمود ؛ و به عبارت ديگر بايد ميان الهام رحمانى و الهام شيطانى با موازين شرعى و عقلى تفاوت گذارد .\r\n( 2 ) . ر . ك : بحار الانوار ، ج 18 ، ص 193 ، 194 ، 255 ، 256 .\r\n","page_name":" 220 ","page_number":220},
  {"content":"\r\n\r\nآشكارا مىفرمايد :\r\nروح الامين [ جبرئيل 
  ] آن [ قرآن 
  ] را بر قلب تو نازل كرده است ، تا از گروه ترسانندگان بوده باشى . « 1 »\r\n\r\nافسانه‌هاى دروغين\r\nنويسندگان ، زندگانى كسانى را كه شخصيت جهانى دارند ، تا حدود امكان ضبط مىكنند . حتى براى تكميل نگارش خود رنج سفر ، بر خود هموار مىكنند .\r\nتاريخ ، شخصيتى مانند پيامبر اسلام را سراغ ندارد كه خصوصيات زندگى او بسان وى مضبوط باشد و ياران و علاقه‌مندان او تمام جزئيات زندگى وى را ثبت و ضبط كنند .\r\nاين علاقه ، همان‌طور كه به ضبط حوادث و جزئيات زندگى پيامبر بزرگ اسلام كمك نموده ، احيانا سبب شده است كه پيرايه‌هايى نيز به كتاب زندگى وى بسته شود .\r\nالبته اين كارها از دوستان نادان دور نيست ، تا چه رسد به دشمنان دانا . از اين نظر بر نويسندهء زندگى شخصيتى ، لازم است كه در تحليل حوادث زندگى وى خرم و احتياط را از دست ندهد و از سنجش حوادث ، با موازين دقيق تاريخى غفلت نورزد .\r\n\r\nدنبالهء نزول وحى\r\nروح بزرگ پيامبر با نور وحى نورانى شد . آنچه را از فرشته ( جبرئيل ) آموخته بود ، در صفحهء دل ضبط كرد . پس از اين جريان ، همان فرشته او را خطاب كرد : اى محمد ! تو رسول خدايى و من جبرئيلم . گاهى گفته مىشود كه اين ندا را هنگامى شنيد كه از كوه « حراء » پائين آمده بود ؛ اين دو پيشامد او را در اضطراب و وحشت فرو برد ، از آن جهت كه وظيفهء بزرگى را عهده‌دار شده است .\r\n\r\n\r\n","description":"","footnote":"\r\n( 1 ) .    نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ بِلِسانٍ عَرَبِيٍّ مُبِينٍ    « سورهء شعراء آيه 195 و در سورهء شورى آيه 51 به تمام اين راه‌ها اشاره شده است و در اين مورد به كتاب رسالت جهانى پيامبران مراجعه بفرماييد » .\r\n","page_name":" 221 ","page_number":221},
  {"content":"\r\n\r\nالبته اين اضطراب تا حدى طبيعى بود و منافاتى با يقين و اطمينان او ، به درستى آنچه به او ابلاغ شده ندارد ، زيرا روح هر اندازه توانا باشد ، هر اندازه وابسته به دستگاه غيب و عوالم روحانى باشد ؛ باز در آغاز كار ، وقتى با فرشته‌اى كه تا حال با او روبه‌رو نشده است مواجه گردد ، آن هم در بالاى كوه ، چنين اضطراب و وحشتى به او رخ مىدهد و بعدها اين اضطراب از بين مىرود .\r\nاضطراب و خستگى فوق العاده ، سبب شد كه راه خانهء « خديجه » را پيش گيرد .\r\nوقتى وارد خانه شد ، همسر گرامى آثار اضطراب و تفكر را در چهره‌اش ديد . جريان را از او پرسيد . آنچه را كه اتفاق افتاده بود ، براى « خديجه » شرح داد . او با ديدهء احترام به او نگريست و در حق او دعا كرد و گفت : خدا تو را يارى خواهد كرد .\r\nسپس رسول اكرم احساس خستگى كرد ، رو به خديجه نموده و فرمود :\r\n« دثّريني ؛ مرا بپوشان » خديجه او را پوشانيده و اندكى در خواب فرو رفت .\r\n\r\nخديجه پيش « ورقة بن نوفل » مىرود\r\nدر صفحات پيش گفتيم كه « ورقه » از دانايان عرب بود و مدت‌ها پس از خواندن انجيل مسيحى شده بود ؛ وى عموزادهء « خديجه » بود . همسر گرامى پيامبر ، براى اينكه آنچه را كه از شوهر گرامى خود شنيده است با وى در ميان بگذارد ، پيش او رفت و گفتار پيامبر را مو به مو برايش شرح داد . « ورقه » در پاسخ دختر عموى خود چنين گفت : پسر عموى تو راست‌گو است ، آنچه بر او پيش آمده آغاز پيامبرى است و آن ناموس بزرگ ( رسالت ) بر او فرود مىآيد و . . . « 1 »\r\nاين‌ها چكيدهء روايات تاريخى متواترى است كه در دست داريم و در همه جا نوشته شده است ، ولى در لابه‌لاى همين سرگذشت ، چيزهايى به چشم مىخورد كه با\r\n\r\n\r\n","description":"","footnote":"\r\n( 1 ) . إنّ ابن عمّك لصادق و إنّ هذا لبدء النّبوّة ، و إنّه ليأتيه النّاموس الأكبر .\r\n","page_name":" 222 ","page_number":222},
  {"content":"\r\n\r\nآگاهى و شناختى كه از پيامبران در دست داريم تطبيق نمىكند . گذشته از اين ، با آنچه تا حال از زندگى آن مرد بزرگ خوانده‌ايم ، نيز سازگار نيست ، لذا اين‌ها را يا بايد جزء افسانه‌هاى تاريخ بدانيم و يا اينكه بايد آن را تأويل كنيم .\r\nما بيش از همه ، از نوشتهء دانشمند مصرى دكتر هيكل ، در شگفتيم كه با آن پيش گفتار بلند بالايى كه در مقدمهء كتاب خود نوشته و گفته است كه گروهى روى عداوت ، يا دوستى ، دروغ‌هايى در تاريخ زندگى آن حضرت وارد ساخته‌اند ؛ خود او با اين حال در اينجا مطالبى نقل كرده كه به طور مسلم نادرست است . در صورتى كه برخى از دانشمندان شيعه ، مانند مرحوم « طبرسى » يادآورىهاى سودمندى در اين باره فرموده‌اند . « 1 » اكنون قسمتى از اين افسانه‌هاى دروغين را در ذيل مىآوريم :\r\n( البته اگر اين‌ها را دوستان بىخبر و دشمنان دانا در كتاب‌هاى خود انتشار نداده بودند به هيچ وجه قابل ذكر نبود ) .\r\n1 . پيامبر هنگامى كه وارد خانه « خديجه » شد ، با خود فكر مىكرد شايد آنچه را ديده خطا كرده و يا اينكه كاهن شده باشد . خديجه با گفتن اينكه تو همواره يتيم‌نواز بودى و با خويشان نيكى مىكردى ؛ شك و ترديد را از دل او برد .\r\nسپس پيامبر از ديده حق‌شناسى به او نگريست و دستور داد كه گليمى بياورد و او را بپوشاند . « 2 »\r\n2 . طبرى و ديگر مورخان مىنويسند : هنگامى كه نداى « إنّك لرسول اللّه » به گوش او رسيد ، سراسر تن او را لرزه فراگرفت . تصميم گرفت خود را از بالاى كوه پرتاب كند . سپس فرشته با نشان دادن خود او را از اين كار بازداشت . « 3 »\r\n3 . پس از آن روز « محمد » براى طواف كعبه رفت . « ورقة بن نوفل » را ديد و داستان خويش را برايش شرح داد . ورقه گفت : به خدا قسم تو پيامبر اين امت هستى و ناموس\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 384 .\r\n( 2 ) . الطبقات ، ج 1 ، ص 279 و حياة محمد ، ج 1 ، ص 195 .\r\n( 3 ) . تاريخ طبرى ، ج 2 ، ص 205 .\r\n","page_name":" 223 ","page_number":223},
  {"content":"\r\n\r\nبزرگى كه به سوى موسى مىآمد ، به تو نازل شده است . بعضى از مردم تو را تكذيب خواهند نمود و آزار خواهند رسانيد و از شهر خود بيرون خواهند كرد و با تو خواهند جنگيد . « محمد » احساس كرد كه « ورقه » راست مىگويد . « 1 »\r\n\r\nبىپايگى اين گفتارها\r\nتصور ما اين است كه تمام اين‌ها داستان‌هاى مجعولى بود كه در تاريخ و تفسير وارد شده است ، زيرا :\r\nاولا ، ما براى ارزيابى اين گفتارها ، بايد نظرى به تاريخ زندگى پيامبران گذشته بيندازيم . قرآن سرگذشت آنان را بيان كرده و روايات فراوانى درباره شرح زندگىشان وارد شده است . ما در زندگى هيچ يك از آن‌ها چنين جريان زننده‌اى را نمىبينيم .\r\nقرآن ، آغاز نزول وحى به موسى را كاملا بيان كرده و تمام خصوصيات سرگذشت او را روشن نموده است و ابدا از ترس و لرز ، وحشت و اضطراب ، به گونه‌اى كه بر اثر شنيدن وحى دست به انتحار بزند ، سخن نگفته است . با اينكه زمينهء ترس براى موسى آماده‌تر بود ، زيرا در شب تاريك در بيابان خلوت ندايى از درختى شنيده و رسالت او بدين طريق اعلام شد .\r\nهمان‌طور كه آيات قرآن اين حقيقت را شرح مىدهد ، موسى آرامش خود را در اين هنگام حفظ كرده و موقعى كه خدا به او خطاب كرد كه عصا را بيفكن ، او نيز فورا افكند . ترس او فقط از جانب عصا بود كه به حيوان خطرناكى مبدل گرديد . آيا مىتوان گفت كه موسى هنگام آغاز « وحى » آرام و مطمئن بود ، اما كسى كه بر تمام پيامبران برترى دارد ، با شنيدن گفتار فرشته به حدى مضطرب شد كه مىخواست خود را از بالاى كوه پرتاب كند ؟ ! آيا اين سخن عاقلانه است ؟\r\nمسلما تا روح پيامبر از هر نظر آماده براى اخذ سرّ الهى ( نبوّت ) نباشد ؛ خداى\r\n\r\n\r\n","description":"","footnote":"\r\n( 1 ) . تفسير طبرى ، ج 30 ، ص 161 ، تفسير سورهء علق و سيرهء ابن هشام ، ج 1 ، ص 238 .\r\n","page_name":" 224 ","page_number":224},
  {"content":"\r\n\r\nحكيم او را به منصب نبوّت مفتخر نمىسازد ، زيرا منظور از برانگيختن پيامبران ، راهنمايى مردم است .\r\nكسى كه قدرت روحى او به اين حد باشد كه با شنيدن وحى حاضر شود ، خودكشى كند ؛ چگونه مىتواند در مردم نفوذ كند ؟\r\nثانيا ، چطور شد كه موسى با شنيدن نداى الهى ، اطمينان يافت كه از طرف خدا است و فورا از خدا خواست هارون را به منظور اينكه از او فصيح‌تر سخن مىگويد ، يار و كمك كار او سازد « 1 » ، اما سرور پيامبران مدت‌ها در شك و ترديد ماند ، تا « ورقه » غبار شك و ترديد را از آيينه دلش برد ؟\r\nثالثا ، « ورقه » به طور مسلم مسيحى بود . هنگامى كه مىخواهد اضطراب و ترديد رسول خدا را از بين ببرد ، فقط نامى از نبوت « موسى بن عمران » برده و مىگويد : اين همان مقامى است كه به موسى بن عمران داده شده است . « 2 » آيا اين خود گواه بر آن نيست كه دست داستان‌سرايان اسرائيلى در كار بوده و با غفلت از « مذهب » قهرمان داستان ( ورقه ) به جعل آن پرداخته‌اند ؟\r\nگذشته از اين‌ها ، اين قبيل كارها با آن عظمت و بزرگى كه از پيامبر اسلام سراغ داريم ؛ ابدا ناسازگار است و نويسندهء كتاب حياة محمد تا حدى به ساختگى اين افسانه آگاه بوده ؛ از اين لحاظ گاهى مطالب پيش را با جملهء « بطورى كه مىگويند » نقل كرده است .\r\nدر برابر اين افسانه‌ها ، پيشوايان شيعه با قدرت تمام مقاومت كرده و بر همه قلم سرخ كشيده‌اند ؛ مثلا آن‌گاه كه « زراره » از امام صادق مىپرسد : چرا پيامبر آن‌گاه كه جبرئيل بر او نازل شد ، نترسيد و آن را از « وسوسه‌هاى » شيطان نينديشيد ؟ امام\r\n\r\n\r\n","description":"","footnote":"\r\n( 1 ) . طه ( 20 ) آيه 29 .\r\n( 2 ) . هذا النّاموس الّذى أنزل على موسى بن عمران ، سيرهء ابن هشام ، ج 1 ، ص 238 و مرحوم مجلسى در بحار الانوار ، ج 18 ، ص 228 ، از كتاب المنتقى لفظ « و عيسى » را نيز نقل كرده است ولى در صحيح بخارى و سيره ابن هشام كه اساس اين مطالب است وجود ندارد .\r\n","page_name":" 225 ","page_number":225},
  {"content":"\r\n\r\nصادق عليه السّلام فرمود : خداوند بر پيامبر خود « سكينه » و آرامش فرو فرستاد و آنچه كه از جانب خداوند مىرسيد به گونه‌اى بود كه مثل اينكه مىبيند . « 1 »\r\nدانشمند بزرگ شيعه مرحوم طبرسى در تفسير خود « 2 » در اين قسمت ، چنين مىگويد : خداوند به رسول خود وحى نمىكند ، مگر اينكه آن را با دلايل روشنى همراه مىسازد كه مطمئن باشد كه آنچه به او وحى مىشود از جانب خداست .\r\n\r\n\r\n","description":"","footnote":"\r\n( 1 ) . بحار الانوار ، ج 18 ، ص 262 : إنّ اللّه اتّخذ عبدا رسولا ، أنزل عليه السّكينة و الوقار فكان الّذي يأتيه من قبل اللّه مثل الّذي يراه بعينه .\r\n( 2 ) . مجمع البيان ، ج 10 ، ص 384 .\r\n","page_name":" 226 ","page_number":226},
  {"content":"\r\n\r\n\r\nنخستين وحى\r\n\r\nدر چه روزى نازل شد ؟\r\nروز بعثت پيامبر ، مانند روز تولد و رحلت آن حضرت از نظر تاريخ‌نگاران قطعى نيست . دانشمندان شيعه ، تقريبا متفق‌اند كه پيامبر اسلام در 27 ماه « رجب » به رسالت مبعوث گرديد و نبوت او از همان روز شروع شد ، ولى مشهور در ميان دانشمندان سنى اين است كه بزرگ پيشواى اسلام ، در ماه رمضان به اين مقام بزرگ نائل گرديد و در آن ماه پربركت و مبارك ، حضرتش براى راهنمايى مردم از طرف خداى جهان مأموريت پيدا كرد . و به منصب رسالت و نبوّت مفتخر شد .\r\nاز آنجا كه شيعه خود را پيرو عترت و اهل بيت پيامبر مىداند و به حكم حديث « ثقلين » گفتار پيشوايان خود را از هر نظر قطعى و صحيح مىشمارد ؛ از اين‌رو دربارهء تعيين روز بعثت پيامبر اسلام پيرو قولى شدند كه از اهل بيت آن حضرت براى آنان ، به طور صحيح نقل شده است . فرزندان آن حضرت مىگويند : بزرگ خاندان ما در روز 27 ماه رجب مبعوث گرديد . روى اين مقدمات ، آنان نبايد در صحت و پابرجايى قول مزبور شك و ترديدى به خود راه دهند .\r\nچيزى كه مىتواند براى قول ديگر مدرك شمرده شود ، همان تصريح قرآن بر اينكه ، آيات قرآن در ماه رمضان نازل گرديده است . از آنجا كه روز بعثت روز آغاز وحى و نزول قرآن بوده است ؛ بنابراين بايد گفت : روز بعثت در همان ماهى است كه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nقرآن در آن ماه فرو فرستاده شده است و آن ماه رمضان است . اين آيات نشان دهندهء نزول قرآن ، در ماه مبارك است :\r\nالف ) ماه رمضان ، ماهى كه در آن ماه قرآن فرو فرستاده شده است . « 1 »\r\nب ) سوگند به قرآن كه ما آن را در يك شب مبارك فرو فرستاديم « 2 » و آن شب ، همان شب قدر است كه در سورهء « قدر » بر آن تصريح شده ، چنان كه فرموده است : ما قرآن را در شب « قدر » فرو فرستاديم . « 3 »\r\n\r\nپاسخ دانشمندان شيعه\r\nمحدثان و مفسران شيعه ، به طرق گوناگون پاسخ‌هايى و توضيح‌هايى به اين استدلال داده‌اند :\r\n\r\nپاسخ اول\r\nآيات ياد شده فقط دلالت دارد كه قرآن ، در ماه رمضان ، در يك شب مبارك - كه شب قدر است - نازل گرديده ، ولى محل نزول آن را بيان نمىكند و هرگز دلالت ندارد كه همان شب بر قلب پيامبر نازل شده است . چه بسا احتمال دارد كه قرآن نزول‌هاى گوناگونى داشته باشد : يكى از آن‌ها ، نزول قرآن به طور تدريج بر پيامبر است . ديگرى نزول دفعى آن است از « لوح محفوظ » به « بيت معمور » . « 4 » بنابراين چه اشكالى دارد كه در 27 ماه رجب ، فقط آياتى چند از سورهء « علق » بر پيامبر نازل گردد و تمام قرآن به طور جمعى در ماه رمضان ، از يك مقامى كه قرآن را « لوح محفوظ » مىنامد به مقام ديگرى كه در روايات از آن به « بيت معمور » نام برده شده است نازل شود .\r\n\r\n\r\n","description":"","footnote":"\r\n( 1 ) .  شَهْرُ رَمَضانَ الَّذِي أُنْزِلَ فِيهِ الْقُرْآنُ  « بقره ( 2 ) آيه 185 » .\r\n( 2 ) .     حم . وَ الْكِتابِ الْمُبِينِ . إِنَّا أَنْزَلْناهُ فِي لَيْلَةٍ مُبارَكَةٍ     « دخان ( 44 ) آيه 1 - 3 » .\r\n( 3 ) .   إِنَّا أَنْزَلْناهُ فِي لَيْلَةِ الْقَدْرِ   « قدر ( 97 ) آيه 1 » .\r\n( 4 ) . براى آگاهى از تفسير لوح محفوظ و بيت معمور ، به كتاب‌هاى تفسير مراجعه بفرماييد .\r\n","page_name":" 228 ","page_number":228},
  {"content":"\r\n\r\nمؤيّد اين گفتار ، همان آيهء سورهء « دخان » است كه مىفرمايد :\r\nما كتاب را در شب مبارك نازل كرديم .\r\nاين آيه به صراحت مىرساند ( به استناد ضميرى كه به كتاب برمىگردد ) كه تمامى آن در ليلهء مباركه - كه در شهر رمضان است - نازل گرديد و بايد اين نزول غير آن نزولى باشد كه در روز بعثت تحقق يافته ، زيرا در روز بعثت آياتى بيش نازل نگرديده است .\r\nخلاصه سخن اينكه : آياتى كه دلالت مىكنند قرآن در ماه رمضان در ليله مباركه « قدر » نازل شد ، نمىتواند دليل بر اين باشد كه روز بعثت كه در آن روز نيز آياتى چند نازل گرديده در همان ماه بوده است ، زيرا آيات فوق دلالت دارد كه تمام كتاب ( قرآن ) در آن ماه نازل گرديده است ؛ در صورتى كه در روز بعثت فقط آياتى چند نازل شده است و احتمال دارد كه مقصود از نزول جمعى قرآن همان نزول مجموع قرآن ، در همان ماه از لوح محفوظ به بيت معمور باشد . دانشمندان شيعه و سنى رواياتى در اين مورد نقل كرده‌اند و بالاخص استاد دانشگاه « الازهر » محمد عبد العظيم زرقانى ، روايات را به طور مبسوط در كتاب خود وارد كرده است . « 1 »\r\n\r\nپاسخ دوم\r\nمتين‌ترين پاسخى كه تا به حال از طرف دانشمندان ابراز شده ، همان جواب دوم است . استاد آقاى طباطبائى در كتاب نفيس خود « 2 » در توضيح آن فراوان كوشيده كه خلاصه آن به قرار زير است :\r\nاينكه قرآن مىفرمايد : ما آن را در ماه رمضان نازل كرديم ، منظور حقيقت و واقع قرآن است كه بر قلب پيامبر نازل گرديد ، زيرا قرآن علاوه بر وجود تدريجى ، واقعيتى دارد كه خداى بزرگ پيامبر خود را از آن در يك شب معين از شب‌هاى ماه رمضان آگاه ساخت .\r\n\r\n\r\n","description":"","footnote":"\r\n( 1 ) . مناهل العرفان في علوم القرآن ، ج 1 ، ص 37 .\r\n( 2 ) . الميزان ، ج 2 ، ص 14 - 16 .\r\n","page_name":" 229 ","page_number":229},
  {"content":"\r\n\r\nاز آنجا كه رسول گرامى ، از تمام قرآن آگاهى داشت ؛ دستور آمد كه دربارهء قرآن عجله نفرمايد ، تا آن‌كه دستور نزول تدريجى آن صادر شود . چنان كه مىفرمايد : در تلاوت قرآن عجله مكن ، پيش از آن‌كه حكم وحى آن صادر گردد . « 1 »\r\nخلاصهء اين پاسخ اين است : قرآن يك وجود جمعى علمى واقعى دارد كه يك‌دفعه در ماه رمضان نازل گرديد و يك وجود تدريجى دارد كه آغاز نزول روز بعثت بوده و تا پايان عمر آن حضرت تدريجى نازل مىگرديد .\r\n\r\nپاسخ سوم : بعثت با نزول قرآن همراه نبود\r\nچنان كه در توضيح اقسام وحى اجمالا بيان شد ، وحى داراى مراتبى است كه نخستين بارى كه پيامبر با آن روبه‌رو مىشود ، همان رؤيا و خواب‌هاى راستين است و مرتبهء ديگر آن شنيدن نداى غيبى و آسمانى است ، بدون اينكه با فرشته‌اى مواجه شود و آخرين مرحله اين است كه سخنان خدا را از فرشته‌اى كه او را مىبيند ، بشنود و از طريق وى از حقايق عوالم ديگر آگاه گردد .\r\nاز آنجا كه نفس انسانى در نخستين مرتبه ، توانايى تحمل مراتب وحى را ندارد ، بلكه بايد تحمل آن تدريجى انجام بگيرد ، بنابراين بايد گفت : در روز بعثت ( روز 27 رجب ) تا مدتى پس از آن ، حضرت فقط نداى آسمانى را مبنى بر اينكه او رسول و فرستاده خدا است ، مىشنيد و هيچ‌گاه در چنين روزى آيه‌اى نازل نشده بود ؛ پس از مدتى در ماه رمضان نزول تدريجى قرآن شروع شده است .\r\nخلاصهء اين پاسخ اين است : مبعوث شدن پيامبر در ماه رجب ، ملازم با نزول قرآن در آن ماه نيست . روى اين بيان ، چه اشكالى دارد پيامبر در ماه رجب مبعوث به رسالت شود و قرآن در ماه رمضان همان سال نازل گردد .\r\nپاسخ مزبور گرچه با بسيارى از متون تاريخ موافق نيست ( زيرا بسيارى از\r\n\r\n\r\n","description":"","footnote":"\r\n( 1 ) .  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ  « طه ( 20 ) آيه 114 » .\r\n","page_name":" 230 ","page_number":230},
  {"content":"\r\n\r\nمورخان تصريح كرده‌اند كه آياتى از سوره « علق » در همان روز بعثت نازل شده ) ، ولى با اين وجود ، رواياتى نيز داريم كه جريان روز بعثت را با شنيدن نداى غيبى تمام كرده و سخنى از نزول قرآن و يا آيات به ميان نياورده است ، بلكه موضوع را چنين تشريح مىكند كه در آن روز ، پيامبر فرشته‌اى را ديد كه به او مىگويد : يا محمّد إنّك لرسول اللّه و در برخى از روايات فقط شنيدن تنها ، نقل شده و سخن از رؤيت فرشته به ميان نيامده است . « 1 »\r\n\r\n\r\n","description":"","footnote":"\r\n( 1 ) . « ر . ك : بحار الانوار ، ج 18 ، ص 184 - 190 - 193 - 253 » . كافى ، ج 2 ، ص 460 ؛ تفسير عياشى ، ج 1 ، ص 80 - اين پاسخ تنها با آنچه كه از صحيح بخارى نقل گرديد كه بعثت پيامبر با نزول سورهء « علق » همراه بود ، ناسازگار است .\r\n","page_name":" 231 ","page_number":231},
  {"content":"\r\n\r\n\r\nپيش‌گامان ايمان\r\nپيشرفت آيين اسلام و نفوذ آن در جهان ، تدريجى بوده است . در اصطلاح قرآن ، به كسانى كه در پذيرفتن و نشر آن پيش‌گام بودند ، « السّابقون » گفته مىشود و سبقت به گرايش به آيين پيامبر در صدر اسلام ، ملاك فضيلت و برترى بود . بنابراين ، بايد با كمال بىطرفى از روى مدارك صحيح ، موضوع را بررسى كنيم و پيش‌گام‌ترين فرد از زنان و پيش‌قدم‌ترين مرد را در پذيرش اسلام بشناسيم .\r\n\r\nخديجه\r\nخديجه نخستين زنى است كه به پيامبر صلى اللّه عليه و آله و سلّم ايمان آورد و در اين موضوع مخالفى به چشم نمىخورد . « 1 » ما براى اختصار ، يك سند مهم تاريخى را كه مورّخان از يكى از زنان پيامبر اكرم نقل كرده‌اند ؛ مىآوريم :\r\nعائشه مىگويد : من بر همسرى از همسران رسول خدا حسادت نورزيدم ، جز بر « خديجه » كه او را درك نكردم و پيامبر خدا از خانه بيرون نمىآمد ، مگر اينكه از خديجه به نيكى ياد مىكرد . روزى پيامبر از او ياد كرد ؛ حسودى كردم و گفتم : خديجة جز يك زن پير ، چيزى نبود ؛ خدا بهتر از آن را به تو داده است ، در اين موقع خشم ،\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 240 .\r\n","page_name":" 232 ","page_number":232},
  {"content":"\r\n\r\nوجود پيامبر را فراگرفت موهاى جلو سرش لرزيد و فرمود :\r\nنه ، سوگند به خدا : خدا به جاى آن ، بهترش را به من نداده است ، زيرا او به من ايمان آورد ؛ موقعى كه مردم نپذيرفتند ، مرا تصديق كرد ؛ در حالى كه مردم مرا تكذيب كردند ، مرا با مالش كمك كرد ؛ در صورتى كه مردم مرا محروم ساختند . خدا از او به من اولادى داد و از ديگر همسرانم محروم ساخت . « 1 »\r\nگواه ديگر بر پيش قدم بودن خديجه در ايمان بر تمام زنان جهان ، همان سرگذشت آغاز وحى و نزول قرآن است ، زيرا هنگامى كه رسول گرامى ، از « غار حراء » پايين آمد و سرگذشت خود را با همسر خود در ميان گذاشت ، بلافاصله تصريحا و تلويحا ايمان همسر خود را شنيد . علاوه بر آن مكرر از كاهنان و دانايان عرب ، اخبارى راجع به نبوّت شوهر خود شنيده بود و همين اخبار و صداقت و درستى او سبب شد كه با جوان هاشمى ازدواج كند .\r\n\r\nعلى عليه السّلام\r\nشهرت قريب به اتفاق ميان مورّخان ، اعم از سنى و شيعه اين است كه نخستين كسى كه از مردان ، به پيامبر ايمان آورد ، على بود . در برابر اين قول مشهور ، اقوال نادرى نيز در تاريخ به چشم مىخورد كه ناقلان آن‌ها مخالف آن را نيز نقل كرده‌اند ؛ مثلا گفته مىشود كه اول كسى كه به او ايمان آورد ، پسر خواندهء وى ، زيد بن حارثه و يا ابو بكر بوده است ، ولى دلايل زيادى - كه ما فقط مختصرى از آن را در اينجا مىآوريم - بر خلاف دو قول مزبور گواهى مىدهند . برخى از آن دلايل عبارتند از :\r\n\r\n1 . على در دامان پيامبر بزرگ شده بود\r\nعلى عليه السّلام از دوران كودكى در خانه پيامبر پرورش يافته و پيامبر بزرگ ، بسان پدرى\r\n\r\n\r\n","description":"","footnote":"\r\n( 1 ) . بحار الانوار ، ج 16 ، ص 8 ؛ اسد الغابه ، ج 5 ، ص 428 و صحيح مسلم ، ج 7 ، ص 134 .\r\n","page_name":" 233 ","page_number":233},
  {"content":"\r\n\r\nمهربان و دلسوز در تربيت او مىكوشيد . عموم سيره‌نويسان به طور اتفاق مىگويند :\r\nپيش از بعثت پيامبر ، خشك‌سالى عجيبى در مكّه پديد آمد . ابو طالب ، عموى پيامبر كه عايله زيادى داشت و بزرگ قريش بود ؛ وضع درآمد او با هزينهء او چندان متوازن نبود و نسبت به برادر خود « عباس » چندان ثروتى نداشت . وضع زندگى ابو طالب در چنين سالى پيامبر را بر آن داشت ، با عموى ديگر خود « عباس » مذاكره كند و قرار بر اين شد كه براى گشايش كار « ابو طالب » برخى از فرزندان ابو طالب را به خانهء خود ببرند ، تا از اين راه به هزينه زندگى او كمك كنند و در نتيجه « على » را پيامبر و « جعفر » را عباس به خانه خود برد . « 1 »\r\nدر چنين وضعيتى بايد گفت : روزى كه على به خانهء پيامبر رفت ، كمتر از هشت سال نداشته است ، زيرا منظور از بردن على اين بود كه گشايش در كار بزرگ مكّه ( ابو طالب ) پديد آيد و بچه‌اى كه سن و سال او كمتر از هشت باشد ، علاوه بر اينكه جدا نمودن او از پدر و مادر ، كار بسيار دشوارى است ، چندان تأثيرى در وضع زندگى ابو طالب پديد نمىآورد .\r\nبنابراين ، بايد سن او را طورى فرض كنيم كه بردن او در وضع زندگى پدر تأثير قابل توجهى داشته باشد . در چنين صورتى چطور مىتوان گفت كه بيگانگان مانند زيد بن حارثه و ديگران از اسرار وحى اطلاعى پيدا كرده بودند ، ولى عموزادهء او كه از همه به او نزديك‌تر و در تمام اوقات با وى بود ؛ از اسرار الهى نازل بر پيامبر بىاطلاع بوده است ؟\r\nمنظور پيامبر از تربيت على اين بود كه تا حدى خدمات « ابو طالب » را جبران كند و در نزد پيامبر چيزى عزيزتر و گرامىتر از اين نبود كه فردى را به راه راست هدايت كند . با اين حال ، چطور مىتوان گفت كه پيامبر عموزادهء خود را كه يك فرد روشن ضمير و باهوش بود ، از اين نعمت عظيم محروم سازد ، خوب‌ست اين گفتار را از زبان\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 242 ، اين سرگذشت در قسمت حوادث قبل از بعثت نيز گذشت .\r\n","page_name":" 234 ","page_number":234},
  {"content":"\r\n\r\nخود على عليه السّلام بشنويم .\r\nوى در خطبهء « قاصعه » منزلت و نزديكى خود را با پيامبر چنين تشريح مىكند :\r\nشما قدر و منزلت مرا از رسول خدا صلى اللّه عليه و آله و سلّم به سبب خويشاوندى نزديك و جايگاه مخصوص و احترامى - كه نزد آن حضرت داشتم - مىدانيد ، زمان كه كودكى مرا در كنار خود پرورش داد و به سينه‌اش مىچسبانيد ، در بسترش در آغوش مىداشت و بوى خوش او را استشمام مىكردم و . . . و من پى او مىرفتم مانند رفتن بچه شتر پى مادرش ! در هر روزى از فضايل اخلاقى خود ، نشانه‌اى آشكار مىكرد و پيروى از آن را به من امر مىفرمود و در هر سالى در حراء ( پيش از رسالتش ) اقامت مىنمود ، من او را مىديدم و غير من نمىديد .\r\nدر آن زمان ، اسلام در خانه‌اى نيامده بود مگر خانهء رسول خدا و خديجه و من سوم ايشان بودم ؛ نور وحى و رسالت را مىديدم و بوى نبوت را استشمام مىكردم . . . « 1 »\r\nطبرى در تاريخ خود از « ابن اسحاق » چنين نقل مىكند : نخستين كسى كه به پيامبر ايمان آورد و با او نماز گزارد و او را تصديق كرد ، على بن ابى طالب بود . او در اين روز ده سال داشت و از نعمت‌هاى خدا بر على عليه السّلام اين است كه قبل از اسلام در آغوش پيامبر پرورش يافته است . « 2 »\r\n\r\n2 . على و خديجه با پيامبر نماز مىخوانند\r\nابن اثير در اسد الغابه ابن حجر در الاصابه ، در ترجمهء « عفيف كندى » و بسيارى از\r\n\r\n\r\n","description":"","footnote":"\r\n( 1 ) . و قد علمتم موضعي من رسول اللّه بالقرابة القريبة و المنزلة الخصيصة ، و ضعني في حجره و أنا وليد ، يضمّني إلى صدره ، و يكنفني في فراشه ، و يمسّني جسده ، و يشمّني عرقه عرفه . . . و لقد كنت أتّبعه اتّباع الفصيل أثر أمّة ، يرفع لي في كلّ يوم من أخلاقه علما و يأمرني بالاقتداء به ، و لقد كان يجاور في كلّ سنة بحراء فأراه ، و لا يراه غيري ، و لم يجمع بيت واحد يومئذ في الإسلام غير رسول اللّه و خديجة و أنا ثالثهما ! أرى نور الوحي و الرّسالة ، و أشمّ ريح النّبوّة .\r\n« نهج البلاغه عبده ، ج 2 ، ص 182 و نيز در آن خطبه مىفرمايد : اللّهمّ إنّي أوّل من أناب ، و سمع و أجاب ، لم يسبقني إلّا رسول اللّه صلى اللّه عليه و آله و سلّم بالصّلاة » .\r\n( 2 ) . تاريخ طبرى ، ج 2 ، ص 57 .\r\n","page_name":" 235 ","page_number":235},
  {"content":"\r\n\r\nدانشمندان تاريخ ، داستان زير را از او نقل مىكنند : وى مىگويد :\r\nدر روزگار جاهليت ، وارد « مكّه » شدم و ميزبانم « عباس بن عبد المطلب » بود و ما دو نفر در كنار « كعبه » بوديم ، ناگهان ديدم مردى آمد ، در برابر « كعبه » ايستاد و سپس پسرى را ديدم كه آمد در طرف راست او ايستاد ؛ چيزى نگذشت زنى را ديدم كه آمد در پشت سر آن‌ها قرار گرفت و من مىديدم كه اين دو نفر به پيروى از آن مرد ، ركوع و سجود مىنمودند . اين منظرهء بىسابقه حس كنجكاوى مرا تحريك كرد كه جريان را از « عباس » بپرسم ، او گفت :\r\nآن مرد محمد بن عبد اللّه است و آن پسر ، عموزاده‌اش و زنى كه پشت آن‌ها است ، همسر « محمد » است . سپس گفت : برادرزاده‌ام مىگويد : روزى فراخواهد رسيد كه خزانه‌هاى « كسرى » و « قيصر » را در اختيار خواهد داشت ، ولى به خدا سوگند ، روى زمين كسى پيرو اين آيين نيست ، جز همين سه نفر . سپس راوى گويد : آرزو مىكنم كه اى كاش من چهارمين نفر آن‌ها بودم !\r\nاين جريان را حتى كسانى كه درباره نقل فضايل على كوتاهى مىورزند نيز نقل كرده‌اند . « 1 »\r\n\r\n3 . منم صديق اكبر\r\nدر ميان خطبه‌ها و كلمات آن حضرت ، اين جمله و نظاير آن زياد ديده مىشود كه مىفرمود :\r\n« من بندهء خدا و برادر پيامبرم ، منم صديق اكبر و اين جمله را كسى پس از من نگويد ، جز اينكه دروغ‌گو باشد . با پيامبر هفت سال ، « 2 » پيش از آن‌كه كسى با او نماز\r\n\r\n\r\n","description":"","footnote":"\r\n( 1 ) . ر . ك : براى اطلاع بيشتر ، الاصابه ، ج 2 ، ص 480 و تاريخ طبرى ، ج 2 ، ص 211 ؛ كامل ، ج 2 ، ص 37 و 38 ؛ اعلام الورى ، ص 25 و اسد الغابه ، ج 3 ، ص 414 .\r\n( 2 ) . و در برخى از روايات پنج سال وارد شده است و بر اساس قرائن زيادى بايد گفت كه : مقدارى از اين سال‌ها پيش از بعثت بوده است .\r\n","page_name":" 236 ","page_number":236},
  {"content":"\r\n\r\nبخواند ، نماز گزارده‌ام و من اول كسى هستم كه با او نماز خواندم » . « 1 »\r\n4 . از پيامبر اكرم روايت‌هاى متواتر با تعبيرهاى گوناگونى وارد شده است كه مىفرمود :\r\nنخستين كسى كه در كنار « كوثر » بر من وارد مىشود ، نخستين اسلام‌آورنده ( على بن ابى طالب ) است . « 2 »\r\nوقتى انسان با كمال بىطرفى اين روايات را بررسى مىكند ، در نظرش پيش‌گام بودن على قطعى مىگردد و هيچ‌گاه دو قول ديگر را كه از نظر نقل در اقليت است ، انتخاب نمىكند . بيش از شصت نفر از صحابه و تابعان ، « 3 » طرف‌دار قول نخست ( على اول كسى بود كه ايمان آورد ) مىباشند . حتى خود طبرى كه مطلب را مردّد گذاشته و فقط به نقل قول اكتفا كرده و چنين مىگويد : « 4 » ابن سعيد از پدر خود پرسيد : « ابو بكر » نخستين كسى بود كه ايمان آورد ؟ گفت : نه ، پيش از او بيش از پنجاه نفر به پيامبر گرويده بودند ، ولى اسلام او بر اسلام ديگران برترى داشت .\r\n\r\nمذاكرهء مأمون با اسحاق\r\n« ابن عبد ربه » سرگذشت شيرينى را نقل مىكند كه خلاصه آن چنين است : « مأمون مجلس مناظره‌اى تشكيل داد و « اسحاق » دانشمند معروف در رأس آن قرار گرفته بود .\r\nپس از آن‌كه سبقت على عليه السّلام بر ديگران ، در پذيرفتن اسلام مسلم گرديد ، « اسحاق » گفت :\r\nهنگامى كه على ايمان آورد ، كودكى بيش نبود ، ولى « ابو بكر » مرد كاملى بوده است ، از اين نظر ايمان او بر ايمان على برترى دارد .\r\n\r\n\r\n","description":"","footnote":"\r\n( 1 ) . أنا عبد اللّه ، و أخو رسول اللّه و أنا الصدّيق الأكبر ، لا يقولها بعدي إلّا كاذب مفتري ، و لقد صليت مع رسول اللّه قبل النّاس بسبع سنين و أنا أوّل من صلّى معه .\r\n( 2 ) . أوّلكم واردا عليّ الحوض ، أوّلكم إسلاما عليّ بن أبي طالب . « مدارك اين حديث را در الغدير ج 3 ، ص 320 چاپ نجف مطالعه بفرماييد » .\r\n( 3 ) . در كتاب الغدير ، ج 3 ، اسامى اين شخصيت‌ها وارد شده است .\r\n( 4 ) . تاريخ طبرى ، ج 2 ، ص 215 .\r\n","page_name":" 237 ","page_number":237},
  {"content":"\r\n\r\nمأمون يك مرتبه زمام سخن را به دست گرفت و گفت :\r\nآيا پيامبر على را دعوت كرد كه در دوران كودكى و صباوت ايمان آورد ، يا ايمان او از طريق الهام خدايى بود ؟ هرگز نمىتوان گفت كه ايمان او الهام بوده است ، زيرا ايمان پيامبر الهامى نبوده ، بلكه به راهنمايى و سفارت جبرئيل از طرف خدا بوده است تا چه رسد به على ! بنابراين ، در روزى كه پيامبر او را به اسلام دعوت كرد ، آيا از پيش خود اين كار را انجام داد ، يا خدا دستور داده بود ؟ ما هيچ‌گاه تصور نمىكنيم كه پيامبر بدون دستور خدا ، خود و ديگرى را به زحمت و تكليف بيندازد : پس ناچار بايد گفت :\r\nدعوت پيامبر مستند به دستور خدا بوده است ، آيا خداى حكيم دستور مىدهد پيامبر يك كودك غير مستعد را كه ايمان و عدم ايمان او يكسان است ، به دين اسلام دعوت كند ؟ به طور مسلم ، اين كار از خداى حكيم و دانا سر نمىزند » . « 1 »\r\nبنابراين ، بايد نتيجه گرفت كه ايمان على ايمانى صحيح و پابرجا بوده كه از ايمان و گرويدن ديگران كمتر نبوده است و بهترين مصداق اين آيه   وَ السَّابِقُونَ السَّابِقُونَ أُولئِكَ الْمُقَرَّبُونَ   ، همان شخص « على بن ابى طالب » بوده است » .\r\n\r\nمسئلهء انقطاع وحى\r\nروح و روان پيامبر اكرم با نور وحى روشن گرديد و پيوسته دربارهء وظيفهء سنگين خود فكر و تأمل مىكرد . به خصوص آن‌گاه كه خدا او را چنين خطاب كرد :\r\n    يا أَيُّهَا الْمُدَّثِّرُ قُمْ فَأَنْذِرْ وَ رَبَّكَ فَكَبِّرْ     « 2 » ؛ اى جامه به خود پيچيده برخيز و بيم بده و خدايت را بزرگ بشمار .\r\nدر اينجا تاريخ‌نگاران و به ويژه طبرى كه تاريخ او از افسانه‌هاى اسرائيلى و مسيحى پيراسته نيست ؛ مسأله‌اى به نام « انقطاع وحى » را عنوان مىكند و مىگويد :\r\nپيامبر گرامى ، پس از ديدن آن فرشته و شنيدن نخستين آيات قرآن ، در انتظار نزول پيام\r\n\r\n\r\n","description":"","footnote":"\r\n( 1 ) . عقد الفريد ، ج 3 ، ص 43 .\r\n( 2 ) . مدّثّر ( 74 ) آيه 1 - 3 .\r\n","page_name":" 238 ","page_number":238},
  {"content":"\r\n\r\nديگرى از جانب خدا به سر مىبرد ، ولى ديگر نه از آن فرشتهء زيبا خبرى بود و نه بار ديگر آن سروش غيبى را شنيد .\r\nانقطاع وحى در آغاز رسالت اگر حقيقتى داشته باشد ، جز نزول تدريجى قرآن ، چيز ديگرى نيست و اصولا مشيّت الهى بر اين بوده است كه وحى خود را روى مصالحى تدريجى بفرستد و چون در آغاز وحى كه اول كار بود ، وحى الهى پياپى نرسيد ، اين مسأله به صورت انقطاع وحى ، تلقى گرديد و هرگز نه انقطاع وحى بود و نه مسأله ديگر .\r\nاز آنجا كه اين مسأله دست‌آويزى در دست نويسندگان مغرض شده است ؛ به گونه‌اى دربارهء آن سخن مىگوييم تا روشن شود كه « انقطاع وحى » خالى از حقيقت است و تطبيق آيات قرآنى بر آن اساس حقيقتى ندارد .\r\nاينك متن حادثه‌اى را كه طبرى نقل كرده ، بازگو مىكنيم و آن‌گاه به نقد آن مىپردازيم . وى مىنويسد :\r\nهنگامى كه دنبالهء وحى قطع گرديد ؛ اضطراب و شك و ترديد آغاز بعثت ، تجديد شد . « خديجه » نيز مانند او مضطرب گشت و به او گفت : گمان مىكنم خدا از تو قطع رابطه كرده است ! او پس از شنيدن اين جمله ، به جايگاه دائمى ( كوه حراء ) متوجه شد . در اين ميان وحى آسمانى دو مرتبه فرا رسيد و او را با آيات زير مخاطب ساخت :\r\n« سوگند به هنگام ظهر و قسم به شب ، هنگامى كه تاريكى سراسر آن را فرا مىگيرد ؛ خدايت تو را ترك نكرده و دشمن نگرفته است . آخرت براى تو از دنيا بهتر است ، به زودى خداى تو چيزهايى به تو مىدهد كه راضى و خشنود خواهى گشت .\r\nبه ياد آر يتيم بودى ، پناهت داد ؛ حيران و سرگردان بودى ، راهنمايىات كرد ؛ تهى دست بودى بىنيازت كرد ؛ هيچ‌گاه يتيم را ميازار و سائل را زجر منما و نعمت پروردگار خود را گفت‌وگو كن » . « 1 »\r\n\r\n\r\n","description":"","footnote":"\r\n( 1 ) .        وَ الضُّحى وَ اللَّيْلِ إِذا سَجى ما وَدَّعَكَ رَبُّكَ وَ ما قَلى ، وَ لَلْآخِرَةُ خَيْرٌ لَكَ مِنَ الْأُولى ، وَ لَسَوْفَ يُعْطِيكَ رَبُّكَ فَتَرْضى ، أَ لَمْ       \r\n","page_name":" 239 ","page_number":239},
  {"content":"\r\n\r\nنزول اين آيات ، مسرّت و شادى فوق العاده‌اى در روح آن حضرت ايجاد كرد و فهميد كه آنچه دربارهء وى مىگفتند ، همه بىپايه بوده است .\r\n\r\nافسانه است نه تاريخ\r\nزندگى « خديجه » در تاريخ ، ثبت است . خديجه‌اى كه هنوز اخلاق زيبا و كردارهاى نيكوى محمد صلى اللّه عليه و آله و سلّم در برابر چشمانش مجسم است و خداى خود را عادل و دادگر مىداند ؛ چگونه سوء ظنّ عجيبى دربارهء خداى خود و پيامبر او پيدا نمود ؟\r\n« منصب نبوت » به شخصى عطا مىشود كه واجد ملكات عالى و اوصاف پسنديده باشد و شخص « پيامبر » تا واجد يك سلسله صفات برجسته و شرايط خاصى نباشد ؛ هرگز اين منصب و مقام به او داده نمىشود . در رأس اين صفت‌ها عصمت و آرامش خاطر ، اعتماد و توكل است و با داشتن چنين اوصافى هرگز تصورهاى غلط گرد افكار او نمىگردد . دانشمندان گفته‌اند : سير تكاملى پيامبران از دوران كودكى آغاز مىگردد و پرده‌ها و حجاب‌ها از برابر ديدگان آن‌ها يكى پس از ديگرى كنار مىرود و احاطهء علمى آنان به حد كامل مىرسد و دربارهء آنچه مىبينند و يا مىشنوند ، كوچك‌ترين ترديدى پيدا نمىكنند و كسى كه حايز اين مراتب گردد ؛ هرگز گفتهء اين و آن ، در دل او شك و ترديدى به وجود نمىآورد .\r\nآيات سورهء « الضّحى » خصوصا جملهء :  ما وَدَّعَكَ رَبُّكَ وَ ما قَلى  ؛ خدايت تو را ترك نگفته و دشمن نگرفته است ، حكايت از آن دارد كه كسى اين جمله را به رسول گرامى گفته بود ، اما گوينده چه كسى بوده و تا چه اندازه در روحش تأثير كرده بود ؟ از آن ساكت است .\r\nبعضى از مفسران مىگويند : گويندهء آن برخى از مشركان بوده‌اند و روى اين\r\n\r\n\r\n","description":"","footnote":"\r\n      يَجِدْكَ يَتِيماً فَآوى وَ وَجَدَكَ ضَالًّا فَهَدى وَ وَجَدَكَ عائِلًا فَأَغْنى ، فَأَمَّا الْيَتِيمَ فَلا تَقْهَرْ وَ أَمَّا السَّائِلَ فَلا تَنْهَرْ وَ أَمَّا بِنِعْمَةِ رَبِّكَ فَحَدِّثْ       « ضحى ( 93 ) آيات 1 - 11 » .\r\n","page_name":" 240 ","page_number":240},
  {"content":"\r\n\r\nاحتمال تمام آيات ، راجع به آغاز وحى نمىباشد ، زيرا در آغاز بعثت ، از نزول وحى جز خديجه و على ، كسى آگاهى نداشت تا زبان به اعتراض بگشايد . حتى - همانطور كه گفته خواهد شد - موضوع رسالت آن حضرت سه سال تمام بر غالب مشركان مخفى بود و او مأمور به ابلاغ رسالت خود براى عموم نبود ، تا آن‌كه آيهء  فَاصْدَعْ بِما تُؤْمَرُ  « 1 » ؛ به آنچه مأمورى آشكار كن ، فرود آمد .\r\n\r\nاختلاف سيره‌نويسان دربارهء انقطاع وحى\r\nدر سراسر قرآن ، سخنى از انقطاع وحى نيست ؛ حتى اشاره‌اى هم به آن نشده است .\r\nاين مسأله تنها در كتاب‌هاى سيره و تفسير به چشم مىخورد و سيره‌نويسان و مفسران ، در انگيزهء انقطاع و مقدار آن ، چنان اختلاف دارند كه هرگز نمىتوان به يكى از آن‌ها اعتماد كرد . در اينجا به چند مورد از آن‌ها اشاره مىكنيم :\r\n1 . يهود ، از پيامبر دربارهء سه موضوع ( روح ، سرگذشت اصحاب كهف و ذو القرنين ) سؤال كردند . پيامبر بدون اينكه - ان شاء اللّه - بگويد : گفت فردا پاسخ سؤال‌هاى شما را مىگويم . از اين رو ، وحى الهى قطع گرديد . مشركان از اين تأخير خوش‌حال شدند و گفتند كه خدا از او دست برداشته است . براى ابطال اين انديشهء باطل ، سورهء « و الضّحى » نازل گرديد . « 2 »\r\nبنابراين نمىتوان آن را مربوط به آغاز رسالت دانست ، زيرا تمام دانشمندان يهودى با پيامبر دربارهء مسائل سه‌گانه ، حدود سال‌هاى هفتم بعثت بود كه هيئتى از جانب قريش رهسپار مدينه گرديد تا حقيقت رسالت پيامبر را با دانشمندان يهود در ميان بگذارند و آنان به هيئت اعزامى گفتند كه سه موضوع ياد شده را از محمد سؤال كنند . « 3 »\r\n\r\n\r\n","description":"","footnote":"\r\n( 1 ) . حجر ( 15 ) آيه 94 .\r\n( 2 ) . روح المعانى ، ج 30 ، ص 157 ؛ سيرهء حلبى ، ج 1 ، ص 349 - 350 .\r\n( 3 ) . سيرهء ابن هشام ، ج 1 ، ص 300 - 301 .\r\n","page_name":" 241 ","page_number":241},
  {"content":"\r\n\r\n2 . زير سرير پيامبر ، بچهء سگى مرده بود و كسى متوجه نبود . هنگامى كه پيامبر بيرون رفت ؛ « خوله » خانه را جارو كرد و آن را بيرون انداخت . در اين موقع ، فرشتهء وحى سورهء « و الضّحى » را آورد . وقتى پيامبر از تأخير وحى پرسيد ، گفت : « إنّا لا ندخل بيتا فيه كلب ؛ ما به خانه‌اى كه سگ در آن باشد ، وارد نمىشويم » . « 1 »\r\n3 . مسلمانان از تأخير وحى پرسيدند ، پيامبر گفت : چگونه وحى بيايد ، در حالى كه شماها ناخن و شوارب خود را نمىگيريد ؟ « 2 »\r\n4 . عثمان مقدارى انگور و يا رطب براى پيامبر به عنوان هديه فرستاد . سائلى در خانه پيامبر آمد و پيامبر آن را به او بخشيد . عثمان همان را از سائل خريد و باز براى پيامبر فرستاد . باز سائل در خانه پيامبر رفت و اين كار سه بار تكرار شد . سرانجام ، پيامبر از روى لطف گفت : تو سائلى يا تاجر ؟ سائل از گفتار پيامبر ناراحت شد ، به همين دليل وحى به تأخير افتاد . « 3 »\r\n5 . بچهء سگى متعلق به يكى از زنان پيامبر و يا بستگان وى مانع از نزول جبرئيل گرديد . « 4 »\r\n6 . پيامبر از تأخير وحى پرسيد ، جبرئيل گفت : من اختيارى از خود ندارم . « 5 »\r\nباز در اين ميان قول‌هاى ديگرى هست كه مىتوانيد با مراجعه به تفاسير از آنها مطلع گرديد . « 6 »\r\nدر اين ميان ، طبرى وجهى نقل كرده است كه نويسندگان پيش‌داور به آن چسبيده و آن را نشانهء بروز شك و ترديد در دل پيامبر دانسته‌اند و آن اين است كه : پس\r\n\r\n\r\n","description":"","footnote":"\r\n( 1 ) . تفسير قرطبى ، ج 10 ، ص 71 - 83 ؛ سيرهء حلبى ، ج 1 ، ص 349 .\r\n( 2 ) . همان .\r\n( 3 ) . تفسير روح المعانى ، ج 30 ، ص 157 .\r\n( 4 ) . غرائب القرآن در حاشيهء تفسير طبرى و تفسير ابو الفتوح ، ج 12 ، ص 108 .\r\n( 5 ) . ابو الفتوح ، ج 12 ، ص 108 .\r\n( 6 ) . مجمع البيان ، ج 10 ، تفسير سوره « و الضّحى » .\r\n","page_name":" 242 ","page_number":242},
  {"content":"\r\n\r\nاز حادثهء « حراء » وحى آسمانى قطع گرديد . خديجه به پيامبر گفت : من فكر مىكنم كه خدا بر تو خشم كرده و تو را دشمن داشته است . در اين موقع وحى آسمانى نازل گرديد :\r\n ما وَدَّعَكَ رَبُّكَ وَ ما قَلى  « 1 » ؛ خدايت ، تو را رها نكرده و دشمن نداشته است .\r\nدليل بر غرض‌ورزى و يا عدم تتبع اين نوع نويسندگان ، اين است كه از ميان آن همه اقوال ، تنها يك احتمال را پايه قضاوت خود دربارهء شخصيتى قرار داده‌اند كه در تمام زندگانى وى ، اثرى از ترديد و شك ديده نشده است . با در نظر گرفتن جهات زير مىتوان به بىپايگى اين احتمال پىبرد :\r\n1 . خديجه از زنانى بود كه پيوسته به پيامبر عشق مىورزيد و تا آخرين لحظهء زندگانى ، در راه شوهر خويش فداكارى كرد و ثروت خود را وقف هدف پيامبر نمود و در سال بعثت ، پانزده سال از زناشويى آنان مىگذشت . در اين مدت خديجه ، جز پاكى از او چيزى نديده بود ، هرگز چنين بانوى علاقه‌مندى با پيامبر با اين خشونت سخن نمىگويد .\r\n2 . آيهء  ما وَدَّعَكَ رَبُّكَ وَ ما قَلى  گواه بر آن نيست كه خديجه چنين سخنى را گفته باشد . اين آيه حاكى است كه چنين سخنى را كسى در حق پيامبر گفته است و اما گوينده آنچه كسى بوده و چرا گفته روشن نيست .\r\n3 . ناقل اين خبر ، يك روز خديجه را تسلّا دهندهء پيامبر و آرام كنندهء وى معرفى مىكند ، تا آنجا كه او را از انتحار و خودكشى بازمىدارد ، ولى روز بعد او را با قيافه‌اى معرفى مىكند كه به پيامبر مىگويد : خدا تو را دشمن داشته است ، آيا جا ندارد كه گفته شود : دروغ‌گو حافظه ندارد .\r\n4 . پس از حادثهء كوه « حراء » و نزول چند آيه از سورهء « علق » وحى منقطع گرديد ، تا اينكه سوره « و الضحى » نازل گرديد ؛ لذا بايد سوره و الضحى از نظر تاريخ نزول ،\r\n\r\n\r\n","description":"","footnote":"\r\n( 1 ) . تفسير طبرى ، ج 3 ، ص 252 .\r\n","page_name":" 243 ","page_number":243},
  {"content":"\r\n\r\nدومين سورهء قرآن باشد ، در صورتى كه يازدهمين سورهء قرآن است . « 1 » فهرست سوره‌هاى قرآن ، تا نزول سورهء و الضحى به قرار زير است :\r\n1 . علق 2 . قلم 3 . مزّمّل 4 . مدّثّر 5 . تبّت 6 . تكوير 7 . انشراح 8 . و العصر 9 . و الفجر 10 . و الضّحى .\r\nدر اين ميان ، يعقوبى « 2 » سورهء و الضّحى را سومين سوره از نظر تاريخ نزول مىداند و همين نظر نيز با اين نقل تطبيق نمىكند .\r\n\r\nاختلاف در مدت انقطاع وحى\r\nمدت انقطاع وحى بسيار مبهم و به صورت‌هاى گوناگون نوشته شده است و در تفاسير اقوال زير به چشم مىخورد : چهار روز ، دوازده روز ، پانزده روز ، نوزده روز ، 25 روز ، چهل روز .\r\nولى با مراجعه به فلسفهء نزول تدريجى قرآن ، خواهيم ديد كه انقطاع وحى جريان استثنايى نبوده است ، زيرا قرآن از روز نخست اعلام مىكند كه مشيّت الهى بر اين تعلق گرفته است كه قرآن را تدريجا نازل كند . آنجا كه مىفرمايد :\r\n وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ  « 3 » ؛ اين قرآن را به تدريج فرو فرستاديم كه آن را آرام و با تأنّى براى مردم بخوانى .\r\nقرآن در جاى ديگر پرده از روى راز نزول تدريجى قرآن برداشته و مىفرمايد :\r\n وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ وَ رَتَّلْناهُ تَرْتِيلًا  « 4 » ؛ افراد كافر گفتند : چه مىشد كه قرآن يك جا نازل\r\n\r\n\r\n","description":"","footnote":"\r\n( 1 ) . زنجانى ، تاريخ القرآن ، ص 58 .\r\n( 2 ) . تاريخ يعقوبى ، ج 2 ، ص 33 .\r\n( 3 ) . اسراء ( 17 ) آيه 106 .\r\n( 4 ) . فرقان ( 25 ) آيه 32 .\r\n","page_name":" 244 ","page_number":244},
  {"content":"\r\n\r\nمىشد ، ولى ما اينچنين نازل كرديم تا قلب تو را استوار سازيم و به او نظم خاصى بخشيديم .\r\nبا توجه به شيوهء نزول قرآن ، هرگز نبايد انتظار داشت كه هر روز و هر ساعت ، جبرئيل با پيامبر در حال تماس باشد و آيه‌اى نازل گردد ، بلكه به خاطر اسرارى كه در نزول تدريجى قرآن است و محققان اسلامى به شرح اسرار آن پرداخته‌اند . « 1 » قرآن در فواصل مختلفى طبق نيازها و پرسش‌ها ، نازل گرديده است . در حقيقت ، انقطاعى در كار نبوده ، بلكه علتى براى نزول فورى وحى وجود نداشته است .\r\n\r\n\r\n","description":"","footnote":"\r\n( 1 ) . براى آگاهى از اسرار نزول تدريجى قرآن ، ر . ك : همين قلم ، سيماى انسان كامل در قرآن ، ص 140 - 150 .\r\n","page_name":" 245 ","page_number":245},
  {"content":"\r\n\r\n\r\nدعوت سرّى\r\nپيامبر گرامى ، سه سال تمام به دعوت سرّى پرداخت و در اين مدّت به جاى توجه به عموم مردم ، به فردسازى عنايت نمود . مصالح وقت ايجاب مىكرد كه او دعوت خود را آشكار نسازد و با تماس‌هاى سرّى ، گروهى را به آيين خود دعوت كند كه توانست جمعى را به آيين توحيد جلب كرده و با پذيرش آنان روبه‌رو گردد . تاريخ ، نام اين شخصيت‌ها را كه - در اين مقطع از رسالت - به آيين او گرويده‌اند ، يادآور شده است . برخى از اين افراد عبارتند از :\r\nحضرت خديجه ، على بن ابى طالب عليه السّلام ، زيد بن حارثه ، زبير بن عوام ، عبد الرحمن بن عوف ، سعد بن ابى وقاص ، طلحة بن عبيد اللّه ، ابو عبيدهء جراح ، ابو سلمه ، ارقم بن ابى الارقم ، قدامة بن مظعون ، عبد اللّه بن مظعون ، عبيدة بن الحارث ، سعيد بن زيد ، خباب بن ارت ، ابو بكر بن ابى قحافه ، عثمان بن عفان و ديگر افرادى كه در همين مقطع به آيين اسلام گرويده و نبوت او را پذيرفتند . « 1 »\r\nپيش گامى در اسلام آوردن منحصر به اين افراد نيست ، بلكه برخى مانند « ابو ذر » بر گروهى از اين هفده نفر سبقت گرفته‌اند . « 2 »\r\nسران قريش در اين سه سال ، مشغول خوش‌گذرانى و سرمست عيش و نوش\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 245 - 262 .\r\n( 2 ) . اسد الغابه ، ج 1 ، ص 308 .\r\n","page_name":" 246 ","page_number":246},
  {"content":"\r\n\r\nبودند ؛ در حالى كه كم و بيش از دعوت سرّى رسول خدا آگاهى يافته بودند ، ولى كوچك‌ترين واكنشى نشان نداده و جسارتى نمىكردند .\r\nدر اين سه سال كه دوران فرد سازى بود ؛ رسول گرامى با برخى از ياران خود به درّه‌هاى اطراف مكّه مىرفتند و نماز خود را دور از چشم قريش در آنجا مىگزاردند .\r\nروزى در حال نماز بودند كه برخى از مشركان عمل آنان را نكوهش كردند . اين كار سبب شد كه درگيرى مختصرى ميان ياران رسول خدا صلى اللّه عليه و آله و سلّم و برخى از مشركان پديد آيد كه سعد وقاص يكى از مشركان را زخمى كرد . « 1 » از اين‌رو ، رسول گرامى خانهء « ارقم » را محل عبادت قرار داد « 2 » و در آنجا به تبليغ و پرستش پرداخت ، تا از اين طريق ، كار او از چشم‌انداز مشركان دور باشد . عمار ياسر و صهيب بن سنان ، از جملهء كسانىاند كه در آن خانه به رسول گرامى ايمان آوردند .\r\n\r\nدعوت خويشاوندان\r\nافراد خردمند با برنامهء بسيار وسيعى وارد كار مىشوند ، ولى كار خود را از جاى كوچك آغاز مىكنند و هرگاه موفقيتى نصيبشان گرديد ، بلافاصله در گسترش آن مىكوشند و به موازات موفقيت ، دايره كار را توسعه داده و در تكامل آن سعى مىكنند .\r\nهوش‌مندى ، « 3 » از سران يكى از كشورهاى بزرگ امروز پرسيد كه راز موفقيت شما در كارهاى اجتماعى چيست ؟ او گفت :\r\nطرز تفكر ما غربيان با شما شرقيان فرق دارد ، ما هميشه با برنامه‌هاى وسيع وارد كار مىشويم ، ولى كار را از جاى كوچك شروع مىكنيم و پس از احراز موفقيت در گسترش آن مىكوشيم و اگر در نيمهء راه فهميديم كه برنامهء ما صحيح نيست فورا فرمول كار را\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 61 .\r\n( 2 ) . اين خانه در پاى كوه صفا بود و تا چندى پيش به نام « دار خيزران » معروف بود - اسد الغابه ، ج 4 ، ص 44 و سيره دحلانى ، ج 1 ، ص 192 .\r\n( 3 ) . يكى از سلاطين قاجار موقعى كه به لندن رفته بود .\r\n","page_name":" 247 ","page_number":247},
  {"content":"\r\n\r\nعوض كرده و كار ديگرى آغاز مىكنيم . امّا شما شرقيان با برنامهء وسيع وارد كار مىشويد و كار را از جاى بزرگ شروع مىكنيد و همه برنامه را يك جا پياده مىكنيد و اگر در وسط راه به بن‌بست رسيديد ، ديگر بازگشتى جز با تحمّل خسارت‌هاى بزرگ براى شما باقى نمىماند .\r\nگذشته از اين ، روح و روان شما با عجله و شتاب‌زدگى عجين شده است و پيوسته مىخواهيد روز نخست از كشت خود ثمر بگيريد ، مىخواهيد آخرين نتيجه را در همان روزهاى نخست بگيريد و اين خود طرز تفكر غير صحيح اجتماعى است كه انسان را در بن‌بست عجيبى قرار مىدهد .\r\nما تصور مىكنيم اين طرز تفكر مربوط به شرق و غرب نيست ؛ افراد پخته ، عاقل و دانا پيوسته در راه نيل به مقاصد خود از همين طريق وارد شده و مىشوند . رهبر عالى قدر جهان اسلام نيز از همين اصل مسلّم استفاده كرده و سه سال تمام ، بدون شتاب‌زدگى در تبليغ سرّى آيين خود كوشيد . هر كس را كه از نظر فكر و استعداد شايسته و آماده مىديد ، كيش خود را به او عرضه مىداشت ، با اينكه هدف تشكيل دادن يك دولت بزرگ جهانى بود كه تمام افراد را تحت يك پرچم ( توحيد ) گرد آورد ، ولى در ظرف اين سه سال ابدا دست به دعوت عمومى نزد ، حتى خويشاوندان را نيز به صورت خصوصى دعوت نكرد ؛ فقط با افراد تماس‌هاى خصوصى برقرار مىكرد و هر كس را شايسته و مستعد براى پذيرفتن آيين خود مىديد ، دعوت مىنمود ، تا آنجا كه توانست در ظرف اين سه سال ، گروهى را پيرو خود هدايت كند .\r\nسران « قريش » در طول اين سه سال سرمست عيش و نوش بودند ، فرعون مكّه ( ابو سفيان ) و دارودستهء وى هر موقع از ماهيت دعوت و ادعاى حضرت آگاه مىشدند ؛ لبخند تمسخرآميزى مىزدند و با خود مىگفتند : شعله ادعاى تبليغ او ، مانند دعوت « ورقه » و « اميه » - كه بر اثر خواندن كتاب‌هاى انجيل و تورات مسيحى گشته و در محافل عرب دم از مسيحىگرى مىزدند - به اين زودىها خاموش مىگردد و ديرى نمىپايد كه او نيز به كاروان فراموش‌شدگان مىپيوندد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nسران قريش ، در ظرف اين سه سال كوچك‌ترين جسارتى به پيامبر اكرم نمىكردند و پيوسته ادب و احترام او را نگاه مىداشتند و او نيز در ظرف اين مدت ، از بتان و خدايان آن‌ها آشكارا انتقاد نمىكرد ، فقط مشغول تماس‌هاى خصوصى با افراد روشن دل بود .\r\nولى از روزى كه دعوت‌هاى خصوصى ( خويشاوندان ) و عمومى آغاز گرديد . و انتقاد او از بتان و از آيين و روش‌هاى ضد انسانى آنان ، بر سر زبان‌ها افتاد ؛ از همان روز بيدارى « قريش » نيز آغاز گرديد و فهميدند كه دعوت او با « اميه » و « ورقه » فرق آشكارى دارد . بنابراين مخالفت‌ها و مبارزه‌هاى سرى و علنى آغاز شد . پيامبر براى نخستين بار مهر خاموشى را در ميان خويشاوندان شكست و به دنبال آن دعوت عمومى خود را آغاز كرد .\r\nبىشك اصلاحات عميق و ريشه‌دارى كه در تمام شئون زندگانى مردم مؤثر است و مسير اجتماع را دگرگون مىسازد ، بيش از هر چيز به دو نيروى قوى نيازمند است :\r\n1 . نيروى بيان و گفتار كه گوينده بتواند با طرز جالبى ، حقايق را بيان كند و افكار شخصى و يا آنچه را از عالم وحى گرفته در اختيار افكار عمومى بگذارد .\r\n2 . نيروى دفاعى كه در موقع خطر در برابر تهاجم دشمنان خط دفاعى تشكيل دهد و در غير اين صورت شعله دعوت هر مصلحى در همان روزهاى نخست خاموش مىگردد .\r\nبيان و گفتار پيامبر در حد كمال بود و بسان يك فرد سخنور و يك گويندهء توانا با كمال فصاحت و بلاغت آيين خود را تشريح مىكرد ، ولى در نخستين دوره‌هاى دعوت فاقد نيروى دوم بود ، زيرا در ظرف اين سه سال ، فقط موفق شده بود كه قريب چهل نفر را در حوزهء سرّى مؤمنان درآورد و به طور مسلم اين گروه كم نمىتوانست دفاع از پيامبر را بر عهده بگيرد .\r\nاز اين نظر ، شخص اول جهان اسلام براى به دست آوردن يك خط دفاعى و تشكيل هستهء مركزى ، خويشاوندان خود را پيش از دعوت عمومى ، به آيين خود\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nخواند و از اين راه توانست نقص نيروى دوم را بر طرف كرده و سنگر مهمى در برابر هرگونه خطر احتمالى به دست آورد . حد اقل فايدهء اين دعوت آن بود كه خويشاوندان او با فرض اينكه به آيين او نمىگرويدند ، لا اقل به واسطهء احساس‌ها و تعصب‌هاى خويشاوندى و قومى ، به دفاع از او برمىخاستند ؛ تا چه رسد به اينكه دعوت او در آن روز ، در گروهى از سران اقوام مؤثر افتاد و گروه ديگرى را متمايل ساخت .\r\nبه علاوه ، او معتقد بود كه اساس اصلاحات ، اصلاح داخلى است ؛ تا انسان فرزندان و خويشاوندان خود را از كارهاى نكوهيده بازندارد ، هرگز تبليغ او دربارهء بيگانگان مؤثر نخواهد افتاد ، زيرا در اين صورت مخالفان زبان به اعتراض گشوده و كردار نزديكان را به رخ او مىكشند .\r\nاز اين‌رو ، خداى بزرگ دربارهء دعوت خويشاوندان او را چنين مخاطب ساخت :\r\n وَ أَنْذِرْ عَشِيرَتَكَ الْأَقْرَبِينَ  « 1 » ؛ خويشاوندان نزديك خود را از عذاب الهى بترسان .\r\nچنان كه قرآن دربارهء دعوت عمومى نيز چنين فرموده است :\r\n  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ   « 2 » ؛ با آنچه مأمور هستى آشكار كن و از مشركان كناره‌گير كه ما تو را از شرّ دشمنان حفظ مىنماييم .\r\n\r\nطرز دعوت خويشاوندان\r\nطرز دعوت پيامبر از خويشاوندان خود بسيار جالب بود . حقيقتى در آن روز آشكار شد كه بعدها اسرار آن دعوت روشن‌تر گشت . مفسران در تفسير آيهء  وَ أَنْذِرْ عَشِيرَتَكَ الْأَقْرَبِينَ  و همچنين تاريخ‌نويسان قريب به اتفاق چنين مىنويسند :\r\nخداوند او را مأمور نمود تا خويشاوندان خويش را به آيين خود بخواند . پيامبر نيز پس از بررسى جوانب ، به على بن ابى طالب - كه آن روز بيش از سيزده يا پانزده سال نداشت ، - دستور داد كه غذايى آماده كند و همراه آن شيرى باشد . سپس 45 نفر از\r\n\r\n\r\n","description":"","footnote":"\r\n( 1 ) . شعراء ( 26 ) آيه 214 .\r\n( 2 ) . دربارهء دعوت عمومى در فصل آينده گفت‌وگو خواهيم كرد .\r\n","page_name":" 250 ","page_number":250},
  {"content":"\r\n\r\nسران بنى هاشم را دعوت نموده و تصميم گرفت در ضمن پذيرايى از مهمانان راز نهفته را آشكار سازد ، ولى متأسفانه پس از صرف غذا پيش از آن‌كه او سخن آغاز كند ، يكى از عموهاى وى ( ابو لهب ) با سخنان سبك و بىاساس خود ، آمادگى مجلس را براى طرح موضوع رسالت از بين برد . پيامبر مصلحت ديد كه طرح موضوع را به فردا موكول سازد ؛ سپس فردا برنامهء خود را تكرار كرده و با ترتيب يك ضيافت ديگر ، پس از صرف غذا روبه سران فاميل نمود و سخن خود را با ستايش خدا و اعتراف به يگانگى وى آغاز كرد و چنين فرمود :\r\nبه راستى هيچ‌گاه راهنماى يك جمعيّت به كسان خود دروغ نمىگويد ؛ به خدايى كه جز او خداوندى نيست ، من فرستادهء خدا به سوى شما و به عموم جهانيان هستم ؛ هان ! اى خويشاوندان من ، شما بسان خفتگان مىميريد و همانند بيداران ، زنده مىگرديد و طبق كردار خود مجازات مىشويد و اين بهشت دائمى خدا است [ براى نيكوكاران 
  ] و دوزخ هميشگى او است [ براى بدكاران 
  ] . « 1 »\r\nسپس افزود :\r\nهيچ كس از مردم براى كسان خود چيزى بهتر از آنچه من براى شما آورده‌ام ، نياورده است . من براى شما خير دنيا و آخرت را آورده‌ام ، خدايم به من فرمان داده كه شما را به جانب او بخوانم . كدام يك از شما پشتيبان من خواهد بود ، تا برادر و وصى و جانشين من ميان شما باشد . « 2 »\r\nوقتى سخنان آن حضرت به اينجا رسيد ، سكوت مطلق همهء مجلس را فراگرفت و هر كدام از آن‌ها در بزرگى مقصد و سرانجام كار خود در درياى فكر فرو رفت . يك مرتبه على عليه السّلام كه آن روز جوانى پانزده‌ساله بود ، سكوت مجلس را درهم شكست و برخاست و با يك لحن تند عرض كرد : اى پيامبر خدا من آمادهء پشتيبانى از شما هستم .\r\n\r\n\r\n","description":"","footnote":"\r\n( 1 ) . إنّ الرّائد لا يكذب أهله ، و اللّه الّذي لا إله إلّا هو أنّي رسول اللّه إليكم خاصّة ، و إلى النّاس عامّة ، و اللّه لتموتنّ كما تنامون ، و لتبعثنّ كما تستيقظون ، و لتحاسبنّ بما تعلمون ، و إنّها الجنّة أبدا و النّار أبدا . « سيرهء حلبى ، ج 1 ، ص 321 » .\r\n( 2 ) . فأيّكم يوازرني على هذا الأمر على ان يكون أخي و وصيّي و خليفتى فيكم .\r\n","page_name":" 251 ","page_number":251},
  {"content":"\r\n\r\nپيامبر دستور داد تا بنشيند و سپس گفتار خود را تا سه بار تكرار نمود . جز همان جوان پانزده‌ساله كسى پرسش او را پاسخ نگفت . در اين هنگام حضرت رو به خويشاوندان نمود و فرمود :\r\nمردم ! اين جوان برادر و وصى و جانشين من است ميان شما ، به سخنان او گوش دهيد و از او پيروى كنيد . « 1 »\r\nدر اين هنگام مجلس پايان يافت ، و حضار با حالت خنده و تبسم رو به ابو طالب نمودند و گفتند : محمد دستور داد كه از پسرت پيروى كنى و از او فرمان ببرى و او را بزرگ تو قرار داد . « 2 »\r\nآنچه نگارش يافت ، خلاصهء موضوع مفصلى است كه بيشتر مفسران و تاريخ‌نويسان ، با عبارت‌هاى گوناگون آن را نقل كرده و ( جز « ابن تيميه » كه عقايد مخصوصى دربارهء اهل بيت پيامبر دارد ) كسى در صحت اين حديث تشكيك نكرده و همه آن را يكى از مسلّمات تاريخ دانسته‌اند .\r\n\r\nجنايت‌ها و خيانت‌ها\r\nتحريف و وارونه نشان دادن حقايق و سرپوش گذاردن بر روى واقعيات ، مصداق روشن خيانت و جنايت است . در طول تاريخ ، گروهى از نويسندگان متعصب اين راه را پيموده و آثار و نگاشته‌هاى علمى خود را با يك رشته تحريف‌ها از ارزش انداخته‌اند ، ولى گذشت زمان و تكامل علم ، مشت آنان را باز نموده و عده‌اى را بر آن داشته است كه با نيش قلم ، پرده‌ها را بالا زنند و حقايق را از لابه‌لاى پرده‌ها بيرون آرند . در اينجا به نمونه‌اى از اين نوع خيانت‌ها اشاره مىكنيم :\r\n1 . محمد بن جرير طبرى ( م 310 ) در تاريخ خود جريان دعوت خويشاوندان را\r\n\r\n\r\n","description":"","footnote":"\r\n( 1 ) . إنّ هذا أخي و وصيّي و خليفتي عليكم فاسمعوا له و أطيعوه .\r\n( 2 ) . تاريخ طبرى ، ج 2 ، ص 62 - 63 ؛ تاريخ كامل ، ج 2 ، ص 40 - 41 ؛ مسند احمد ، ج 1 ، ص 111 و شرح نهج البلاغه ابن ابى الحديد ، ج 13 ، ص 210 - 221 .\r\n","page_name":" 252 ","page_number":252},
  {"content":"\r\n\r\nبه طور مبسوط نگاشته است ، ولى در تفسيرش ، « 1 » وقتى به تفسير آيهء  وَ أَنْذِرْ عَشِيرَتَكَ الْأَقْرَبِينَ  ؛ خويشاوندان نزديك خود را بترسان . مىرسد ، آنچه را در تاريخ نوشته ، با متن و سند در همان جا قيد مىكند ، ولى هنگامى كه به جملهء : « على أن يكون أخي و وصيّي و خليفتي » ؛ برادر و وصى و جانشين من شود . مىرسد ، جمله را تغيير داده و مىنويسد ، « على أن يكون أخي و كذا و كذا ؛ برادر و چنين و چنان ! من باشد . » بىشك حذف كلمه‌هاى « و وصيّي و خليفتي » و به كار بردن كلمه‌هاى « كذا و كذا » كه در فارسى از آن به « چنين و چنان » تعبير مىآوريم ، جز غرض و روزى و خيانت چيز ديگرى نيست . او به اين حد نيز اكتفا نكرده و نه تنها جملهء استفهامى پيامبر را تحريف نموده ، حتى جمله‌اى را كه خود پيامبر ، بعد از سكوت سران ، دربارهء على فرمود : « إنّ هذا أخي و وصيّي و خليفتي » نيز تحريف كرده و باز همان كلمهء « كذا و كذا » را به كار برده است .\r\nمورّخ ، بايد در نوشتن حقايق حرّ و آزاده باشد و با يك شهامت و شجاعت بىمانند واقعيّت را آنچنان كه هست بنويسد . ناگفته پيداست چيزى كه طبرى را وادار كرده كه اين دو كلمه را بردارد و به جاى آن دو كلمه كذايى به كار برد ، همان روش دينى و تعصب مذهبى او است ، زيرا او على را وصى و جانشين بلافصل پيامبر نمىداند و از آنجا كه اين دو كلمه در وصايت و جانشينى بلافصل او صريح است ، لذا مجبور شده با تحريف شأن نزول آيه ، از روش دينى خود نيز دفاع كند .\r\n2 . ابن كثير شامى « 2 » ( م 732 ) در تاريخ و همچنين در تفسيرش همان راهى را پيموده كه پيش از او طبرى در تفسير خود پيموده است . ما هيچ‌گاه « ابن كثير » را در اين كار معذور نمىشماريم ، زيرا اساس كتاب تاريخ او را همان تاريخ طبرى تشكيل مىدهد و به طور مسلم وى در تنظيم اين قسمت به تاريخ طبرى مراجعه كرده است . با اين حال ، در نقل مطالب از مندرجات تاريخ مزبور ، سرباز زده و بر خلاف انتظار جريان را از روى تفسير طبرى نقل نموده است .\r\n\r\n\r\n","description":"","footnote":"\r\n( 1 ) . تفسير طبرى ، ج 19 ، ص 74 .\r\n( 2 ) . ابن كثير ، البداية و النهاية ، ج 3 ، ص 40 و تفسير ابن كثير ، ج 3 ، ص 351 .\r\n","page_name":" 253 ","page_number":253},
  {"content":"\r\n\r\n3 . جنايتى كه وزير اسبق فرهنگ مصر ( دكتر هيكل ) نويسندهء كتاب حياة محمد مرتكب شده است و از اين طريق راه تحريف حقايق را به روى نسل جديد باز نموده است . شگفتا ! وى در « مقدمهء » كتاب خود حملات سختى متوجه خاورشناسان كرده و آنان را به خاطر تحريف حقايق و جعل تاريخ ، نكوهش كرده است ؛ در صورتى كه خود او در اين مقام دست‌كمى از آن‌ها ندارد ، زيرا :\r\nاولا ، در نخستين چاپ كتاب مزبور ، جريان را به طور دست و پا شكسته نقل كرده و از دو جملهء حساس فقط به يكى از آن‌ها ( پيامبر رو به سران كرد و گفت : كدام يك از شما در اين كار پشتيبان من خواهد شد كه برادر و وصى و خليفه من باشد ) را ذكر كرده ، ولى جملهء ديگرى را كه پيامبر پس از ابراز و اعلام پشتيبانى على ، دربارهء او گفت ، به كلى حذف كرده و ابدا از اينكه پيامبر دربارهء او فرمود : اين جوان ، برادر و وصى و جانشين من است ، يادى نكرده است .\r\nثانيا ، در چاپ‌هاى دوم و سوم گام را فراتر نهاده ، همه را حذف نموده و از اين راه لطمهء غير قابل جبرانى بر حيثيت خود و كتاب خود وارد آورده است .\r\n\r\nنبوت و امامت با هم توأمند\r\nاعلام وصايت على عليه السّلام در آغاز رسالت مىرساند كه اين دو منصب از هم جدا نيستند . روزى كه پيامبر خدا به مردم معرفى گرديد ، جانشين او نيز همان روز تعيين و معرفى شده و اين خود گواه بر اين است كه اساس نبوّت و امامت را يك شالوده تشكيل مىدهند و اين دو مقام مانند حلقه‌هاى زنجير به يك ديگر متصل و از هم فاصله‌اى ندارند .\r\nاز اين جريان شهامت روحى و شجاعت امير مؤمنان به صورت روشن ثابت مىگردد ، زيرا در محفلى كه پيران آزموده و سران سال‌خورده در تفكر و حيرت بودند ؛ با كمال شهامت پشتيبانى و فداكارى خود را اعلام مىدارد و بدون پيمودن راه سياست‌مداران محافظه‌كار و مال‌انديش ، دشمنى خود را با دشمنان او ابراز مىكند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاو در آن روز از نظر سن كوچك‌ترين فرد حاضر در مجلس بود ، ولى طول ممارست او با پيامبر از مدت‌ها پيش ، دل او را آماده پذيرفتن حقايقى كرده بود كه پيران قوم در پذيرفتن آن ترديد داشتند .\r\n« ابو جعفر اسكافى » دربارهء اين تاريخ داد سخن داده است . « 1 »\r\n\r\n\r\n","description":"","footnote":"\r\n( 1 ) . براى اطلاع بيشتر « ر . ك : شرح نهج البلاغه ابن ابى الحديد ، ج 13 ، ص 215 - 295 » .\r\n","page_name":" 255 ","page_number":255},
  {"content":"\r\n\r\n\r\nدعوت عمومى\r\nسه سال از آغاز بعثت گذشته بود كه پيامبر گرامى پس از دعوت خويشاوندان دست به دعوت عمومى زد . وى در مدّت سه سال با تماس‌هاى خصوصى ، گروهى را به آيين اسلام هدايت كرده بود ، ولى اين بار با صداى رسا ، عموم مردم را به آيين يكتاپرستى دعوت نمود . روزى در كنار كوه « صفا » روى سنگ بلندى قرار گرفت و با صداى بلندى گفت : يا صباحاه ( عرب اين كلمه را به جاى زنگ خطر به كار مىبرد و گزارش‌هاى وحشت‌آميز را نوعا با اين كلمه آغاز مىكند ) .\r\nنداى پيامبر جلب توجه كرد ، گروهى از قبايل مختلف قريش به حضور وى شتافتند ؛ سپس پيامبر رو به جمعيت كرد و گفت :\r\nاى مردم هرگاه من به شما گزارش دهم كه پشت اين كوه ( صفا ) دشمنان شما موضع گرفته‌اند و قصد جان و مال شما را دارند ، آيا مرا تصديق مىكنيد ؟ همگى گفتند : آرى ! زيرا ما در طول زندگى از تو دروغى نشنيده‌ايم . سپس گفت : اى گروه قريش ، خود را از آتش نجات دهيد ، من براى شما در پيشگاه خدا ، نمىتوانم كارى انجام دهم ، من شما را از عذاب دردناك مىترسانم .\r\nسپس افزود :\r\nموقعيت من همان موقعيت ديده‌بانى است كه دشمن را از نقطهء دورى مىبيند ، فورا براى نجات قوم خود ، به سوى آنان شتافته و با شعار « يا صباحاه » آن‌ها را از اين پيشامد با\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nخبر مىسازد . « 1 »\r\nقريش كه كم و بيش از آيين او مطلع و آگاه بودند ، اين بار با شنيدن اين جمله آنچنان ترس دل آنان را فراگرفت كه يكى از سران كفر ( ابو لهب ) سكوت مردم را شكست ، روى به آن حضرت نمود و گفت : واى بر تو ! ما را براى همين كار دعوت نمودى ؟ سپس جمعيت متفرق شدند .\r\n\r\nاستقامت در راه هدف\r\nرمز موفقيت هر فردى در گرو دو چيز است :\r\n1 . ايمان به هدف ؛\r\n2 . استقامت و كوشش در طريق نيل به آن .\r\nايمان همان محرك باطنى است كه خواه ناخواه انسان را به سوى مقصد مىكشاند و مشكلات را در نظرش آسان مىسازد و شب و روز ، وى را براى نيل به مقصد دعوت مىكند ، زيرا چنين فردى اعتقاد راسخ دارد كه سعادت و سيادت و خوشبختى و نيك فرجامى او وابسته به آن است .\r\nبه ديگر سخن ، هرگاه انسان ايمان داشت كه سعادت او در گرو هدف مشخصى است ، قهرا نيروى ايمان ، او را به سوى هدف ( با تمام مشكلاتى كه دارد ) مىكشاند ، مثلا بيمارى كه بهبودى خود را در خوردن داروى تلخ مىداند ، آن را به آسانى مىخورد ، غواصى كه يقين دارد كه زير امواج دريا جواهرات گرانبهايى هست ، بدون دغدغه خود را در كام امواج دريا مىافكند و پس از دقايقى پيروزمندانه از دل موج‌ها بيرون مىآيد .\r\nولى هرگاه بيمار و غواص در كار خود شك و ترديد داشته باشند ، يا اصلا معتقد به سود كار خود نباشند ؛ در اين موقع يا اصلا اقدام نمىكنند و اگر اقدام نمايند ، كارشان با\r\n\r\n\r\n","description":"","footnote":"\r\n( 1 ) . إنّما مثلي و مثلكم كمثل رجل رأى العدوّ فانطلق يريد أهله فخشي أن يسبقوه إلى اهله فجعل يصيح « يا صباحاه » - « سيره دحلانى در حاشيه سيره حلبى ، ج 1 ، ص 194 » .\r\n","page_name":" 257 ","page_number":257},
  {"content":"\r\n\r\nسختى و ناراحتى توأم خواهد بود . بنابراين ، اين همان نيروى ايمان است كه تمام مشكلات را آسان مىسازد .\r\nبىترديد رسيدن به هدف ، با مشكلاتى همراه است و موانعى را در پيش دارد . بايد كوشيد تا موانع را از سر راه برداشت . از قديم الايام گفته‌اند : هركجا گلى ( مقصد و هدف ) هست ، خارى نيز همراه آن است ، بايد طورى گل را چيد كه خار در دست و پاى انسان فرو نرود و به قول شاعر :\r\n يكى گل در اين نغز گلزار نيست * كه چيننده را ز آن دوصد خار نيست \r\nقرآن مجيد ، اين مطلب ( رمز كاميابى ، ايمان به هدف و استقامت در طريق آن است ) را با جملهء كوتاهى بيان نموده ، آنجا كه مىفرمايد :\r\n إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  ؛ به راستى كسانى كه ايمان به خدا آورده‌اند ، سپس در طريق تحصيل آن استقامت و بردبارى نشان داده‌اند [ به طور مسلم به هدف خواهند رسيد 
  ] و با نيروهاى غيبى [ فرشتگان 
  ] مؤيّد مىگردند و دربارهء آن‌ها گفته مىشود :  وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  ؛ و با بهشت موعود ، شادمان باشيد .\r\n\r\nاستقامت و شكيبايى پيامبر صلى اللّه عليه و آله و سلّم\r\nملاقات‌هاى خصوصى رسول گرامى پيش از دعوت عمومى و فعاليّت‌هاى خستگىناپذير آن حضرت پس از نداى عمومى ، سبب شد كه صفى فشرده از مسلمانان ، در برابر صف‌هاى كفر و بت‌پرستى پديد آيد ؛ كسانى كه پيش از دعوت همگانى ، در حوزهء سرّى ايمان و اسلام وارد شده بودند ، با افراد تازه مسلمان كه پس از اعلان نبوت ، دعوت او را لبيك گفته بودند ، آشنايى كامل پيدا كردند و زنگ‌هاى خطر در تمام محافل كفر و شرك مكّه به صدا درآمد . البته درهم كوبيدن يك نهضت نوبنياد براى قريش نيرومند و مجهز ، بسيار كار سهل و آسانى بود ، ولى علّت ترس آنان اين بود كه اعضاى اين نهضت از يك قبيله نبودند كه با تمام نيرو براى كوبيدن آنها\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبكوشند ، بلكه از هر قبيله‌اى تعدادى به اسلام گرايش پيدا كرده بودند و از اين جهت تصميم قاطع دربارهء چنين گروهى كار آسانى نبود .\r\nسران قريش ، پس از مشورت چنين تصميم گرفتند كه اساس اين حزب ، و بنيان‌گذار اين مكتب را به روش‌هاى مختلف از بين ببرند . گاهى از طريق تطميع وارد بشوند و او را با وعده‌هاى رنگارنگ از دعوت خود بازدارند و احيانا با تهديد و آزار از انتشار آيين او جلوگيرى كنند . اين برنامهء ده‌سالهء قريش بود كه سرانجام تصميم قتل او را گرفتند و او از طريق مهاجرت به مدينه توانست نقشه آن‌ها را نقش بر آب سازد .\r\nرئيس قبيله « بنى هاشم » در آن روز « ابو طالب » بود و او مردى پاك‌دل و بلند همت و خانهء وى ملجأ و پناهگاه افتادگان و درماندگان و يتيمان بود . در ميان جامعهء عرب ، علاوه بر اينكه رياست مكّه و برخى از مناصب كعبه با او بود ، جايگاهى بزرگ و منزلتى بس خطير داشت و از آنجا كه كفالت و سرپرستى « پيامبر » پس از مرگ « عبد المطلب » با او بود ؛ سران ديگر « قريش » به طور دسته جمعى « 1 » به حضور وى بار يافتند و او را با جمله‌هاى زير خطاب نمودند :\r\nبرادرزادهء تو به خدايان ما ناسزا مىگويد و آيين ما را به زشتى ياد مىكند و به افكار و عقايد ما مىخندد و پدران ما را گمراه مىشمرد : يا به او دستور بده كه دست از ما بردارد و يا اينكه او را در اختيار ما بگذار و حمايت خود را از او سلب كن . « 2 »\r\nبزرگ « قريش » و رئيس « بنى هاشم » با تدبير خاصى با آنان سخن گفت و آنان را نرم كرد ؛ به گونه‌اى كه از تعقيب مقصد خود منصرف گشتند ، ولى نفوذ و انتشار اسلام ، روزافزون بود . جذبهء معنوى كيش پيامبر ، بيانات جذّاب و قرآن فصيح و بليغ وى به اين مطلب كمك مىكرد . خصوصا در ماه‌هاى حرام كه مكّه مورد هجوم حجّاج بود ، وى آيين خود را بر آن‌ها عرضه مىداشت ، سخن بليغ و بيان شيرين و آيين دل‌نشين او\r\n\r\n\r\n","description":"","footnote":"\r\n( 1 ) . نام و خصوصيات اين افراد را ابن هشام در سيره خود آورده است .\r\n( 2 ) . يا أبا طالب ، إنّ ابن أخيك قد سبّ آلهتنا ، و عاب ديننا ، و سفّه أحلامنا ، و ضلل آباءنا فإمّا أن تكفّه عنّا و إمّا أن تخلي بيننا و بينه . « سيرهء ابن هشام ، ج 1 ، ص 265 » .\r\n","page_name":" 259 ","page_number":259},
  {"content":"\r\n\r\nدر بسيارى از افراد مؤثر مىافتاد . در چنين هنگامى ناگهان فرعون‌هاى « مكّه » متوجه شدند كه « محمد » در دل قبايل براى خود جايى باز نموده و در ميان بسيارى از قبيله‌هاى عرب ، طرف‌داران و پيروان قابل ملاحظه‌اى پيدا كرده است . بار ديگر مصمم شدند كه حضور يگانه حامى پيامبر ( ابو طالب ) برسند و با تلويح و تصريح ، خطر نفوذ اسلام را بر استقلال مكيان و كيش آن‌ها گوشزد كنند . از اين‌رو ، باز به طور دسته جمعى ، سخنان پيشين خود را از سرگرفتند و گفتند :\r\nابو طالب ! تو از نظر شرافت و سن بر ما برترى دارى ، ولى ما قبلا به تو گفتيم كه برادرزادهء خود را از تبليغ آيين جديد بازدار - مع الوصف - شما اعتنا نكرديد و اكنون جام صبر ما لبريز گشته و ما را بيش از اين بردبارى نيست كه ببينيم فردى از ما ، به خدايان ما بد مىگويد و ما را بىخرد و افكار ما را پست مىشمرد . بر تو فرض است كه او را از هرگونه فعاليّت بازدارى و گرنه با او و تو كه حامى او هستى مبارزه مىكنيم ، تا تكليف هر دو گروه معين گردد و يكى از آن‌ها از بين برود . « 1 »\r\nيگانه حامى و مدافع پيامبر ، با كمال عقل و فراست دريافت كه بايد در برابر گروهى كه شئون و كيان آن‌ها در خطر افتاده بردبارى نشان داد . از اين‌رو ، از در مسالمت وارد شد و قول داد كه گفتار سران را به برادرزادهء خود برساند . البته اين نوع جواب ، به منظور خاموش كردن آتش خشم و غضب آن‌ها بود ، تا بعدا براى حل مشكل ، راه صحيح‌ترى پيش گيرد ، لذا پس از رفتن سران ، با برادرزادهء خود تماس گرفت و پيام آن‌ها را رساند و ضمنا به منظور آزمايش ايمان او به هدف خود ، در انتظار پاسخ ماند .\r\nپيامبر اكرم در مقام پاسخ جمله‌اى فرمود كه يكى از سطور برجستهء تاريخ زندگى او به شمار مىرود .\r\nعمو جان ! به خدا سوگند ، هرگاه آفتاب را در دست راست من و ماه را در دست چپ من قرار دهند ( سلطنت تمام عالم را در اختيار من بگذارند ) كه از تبليغ آيين و تعقيب هدف\r\n\r\n\r\n","description":"","footnote":"\r\n( 1 ) . يا أبا طالب إنّ لك سنّا و شرفا ، و انّا قد استنهيناك أن تنهى ابن أخيك فلم تفعل ، و إنّا و اللّه لا نصبر على هذا من شتم آلهتنا و آبائنا و سفه أحلامنا حتّى تكفّه عنّا أو ننازله و إيّاك في ذلك حتّى يهلك أحد الفريقين .\r\n","page_name":" 260 ","page_number":260},
  {"content":"\r\n\r\nخود دست بردارم ، هرگز برنمىدارم و هدف خود را تعقيب مىكنم تا بر مشكلات پيروز آيم و به مقصد نهايى برسم و يا در طريق هدف جان بسپارم . « 1 »\r\nسپس اشك شوق و علاقه به هدف در چشمانش حلقه زد و از محضر عموى خود برخاست و بيرون رفت . گفتار نافذ و جاذب او چنان اثر عجيبى در دل رئيس « مكّه » گذارد كه بدون اختيار با تمام خطرهايى كه در كمين او بود ، به برادرزادهء خود گفت :\r\nبه خدا سوگند دست از حمايت تو بر نمىدارم ، مأموريت خود را به پايان برسان . « 2 »\r\n\r\nقريش براى بار سوم پيش ابو طالب مىروند\r\nانتشار روزافزون اسلام افكار قريش را پريشان نمود و آنان در پى چاره بودند .\r\nبار ديگر دور هم جمع شدند و با خود گفتند : حمايت « ابو طالب » شايد بدين جهت است كه « محمد » را به فرزندى برگزيده است ؛ در اين صورت ممكن است زيباترين جوانان خود را پيش او ببريم و بگوييم او را به پسرى برگزيند . از اين‌رو ، عمارة بن وليد بن مغيره را كه از خوش‌منظرترين جوانان مكّه بود ، همراه خود بردند و براى بار سوم شكايت‌ها و تهديدها را آغاز نمودند و گفتند : ابو طالب ! فرزند « وليد » جوانى است شاعر و سخنور ، زيبا و خردمند ، ما حاضريم او را به تو واگذار كنيم ، تا او را به پسرى برگزينى و دست از حمايت برادرزادهء خود بردارى .\r\n« ابو طالب » در حالى كه خون غيرت در عروق او گردش مىكرد ، با چهره‌اى برافروخته بر سرشان داد زد و گفت : بسيار معامله بدى با من انجام مىدهيد ، من فرزند شما را در دامن خود تربيت كنم ، ولى فرزند و جگرگوشهء خود را بدهم كه شما او را اعدام كنيد ؟\r\n\r\n\r\n","description":"","footnote":"\r\n( 1 ) . و اللّه ، يا عماه لو وضعوا الشمس في يميني و القمر في شمالي على أن أترك هذا الأمر حتّى يظهره اللّه أو أهلك فيه ما تركته .\r\n( 2 ) . سيرهء ابن هشام ، ج 1 ، ص 265 - 266 .\r\n","page_name":" 261 ","page_number":261},
  {"content":"\r\n\r\nبه خدا سوگند ! هرگز اين كار شدنى نيست . « 1 » « مطعم بن عدى » از ميان برخاست و گفت : پيشنهاد « قريش » بسيار منصفانه بود ، ولى تو هرگز اين را نخواهى پذيرفت .\r\n« ابو طالب » گفت : هرگز از در انصاف وارد نشدى و بر من مسلم است كه تو ذلّت مرا مىخواهى و مىكوشى كه قريش را بر ضد من بشورانى ، ولى آنچه مىتوانى انجام بده .\r\n\r\nقريش پيامبر را تطميع مىكند\r\nقريش اطمينان پيدا كرد كه هرگز ممكن نيست رضايت ابو طالب را به دست آورد و اگر او به اسلام تظاهر نمىكند ، در باطن علاقه و ايمان عجيبى به برادرزاده خود دارد . از اين‌رو ، تصميم گرفتند كه از هرگونه مذاكره با وى خوددارى كنند . اما نقشهء ديگرى به نظرشان رسيد و آن اينكه خواستند « محمد » را با پيشنهاد مناصب و ثروت ، تقديم هدايا و زنان زيبا و پرىپيكر ، تطميع كنند تا از دعوت خود دست بردارد . از اين‌رو ، به طور دسته جمعى به سوى خانه « ابو طالب » روانه شدند ، در حالى كه برادرزادهء او كنار وى نشسته بود . سخنگوى جمعيت سخن را آغاز كرد و گفت : اى ابو طالب ، « محمد » صفوف فشرده و متحد ما را متفرق ساخت ، سنگ تفرقه در ميان ما افكند ، به عقل ما خنديد و ما و بتان ما را مسخره نمود ؛ هرگاه محرك او بر اين كار ، نيازمندى و تهىدستى او است ، ما ثروت هنگفتى در اختيارش مىگذاريم . هرگاه طالب منصب است ، ما او را فرمانرواى خود قرار مىدهيم و سخن او را مىشنويم و هرگاه بيمار است و نياز به معالجه و طبيب دارد ، حاذق‌ترين طبيبان را براى مداوايش احضار مىكنيم و . . .\r\nابو طالب رو به پيامبر نمود و گفت : بزرگان قوم تو آمده‌اند و درخواست مىكنند كه از عيب‌جويى بتان دست‌بردارى و آنان نيز تو را رها سازند . پيامبر گرامى رو به عموى خود كرد و گفت : من از آنان چيزى نمىخواهم و در ميان اين چهار پيشنهاد يك سخن\r\n\r\n\r\n","description":"","footnote":"\r\n( 1 ) . لبئس ما تسومونني ، أ تعطوني ابنكم أغذوه لكم و أعطيكم ابنى تقتلونه ؟ « تاريخ طبرى ، ج 2 ، ص 67 - 68 و سيرهء ابن هشام ، ج 1 ، ص 266 - 267 » .\r\n","page_name":" 262 ","page_number":262},
  {"content":"\r\n\r\nاز من بپذيرند تا در پرتو آن بر عرب حكومت كنند و غير عرب را پيرو خود قرار دهند . « 1 » در اين لحظه « ابو جهل » از جاى برخاست و گفت : ما حاضريم به ده سخن از تو گوش فرا دهيم . پيامبر فرمود : يكتا سخن من اين است كه اعتراف به يكتايى پروردگار بكنيد ؛ « 2 » گفتار غير منتظرهء پيامبر ، مانند آب سردى بود كه بر اميد داغ و گرم آنان ريخته شد آنچنان بهت و سكوت و در عين حال يأس و نوميدى سراسر وجودشان را فرا گرفت كه بىاختيار گفتند : 360 خدا را ترك گوييم و خداى واحدى را بپرستيم ؟ « 3 »\r\nقريش ، در حالى كه آتش خشم از چشم و صورتشان مىباريد ، از خانه بيرون رفتند و در سرانجام كار خود در فكر فرو رفته بودند . آيات زير ، در بيان همين واقعه نازل شده است : « 4 »\r\nآنان از اين تعجب كردند كه از نوع خود مردى به عنوان بيم ده به سويشان آمده است و كافران مىگويند كه اين جادوگر دروغ‌گو است . چگونه خدايان متعدد را يك خدا نمود و اين كار بسيار شگفت‌آور است . بزرگان آن‌ها [ از مجلس 
  ] برخاستند و مىگفتند كه :\r\nبرويد در طريق پرستش خدايان خود استقامت ورزيد و اين كار بسيار مطلوب و پسنديده است . ما چنين چيزى را از ملت ديگرى نشنيده‌ايم و اين جز تزوير چيز ديگرى نيست . « 5 »\r\n\r\nنمونه‌اى از شكنجه‌ها و آزار قريش\r\nروزى كه پيامبر مهر خاموشى را شكست و سران « قريش » را با سخن معروف\r\n\r\n\r\n","description":"","footnote":"\r\n( 1 ) . يعطوني كلمة يملكون بها العرب و يدين لهم بها غير العرب .\r\n( 2 ) . تشهدون : ان لا إله الّا اللّه .\r\n( 3 ) . ندع ثلاث مائة و ستّين الها و نعبد الها واحدا ؟ .\r\n( 4 ) . تاريخ طبرى ، ج 2 ، ص 66 - 67 و سيره ابن هشام ، ج 1 ، ص 295 - 296 .\r\n( 5 ) .     وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ ، أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ ، وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ، ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ     « ص ( 38 ) آيات 4 - 7 » .\r\n","page_name":" 263 ","page_number":263},
  {"content":"\r\n\r\nخود ، « 1 » از پذيرفتن هرگونه پيشنهاد مأيوس نمود ؛ يكى از سخت‌ترين فصول زندگى او آغاز گرديد ، زيرا تا آن روز « قريش » در تمام برخوردهاى خود احترامش را حفظ نموده و متانت خود را از دست نداده بودند . امّا وقتى ديدند كه نقشه‌هاى اصلاح طلبانهء آنان نقش بر آب شده . ناچار شدند كه برنامه را عوض نمايند و از نفوذ آيين « محمد » به هر قيمتى كه شده ، جلوگيرى كرده و در اين راه از هر وسيله‌اى استفاده كنند . از اين‌رو ، سران « قريش » به اتفاق آرا تصويب كردند كه با مسخره و استهزا ، آزار و اذيّت ، تهديد و ارعاب ، او را از ادامهء كار بازدارند . بديهى است ، مرد مصلحى كه فكر راهنمايى جهانيان را در سر دارد ، در برابر تمام ناملايمات ، ضربات و صدمات جسمى و روحى ، بايد بردبارى و شكيبايى را پيشهء خود سازد ، تا كم كم بر مشكلات پيروز آيد ؛ چنان كه روش مصلحان ديگر نيز همين بوده است . در اينجا به گوشه‌اى از آزار و اذيت قريش اشاره مىكنيم تا پايهء صبر و شكيبايى پيامبر روشن گردد .\r\nپيامبر گرامى ، علاوه بر عامل روحى و معنوى ( ايمان ، استقامت ، صبر و شكيبايى ) كه او را از درون كمك مىنمود ؛ از يك عامل خارجى نيز - كه حراست و حفاظت او را بر عهده داشت - برخوردار بود و آن حمايت « بنى هاشم » بود كه در رأس آن‌ها « ابو طالب » قرار داشت ، زيرا وقتى ابو طالب ، از تصميم جدّى و قاطع قريش مبنى بر اذيت برادرزادهء خود آگاه گرديد ، عموم بنى هاشم را دعوت كرد و همه را براى دفاع از « محمد » بسيج نمود . گروهى از آن‌ها به انگيزهء ايمان و گروه ديگرى بر اثر روابط خويشاوندى ، حمايت و حفاظت او را بر عهده گرفتند . تنها در ميان آنان « ابو لهب » و دو نفر ديگر كه نامشان در رديف دشمنان رسول خدا خواهد آمد ، از تصميم وى سرباز زدند . اين حلقهء دفاعى بازنتوانست او را از برخى از حوادث ناگوار مصون بدارد ، زيرا هر جا كه پيامبر را تنها مىديدند ، از رساندن هرگونه آسيب دريغ نداشتند .\r\n1 . روزى « ابو جهل » پيامبر را در « صفا » ديد و به او ناسزا و بد گفت . رسول گرامى ، با\r\n\r\n\r\n","description":"","footnote":"\r\n( 1 ) . « به خدا اگر خورشيد را در دست راست و ماه را در دست چپ من بگذاريد كه از دعوت خويش دست بردارم ، از پاى نخواهم نشست ، تا خدا دينم را رواج دهد يا جان بر سر آن گذارم » .\r\n","page_name":" 264 ","page_number":264},
  {"content":"\r\n\r\nاو سخن نگفت و راه منزل را در پيش گرفت . ابو جهل نيز به سوى محفل قريش كنار كعبه روانه شد . حمزه كه عمو و برادر رضاعى پيامبر بود ، همان روز در حالى كه كمان خود را حمايل كرده بود از شكار برگشت . عادت ديرينهء او اين بود كه پس از ورود به مكّه ، پيش از آن‌كه از فرزندان و خويشاوندان خود ديدن به عمل آورد ، به زيارت و طواف كعبه مىرفت . سپس به اجتماع‌هاى مختلف قريش در دور كعبه سرى مىزد و سلام و تعارفى ميانشان رد و بدل مىشد .\r\nوى همان روز ، پس از انجام اين مراسم به سوى خانه رفت . اتفاقا كنيز « عبد اللّه بن جدعان » كه شاهد آزار ابو جهل به پيامبر بود ، جلو آمد و گفت : « ابا عماره » ( كنيه حمزه ) اى كاش دقايقى چند در همين نقطه بودى و جريان را مىديدى كه چگونه « ابو جهل » به برادرزاده‌ات ناسزا گفت و او را سخت آزار داد . سخنان اين كنيز ، اثر عجيبى در روان « حمزه » گذاشت و او بدون اينكه به سرانجام كار فكر كند ، تصميم گرفت كه انتقام برادرزادهء خود را از « ابو جهل » بگيرد .\r\nلذا از همان راهى كه آمده بود ، برگشت و ابو جهل را ميان اجتماع قريش ديد و به طرف وى رفت و بدون اينكه با كسى سخن بگويد كمان خود را بلند كرد و سخت بر سر او كوفت ، چنان كه سرش شكست و گفت : « او ( پيامبر ) را ناسزا مىگويى و من به او ايمان آورده‌ام و راهى مىروم كه او رفته است ، هرگاه قدرت دارى با من بجنگ » . « 1 »\r\nدر اين هنگام ، گروهى از قبيلهء « بنى مخزوم » به يارى ابو جهل برخاستند ، ولى چون او مردى موقع‌شناس و سياسى بود ، از بروز هرگونه جنگ و دفاع جلوگيرى نمود و گفت من در حق محمد بدرفتارى كرده‌ام و حمزه حق دارد ناراحت شود . « 2 »\r\nاين تاريخ مسلم ، گواه بر آن است كه وجود قهرمانى مانند حمزه كه بعدها بزرگ‌ترين سردار اسلام گرديد ؛ در حفظ و حراست پيامبر و تقويت جناح مسلمانان تأثير بسزايى داشت . چنان كه ابن اثير مىنويسد :\r\n\r\n\r\n","description":"","footnote":"\r\n( 1 ) . فضربه بها ، فشجّة مشجة منكرة ، ثمّ قال : أ تشتمه فأنا على دينه . أقول ما يقول ، فردّ ذلك عليّ ان استطعت .\r\n( 2 ) . سيره ابن هشام ، ج 1 ، ص 313 و تاريخ طبرى ، ج 2 ، ص 72 .\r\n","page_name":" 265 ","page_number":265},
  {"content":"\r\n\r\nقريش ، اسلام حمزه را بزرگ‌ترين عامل ترقى و تقويت مسلمانان دانستند ؛ « 1 »\r\nاز اين جهت ، به فكر تهيهء نقشه‌هاى ديگرى افتادند كه بعدا به تفصيل دربارهء آن سخن خواهيم گفت .\r\nبرخى از مورّخان مانند ابن كثير شامى « 2 » اصرار دارد كه برساند : « عكس العمل اسلام « ابو بكر » و « عمر » كمتر از انعكاس اسلام حمزه نبوده و اسلام اين دو خليفهء بزرگ ، وسيله‌اى براى عزت و تقويت مسلمانان و آزادى آنان گرديد » . البته بىترديد هر فردى به سهم خود در تقويت و نفوذ اسلام مؤثر بود و هيچ‌گاه نمىتوان گفت كه عكس العمل اسلام اين دو خليفه به اندازه تأثير اسلام حمزه بود ، زيرا حمزه كسى است كه وقتى شنيد ، بزرگ قريش به رسول گرامى ناسزا گفته ، بدون اينكه كسى را از مقصد خود آگاه كند ، به سراغ ناسزاگو رفت و از او سخت انتقام گرفت و كسى جرأت نكرد كه در برابرش مقاومت كند . سيره‌نويس بزرگ اسلام ، « ابن هشام » دربارهء ابو بكر مطلبى را نقل مىكند كه حاكى از آن است روزى كه ابو بكر در جرگه مسلمانان وارد شد ، نه از خود مىتوانست دفاع كند و نه از پيامبر . متن جريان از اين قرار است :\r\n« روزى رسول اكرم از كنار اجتماع « قريش » مىگذشت ، يك مرتبه قريشيان از هر طرف او را احاطه كردند و هر كدام به عنوان تمسخر سخنان پيامبر را دربارهء بتان و روز رستاخيز ، بازگو كرده و گفتند كه تو چنين مىگويى ؟ . . . رسول گرامى در پاسخ آن‌ها چنين فرمود :\r\n« نعم أنا الّذي أقول ذلك ؛ آرى ! گويندهء اين‌ها من هستم . »\r\nاز آنجا كه قريش ميدان را از هرگونه مدافع خالى ديدند ، تصميم گرفتند كه او را بكشند ، لذا مردى جلو آمد ، اطراف لباس‌هاى پيامبر را گرفت . ابو بكر در كنار پيامبر بود به يارى پيامبر برخاست ؛ در حالى كه گريه مىكرد و مىگفت : « أ تقتلون رجلا أن يقول ربّي اللّه ؟ آيا شايسته است كه مرد موحّدى را بكشيد . » سپس ( روى عللى ) از\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 56 .\r\n( 2 ) . البداية و النهايه ، ج 3 ، ص 26 - 32 .\r\n","page_name":" 266 ","page_number":266},
  {"content":"\r\n\r\nپيامبر دست برداشتند و پيامبر راه خود را پيش گرفت و ابو بكر با سرى شكسته روانهء خانهء خود شد . « 1 »\r\nاين تاريخ هرگاه گواه بر عواطف و علاقهء خليفه به پيامبر باشد ، پيش از همه شاهدى محكم بر ناتوانى او است كه آن روز نه داراى قدرت و نيرو بود و نه چندان شخصيت اجتماعى داشت و چون هر نوع اقدام بر ضد پيامبر عواقب بدى داشت ؛ از اين‌رو ، او را رها كرده و شدت عمل را متوجه ملازم او نمودند و سرش را شكستند و هرگاه شما جريان حمزه و رشادت و شجاعت او را در كنار اين سرگذشت بگذاريد ؛ در چنين صورتى مىتوانيد قضاوت كنيد كه در صدر اسلام ، عزت و قوت اسلام و ترس و انديشه كافران بر اثر اسلام كدام يك از اين دو نفر بوده است .\r\nاسلام « عمر » نيز مانند دوست ديرينهء خود قدرت دفاعى مسلمانان را نيرومندتر نكرد . روزى كه او اسلام آورد ، اگر « عاص بن وائل » نبود ، نزديك بود خون خليفه ريخته شود ، زيرا او به گروهى كه قصد كشتن « عمر » را داشتند ، چنين گفت : از مردى كه براى خود آيينى اختيار كرده است چه مىخواهيد ؟ تصور مىكنيد كه قبيلهء عدى به آسانى وى را تسليم مىكنند ؟ « 2 » اين جمله حاكى از آن است كه ترس از قبيلهء وى سبب شد كه دست از او بردارند و دفاع قبايل از بستگان خود يك رسم فطرى و معمولى بوده كه در آن بزرگ و كوچك يكسان بودند .\r\nآرى ، پايگاه دفاعى مسلمانان خانه بنى هاشم و سنگينى كار بر دوش ابو طالب و خاندان وى بود و گرنه افراد ديگرى كه به مسلمانان مىپيوستند ، چندان قدرت دفاع از خود نداشتند ، تا چه رسد كه اسلام آنان سبب عزت و اعتلاى مسلمانان گردد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 31 . طبرى تمام جريان خبر شكسته شدن سر خليفه را در تاريخ خود ، ج 2 ، ص 72 نقل كرده است .\r\n( 2 ) . رجل اختار لنفسه أمرا فما ذا تريدون ؟ أ ترون ؟ بني عدي بن كعب يسلّمون لكم صاحبه هكذا ؟ « سيره ابن هشام ، ج 1 ، ص 317 » .\r\n","page_name":" 267 ","page_number":267},
  {"content":"\r\n\r\n\r\nابو جهل در كمين رسول خدا مىنشيند\r\nپيشرفت روزافزون اسلام ، قريش را سخت ناراحت كرده بود . روزى نبود كه گزارشى دربارهء گرايش فردى از تيره‌هاى قريش به آنان نرسد . از اين‌رو ، شعلهء غضب در درونشان زبانه مىكشيد . فرعون مكّه ، « ابو جهل » روزى در محفل قريش چنين گفت : شما اى گروه قريش مىبينيد كه محمّد چگونه دين ما را بد مىشمرد و به آيين پدران ما و خدايان آن‌ها بد مىگويد و ما را بىخرد قلمداد مىنمايد . « 1 » به خدا سوگند ! فردا در كمينش مىنشينم و سنگى را در كنار خود مىگذارم ، هنگامى كه محمد سر به سجده مىگذارد ، سر او را با آن مىشكنم . فرداى آن روز ، پيامبر براى نماز وارد مسجد الحرام شد و ميان « ركن يمانى » و « حجر الاسود » براى نماز ايستاد . گروهى از قريش - كه از تصميم ابو جهل آگاه بودند - به فكر فرو رفته بودند كه آيا ابو جهل در اين مبارزه پيروز مىگردد يا نه . پيامبر گرامى سر به سجده نهاد ، دشمن ديرينهء او از كمينگاه برخاست و نزديك پيامبر آمد ، ولى چيزى نگذشت كه رعب عجيبى در دلش پديد آمد ، لرزان و ترسان با رنگى پريده به سوى قريش برگشت . همه به طرفش دويدند و گفتند : چه شد « ابا حكم ! » ؟ وى با صدايى بسيار ضعيف و ترسان و مضطرب گفت :\r\nمنظره‌اى در برابرم مجسم گشت كه در تمام عمرم نديده بودم و از تصميم خود منصرف گشتم .\r\nبىشك يك نيروى غيبى به فرمان خدا به كمك پيامبر برخاسته و چنين منظره‌اى را پديد آورده و وجود پيامبر را طبق وعدهء قطعى الهى « إنّا كفّيناك المستهزئين ؛ ما از شرّ مسخره كنندگان تو را نگاه مىداريم » از گزند دشمن حفظ كرده بود .\r\nنمونه‌هاى زيادى از آزار « قريش » در صفحات تاريخ ثبت است و « ابن اثير » « 2 »\r\n\r\n\r\n","description":"","footnote":"\r\n( 1 ) . إنّ محمدا قد أتى ما ترون من عيب ديننا ، و شتم آبائنا ، و تسفيه أحلامنا ، و شتم آلهتنا « سيره ابن هشام ، ج 1 ، ص 298 - 299 » .\r\n( 2 ) . الكامل فى التاريخ ، ج 2 ، ص 47 .\r\n","page_name":" 268 ","page_number":268},
  {"content":"\r\n\r\nفصلى را به اين موضوع اختصاص داده و نام دشمنان سرسخت پيامبر در مكّه و انواع آزارهاى آنان را بيان نموده است .\r\nحضرت هر روز با نوع خاصى از آزارها روبه‌رو بود ؛ مثلا روزى « عقبة ابن ابى معيط » پيامبر را در حال طواف ديد و ناسزا گفت و عمامه او را به گردنش پيچيد و از مسجد بيرون كشيد ، گروهى از ترس بنى هاشم ، پيامبر را از دست او گرفتند . « 1 »\r\nآزار و آسيبى كه پيامبر گرامى ، از جانب عموى خود « ابو لهب » و همسر او « أمّ جميل » مىديد ، بىسابقه بود . خانهء پيامبر در همسايگى آنان قرار داشت . آن‌ها از ريختن هرگونه زباله بر سرو صورت او دريغ نداشتند ؛ روزى بچه‌دان گوسفندى بر سرش زدند و سرانجام كار به جايى رسيد كه « حمزه » به منظور انتقام عين همان را بر سر ابو لهب كوبيد .\r\n\r\nآزار مسلمانان\r\nيكى از عوامل پيشرفت اسلام استقامت شخص رسول گرامى صلى اللّه عليه و آله و سلّم و ياران و هواداران آن حضرت بود . شما با نمونه‌هايى از صبر و بردبارى پيشواى مسلمانان آشنا شديد . بردبارى و ثبات هواداران او كه در محيط مكّه ( مركز حكومت شركت و بت‌پرستى ) به سر مىبردند نيز جالب توجه است . فداكارى و پايدارى آنان را در فصول وقايع پس از هجرت آمده است . اكنون به تحليل زندگى طاقت‌فرساى چند فداكار ديرينه كه در محيط بىپناه « مكّه » زندگى مىنمودند و يا پس از شكنجه ديدن ، مكّه را به عنوان تبليغ ترك گفته‌اند ، مىپردازيم :\r\n\r\n1 . بلال حبشى\r\nپدر و مادر وى از كسانى بودند كه از « حبشه » به حالت اسارت وارد جزيرة العرب شده بودند . « بلال » كه بعدها مؤذن رسول گرامى شد ، غلام « أميّة بن خلف » بود . وى از\r\n\r\n\r\n","description":"","footnote":"\r\n( 1 ) . بحار الانوار ، ج 18 ، ص 20 .\r\n","page_name":" 269 ","page_number":269},
  {"content":"\r\n\r\nدشمنان سرسخت پيشواى بزرگ مسلمانان بود . چون عشيرهء رسول خدا دفاع از حضرت را بر عهده گرفته بودند ، وى براى انتقام ، غلام تازه مسلمان خود را در ملأ عام شكنجه مىداد و او را در گرم‌ترين روزها با بدن برهنه روى ريگ‌هاى داغ مىخوابانيد و سنگ بسيار بزرگ و داغى را روى سينه‌اش مىنهاد و او را با جملهء زير مخاطب مىساخت : « دست از تو برنمىدارم تا اينكه به همين حالت جان بسپارى و يا از اعتقاد به خداى محمد برگردى و لات و عزّى را بپرستى ! » . « 1 »\r\nبلال در برابر آن همه شكنجه ، گفتار او را با دو كلمه - كه روشن‌گر پايهء استقامت او بود - پاسخ داد و چنين گفت : أحد ، أحد ؛ خدا يكى است ! و هرگز به آيين شرك و بت‌پرستى برنمىگردم . استقامت اين غلام سياه كه اسير سنگ‌دلى بود ، اعجاب ديگران را برانگيخت . حتى « ورقة بن نوفل » بر وضع رقت بار او گريست و به « اميّه » گفت : به خدا سوگند ! اگر او را با اين وضع بكشيد ، قبرش را زيارتگاه خواهم ساخت . « 2 »\r\nگاهى اميّه شدت عمل بيشترى نشان مىداد ، ريسمانى به گردنش مىافكند و به دست بچه‌ها مىداد تا او را در كوچه‌ها بگردانند . « 3 »\r\nدر جنگ بدر ، نخستين جنگ اسلام اميّه با فرزندش اسير شدند ، برخى از مسلمانان به كشتن اميّه رأى نمىدادند ، ولى بلال گفت : او پيشواى كفر است و بايد كشته شود . بر اثر اصرار وى ، پدر و پسر به كيفر اعمال ظالمانه خود رسيدند و هر دو كشته شدند .\r\n\r\n2 . عمار ياسر و پدر و مادر او\r\nعمار و والدين او ، از پيش‌گامان اسلام‌اند . آنان روزى كه مركز تبليغاتى رسول\r\n\r\n\r\n","description":"","footnote":"\r\n( 1 ) . لا تزال هكذا حتى تموت أو تكفر بمحمد و تعبد اللّات و العزّى .\r\n( 2 ) . سيره ابن هشام ، ج 1 ، ص 318 .\r\n( 3 ) . الطبقات ابن سعد ، ج 3 ، ص 233 و براى اطلاع بيشتر از رشادت و بردبارى بلال ، به مجلهء مكتب اسلام ، سال نهم شماره‌هاى 5 و 7 مقالهء « بلال حبشى مؤذن پيامبر اكرم » به قلم نگارنده مراجعه بفرماييد .\r\n","page_name":" 270 ","page_number":270},
  {"content":"\r\n\r\nخدا ، خانهء « ارقم بن ابى الارقم » بود ، اسلام آوردند . وقتى مشركان از ايمان آنان آگاه شدند ، در آزار و شكنجه آنان كوتاهى ننمودند . « ابن اثير » « 1 » مىنويسد :\r\nمشركان ، اين سه نفر را در گرم‌ترين مواقع مجبور مىكردند كه خانهء خود را ترك بگويند و در زير آفتاب گرم و باد سوزان بيابان به سر ببرند . اين شكنجه آن قدر تكرار شد كه ياسر در آن ميان جان سپرد . روزى در اين خصوص همسرش « سميه » به ابو جهل پرخاش نمود و آن مرد سنگ‌دل و بىرحم نيزهء خود را ، در قلب وى فرو برد و او را كشت . وضع رقت بار اين زن و مرد ، پيامبر گرامى را منقلب كرد . روزى پيامبر اين منظره را ديد و با چشم‌هاى اشك بار ، رو به آنان كرد و فرمود :\r\nاى خاندان ياسر ! شكيبايى را پيشه سازيد كه جايگاه شما بهشت است .\r\nپس از مرگ ياسر و همسرش ، مشركان دربارهء « عمار » شدت عمل به خرج داده ، او را نيز مانند بلال شكنجه دادند . وى براى حفظ جان خود ناگزير شد كه در ظاهر ، از اسلام خود بازگردد ، ولى فورا پشيمان شد و با ديدگان گريان به محضر رسول خدا شتافت و با ناراحتى جريان را شرح داد . رسول گرامى صلى اللّه عليه و آله و سلّم فرمود : آيا تزلزلى در ايمان باطنى تو رخ داده است ؟ عرض كرد : قلبم لبريز از ايمان است . فرمود : كوچك‌ترين ترس به خود راه مده و براى رهايى از شرّ آنان ، ايمان خود را مستور بدار . اين آيه در مورد ايمان عمار نازل گرديد :\r\n إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  « 2 » ؛ مگر آن كس كه مورد اكراه قرار گيرد ، ولى قلب او از ايمان سرشار است . « 3 »\r\nمعروف است كه ابو جهل تصميم گرفت خاندان ياسر را - كه از بىپناه‌ترين افراد بودند - شكنجه كند . از اين‌رو ، دستور داد كه آتش و تازيانه آماده نمايند ، آن‌گاه ياسر ، سميه و عمار را كشان‌كشان به آنجا بردند و با نيش خنجر و آتش برافروخته و\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 45 .\r\n( 2 ) . سيره ابن هشام ، ج 1 ، ص 320 .\r\n( 3 ) . نحل ( 16 ) آيه 106 .\r\n","page_name":" 271 ","page_number":271},
  {"content":"\r\n\r\nنواختن تازيانه آنان را زجر دادند . اين حادثه آن قدر تكرار شد كه سميه و ياسر ( بدون اينكه تا دم مرگ از تعريف و درود بر پيامبر بازبمانند ) زير شكنجه جان دادند .\r\nجوانان « قريش » كه شاهد اين صحنهء فجيع بودند ، با تمام وحدت منافعى كه در كوبيدن اسلام داشتند ، عمار را با تن مجروح و دل خسته از زير شكنجهء ابو جهل نجات دادند تا بتواند جسد پدر و مادر خود را به خاك بسپارد .\r\n\r\n3 . عبد اللّه بن مسعود\r\nمسلمانانى كه در حوزهء سرّى اسلام وارد شده بودند ، با هم گفت‌وگو نمودند كه « قريش » قرآن ما را نشنيده و چه بسا شايسته است كه مردى از ميان ما برخيزد و در مسجد الحرام با صداى هرچه رساتر آياتى از قرآن را بخواند . « عبد اللّه بن مسعود » اعلام آمادگى كرد و هنگامى كه سران قريش در كنار كعبه قرار گرفته بودند با صداى مليح و رسا آيات زير را خواند :\r\n     بِسْمِ اللَّهِ الرَّحْمنِ الرَّحِيمِ - الرَّحْمنُ عَلَّمَ الْقُرْآنَ خَلَقَ الْإِنْسانَ ، عَلَّمَهُ الْبَيانَ . . .      .\r\nجمله‌هاى فصيح و بليغ اين سوره ، رعب عجيبى در سران قريش ايجاد نمود . آنان براى جلوگيرى از عكس العمل نداى آسمانى كه فردى بىپناه به گوش آن‌ها رساند ، همگى از جاى برخاستند و او را به قدرى زدند كه خون از سراسر بدنش جارى شد و با وضع رقت‌بارى پيش ياران پيامبر برگشت ، ولى آن‌ها خوش‌حال بودند كه سرانجام نداى جان‌فزاى قرآن به گوش دشمنان رسيد . « 1 »\r\n\r\n4 . ابو ذر\r\nابو ذر ، چهارمين يا پنجمين نفر بود كه مسلمان شد . « 2 » وى در همان روزهاى اوّل ظهور اسلام ، مسلمان شد و از سابقين در اسلام به شمار مىرود .\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 314 .\r\n( 2 ) . اسد الغابه ، ج 1 ، ص 301 ؛ الاصابه ، ج 4 ، ص 64 و الاستيعاب ، ج 4 ، ص 62 .\r\n","page_name":" 272 ","page_number":272},
  {"content":"\r\n\r\nطبق تصريح قرآن مجيد كسانى كه در آغاز رسالت پيامبر اسلام صلى اللّه عليه و آله و سلّم ايمان آورده‌اند ، مقام و موقعيت بزرگى دارند « 1 » و كسانى كه پيش از فتح مكّه اسلام آورده‌اند ، از نظر فضيلت و مقام معنوى ، با افرادى كه پس از نفوذ و قدرت اسلام ( فتح مكّه ) ايمان آورده‌اند ، يكسان نيستند . قرآن مجيد اين حقيقت را بيان نموده و مىفرمايد :\r\nكسانى از شما كه پيش از فتح ( مكّه ) ، مال خود را در راه خدا خرج نموده و با دشمنان خدا جنگيده‌اند ، با ديگران يكسان نيستند ، بلكه مرتبهء آنان از كسانى كه پس از فتح در راه خدا مال بذل نموده و با دشمنان خدا جنگيده‌اند ، برتر است . « 2 »\r\n\r\nنخستين منادى اسلام\r\nهنگامى كه ابو ذر اسلام آورد ، پيامبر اسلام صلى اللّه عليه و آله و سلّم به طور پنهانى مردم را به سوى اسلام دعوت مىكرد و هنوز زمينهء دعوت آشكار ، فراهم نشده بود . آن روز پيروان اسلام ، منحصر به خود پيامبر صلى اللّه عليه و آله و سلّم و پنج نفرى بود كه به او ايمان آورده بودند . با توجه به اين شرايط ، بر حسب ظاهر در برابر ابو ذر جز اين راهى نبود كه ايمان خود را پنهان نموده و بىسروصدا مكّه را به سوى قبيلهء خود ترك گويد .\r\nابو ذر ، روح پرجنب‌وجوش و مبارزى داشت . گويى او براى اين آفريده شده بود كه همه‌جا ، بر ضد باطل علم مخالفت برافراشته ، با انحراف و كج روى به مبارزه برخيزد . كدام باطلى از اين بزرگ‌تر است كه مردم در برابر مشتى چوب و سنگ به كرنش و سجده بيفتند و آن‌ها را به عنوان خدا بپرستند ! ؟\r\nوى نمىتوانست اين صحنه را تحمل كند ؛ از اين‌رو پس از اقامت كوتاهى در مكّه ،\r\n\r\n\r\n","description":"","footnote":"\r\n( 1 ) .   وَ السَّابِقُونَ السَّابِقُونَ أُولئِكَ الْمُقَرَّبُونَ   « واقعه ( 56 ) آيه 10 - 11 » .\r\nو  السَّابِق‌ُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  « توبه ( 9 ) آيه 100 » .\r\n( 2 ) .  لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا . . .  « حديد ( 57 ) آيه 10 » .\r\n","page_name":" 273 ","page_number":273},
  {"content":"\r\n\r\nروزى به پيامبر اسلام صلى اللّه عليه و آله و سلّم عرض كرد : من چه كنم و برايم چه وظيفه‌اى معين مىكنيد ؟\r\nپيامبر صلى اللّه عليه و آله و سلّم فرمود : تو مىتوانى مبلّغ اسلام در ميان قبيلهء خود باشى . اينك ميان قوم خود برگرد تا دستور من به تو برسد .\r\nابو ذر گفت : سوگند به خدا بايد پيش از آن‌كه به ميان قبيلهء خود برگردم ، نداى اسلام را به گوش اين مردم برسانم و اين سدّ را بشكنم ، سدّ ممنوعيت شعار اسلام و آيين يكتاپرستى در مكّه .\r\nاو به دنبال اين تصميم ، هنگامى كه قريش در مسجد الحرام سرگرم گفت‌وگو بودند ، وارد مسجد شد و با صداى بلند ندا در داد :\r\nأشهد أن لا إله إلّا اللّه و أشهد أنّ محمّدا رسول اللّه .\r\nتا آنجا كه تاريخ اسلام نشان مىدهد ، آن نخستين ندائى بود كه آشكارا ، عظمت و جبروت قريش را به مبارزه طلبيد . اين ندا ، از حنجرهء مرد غريبى درآمد كه نه حامى و پشتيبانى در مكّه داشت و نه قوم و خويشى .\r\nاتفاقا ، آنچه پيامبر اسلام صلى اللّه عليه و آله و سلّم پيش‌بينى كرده بود ، رخ داد ، و صداى ابو ذر در مسجد الحرام طنين افكند ؛ قريش حلقهء انجمن را شكسته به سوى او هجوم بردند و او را با بىرحمى آن قدر زدند كه بىهوش نقش زمين گشت .\r\nخبر به گوش عباس عموى پيامبر صلى اللّه عليه و آله و سلّم رسيد . او فورا به مسجد الحرام آمد و خود را روى پيكر ابو ذر افكند و براى اينكه بتواند او را از چنگال مشركان نجات بدهد ، به تدبير لطيفى متوسل شد و گفت :\r\nشما همگى بازرگانيد ، راه تجارتى شما از ميان طايفهء غفار مىگذرد و اين جوان از قبيلهء غفار است ؛ اگر او كشته شود ، فردا تجارت قريش به خطر مىافتد و هيچ كاروانى نمىتواند از ميان اين طايفه بگذرد .\r\nنقشهء عباس مؤثر واقع شد و قريشيان دست از ابو ذر برداشتند ، ولى ابو ذر كه جوانى پرحرارت و فوق العاده دلير و مبارز بود ، فرداى آن روز باز وارد مسجد شد و شعار خود را تجديد كرد . دو مرتبه قريشيان بر سرش ريختند و تا سرحد مرگ زدند .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاين بار نيز عباس او را با همان تدبير روز قبل ، از دست آن‌ها نجات داد . « 1 »\r\nچنان كه گفته شد اگر عباس نبود ، شايد ابو ذر از چنگال مشركان جان سالم بدر نمىبرد و او نيز كسى نبود كه به اين زودى ميدان مبارزه را ترك كند . از اين‌رو ، چند روز بعد ، مبارزه را از نو آغاز كرد . روزى زنى را ديد كه در حال طواف به دور كعبه ، دو بت بزرگ عرب ، به نام « اساف » و « نائلة » را كه در اطراف كعبه نصب شده بود ، خطاب نموده ، درد دل مىكند و با سوز و گداز خاصى حاجت‌هايش را از آن‌ها مىطلبد .\r\nابو ذر از نادانى اين زن ، سخت ناراحت شد و براى اينكه به او بفهماند آن دو بت فاقد ادراك و شعورند ، گفت : اين دو بت را به ازدواج يك ديگر درآور .\r\nزن از سخن ابو ذر برآشفت و فرياد زد : تو « صائبى » هستى . « 2 » با فرياد زن ، جوانان قريش بر سر ابو ذر ريختند و او را كتك زدند ، ولى گروهى از قبيلهء « بنى بكر » به ياريش شتافتند و او را از چنگال جوانان قريش نجات دادند . « 3 »\r\n\r\nمسلمان شدن قبيلهء غفار\r\nپيامبر اسلام صلى اللّه عليه و آله و سلّم استعداد شاگرد جديد و قدرت خيره‌كننده‌اش را در مبارزهء با باطل به خوبى درك مىكرد ، ولى چون هنوز وقت شدّت عمل و مبارزه نرسيده بود ، به او دستور داد به ميان طايفهء خود برگردد و آنان را به سوى اسلام دعوت كند .\r\nابو ذر به سوى قوم و طايفهء خود برگشت و كم كم با آنان دربارهء موضوع قيام پيامبرى كه از جانب خدا برانگيخته شده و مردم را به پرستش خداى يگانه و اخلاق نيك دعوت مىكند ، سخن گفت .\r\nابتدا برادر و مادر ابو ذر اسلام آوردند . بعد ، نصف افراد قبيلهء « غفار » مسلمان شدند\r\n\r\n\r\n","description":"","footnote":"\r\n( 1 ) . حلية الاولياء ، ج 1 ، ص 158 - 159 ؛ الطبقات ابن سعد ، ج 4 ، ص 225 ؛ الاستيعاب ، ج 4 ، ص 63 ؛ الاصابه ، ج 4 ، ص 64 و الدرجات الرفيعه ، ص 228 .\r\n( 2 ) . بت‌پرستان مكّه كسانى را كه به آيين اسلام وارد مىشدند ، به صائبى بودن متهم مىساختند .\r\n( 3 ) . الطبقات الكبرى ، ج 4 ، ص 223 .\r\n","page_name":" 275 ","page_number":275},
  {"content":"\r\n\r\nو پس از هجرت پيامبر اسلام صلى اللّه عليه و آله و سلّم به شهر يثرب ( مدينه ) ، نصف ديگر نيز اسلام اختيار كردند . قبيلهء « اسلم » نيز به پيروى از « غفار » به محضر پيامبر صلى اللّه عليه و آله و سلّم شرف‌ياب شده ، اسلام آوردند .\r\nابو ذر ، پس از جنگ بدر و احد ، در مدينه به پيامبر اسلام صلى اللّه عليه و آله و سلّم پيوست و در آن شهر اقامت گزيد . « 1 »\r\nتعداد سربازان فداكار اسلام كه در آغاز بعثت در سخت‌ترين وضع به سر برده و در راه نيل به هدف ، استقامت به خرج داده‌اند ، بيش از اين‌ها است . ولى ما براى اختصار به همين اندازه اكتفا كرديم .\r\n\r\nدشمنان سرسخت پيامبر\r\nشناسايى برخى از دشمنان پيشواى بزرگ مسلمانان ، در تحليل حوادث آينده كه پس از هجرت رخ داده بىتأثير نيست . ما در اينجا به طور فشرده نام و خصوصيات بعضى از آنان را مىآوريم :\r\n1 . ابو لهب : وى همسايه پيامبر بود و هيچ‌گاه از تكذيب و اذيّت وى و مسلمانان دست‌بردار نبود .\r\n2 . اسود بن عبد يغوث : او يكى از مسخره كنندگان بود . هنگامى كه مسلمانى بىپناه و تهى دست را مىديد ، از روى تمسخر مىگفت : اين تهى دستان ، خود را شاهان روى زمين مىدانند و چنين مىپندارند كه به همين زودىها تاج و تخت شاه ايران را تصاحب خواهند كرد . « 2 » ولى اجل مهلت نداد كه او با ديدگان خود ببيند كه چگونه مسلمانان وارث سرزمين قيصر و كسرى و تخت و تاج آن‌ها شدند .\r\n3 . وليد بن مغيره : مرد سال‌خوردهء قريش بود كه ثروت هنگفتى در اختيار داشت .\r\nدر فصل آينده به گفت و گوى او با پيامبر مىپردازيم .\r\n\r\n\r\n","description":"","footnote":"\r\n( 1 ) . الطبقات ابن سعد ، ج 4 ، ص 221 - 222 و 226 و الدرجات الرفيعه ، ص 225 - 226 و 229 - 230 .\r\n( 2 ) . هؤلاء ملوك الأرض الّذين يرثون ملك كسرى ! .\r\n","page_name":" 276 ","page_number":276},
  {"content":"\r\n\r\n4 . اميّه و أبيّ فرزندان « خلف » : روزى أبيّ استخوان‌هاى پوسيده و نرم‌شدهء مردگان را به دست گرفت و رو به پيامبر كرد و گفت : إنّ ربّك يحيي هذه العظام ؟ آيا پروردگار تو اين استخوان‌ها را زنده مىكند ؟ از مصدر وحى خطاب آمد :\r\n قُلْ يُحْيِيهَا الَّذِي أَنْشَأَها أَوَّلَ مَرَّةٍ  « 1 » ؛ بگو همان پروردگارى كه در آغاز آن‌ها را آفريده است ، زنده خواهد نمود . اين دو برادر ، در جنگ « بدر » كشته شدند .\r\n5 . ابو الحكم بن هشام : كه به جهت عناد و تعصب بىجايى كه با اسلام داشت ؛ مسلمانان ، او را « ابو جهل » خواندند . وى نيز در جنگ « بدر » كشته شد .\r\n6 . عاص بن وائل : وى پدر عمرو عاص است كه رسول خدا را « ابتر » ( مقطوع النسل ) مىخواند .\r\n7 . عقبة بن ابى معيط : كه از دشمنان سرسخت پيامبر بود و لحظه‌اى از آزار وى و مسلمانان راحت نمىنشست . « 2 »\r\nباز گروه ديگرى هستند مانند ابو سفيان و . . . كه مورخان كاملا خصوصيات آنان را ضبط نموده‌اند و ما براى اختصار از نقل آن‌ها خوددارى نموديم .\r\n\r\nعمر ، خليفه دوم اسلام مىآورد\r\nگرايش هر فردى از مسلمانان معلول جهتى بوده است . گاهى يك رويداد كوچكى ، موجب اسلام فردى و يا گروهى مىشد . در اين ميان انگيزهء اسلام آوردن خليفهء دوم جالب است . اگر چه از نظر تنظيم تاريخ لازم بود كه اين رويداد پس از مهاجرت ياران پيامبر به حبشه قرار مىگرفت ، ولى چون در اينجا سخن از ياران پيامبر به ميان آمد ، لذا به همين مناسبت ، چگونگى مسلمان شدن وى را شرح مىدهيم . ابن هشام « 3 » مىنويسد :\r\n\r\n\r\n","description":"","footnote":"\r\n( 1 ) . يس ( 36 ) آيه 78 - 79 .\r\n( 2 ) . الكامل في التاريخ ، ج 2 ، ص 47 - 51 و به كتاب‌هاى اسد الغابه ، الاصابه ، الاستيعاب و غيره مراجعه فرماييد .\r\n( 3 ) . سيرهء ابن هشام ، ج 1 ، ص 365 .\r\n","page_name":" 277 ","page_number":277},
  {"content":"\r\n\r\nاز خاندان « خطاب » ( پدر عمر ) فقط دختر او « فاطمه » و شوهر وى « سعيد بن زيد » ايمان آورده بودند . روابط عمر با مسلمانان در آغاز اسلام بسيار تيره بود ؛ به گونه‌اى كه از دشمنان سرسخت پيامبر به شمار مىرفت . از اين‌رو خواهر خليفه و شوهر وى ، اسلام خود را پيوسته از او پنهان مىداشتند . با اين حال ، « خباب بن ارت » در مواقع معينى به خانه آن‌ها مىآمد و به هر دو نفر قرآن مىآموخت .\r\nاوضاع درهم ريختهء اهل مكّه ، عمر را سخت عصبانى كرده بود ، زيرا مىديد كه دودستگى و تفرقه ميان آن‌ها حكم فرما است و روز روشن « قريش » بسان شب تيره در آمده است . از اين جهت با خود انديشيد ، ريشهء اين اختلاف را با كشتن پيامبر قطع كند . براى اجراى اين هدف از محل پيامبر تحقيق نمود ؛ گفتند : وى در خانه‌اىست كنار بازار صفا و چهل تن مانند حمزه ، ابو بكر ، على و . . . حمايت و حفاظت او را بر عهده دارند .\r\nنعيم بن عبد اللّه كه از دوستان صميمى عمر بود ، مىگويد : عمر را ديدم كه شمشير خود را حمايل كرده و به مقصدى عازم است . از مقصدش پرسيدم . او گفت : دنبال محمد مىگردم كه ميان قريش دودستگى افكنده و به عقل و خرد آن‌ها خنديده و آيين آنان را هيچ شمرده و خدايانشان را تحقير نموده است ، مىروم تا او را بكشم . « 1 » نعيم مىگويد :\r\nبه وى گفتم خودت را گول زدى . « 2 » تصور مىنمايى فرزندان « عبد مناف » تو را زنده مىگذارند ؟ اگر تو مرد صلح‌جويى هستى ، نخست خويشان خود را اصلاح كن ، زيرا خواهرت « فاطمه » و شوهرش مسلمان شده‌اند و از آيين « محمد » پيروى مىنمايند .\r\nگفتار « نعيم » طوفانى از خشم در وجود خليفه پديد آورد . در نتيجه ، از مقصود خود منصرف گشت و به سوى خانهء شوهر خواهرش روانه شد . همين كه نزديك خانه آمد ، زمزمهء كسى را شنيد كه با آهنگ مؤثرى قرآن مىخواند . ورود « عمر » به خانهء\r\n\r\n\r\n","description":"","footnote":"\r\n( 1 ) . أريد محمّدا الّذي فرّق أمر قريش ، و سفّه أحلامها ، و عاب دينها ، و سبّ آلهتها فأقتله .\r\n( 2 ) . لقد غرّتك نفسك من نفسك يا عمر .\r\n","page_name":" 278 ","page_number":278},
  {"content":"\r\n\r\nخواهر خود به گونه‌اى بود كه او و همسرش فهميدند عمر وارد خانه مىشود ، لذا معلم قرآن را در نقطه‌اى از خانه جاى دادند ، كه از چشم « عمر » مستور باشد . فاطمه نيز ، ورقه‌اى را كه قرآن در آن نوشته شده بود مخفى نمود .\r\nعمر بدون سلام و تعارف گفت : اين زمزمه‌اى كه به گوشم رسيد ، چه بود ؟ « 1 » گفتند :\r\nما چيزى نشنيديم . عمر گفت : به من گزارش داده‌اند كه شما مسلمان شده‌ايد و از آيين « محمد » پيروى مىنماييد . او اين جمله را با كمال عصبانيت گفت و به شوهر خواهر خود حمله كرد . خواهر وى نيز به يارى شوهرش برخاست . عمر به خواهر خود حمله كرد و سر او را با نوك شمشير سخت مجروح ساخت . زن بينوا در حالى كه خون از سرش مىريخت ، با دلى پر از ايمان گفت : آرى ما مسلمان شده‌ايم و به خدا و رسولش ايمان آورده‌ايم . آنچه مىتوانى دربارهء ما انجام بده . منظرهء دل خراش خواهر كه با صورت خون‌آلود و ديدگان خون بار ، در برابر برادر ايستاده بود و سخن مىگفت ؛ لرزه بر اندام عمر انداخت و او را از كردهء خود پشيمان ساخت .\r\nاز اين‌رو ، از وى تقاضا كرد كه آن صحيفه را به او نشان دهد تا در كلمات « محمد » دقت كند . خواهر از ترس اينكه مبادا برادرش آن را پاره كند ، او را قسم داد و او نيز متعهد شد و سوگند ياد كرد كه پس از خواندن ، آن را بازگرداند . سپس لوحى به دست گرفت كه در آن بدين ترتيب آياتى چند نوشته شده بود :\r\n1 . « طه » اين قرآن را به تو نازل نكرديم كه خود را به زحمت بيفكنى .\r\n2 . [ اين قرآن 
  ] فقط وسيلهء يادآورى است ، براى كسانى كه مىترسند .\r\n3 . [ اين قرآن 
  ] از جانب آن‌كه زمين و آسمان‌هاى بلند را آفريده ، نازل شده است .\r\n4 . آفريدگار بر عرش [ آفرينش 
  ] استيلا دارد .\r\n5 . هرچه در زمين و آسمان‌ها است ، از آن او است .\r\n6 . آشكار و نهان را مىداند . « 2 »\r\n\r\n\r\n","description":"","footnote":"\r\n( 1 ) . ما هذه الهيمنة الّتى سمعت ؟ .\r\n( 2 ) . آياتى چند از آغاز سوره طه است .\r\n","page_name":" 279 ","page_number":279},
  {"content":"\r\n\r\nاين آيات بليغ و سخنان فصيح و محكم ، عمر را سخت تحت تأثير قرار داد .\r\nمردى كه تا چند ثانيهء پيش ، دشمن شمارهء يك قرآن و اسلام بود ؛ مصمم گشت كه روش خود را تغيير دهد . بنابراين ، به سوى خانه‌اى كه قبلا اطلاع پيدا كرده بود كه پيامبر در آنجا است روانه شد و در خانه را كوبيد . مردى از ياران پيامبر برخاست و از شكاف در نگاه كرد ، ديد عمر شمشير خود را حمايل نموده و پشت در ايستاده و منتظر بازشدن در خانه است . فورا برگشت و پيامبر را از جريان آگاه ساخت . حمزه پسر عبد المطلب گفت : بگذار وارد شود . هرگاه با حسن نيت وارد شد ، مقدم او را گرامى مىداريم و در غير اين صورت او را مىكشيم .\r\nطرز رفتار عمر با پيامبر اعتمادشان را جلب كرد و گشاده‌رويى و اظهار ندامت و پشيمانى او از كرده‌هاى خود تصميم نهايى او را ثابت نمود و بالاخره در محضر گروهى از ياران رسول خدا اسلام آورد و از آن پس در صف مسلمانان درآمد .\r\n« ابن هشام » اسلام آوردن عمر را به گونهء ديگرى نيز نوشته است . « 1 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 368 .\r\n","page_name":" 280 ","page_number":280},
  {"content":"\r\n\r\n\r\nداورى قريش دربارهء قرآن\r\nبحث در ماهيت معجزه به طور مطلق و در حقيقت اعجاز خصوص قرآن از هدف ما بيرون است . ما در نوشتهء « اعتقادى » خود ، دربارهء هر دو موضوع به صورت گسترده بحث نموده‌ايم . « 1 »\r\nولى بحث‌هاى تاريخى ما را به اين نقطه هدايت مىكند كه اين كتاب آسمانى بزرگ‌ترين و برنده‌ترين حربهء پيامبر بزرگ اسلام بود ؛ به طورى كه استادان سخن و استوانه‌هاى شعر و خطابه ، در برابر فصاحت و بلاغت و شيرينى و كشش كلمات و جمله‌ها و آيات آن مبهوت و حيران بودند و همگى اعتراف مىكردند كه قرآن محمد در يك سطح عالىترى از فصاحت و بلاغت قرار گرفته هرگز اين طرز سخن گفتن در ميان بشر معمول نبوده است . تأثير و نفوذ و يا جذبه و كشش قرآن او طورى بود كه سخت‌ترين دشمنان او پس از استماع آياتى چند به خود مىلرزيدند و گاهى چنان از خود بىخود مىگشتند كه مدت‌ها به حالت بهت‌زده ، از جاى خود حركت نمىكردند اينك به چند نمونه اشاره مىكنيم : « 2 »\r\n\r\n\r\n","description":"","footnote":"\r\n( 1 ) . درباره حقيقت اعجاز به كتاب رسالت آسمانى پيامبران و كيفيت اعجاز قرآن به كتاب برهان رسالت ، مراجعه بفرمايند .\r\n( 2 ) . براى اطلاع بيشتر در اين باره به كتاب‌هاى تفسير مراجعه كنيد .\r\n","page_name":" 281 ","page_number":281},
  {"content":"\r\n\r\n\r\nداورى وليد\r\nوليد ثروت فراوانى داشت و بسيارى از مشكلات عرب ، به دست او گشوده مىشد . گروهى از قريش ، براى حلّ مشكل نفوذ اسلام در تمام خانه‌ها به سراغ وى رفته و قضاوت او را دربارهء قرآن محمد خواستند و گفتند : آيا قرآن « محمد » سحر و جادو است ، يا كهانت است ، يا خطابه و سخنرانىهايى مىباشد كه او ساخته است .\r\nداناى عرب ، در اين باره از آن‌ها مهلت خواست تا نظر خود را پس از استماع قرآن بيان كند . سپس از جاى خود بلند شد و در حجر اسماعيل كنار پيامبر نشست و گفت :\r\nپاره‌اى از اشعارت را بخوان . « 1 »\r\nپيامبر فرمود : آنچه كه من مىخوانم شعر نيست ، بلكه كلام خداست كه آن را براى هدايت شما فرو فرستاده است . سپس وليد تقاضاى تلاوت آن را كرد . پيامبر گرامى سيزده آيه ، از آيات آغاز سورهء « فصلت » را تلاوت نمود . هنگامى كه پيامبر به اين آيه رسيد :\r\n فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  ؛ هرگاه روى بگردانند بگو من شما را از صاعقه‌اى مانند صاعقه عاد و ثمود ، برحذر مىدارم ؛ « وليد » سخت به خود لرزيد ، موهاى او بر بدنش راست شد . « 2 » با حالت بهت زده‌اى ، از جاى خود بلند شد و راه خانهء خود را پيش گرفت . چند روزى از خانه بيرون نيامد ، به گونه‌اى كه قريش او را به باد مسخره گرفتند و گفتند كه « وليد » راه نياكان خود را ترك گفته و راه « محمد » را پيش گرفته است . « 3 »\r\nطبرسى مىگويد : روزى كه سورهء « غافر » بر پيامبر نازل گرديد ، وى با صداى جذّابى به منظور ابلاغ آيات الهى آن را مىخواند . اتفاقا وليد نزديك پيامبر نشسته بود\r\n\r\n\r\n","description":"","footnote":"\r\n( 1 ) . يا محمّد أنشدني شعرك .\r\n( 2 ) . و قامت كلّ شعرة في بدنه .\r\n( 3 ) . اعلام الورى ، ص 27 - 28 و بحار الانوار ، ج 17 ، ص 211 - 222 .\r\n","page_name":" 282 ","page_number":282},
  {"content":"\r\n\r\nو بدون توجه آيات زير را استماع كرد :\r\n     حم تَنْزِيلُ الْكِتابِ مِنَ اللَّهِ الْعَزِيزِ الْعَلِيمِ ، غافِرِ الذَّنْبِ وَ قابِلِ التَّوْبِ ، شَدِيدِ الْعِقابِ ذِي الطَّوْلِ لا إِلهَ إِلَّا هُوَ إِلَيْهِ الْمَصِيرُ ، ما يُجادِلُ فِي آياتِ اللَّهِ إِلَّا الَّذِينَ كَفَرُوا فَلا يَغْرُرْكَ تَقَلُّبُهُمْ فِي الْبِلادِ . . .      ؛ اين كتاب از خداى قادر و دانا فرو فرستاده شده است ، خدايى كه بخشندهء گناهان و پذيرندهء توبه‌ها است ، خدايى كه مجازاتش سنگين و نعمتش فراوان است ، جز او خدايى نيست ، سرانجام هر چيزى به سوى او است ؛ دربارهء آيات الهى جز كسانى كه كافرند مجادله نمىكنند ، فعاليّت و زندگى آن‌ها در شهرها تو را نفريبد . . .\r\nاين آيات - كه ما قسمتى از آن را نقل كرديم - حكيم عرب را سخت تحت تأثير قرار داد . هنگامى كه بنى مخزوم دور او را گرفتند و از وى خواستند كه دربارهء قرآن محمد داورى كند ، او قرآن را چنين ستود :\r\nمن از محمد امروز سخنى شنيدم كه از سنخ كلام انس و جن نيست ، و إنّ له لحلاوة و إنّ عليه لطلاوة و إنّ أعلاه لمثمر و إنّ أسفله لمغدق ، و إنّه يعلو و ما يعلى عليه ؛ شيرينى خاصى دارد و زيبايى مخصوصى ، شاخسار آن پرميوه و ريشه‌هاى آن پربركت است ، سخنى است برجسته و هيچ سخنى از آن برجسته‌تر نيست .\r\nاين جمله‌ها را گفت و راه خود را پيش گرفت و قريش چنان گمان كردند كه وى به آيين محمد گرويده است . « 1 »\r\nبه قول يكى از دانشمندان « 2 » اين جمله نخستين تقريظ از جانب بشر دربارهء قرآن است . تدبّر در اين گفتار ، نحوهء اعجاز قرآن را در آن روزگار روشن مىسازد و معلوم مىشود كه علّت اعجاز قرآن براى آن گروه ، همان جذبه و كشش و حلاوت و شيرينى فوق العادهء آن بود كه در غير قرآن ، آن لذت و لطافت را نمىيافتند .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 387 .\r\n( 2 ) . علّامه شهرستانى ، در كتاب المعجزة الخالدة ، ص 66 .\r\n","page_name":" 283 ","page_number":283},
  {"content":"\r\n\r\n\r\nنمونهء ديگر\r\n« عتبة بن ربيعه » از بزرگان « قريش » بود . روزى كه « حمزه » اسلام آورد ، سراسر محفل « قريش » مالامال از غم و اندوه بود و سران بيم آن را داشتند كه دامنهء اسلام بيش از اين توسعه يابد . در آن ميان « عتبه » گفت : من به سوى « محمد » مىروم و مطالبى را پيشنهاد مىكنم ، شايد او يكى از آن‌ها را بپذيرد و دست از آيين جديد بردارد ، سران جمعيت ، نظر وى را تصويب كردند . وى برخاست و به سوى پيامبر - كه در مسجد نشسته بود - رفت و به او پيشنهاد كرد كه رياست مكّه را به وى بدهند و ثروت هنگفتى در اختيارش بگذارند و او از دعوت خود دست بردارد . آن‌گاه كه سخنانش پايان يافت ، پيامبر فرمود : « آيا سخنان تو خاتمه پذيرفت ؟ » « 1 » گفت : آرى . پيامبر فرمود : اين آيات را گوش ده كه پاسخ تمام پرسش‌هايت در آن‌ها است :\r\n     بِسْمِ اللَّهِ الرَّحْمنِ الرَّحِيمِ ، حم تَنْزِيلٌ مِنَ الرَّحْمنِ الرَّحِيمِ ، كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ ، بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ      ؛ به نام خداى رحمان و رحيم ، حاء ميم ، اينكه از جانب خداى بخشنده و مهربان نازل گرديده كتابيست كه آيه‌هاى آن براى گروهى كه دانا هستند توضيح داده شده است . قرآن عربى و بشارت دهنده و بيم‌دهنده است ، اما بيشتر آن‌ها روى گردانيده‌اند و گوش نمىدهند .\r\nپيامبر آياتى چند از اين سوره را خواند ، وقتى به آيهء 37 رسيد ، سجده كرد . پس از سجده روبه « عتبه » كرد و فرمود : اى ابا وليد ! پيام خدا را شنيدى ؟ « عتبه » مسحور و مجذوب كلام خدا شده بود و در حالى كه بر دست‌هاى خود تكيه زده بود ، مدتى به همين حالت به روى پيامبر نظاره مىكرد ؛ گويا قدرت سخن گفتن از او سلب شده بود .\r\nسپس از جاى خود برخاست و مركز « قريش » را پيش گرفت . سران قريش از قيافهء وى احساس كردند كه تحت تأثير كلام « محمد » واقع شده و با حالت انكسار ( شكستگى )\r\n\r\n\r\n","description":"","footnote":"\r\n( 1 ) . أ قد فرغت يا ابا الوليد ؟ .\r\n","page_name":" 284 ","page_number":284},
  {"content":"\r\n\r\nبازگشته است . تمام ديدگان به صورت عتبه دوخته شده بود ، همگى گفتند چه واقعه‌اى رخ داده است ؟ گفت : به خدا سوگند كلامى از محمد شنيدم كه تاكنون از كسى نشنيده بودم « و اللّه ما هو بالشّعر و لا بالسّحر و لا بالكهانة ؛ به خدا سوگند ، نه شعر است و نه سحر و نه كهانت . » من چنين صلاح مىبينم كه او را رها كنيم تا در ميان قبايل تبليغ كند . هرگاه پيروز گردد و ملك و رياست و سلطنتى به دست آرد ، از افتخارات شما محسوب مىگردد و شما را نيز در آن حظى است و اگر در آن ميان مغلوب گردد ، ديگران او را كشته‌اند و شما را نيز راحت كرده‌اند .\r\nقريش ، سخن و رأى عتبه را به باد مسخره گرفته و گفتند : تو مسحور كلام « محمد » شده‌اى . « 1 »\r\n\r\nبهانه‌گيرىهاى عجيب قريش\r\nروزى پس از غروب آفتاب ، سران « قريش » مانند عتبه ، شيبه ، ابو سفيان ، نضر بن حرث ، ابو البخترى ، وليد بن مغيره ، ابو جهل ، عاص بن وائل و . . . در كنار كعبه انجمنى برپا نمودند . آنان تصميم گرفتند كه پيامبر را بخوانند و شخصا با او سخن بگويند . بنابراين ، فورا كسى را فرستادند كه حضرت را دعوت كند تا در انجمن آن‌ها شركت كند . پيامبر پس از آگاهى از جريان ، با كمال شتاب‌زدگى به اميد هدايت آن‌ها وارد انجمن شد ، سخن از هر درى آغاز شد ، قريش شكوه‌هاى خود را بازگو نمودند و از تفرقه و جدايى كه در ميان قريش افتاده ، ناله‌ها كردند و حاضر شدند همه گونه فداكارى كنند و در پايان از پيامبر درخواست‌هايى نمودند كه قرآن ، تمام آن‌ها را در سورهء « اسراء » از آيهء نود تا آيهء 93 تشريح مىكند . « 2 »\r\nاى محمد ! ما به تو ايمان نمىآوريم ، مگر اينكه كارهاى زير را انجام بدهى :\r\n1 . اين سرزمين ما خشك و بىآب است ، از خدا بخواهى آب‌هايى در اين سرزمين\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 293 - 294 .\r\n( 2 ) . تفسير تبيان ، ج 6 ، ص 519 .\r\n","page_name":" 285 ","page_number":285},
  {"content":"\r\n\r\nريگزار راه بيفتد .\r\n2 . بايد باغى در اختيار داشته باشى كه از ميوه‌هاى آن بهره‌مند شويم و در ميان آن آب جارى گردد .\r\n3 . آسمان را قطعه‌قطعه بر سر ما فروريزى .\r\n4 . خدا و فرشتگان را حاضر كنى .\r\n5 . كاخى از طلا داشته باشى .\r\n6 . به سوى آسمان به روى و هرگز ايمان نخواهيم آورد ، مگر اينكه نامه‌اى از آسمان بياورى كه نبوت تو را تصديق كرده باشد .\r\nاز آنجا كه مضمون اين آيات و عدم اجابت پيامبر به درخواست قريش ، دست‌آويزى براى مستشرقان مسيحى شده است ؛ در اينجا به توضيح مفادّ اين آيات پرداخته و علل منطقى عدم اجابت را روشن مىسازيم .\r\nپاسخ : پيامبران در هر زمينه و شرايطى دست به اعجاز نمىزنند ، بلكه براى اعجاز شرايطى لازم است كه در اين درخواست‌ها وجود ندارد :\r\nاولا ، امور محال كه امكان تحقق ندارد ، از قلمرو قدرت بيرون است و هرگز مورد مشيت الهى و خواست هر صاحب اراده‌اى قرار نمىگيرد . بنابراين ، هرگز مردم از پيامبران انجام امر محال را بخواهند ، سپس با بىاعتنايى پيامبر روبه‌رو شوند ، هرگز گواه بر انكار صدور معجزه از پيامبران نخواهد بود . در صورتى كه اين شرط در برخى از درخواست‌هاى آنان ( درخواست چهارم ) وجود دارد ، زيرا آنان از پيامبر مىخواستند كه آن‌ها را با خدا روبه‌رو سازد و او را از نزديك ببينند ؛ حال آن‌كه رؤيت خدا از محالات است ، زيرا لازمه آن اين است كه او محدود به زمان و مكانى و داراى رنگى و شكلى باشد و ساحت اقدس خداوند از مادّه و لوازم مادّه منزه است .\r\nحتى اگر مقصود آنان از پيشنهاد سوم اين باشد كه آسمان‌ها را بر سرشان فرو ريزد ، ( نه اينكه قطعه سنگى از آسمان فرود آيد و آن‌ها را بكشد ) ، نيز يك تقاضاى محال بوده است ، زيرا مشيّت الهى ايجاب كرده كه خدا اين كار را در پايان جهان انجام دهد و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nپيامبر نيز مشركان را از اين كار آگاه ساخته بود . چنان كه جملهء « كما زعمت ؛ همچنان‌كه مىانديشى » حكايت از آن دارد .\r\nفرو ريختن نظام شمسى و اجرام كيهانى ، گرچه ذاتا يك امر محالى نيست ، ولى نسبت به مشيّت حكيمانهء الهى و ارادهء نافذ او كه نسل بشر بر روى زمين بايد باقى بماند و آن‌ها را به كمال مطلوب انسانى برساند ، محال شمرده مىشود و شخص حكيم هرگز كارى بر خلاف مقتضيات هدف خود انجام نمىدهد .\r\nثانيا ، از آنجا كه هدف از درخواست اعجاز اين است كه با آن صدق گفتار پيامبر را به دست آورده و سند و دليل بر ارتباط او با جهان فوق طبيعت تحصيل شود ؛ هرگاه مورد درخواست مردم از پيامبرى فاقد اين خصيصه گردد ، يعنى بر فرض اينكه پيامبر با درخواست آنان موافقت كند ، هرگز دليل بر ارتباط وى با جهان غيب نخواهد بود ، در اين صورت دليلى ندارد كه پيامبر ، كارى را كه مربوط به شئون و مقام او نيست ، انجام دهد .\r\nاتفاقا برخى از درخواست‌هاى آنان مانند : چشمه‌اى از زمين بيرون آورد ، باغستانى از خرما و انگور و خانه از طلا داشته باشد از اين قبيل است ، زيرا حفر قنات در زمين و يا داشتن باغى از نخل‌ها و تاك‌ها در حالى كه آب‌ها در ميانشان جارى باشد و يا داشتن خانه طلايى دليل بر نبوّت دارندهء آن‌ها نيست ، زيرا بسيارى از مردم يكى از اين‌ها را دارند و هرگز پيامبر نيستند ، بلكه گاهى برخى بالاتر از آن هستند ؛ در صورتى كه رايحه ايمان ( تا چه رسد به نبوّت ) در آن‌ها نيست .\r\nاكنون كه وجود اين امور ، ارتباطى با مقام نبوت ندارد و گواه بر راست‌گويى مدّعى نبوّت نمىشود ؛ انجام آن ، كار لغو و بيهوده‌اى خواهد بود و مقام منيع نبوّت از انجام امور لغو برتر است .\r\nگاهى گفته مىشود كه همين پيشنهادهاى سه‌گانهء آنان ( چشمه ، باغ و خانه طلايى ) در صورتى گواه بر صدق گفتار پيامبر نيست كه او آن‌ها را از روى اسباب و علل عادى به وجود آورد ، ولى اگر از راه غير طبيعى دست به اين كارها بزند ؛ بدون ترديد از آيات\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو معجزات الهى بوده و دليل بر راست‌گويى مدّعى نبوّت خواهد بود .\r\nظاهرا اين انديشه نادرست است ، زيرا هدف مشركان از اين درخواست اين بود كه پيامبر داراى مكنت و قدرت مادى باشد و در نظر آنان بسيار بعيد بود كه پيامبر خدا شخصى فقير و بىچيز باشد و چنين مىپنداشتند كه وحى الهى حتما بايد بر فردى ثروتمند نازل گردد ، آنجا كه مىگفتند :\r\nچرا اين قرآن بر مرد بزرگى ( ثروتمند ) از اهل مكّه و طائف نازل نگرديده است . « 1 »\r\nبنابراين ، هدف مكنت ظاهر و ثروت پيامبر بود ، و لو از طريق علل و مجراى طبيعى باشد . گواه بر اين مطلب كه پيامبر به هر وسيله‌اى - و لو از مجراى طبيعى باشد - چنين كارى را انجام دهد ؛ اين است كه باغ و خانه طلايى را براى خود « پيامبر » مىخواستند و مىگفتند :\r\nتا براى تو خانه طلايى نباشد ، ما به تو ايمان نمىآوريم . « 2 »\r\nبه عبارت ديگر مىگفتند : تا تو شخصا داراى باغ و خانه طلايى نگردى ، ما به تو ايمان نمىآوريم و اگر هدف اين بود كه او دو كار را با قدرت غيبى انجام دهد ؛ وجهى ندارد كه حتما بگويند : تا براى « تو » باغ و خانه نباشد ايمان نمىآوريم ، بلكه كافى بود كه بگويند : تا خانه و باغى به وجود نياورى ، به تو ايمان نمىآوريم .\r\nاما اينكه در نخستين پيشنهاد خود گفتند كه : « براى ما چشمه‌اى از زمين بشكافى . » « 3 » منظور آنان اين نبود كه چشمه را براى استفاده آنان در آورد ، بلكه براى ايمان آوردن آنان چنين كارى انجام دهد .\r\nثالثا ، منظور از درخواست معجزه اين است كه در پرتو آن به صدق گفتار او پىبرند و به منصب و مقامى كه او مدعى آن است ، ايمان بياورند . بنابراين ، هرگاه در ميان درخواست كنندگان معجزه گروهى باشند كه انجام آن ، باعث ايمان و گرايش او به\r\n\r\n\r\n","description":"","footnote":"\r\n( 1 ) .  وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « زخرف ( 43 ) آيه 31 » .\r\n( 2 ) .  أَوْ يَكُونَ لَكَ بَيْتٌ مِنْ زُخْرُفٍ  « اسراء ( 17 ) آيه 93 » .\r\n( 3 ) .  تَفْجُرَ لَنا مِنَ الْأَرْضِ يَنْبُوعاً  « اسراء ( 17 ) آيه 90 » .\r\n","page_name":" 288 ","page_number":288},
  {"content":"\r\n\r\nپيامبر گردد ؛ در اين صورت انجام آن مستحسن و از نظر عقل بىاشكال خواهد بود ، ولى اگر درخواست كنندگان ، توده‌هاى لجوج و بازيگر باشند و مقصودشان ايجاد يك نوع تفريح و سرگرمى بسان سرگرمىهاى مرتاضان و ساحران باشد ؛ در اين صورت ساحت مقدس پيامبر ، برتر از آن است كه به درخواست آنان پاسخ بگويد .\r\nهمچنين از اينكه مىگويند كه اى پيامبر به آسمان برويد و حتى به آن اكتفا نكرده و مىگويند بايد از آسمان برايشان كتاب بياورى ، مىتوان گفت : اين درخواست‌ها به منظور كشف حقيقت نبوده است ، زيرا اگر آنان مردمى حقيقت‌جو بودند ، چرا تنها به عروج و بالا رفتن وى اكتفا نكرده و اصرار داشتند كه بايد چيز ديگرى ( آوردن كتاب از بالا ) به آن ضميمه گردد ؟\r\nگذشته از اين دو آيه ، از آيات ديگر نيز استفاده مىشود كه آنان حتى پس از فرستادن كتاب از بالا ، باز دست از لجاجت خود برنداشته و به انكار خود ادامه مىدادند . چنان كه اين آيه به طور آشكار ، اين حقيقت را مىرساند ، آنجا كه مىفرمايد :\r\n وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ  « 1 » ؛ هرگاه ما قرآنى در ميان كاغذ براى تو نازل مىكرديم و آن را با دست خود لمس مىكردند . افراد كافر ، بازمىگفتند كه اين جادويى آشكار است .\r\nهيچ بعيد نيست مقصود از اينكه كتابى در ميان كاغذ فرود آيد ، اشاره به همين درخواست مشركان باشد كه در ضمن اين آيات در سوره اسراء وارد شده است ، يعنى « پيامبر به آسمان صعود كند و براى آن‌ها كتابى بياورد . » خداوند در اين آيه مىفرمايد :\r\nاگر چنين كارى نيز انجام گيرد ، باز ايمان نخواهند آورد .\r\nرابعا ، معجزه خواهى براى آن است كه در پرتو آن ، ايمان آورند و در رديف گروندگان به رسالت پيامبر قرار گيرند ؛ هرگاه نتيجهء اعجاز ، نابودى درخواست كنندگان باشد ، در انجام آن نقض غرض خواهد بود . هرگاه مقصود آنان از اينكه\r\n\r\n\r\n","description":"","footnote":"\r\n( 1 ) . انعام ( 6 ) آيه 7 .\r\n","page_name":" 289 ","page_number":289},
  {"content":"\r\n\r\nآسمان را بر سر آن‌ها بكوبد ، اين باشد كه سنگ‌هاى آسمانى ، آن‌ها را نابود سازد ، اين درخواست با هدف اعجاز تطبيق ننموده و مصداق روشن نقض غرض خواهد بود .\r\nدر پايان از تذكر اين نكته ناگزيريم و آن اينكه پيامبر بر خلاف پندار استدلال‌كننده ، هرگز خود را عاجز و ناتوان معرفى نكرد ، بلكه او با جملهء :  سُبْحانَ رَبِّي هَلْ كُنْتُ إِلَّا بَشَراً رَسُولًا  « 1 » ؛ منزه است خدايم ، من بشرى پيام‌آور بيش نيستم . دو مطلب را رسانيد .\r\n1 . تنزيه خدا : او با جملهء « منزه است پروردگار من » خدا را از هر نوع عجز و ناتوانى و رؤيت و مشاهده ، پيراسته ساخت و او را بر انجام هر نوع كار ممكن ، توانا دانست .\r\n2 . محدوديت قدرت پيامبر : او با جملهء : « من بشر پيام‌آورى بيش نيستم » مىرساند كه او مأمورى بيش نيست و مطيع فرمان خداوند است ، هرچه او بخواهد آن را انجام مىدهد و كار در دست خدا است و چنان نيست كه پيامبر بتواند به ارادهء خود در برابر هر درخواستى تسليم گردد .\r\nبه عبارت ديگر ، آيه در مقام پاسخ ، پس از تنزيه خدا از عجز و ناتوانى ، رؤيت و مشاهده روى دو كلمهء ( بشر و رسول ) تكيه كرده است و هدف اين است كه اگر شما اين كارها را از من مىطلبيد ، از آن نظر كه من بشرم ، اين درخواست ، درخواست صحيحى نيست ، زيرا چنين امورى به قدرت الهى نيازمند است و از حدود قدرت بشر بيرون مىباشد و اگر درخواست شما از اين نظر است كه من پيامبرم ، پيامبر مأمورى بيش نيست ، آنچه خداوند دستور فرمايد ، آن را انجام مىدهد ، از خود اراده و خواستى ندارد .\r\n\r\nانگيزهء سركشى سران قريش\r\nاين قسمت يكى از نقاط بحث‌انگيز تاريخ اسلام است ؛ زيرا انسان با خود فكر\r\n\r\n\r\n","description":"","footnote":"\r\n( 1 ) . اسراء ( 17 ) آيه 93 .\r\n","page_name":" 290 ","page_number":290},
  {"content":"\r\n\r\nمىكند با اينكه قريش ، همگى « محمد » را راست‌گو و امين مىدانستند و تا آن لحظه كوچك‌ترين لغزشى از او نديده بودند و كلام فصيح و بليغ او را - كه دل‌ها را مىربود - مىشنيدند و گاه‌وبيگاه كارهاى ( خارق العاده ) - كه از حدود قوانين طبيعت بيرون بود - از او مىديدند ؛ با اين حال چرا تا اين حد با او مبارزه مىنمودند . علت و يا علل اين سرپيچى را مىتوان در چند چيز خلاصه كرد :\r\n\r\n1 . رشك بر پيامبر\r\nگروهى از آن‌ها بر اثر رشك و حسادتى كه داشتند ، از او پيروى نمىكردند و آرزو داشتند كه خود صاحب اين منصب الهى باشند .\r\n وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « 1 » ؛ گفتند چرا اين قرآن به مردى بزرگ از مكّه و طائف نازل نشد .\r\nمفسران در شأن نزول اين آيه مىنويسند : « وليد بن مغيره » با پيامبر ملاقات نمود و گفت : من از تو به منصب نبوّت سزاوارترم ، زيرا من از نظر سن ، ثروت و فرزند بر تو مقدم هستم . « 2 »\r\n« اميّة بن ابى الصلت » از كسانى بود كه پيش از اسلام دربارهء پيامبر سخن مىگفت و تا اندازه‌اى اميدوار بود كه خود به اين مقام بزرگ نائل گردد ، ولى تا آخر عمر از پيامبر پيروى نكرد و مردم را بر ضد او شورانيد .\r\n« اخنس » كه يكى از دشمنان پيامبر بود ، از ابو جهل پرسيد : رأى تو درباره محمّد چيست ؟ وى گفت : ما و عبد مناف بر سر شرافت و بزرگى به نزاع برخاستيم و با آن‌ها رقابت نموديم و از راه‌هايى توانستيم با آنان برابرى كنيم .\r\nاكنون كه با آن‌ها برابر شده‌ايم ، مىگويند : براى فردى از قبيلهء ما وحى نازل\r\n\r\n\r\n","description":"","footnote":"\r\n( 1 ) . زخرف ( 43 ) آيه 32 .\r\n( 2 ) . سيرهء ابن هشام ، ج 1 ، ص 361 .\r\n","page_name":" 291 ","page_number":291},
  {"content":"\r\n\r\nمىشود . به خدا سوگند ما هرگز ايمان نخواهيم آورد . « 1 »\r\nاين نمونه‌ها حسادت و رقابت بزرگان قريش را آشكار مىسازد و در اين خصوص نمونه‌هاى ديگرى نيز در صفحات تاريخ وجود دارد .\r\n\r\n2 . ترس از روز بازپسين\r\nاين عامل بيش از همه ، در سرپيچى قريش مؤثر بود ، زيرا آنان افراد خوش‌گذران و بىقيد بودند . آنان كه سال‌ها از آزادى مطلق بهره‌مند بودند ، دعوت محمد را بر ضد عادت ديرينه خود تشخيص دادند و ترك عادت آن هم مطابق تمايلات نفسانى ، با رنج و تعب توأم است .\r\n\r\n3 . وحشت از عذاب‌هاى سراى ديگر\r\nشنيدن آيات عذاب كه افراد خوش‌گذران ، ستمگر و بىخبر را با مجازات‌هاى سخت بيم مىدهد ، هول عجيبى در دل آن‌ها مىانداخت و افكارشان را سخت مشوش و مضطرب مىكرد . وقتى پيامبر با صداى دل‌نشين ، آيات مربوط به سراى ديگر را در مجامع عمومى قريش مىخواند ؛ آنچنان ولوله برپا مىگرديد كه بساط بزم و عيش آن‌ها را به هم مىزد . عربى كه خود را براى دفع هرگونه پيشامد ناگوار مجهز مىساخت و براى تحصيل تأمين معاش با تير ، قرعه مىزد و با سنگ فال مىگرفت و آمد و رفت پرندگان را علايم حوادث قرار مىداد ؛ هرگز حاضر نبود بدون به دست آوردن تأمين ، از عذابى كه « محمد » از آن بيم مىداد آرام بنشيند . از اين رو ، با او مبارزه مىكردند كه نويد و بيم او را نشوند ؛ اين آيات اشاره به همين وحشت و اضطراب‌هاست .\r\nروزى كه رستاخيز ، برپا مىشود ، انسان از برادر ، مادر ، پدر ، زن ، فرزندان خود\r\n\r\n\r\n","description":"","footnote":"\r\n( 1 ) . همان ، ص 316 .\r\n","page_name":" 292 ","page_number":292},
  {"content":"\r\n\r\nمىگريزد ، هركس در آن روز به خود مشغول است . « 1 »\r\nهنگامى كه آن‌ها در كنار كعبه ، پياله‌ها سر مىكشيدند ، يك مرتبه اين ندا به گوششان مىرسيد :\r\n« هر وقت پوست‌هايشان برابر آتش از بين برود ، آن را تبديل مىنماييم تا عذاب را بچشند » ؛ « 2 » چنان مضطرب ، و پريشان مىگشتند كه بىاختيار ، جام‌ها را كنار گذارده و ترس و لرز بر آن‌ها حكومت مىكرد .\r\n\r\n4 . ترس از جامعهء عرب مشرك\r\nحارث بن نوفل بن عبد مناف ، محضر پيامبر شرف‌ياب گرديد و عرض كرد ما مىدانيم آنچه تو از آن بيم مىدهى ، راست و پابرجاست . ولى هرگاه ما ايمان بياوريم ، عرب مشرك ما را از سرزمين خود بيرون مىكند . در پاسخ چنين افرادى آيه زير نازل گرديد .\r\nمىگويند :\r\nهرگاه ما از اين مشعل هدايت پيروى كنيم ؛ از سرزمين خود رانده مىشويم . در پاسخ آن‌ها بگو : مگر ما حرم خود را كه از هر فتنه و آشوبى در امن است ، در اختيار آنان قرار نداده‌ايم تا از هر سو از هر نوع ميوه به سويشان سرازير مىشود ؟ « 3 »\r\n\r\nپاره‌اى از اعتراضات مشركان\r\nگاهى مىگفتند : شام ، سرزمينى است كه انبيا و پيامبران را در دامن خود مىپروراند و تا حال ديده نشده از اين ريگزار ( مكّه ) پيامبرى مبعوث گردد .\r\n\r\n\r\n","description":"","footnote":"\r\n( 1 ) .      فَإِذا جاءَتِ الصَّاخَّةُ ، يَوْمَ يَفِرُّ الْمَرْءُ مِنْ أَخِيهِ ، وَ أُمِّهِ وَ أَبِيهِ ، وَ صاحِبَتِهِ وَ بَنِيهِ ، لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ      « عبس ( 80 ) آيات 33 - 37 » .\r\n( 2 ) .  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  « نساء ( 4 ) آيه 56 » .\r\n( 3 ) .  وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ رِزْقاً مِنْ لَدُنَّا  « قصص ( 28 ) آيه 57 » .\r\n","page_name":" 293 ","page_number":293},
  {"content":"\r\n\r\nبسيارى از مشركان به الهام از يهود ، مىگفتند كه چرا قرآن محمد به طور تدريج نازل مىگردد ؟ چرا مانند تورات و انجيل ، يك جا فرو فرستاده نمىشود ؟ قرآن عين اعتراض آن‌ها را نقل كرده و مىفرمايد :\r\nكافران مىگويند :\r\nچرا اين قرآن يك جا نازل نمىگردد . در پاسخ اعتراض آنان بگو :  كَذلِكَ لِنُثَبِّتَ بِهِ فُؤادَكَ  ؛ براى اينكه با آن ، دل تو را آرام و محكم نگاه داريم . « 1 »\r\nقرآن به اين ايراد ، كمال توجه را نموده و مسأله « نزول تدريجى » قرآن را روشن ساخته است و خاورشناسان مغرض را با منطق نيرومند خود خلع سلاح كرده است .\r\n\r\nقرآن و نزول تدريجى\r\nتاريخ قطعى نزول قرآن و مضمون آيات سوره‌هاى آن ، گواهى مىدهد كه آيات و سوره‌هاى قرآن ، به طور تدريج نازل شده‌اند . با مراجعه به خصوصيات محيط « مكّه و مدينه » مىتوان آيات مكى را از مدنى بازشناخت ؛ مثلا آيات مربوط به مبارزهء با شرك و بت‌پرستى و دعوت مردم به خداى يگانه و روز بازپسين را ، بايد آيات مكى و آيات مربوط به احكام و دعوت به جهاد را مدنى دانست ، زيرا در مكّه طرف سخن ، مشركان بت‌پرست بودند كه يگانگى خدا و روز رستاخيز را انكار مىكردند و آياتى كه دربارهء اين موضوع سخن مىگويد ، در اين محيط نازل شده‌اند . در حالى كه در مدينه روى سخن با افراد با ايمان و گروه يهود و نصارى بود و يكى از كارهاى مهم رسول خدا ، « جهاد » در راه خدا بود . از اين رو بايد آيات مربوط به احكام و فروع و آيين يهود و نصارى و دعوت به جهاد و كوشش و جانبازى در راه خدا را ، آيات مدنى دانست .\r\nبسيارى از آيات ، با حوادث و رويدادهايى كه در زمان رسول خدا رخ مىداد ، ارتباط مستقيم دارند و اين حوادث همان شأن نزول‌ها است كه آگاهى از آن‌ها مايهء\r\n\r\n\r\n","description":"","footnote":"\r\n( 1 ) .  وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ وَ رَتَّلْناهُ تَرْتِيلًا  « فرقان ( 25 ) آيه 32 » .\r\n","page_name":" 294 ","page_number":294},
  {"content":"\r\n\r\nروشنى مفادّ آيه مىگردد و بروز اين حوادث سبب مىشود كه آياتى در اين زمينه نازل گردد .\r\nبرخى از آيات ، به عنوان پاسخ به پرسش‌هاى مردم نازل مىگرديد و نيازمندى آنان را بر طرف مىنمود .\r\nبعضى ديگر از آيات ، به منظور بيان معارف و احكام الهى فرو فرستاده شده‌اند . با در نظر گرفتن اين مطلب ، مىتوان گفت كه قرآن تدريجا بر آن حضرت نازل شده است .\r\nخود قرآن نيز در پاره‌اى از موارد بر اين مطلب تصريح كرده مىفرمايد :\r\n وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ  « 1 » ؛ اين قرآن را به طور تدريج فرو فرستاديم كه آن را آرام و با تأنى براى مردم بخوانى .\r\nاكنون اين سؤال پيش مىآيد كه چرا آيات قرآن مانند تورات و انجيل يك جا ، به پيامبر نازل نگرديد ؟\r\nاين سؤال نه تنها براى ما مطرح است ، بلكه دشمنان و مخالفان پيامبر در عصر رسالت نيز آن را به صورت انتقاد مطرح كرده و مىگفتند : « لو لا نزّل عليه القرآن جملة واحدة ؛ چرا اين قرآن يك‌جا بر او نازل نگرديد ؟ »\r\nاعتراض آن‌ها را مىتوان به دو صورت تشريح كرد :\r\n1 . هرگاه آيين اسلام ، آسمانى و اين كتاب سماوى است كه از جانب خداوند بر پيامبر خود نازل گرديده است ؛ طبعا بايد آيين كاملى باشد و چنين آيينى بايد يك جا از طريق فرشتهء وحى بر پيامبر خدا نازل گردد و هرگز وقفه‌اى در نزول آيات آن پديد نيايد ، زيرا علّت ندارد آيين كاملى كه از نظر اصول ، فروع ، تشريع فرايض و سنن پايان يافته است ، به طور تدريج در مدت 23 سال و به مناسبت‌هاى گوناگونى نازل شود . از اينكه قرآن به طور پراكنده و پيرو يك رشته پرسش‌ها و با به وقوع پيوستن يك\r\n\r\n\r\n","description":"","footnote":"\r\n( 1 ) . اسراء ( 17 ) آيه 106 .\r\n","page_name":" 295 ","page_number":295},
  {"content":"\r\n\r\nسلسله حوادث نازل مىگردد ؛ مىتوان حدس زد كه اين آيين از نظر اصول و فروع تكميل نگشته است و به تدريج رنگ تكميل به خود مىگيرد و چنين آيين ناقصى كه به تدريج گام به سوى تكامل برمىدارد ، شايسته نيست كه نام آيين الهى بر آن نهاد .\r\n2 . آيات قرآن و تاريخ قطعى كتاب‌هاى تورات ، انجيل و زبور حاكى است كه اين كتاب‌هاى آسمانى به صورت الواح مكتوب در اختيار آورندگان آن‌ها قرار گرفته بود ، پس چرا قرآن اين چنين نازل نگرديد ؛ مثلا بسان تورات در الواحى نوشته شده در اختيار محمد صلى اللّه عليه و آله و سلّم قرار نگرفت .\r\nاز آنجا كه مشركان قريش ، به چنين كتاب‌هاى آسمانى اعتقاد نداشتند و از نحوهء نزولشان آگاه نبودند ، مىتوان گفت كه نظر آنان در اين اعتراض ، همان نظر نخستين است كه بيان گرديد و خلاصهء آن اين است كه چرا فرشتهء وحى ، همه اين آيات را يك جا براى او القا ننمود ، بلكه اين آيات به فاصله‌هاى مختلفى به مناسبت‌هايى بر وى نازل شد ؟\r\n\r\nاسرار نزول تدريجى قرآن\r\nقرآن مجيد ، به عنوان پاسخ به اعتراض آنان ، پرده از روى اسرار نزول تدريجى بر مىدارد . اينك به توضيح اين قسمت كه قرآن با جملهء كوتاهى به آن اشاره كرده است ، مىپردازيم :\r\nالف ) پيامبر بزرگ ، مسئوليت‌هاى بزرگ‌ترى بر دوش دارد و چنين فردى در مسير انجام وظايف رسالت ، با مشكلات و دشوارىهاى فرساينده‌اى روبه‌رو مىگردد و چنين مشكلاتى ، هرچه هم روح و روان طرف بزرگ باشد ، موجب كاهش نشاط و طراوت مىگردد . در اين موقع ، تجديد ارتباط با جهان ماوراى طبيعت و تكرار نزول فرشته از جانب خداوند به روح انسان نيرو و توان بخشيده ، روان او را پر از نشاط و معنويت مىسازد و عنايت الهى و محبت‌هاى بىپايانش با تكرار نزول وحى ، تجديد مىگردد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nقرآن مجيد به اين نكتهء روانى چنين اشاره مىفرمايد :\r\n كَذلِكَ لِنُثَبِّتَ بِهِ فُؤادَكَ  ؛ تدريجا فرستاديم كه دل تو را نيرو بخشيم و آن را با تجديد عهد با فرشتهء وحى ، استوار سازيم .\r\nب ) جملهء ياد شده را مىتوان ناظر به جهت ديگرى نيز دانست و آن اينكه ، مصالح آموزشى ايجاب مىكرد كه قرآن به تدريج نازل گردد و بدينسان نيز بر مردم القا شود ، زيرا پيامبر گرامى ، معلّم امت و طبيب روحى مردم است كه با نسخه‌هاى آسمانى ، براى تعليم و راهنمايى مردم و درمان دردهاى اجتماعى برگزيده شده و به اجراى دستورهاى الهى براى مداوا و درمانشان گمارده شده است .\r\nاستوارترين شيوهء آموزش اين است كه جنبه‌هاى علمى و فكرى با جنبه‌هاى عملى ، آميخته گردد و آنچه را كه معلم ، تدريس مىكند بلافاصله آن را در خارج پياده كند و به نظريه‌هاى خود جنبهء تحقيقى دهد و از اينكه افكار و نظريه‌هايش رنگ تئورى و فرضيه به خود بگيرد ، سخت بگريزد .\r\nهرگاه استاد رشتهء پزشكى ، فقط كليات و اصول پزشكى را به دانشجويان كلاس خود القا كند چندان نتيجه نمىگيرد ، ولى اگر همان اصول را در برابر ديدگان دانشجويان در مورد يك بيمار پياده كند و گفتار خود را با عمل توأم سازد ، نتيجهء بهترى مىگيرد .\r\nهرگاه آيات الهى يك جا نازل مىگرديد ( هر چند جامعهء اسلامى به بسيارى از آن نياز نداشت ) در اين موقع قرآن فاقد چنين مزيّتى مىشد كه به آن اشاره نموديم . بيان آياتى كه مردم در خود احساس نياز به فراگرفتن آن‌ها نكنند ، تأثير چشم‌گيرى در قلب‌ها نمىگذاشت ، ولى اگر پيك وحى ، آيات قرآن را در زمينهء نياز و احتياج مردم به فراگرفتن چنين اصول و فروعى نازل كند ؛ به طور مسلم در قلب‌هاى مردم حسن اثر بيشترى داشته ، رسوخ زيادترى در روان مردم پيدا مىكند و مردم به فراگرفتن الفاظ و معانى آن آمادگى بيشترى از خود نشان مىدهند . بالاتر از همه ، نتايج اين تعاليم را در موقع تعليم پيامبر احساس مىكنند و اينجا است كه گفتار مربّى با نتيجه توأم گرديده ،\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنظريه‌ها جنبهء عملى به خود مىگيرند .\r\nدر اينجا پاسخ يك پرسش باقى مىماند و آن اينكه : اگر نزول آيات قرآن به صورت تدريجى و به دنبال احتياج‌ها و حوادث مختلف انجام گرفته است ؛ در اين صورت روابط و پيوستگى آيات از هم گسسته مىگردد و در نتيجه انديشهء انسانى به آموزش و فراگرفتن و حفظ و ضبط معارف آن همت نمىگمارد ، ولى هرگاه قرآن يك جا نازل گردد و فرشتهء وحى همه را يك جا تلاوت كند ، روابط و پيوستگى مطالب وحى الهى كاملا رعايت مىشود و تمايلات افراد به فراگرفتن آن دو چندان مىشود .\r\nقرآن با جملهء كوتاهى ، نيز به اين پرسش پاسخ مىگويد . درست است كه آيات قرآن به طور تدريجى پيرو يك سلسله مقتضيات نازل شده است ، ولى اين نزول مانع از ارتباط و پيوستگى مطالب آن نيست و خداوند آنچنان به آيات آن انسجام خاصى بخشيده كه همت بلند انسان را بر آموزش و ضبط آيات آن قادر و توانا مىسازد .\r\nچنان كه مىفرمايد :\r\n وَ رَتَّلْناهُ تَرْتِيلًا  ؛ به آيات قرآن نظام و ترتيب خاصى بخشيده‌ايم .\r\nج ) پيامبر گرامى ، در دوران رسالت خود با طبقات مختلفى مانند بت‌پرستان ، يهوديان و مسيحيان كه هر كدام از مكتبى پيروى مىكردند و عقيدهء خاصى دربارهء مبدأ و معاد و ديگر معارف عقلى داشتند روبه‌رو مىشد . اين ملاقات و نشست و برخاست‌ها ، ايجاب مىكرد كه وحى الهى ( هر چند از جانب آن درخواستى نباشد ) به توضيح و تشريح عقايد و آراى آن‌ها بپردازد و برهان ابطال آيين آنان را روشن سازد .\r\nاز طرفى اين برخوردها و تماس‌ها ، در زمان‌هاى مختلف رخ مىداد ؛ از اين جهت ، چاره‌اى جز اين نبود كه وحى الهى در اوقات گوناگون به طور تدريج به بيان بىپايگى عقايد و آراى آنان بپردازد و به شبهه‌ها و اشكال‌هاى مخالفان پاسخ دهد .\r\nگاهى اين برخوردها سبب مىشد كه آنان از پيامبر گرامى مسائلى را به عنوان آزمايش سؤال كنند و پيامبر به آن‌ها پاسخ بدهد و چون سؤال‌هايشان در نوبت‌هاى مختلفى طرح مىگرديد ؛ از اين رو ، چاره‌اى جز اين نبود كه وحى الهى نيز در اوقات\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nگوناگون به تدريج نازل شود .\r\nگذشته از اين ، زندگى پيامبر يك زندگى انقلابى و حادثه آفرين بود و پيامبر در برابر انبوهى از حوادث قرار مىگرفت كه مىبايد احكام و تكاليف آن‌ها را ، وحى الهى روشن سازد .\r\nگاهى خود مردم در زندگى روزمرهء خود ، با يك رشته جريان‌هايى روبه‌رو مىشدند كه از اين جهت روبه پيامبر آورده ، حكم الهى را در مورد اين نوع پيشامدها ، سؤال مىكردند و چون اين حوادث و پرسش‌ها ، در اوقات مختلف و در زمان‌هاى گوناگون رخ مىداد ، در اين صورت چاره‌اى جز اين نبود كه وحى الهى نيز به طور تدريجى به آن‌ها پاسخ بدهد .\r\nقرآن مجيد در اين خصوص مىفرمايد :\r\n وَ لا يَأْتُونَكَ بِمَثَلٍ إِلَّا جِئْناكَ بِالْحَقِّ وَ أَحْسَنَ تَفْسِيراً  « 1 » ؛ هيچ نوع خرده‌اى بر تو نمىگيرند ، مگر اينكه حقيقت را به آنان بازگو مىكنيم و به طور نيكو تفسير و توضيح مىنماييم .\r\nد ) گذشته از همهء اين‌ها ، نزول تدريجى قرآن راز ديگرى نيز دارد كه آنان از آن غفلت داشتند و آن : هدايت مردم به منشأ قرآن و اينكه اين كتاب ، آسمانى و وحى الهى است و هرگز نمىتواند سخن بشرى باشد ، زيرا قرآن در طول 23 سال در ميان انواع حوادث و رويدادهاى آميخته با غم و رنج و شادى و كاميابى ، نازل گرديده است و به طور مسلم اين حالت‌هاى گوناگون و احساس‌هاى متضاد ، در روح و روان انسان تأثير عميقى مىگذارد و هرگز بشرى نمىتواند در دو حالت متضاد ، يك نوع سخن بگويد و سخنى كه در حال فرح و شادى بر زبان و نوك قلم جارى مىسازد ، با سخنى كه در حال رنجورى و خستگى از دل و دماغ تراوش مىكند ، از نظر فصاحت و بلاغت ، از نظر زيبايى لفظ و عمق معنا متفاوت مىباشد ، ولى با اينكه قرآن در حالات\r\n\r\n\r\n","description":"","footnote":"\r\n( 1 ) . فرقان ( 25 ) آيه 33 .\r\n","page_name":" 299 ","page_number":299},
  {"content":"\r\n\r\nگوناگون بر پيامبر نازل گرديد ، كوچك‌ترين اختلافى از نظر الفاظ و معانى در ميان آيات قرآن وجود ندارد و همگى در پايه‌اى قرار دارند كه هيچ بشرى نمىتواند با آيه و يا سوره‌اى از آن معارضه كند . تو گويى قرآن نقرهء گداختهء يكپارچه‌اى است كه يك باره از بوته بيرون آمده و در ميان آيات آن سستى و تفاوت وجود ندارد و يا همانند گوهر يك دانه و درّ شاهوارى است كه پايانش بسان آغازش و اولش بسان آخرش مىباشد .\r\nشايد آيهء زير كه هر نوع اختلاف را در قرآن نفى مىكند ، اشاره‌اى به اين راز باشد ؛ آنجا كه مىفرمايد :\r\n وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  « 1 » ؛ هرگاه قرآن از جانب غير خدا بود ، در آن تفاوت زيادى پيدا مىكردند .\r\nمفسران اسلامى ، اين آيه را به اختلاف در مضمون و تناقض در مفاد آيات مربوط مىدانند ؛ در صورتى كه اين آيه ، نه تنها اين نوع اختلاف را نفى مىكند ، بلكه ساحت قرآن را از همه نوع اختلاف و دورنگى كه لازمهء كار بشرى است پيراسته مىسازد .\r\n\r\n\r\n","description":"","footnote":"\r\n( 1 ) . نساء ( 4 ) آيه 82 .\r\n","page_name":" 300 ","page_number":300},
  {"content":"\r\n\r\n\r\nنخستين هجرت\r\nمهاجرت گروهى از مسلمانان به خاك حبشه ، دليل بارزى بر ايمان و اخلاص عميق آن‌ها است . عده‌اى براى رهايى از شر و آزار « قريش » به منظور تحصيل محيطى آرام ، براى به پا داشتن شعائر دينى و پرستش خداى يگانه ، تصميم گرفتند كه خاك « مكّه » را ترك گويند و دست از كار و تجارت ، فرزند و خويشان بردارند ، ولى متحير بودند چه كنند ؟ كجا بروند ؟ ، زيرا مىديدند سرتاسر شبه جزيره را بت‌پرستى فرا گرفته است و در هيچ نقطه‌اى نمىتوان نداى توحيد سرداد و دستورهاى آيين يكتاپرستى را برپا داشت . با خود فكر كردند كه بهتر اين است كه مطالب را با خود پيامبر در ميان بگذارند . پيامبرى كه آيين او بر اساس اين آيه است كه مىفرمايد :\r\n إِنَّ أَرْضِي واسِعَةٌ فَإِيَّايَ فَاعْبُدُونِ  « 1 » ؛ سرزمين خدا پهناور است ، نقطه‌اى را براى زندگى بگزينيد كه در آنجا توفيق پرستش خدا را داشته باشيد .\r\nوضع رقت‌بار مسلمانان كاملا بر او روشن بود . خودش گرچه از جانب « بنى هاشم » حمايت مىشد و جوانان « بنى هاشم » حضرتش را از هرگونه آسيب حفظ مىكردند ؛ در ميان ياران او كنيز و غلام ، آزاد بىپناه ، افتادهء بىحامى فراوان بود و سران قريش لحظه‌اى از آزارشان آرام نمىگرفتند . براى جلوگيرى از بروز جنگ‌هاى\r\n\r\n\r\n","description":"","footnote":"\r\n( 1 ) . عنكبوت ( 29 ) آيه 56 .\r\n","page_name":" 301 ","page_number":301},
  {"content":"\r\n\r\nقبيله‌اى ، سران و زورمندان هر قبيله ، كسانى را كه از آن قبيله اسلام آورده بودند شكنجه مىدادند كه به نمونه‌هايى از آن‌ها اشاره شد .\r\nبه همين دلايل ، هنگامى كه اصحاب آن حضرت دربارهء مهاجرت ، كسب تكليف كردند در پاسخ آن‌ها چنين گفت :\r\nهرگاه به خاك حبشه سفر كنيد ، بسيار براى شما سودمند خواهد بود ، زيرا بر اثر وجود يك زمامدار نيرومند و دادگر در آنجا به كسى ستم نمىشود و آنجا خاك درستى و پاكى است و شما مىتوانيد در آن خاك به سر ببريد ، تا خدا فرجى براى شما پيش آورد . « 1 »\r\nآرى محيط پاكى كه امور آنجا را يك فرد شايسته و دادگر به دست بگيرد ، نمونه‌اى است از بهشت برين و يگانه آرزوى ياران آن حضرت به دست آوردن چنين سرزمينى بود كه با كمال امنيت و اطمينان به وظايف شرعى خود بپردازند .\r\nكلام نافذ پيامبر اسلام ، چنان مؤثر افتاد كه چيزى نگذشت آنان كه آمادگى داشتند ، بار سفر بسته و بدون اينكه بيگانگان ( مشركان ) آگاه شوند ، شبانه برخى پياده و بعضى سواره ، راه جده را پيش گرفتند . مجموع آن‌ها در اين نوبت ، ده « 2 » يا پانزده نفر بود و ميان آن‌ها چهار زن مسلمان نيز ديده مىشد .\r\nاكنون بايد دقت كرد كه چرا پيامبر نقاط ديگر را جهت مهاجرت معرفى نكرد ؟\r\nبا بررسى اوضاع عربستان و ساير نقاط ، نكتهء انتخاب حبشه روشن مىشود ، زيرا مهاجرت به سرزمين‌هاى عرب‌نشين كه عموما مشرك بودند ، خطرناك بود . مشركان براى رضايت قريش ، يا از روى علاقه به آيين نياكان ، از پذيرش مسلمانان سرباز مىزدند . نقاط مسيحى و يهودىنشين عربستان هم ، هيچ‌گونه صلاحيتى براى مهاجرت نداشت ، زيرا آنان بر سر نفوذ معنوى با يكديگر در جنگ و كشمكش بودند و زمينه‌اى براى ورود رقيب سوم وجود نداشت . به علاوه ، اين دو گروه ، نژاد عرب را\r\n\r\n\r\n","description":"","footnote":"\r\n( 1 ) . لو خرجتم إلى أرض الحبشة ، فإنّ بها ملكا لا يظلم عنده أحدّ و هي أرض صدق ، حتّى يجعل اللّه لكم فرجا ممّا انتم فيه - « سيره ابن هشام ، ج 1 ، ص 321 و تاريخ طبرى ، ج 2 ، ص 70 » .\r\n( 2 ) . تاريخ طبرى ، ج 2 ، ص 70 .\r\n","page_name":" 302 ","page_number":302},
  {"content":"\r\n\r\nخوار و حقير مىشمردند .\r\n« يمن » زير نفوذ شاه ايران بود و مقامات ايرانى راضى به اقامت مسلمانان در يمن نمىشدند ؛ حتى هنگامى كه نامهء « پيامبر » به دست خسرو پرويز رسيد ، او فورا به فرماندار يمن نوشت : « پيامبر نوظهور را دستگير كرده و روانه ايران سازد » .\r\n« حيره » نيز مانند يمن زير نظر حكومت ايران بود . شام از مكّه دور بود ؛ علاوه بر اين ، يمن و شام بازار قريش بود و قريش با مردم آن سرزمين‌ها روابط نزديك داشتند . اگر مسلمانان به آنجا پناهنده مىشدند ، قطعا به خواهش قريش آنان را اخراج مىكردند . چنان كه از سلطان حبشه چنين درخواستى كردند ، ولى سلطان حبشه درخواست آنان را نپذيرفت .\r\nسفر دريايى ، آن هم در آن زمان با كودكان و زنان ، مسافرتى فوق العاده پرمشقت بود . اين مسافرت و دست كشيدن از زندگى ، نشانهء اخلاص و ايمان پاك آنان بود .\r\nبندر « جده » بسان امروز يك بندر معمور بازرگانى بود و از حسن تصادف دو كشتى تجارتى آماده حركت به حبشه بود . مسلمانان از ترس تعقيب « قريش » آمادگى خود را براى مسافرت اعلام كردند و با پرداخت نيم دينار با عجله سوار كشتى شدند .\r\nخبر مسافرت عده‌اى از مسلمانان به گوش سران مكّه رسيد ، فورا گروهى را مأمور كردند كه آن‌ها را به مكّه بازگردانند ، ولى آن‌ها موقعى رسيدند كه كشتى سواحل جده را ترك گفته بود . تاريخ مهاجرت اين گروه در ماه رجب سال پنجم بعثت بود .\r\nتعقيب چنين جمعيتى كه فقط براى حفظ آيين خود ، به خاك بيگانه پناهنده مىشدند ؛ نمونه بارزى از شقاوت قريش است . مهاجران دست از مال و فرزند ، خانه و تجارت شسته ، ولى سران مكّه از آنان دست‌بردار نبودند . آرى رؤساى « دار الندوه » از اسرار اين سفر روى قراينى آگاه بودند و با خود مطالبى را زمزمه مىكردند .\r\nاين گروه كم ، از يك قبيله بودند ، بلكه هر كدام از اين ده نفر از قبيله‌اى بودند . به دنبال اين هجرت ، مهاجرت گروه ديگر پيش آمد كه پيشاپيش آن‌ها « جعفر بن ابى طالب » بود . هجرت دوم ، در كمال آزادى صورت گرفت ؛ از اين لحاظ\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nعده‌اى از مسلمانان موفق شدند زنان و فرزندان خود را نيز همراه ببرند ، به طورى كه آمار مسلمانان در خاك حبشه به 83 نفر رسيد . اگر بچه‌هايى را نيز حساب كنيم كه همراه خود برده يا در آنجا متولد شده بودند ، آمارشان بيش از اين خواهد بود .\r\nمسلمانان مهاجر ، « حبشه » را - آنچنان كه پيامبر گرامى توصيف فرموده بود - سرزمينى معمور و محيطى آرام توأم با آزادى يافتند . « امّ سلمه » ، همسر « ابى سلمه » كه بعدها افتخار همسرى پيامبر خدا را نيز پيدا نمود ، دربارهء آنجا چنين مىگويد :\r\nوقتى در كشور حبشه سكونت گزيديم ، در حمايت بهترين حامى قرار گرفتيم ، آزارى از كسى نمىديديم و سخن بدى از كسى نمىشنيديم . « 1 »\r\nاز اشعارى كه برخى از مهاجران سروده‌اند ، چنين به دست مىآيد كه محيط « حبشه » بسيار مسرت‌بخش بوده است و ما در اينجا فقط به سه بيت ، از اشعار « عبد اللّه بن حرث » اشاره مىكنيم :\r\n- هر يك از بندگان خدا ، در سرزمين مكّه ، مغلوب و مقهور است .\r\n- ما سرزمين خدا را گسترده يافتيم ، انسان‌ها را از ذلت و خوارى نجات مىدهد .\r\n- به ذلّت زندگى و مرگ همراه با عار صبر نكنيد .\r\nابن اثير مىنويسد : تاريخ مهاجرت اين گروه در ماه رجب سال پنجم بعثت بود و همگى ماه شعبان و رمضان را در حبشه به سر بردند . وقتى به آنان خبر رسيد كه قريش از آزار مسلمانان دست برداشته‌اند ؛ ماه شوال به مكّه بازگشتند ، ولى پس از مراجعت اوضاع را خلاف گزارشى كه داده بودند يافتند . از اين‌رو براى بار دوم راه حبشه را در پيش گرفتند . « 2 »\r\n\r\nقريش به دربار حبشه نماينده مىفرستد\r\nوقتى خبر آزادى مسلمانان به گوش سران مكّه رسيد ؛ آتش كينه در دلشان افروخته\r\n\r\n\r\n","description":"","footnote":"\r\n( 1 ) . لمّا نزلنا أرض الحبشة جاورنا بها خير جار : النجاشي آمنّا على ديننا ، و عبدنا الله لا نؤذى و لا نسمع شيئا .\r\n( 2 ) . الكامل في التاريخ ، ج 2 ، ص 52 - 53 و نيز براى اطلاع بيشتر ، ر . ك : سيرهء ابن هشام .\r\n","page_name":" 304 ","page_number":304},
  {"content":"\r\n\r\nشد و از نفوذ مسلمانان در حبشه متوحش شدند ، زيرا خاك حبشه براى مسلمانان به صورت پايگاه محكمى درآمده بود و ترس بيشتر آن‌ها از اين لحاظ بود كه مبادا هواداران اسلام ، نفوذى در دربار « نجاشى » ( زمامدار حبشه ) پيدا كنند و تمايلات باطنى او را به اسلام جلب كنند و در نتيجه با يك لشكر مجهز حكومت بت‌پرستى را از شبه جزيره بيفكنند .\r\nسران دار الندوه « 1 » ، بار ديگر انجمن كردند و نظر دادند كه نمايندگانى به دربار حبشه بفرستند و براى جلب نظر شاه وزيران هديه‌هاى مناسبى ترتيب دهند ، تا از اين راه بتوانند ، در دل شاه براى خود جايى باز كنند ، سپس مسلمانان مهاجر را به بلاهت و نادانى و شريعت سازى متهم سازند .\r\nبراى اينكه نقشهء آن‌ها هرچه زودتر و بهتر به نتيجه برسد ، از ميان خود دو كارآزمودهء حيله‌گر و كاركشته را - كه بعدها يكى از آن‌ها بازيگر ميدان سياست گرديد - برگزيدند . قرعه ، به نام « عمر و عاص » و « عبد اللّه بن ربيعه » افتاد ، رئيس « دار الندوه » به آنان دستور داد ، پيش از آن‌كه با زمامدار « حبشه » ملاقات كنند هدايا و تحف وزيران را تقديم دارند و قبلا با آن‌ها به گفت‌وگو بپردازند و نظرشان را جلب كنند كه هنگام ملاقات با شاه ؛ درخواست‌هاى شما را تصديق كنند . نام بردگان پس از اخذ اين دستورات رهسپار حبشه شدند .\r\nوزيران حبشه با نمايندگان قريش رو به رو شدند . نمايندگان ، پس از تقديم هديه‌هاى مخصوص به آن‌ها چنين گفتند :\r\nگروهى از جوانان تازه به دوران رسيدهء ما ، دست از روش نياكان خود برداشته‌اند و آيينى كه بر خلاف آيين ما و شما است اختراع نموده‌اند و اكنون در كشور شما به سر مىبرند .\r\nسران و اشراف قريش ، جدا از پيشگاه پادشاه حبشه تقاضا دارند كه هرچه زودتر دستور اخراج و طرد آنان را صادر نمايند و ضمنا خواهش مىكنيم كه در شرف‌يابى به حضور\r\n\r\n\r\n","description":"","footnote":"\r\n( 1 ) . محلى بود در كنار كعبه ، كه قريش در آنجا پيرامون مشكلات خود به شور و مشورت مىپرداختند .\r\n","page_name":" 305 ","page_number":305},
  {"content":"\r\n\r\nسلطان ، هيئت وزيران با ما مساعدت كنند و از آنجا كه ما از عيوب و وضع آن‌ها بهتر آگاهيم بسيار مناسب است كه اصلا در اين باره با آنان گفت‌وگو نشود و رئيس مملكت نيز با آن‌ها روبه‌رو نگردد .\r\nاطرافيان آزمند و نزديك بين ، قول مساعد دادند . فرداى آن روز ، به دربار شاه « حبشه » بار يافتند و پس از عرض ادب و تقديم هدايا ، پيام « قريش » را چنين بيان كردند :\r\nزمامدار محترم حبشه ! گروهى از جوانان تازه به دوران رسيده و سبك‌مغز ما ، دست از روش نياكان و اسلاف خود كشيده و به نشر آيين ديگرى اقدام كرده‌اند كه نه با آيين رسمى كشور « حبشه » تطبيق مىكند و نه با آيين پدران و نياكان خودشان . اين گروه اخيرا به اين كشور پناهنده شده‌اند و از آزادى اين مملكت سوء استفاده مىكنند ؛ بزرگان قوم آن‌ها ، از پيشگاه ملوكانه درخواست مىكنند كه حكم اخراجشان را صادر فرماييد تا به كشور خود بازگردند . . .\r\nهمين كه سخنان نمايندگان قريش به اينجا منتهى گشت ؛ صداى وزيران كه در حاشيه سر بر سلطنتى نشسته بودند ، بلند شد . همگى به حمايت از نمايندگان قيام كرده گفتارشان را تصديق كردند ، ولى شاه دانا و دادگر « حبشه » با حاشيه‌نشينان خود مخالفت كرد و گفت :\r\nهرگز اين كار عملى نيست . من گروهى را كه به خاك و كشورم پناهنده شده‌اند ؛ بدون تحقيق به دست اين دو نفر نمىسپارم . بايد از وضع و حال اين پناهندگان تحقيق شود و پس از بررسى كامل ، هرگاه گفتار اين دو نماينده دربارهء آنان صحيح بود ؛ در اين صورت آن‌ها را به كشور خودشان بازمىگردانم و اگر سخنان آنان در حق اين گروه واقعيت نداشت ، هرگز حمايت خود را از آن‌ها برنمىدارم و بيش از پيش آنان را كمك مىكنم .\r\nسپس مأمور مخصوص دربار ، به دنبال مسلمانان مهاجر رفت و بدون كوچك‌ترين اطلاع قبلى ، آن‌ها را به دربار احضار كرد . « جعفر بن ابى طالب » سخنگوى جمعيت معرفى گرديد . برخى از مسلمانان نگران بودند كه در اين باره سخنگوى جمعيت ، با شاه نصرانى حبشه چگونه سخن خواهد گفت . براى رفع\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nهرگونه نگرانى ، جعفر بن ابى طالب گفت : من آنچه را از راهنما و پيامبر خود شنيده‌ام بدون كم و زياد خواهم گفت .\r\nزمامدار حبشه ، رو به جعفر كرده و گفت : چرا از آيين نياكان خود دست برداشته‌ايد و به آيين جديد كه نه با دين ما تطبيق مىكند و نه با كيش پدران خود ، گرويده‌ايد ؟\r\n« جعفر بن ابى طالب » چنين پاسخ داد :\r\nما گروهى بوديم نادان و بت‌پرست ؛ از مردار اجتناب نمىكرديم ، پيوسته به گرد كارهاى زشت بوديم ، همسايه پيش ما احترام نداشت ، ضعيف و افتاده محكوم زورمندان بود ، با خويشاوندان خود به ستيزه و جنگ برمىخاستيم . روزگارى به اين منوال بوديم ، تا اينكه يك نفر از ميان ما كه سابقهء درخشانى در پاكى و درست‌كارى داشت ، برخاست و به فرمان خدا ما را به توحيد و يكتاپرستى دعوت كرد و ستايش بتان را نكوهيده شمرد و دستور داد در رد امانت بكوشيم و از ناپاكىها اجتناب ورزيم و با خويشاوندان و همسايگان ، خوش‌رفتارى كنيم و از خون‌ريزى و آميزش‌هاى نامشروع و شهادت دروغ ، خيانت در اموال يتيمان و نسبت دادن زنان به كارهاى زشت ، دور باشيم . او به ما دستور داد :\r\nنماز بخوانيم ، روزه بگيريم و ماليات ثروت خود را بپردازيم . ما به او ايمان آورده ، به ستايش و پرستش خداى يگانه برخاستيم و آنچه را حرام شمرده بود ، حرام و حلال‌هاى او را حلال دانستيم ، ولى قريش در برابر ما قيام كردند و روز شب ما را شكنجه دادند ، تا ما از آيين خود دست برداريم و بار ديگر سنگ‌ها و گل‌ها را بپرستيم ، گرد خبايث و زشتىها برويم . ما مدت‌ها در برابرشان مقاومت كرديم تا آن‌كه تاب و توانايى ما تمام شد . براى حفظ آيين خود ، دست از مال و زندگى شسته به خاك حبشه پناه آورديم . آوازهء دادگرى زمامدار حبشه ، بسان آهن‌ربا ما را به سوى خود كشانيد و اكنون نيز به دادگرى او اعتماد كامل داريم . « 1 »\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 54 - 55 ؛ و تاريخ طبرى ، ج 2 ، ص 73 .\r\n","page_name":" 307 ","page_number":307},
  {"content":"\r\n\r\nبيان شيرين و سخنان دل‌نشين « جعفر » به اندازه‌اى مؤثر افتاد كه شاه با چشمانى گريان از او خواست تا مقدارى از كتاب آسمانى پيامبر خود را بخواند . جعفر ، آياتى چند از آغاز سورهء « مريم » را خواند و به خواندن آيات اين سوره ادامه داد و نظر اسلام را درباره پاك‌دامنى مريم و موقعيت عيسى روشن ساخت . هنوز آيات سوره به آخر نرسيده بود كه صداى گريه شاه و اسقف‌ها بلند شد و قطره‌هاى اشك ، محاسن و كتاب‌هايى را كه در برابرشان بود ، تر نمود .\r\nپس از مدتى ، سكوت مجلس را فراگرفت و زمزمه‌ها خوابيد ؛ شاه به سخن درآمد و گفت :\r\nگفتار پيامبر اين‌ها و آنچه را كه عيسى آورده است ، از يك منبع نور سرچشمه مىگيرند « 1 » ، برويد ، من هرگز اين‌ها را به شما تسليم نخواهم كرد .\r\nاين مجلس بر خلاف آنچه وزيران و نمايندگان قريش مىپنداشتند بر ضرر آن‌ها تمام شد و روزنهء اميد باقى نماند .\r\nعمرو عاص كه يك فرد سياسى و حيله‌گر بود ، شب با دوست خود « عبد اللّه بن ربيعه » به گفت‌وگو پرداخت و به او چنين گفت : ما بايد فردا از راه ديگر وارد شويم ، شايد اين طريق به قيمت جان مهاجران تمام گردد . من فردا به زمامدار حبشه مىگويم كه رئيس اين مهاجران عقايد مخصوصى درباره عيسى دارد كه هرگز با مبانى و اساس نصرانيت سازگار نيست . « عبد اللّه » او را از اين كار بازداشت و گفت در ميان اين افراد ، كسانىاند كه با ما خويشى دارند ، ولى سخن او در اين باره مؤثر نيفتاد .\r\nآنان ، بار ديگر فرداى آن روز به دربار شاه با همه وزيران بار يافتند . اين بار به عنوان دلسوزى و حمايت از آيين رسمى كشور « حبشه » از عقايد مسلمانان دربارهء حضرت مسيح انتقاد كردند و گفتند : اين گروه دربارهء عيسى عقايد مخصوصى دارند كه هرگز با\r\n\r\n\r\n","description":"","footnote":"\r\n( 1 ) . انّ هذا و ما جاء به عيسى ليخرج من مشكاة واحدة .\r\n","page_name":" 308 ","page_number":308},
  {"content":"\r\n\r\nاصول و عقايد جهان مسيحيت مطابقت ندارد و وجود چنين افرادى براى آيين رسمى كشور شما ، خطرناك است و شما مىتوانيد از آنان بازجويى كنيد .\r\nزمامدار باهوش حبشه ، اين بار نيز از در تحقيق و بررسى وارد شد . دستور داد تا هيئت مهاجران را احضار كنند . مسلمانان با خود در علت احضار مجدد ، فكر مىكردند . گويا به آنان الهام شده بود كه غرض از آن ، سؤال از عقيدهء مسلمانان ، دربارهء پيشواى مسيحيان خواهد بود . اين بار نيز ، جعفر سخن‌گوى جمعيت معرفى شد . او قبلا به دوستان خود قول داده بود كه آنچه از پيامبر صلى اللّه عليه و آله و سلّم در اين باره شنيده است ، خواهد گفت .\r\n« نجاشى » رو به نمايندهء جمعيت مهاجران كرد و گفت : دربارهء « مسيح » عقيدهء شما چيست ؟ وى پاسخ داد : عقيدهء ما درباره حضرت مسيح ، همان است كه پيامبر ما خبر داده است . وى بنده و پيامبر خدا بود ، روح و كلمه‌اى از جانب وى بود كه به مريم عطا كرد . « 1 »\r\nشاه حبشه ، از گفتار جعفر كاملا خوش وقت شد و گفت : به خدا سوگند ، عيسى را بيش از اين مقامى نبود ، ولى وزيران و اطرافيان منحرف ، گفتار شاه را نپسنديدند و او على رغم افكار آن‌ها ، عقايد مسلمانان را تحسين كرد و به آنان آزادى كامل داد ، و هداياى قريش را جلوشان ريخت و گفت : خدا موقع دادن اين قدرت ، از من رشوه نگرفته است ، لذا سزاوار نيست من نيز از اين طريق ارتزاق كنم . « 2 »\r\n\r\nبازگشت از حبشه\r\nچنان كه گفتيم ، گروه نخست از مهاجران حبشه به دليل گزارش‌هاى دروغ ، مبنى بر اسلام و ايمان آوردن قريش ، خاك حبشه را ترك گفته و رهسپار حجاز گشتند ، ولى لحظه ورود آگاه شدند كه گزارش دروغ بوده و شدت عمل و فشار قريش دربارهء\r\n\r\n\r\n","description":"","footnote":"\r\n( 1 ) . هو عبد اللّه و رسوله و روحه و كلمته القاها إلى مريم البتول العذراء .\r\n( 2 ) . سيره ابن هشام ، ج 1 ، ص 338 ؛ إمتاع الاسماع ، ص 21 .\r\n","page_name":" 309 ","page_number":309},
  {"content":"\r\n\r\nمسلمانان هنوز باقى است . بيشتر آنان برگشتند و اقليّت ناچيزى مخفيانه و يا در پناه شخصيت‌هاى بزرگ قريش وارد مكّه شدند .\r\n« عثمان بن مظعون » در پناه وليد بن مغيره وارد مكّه گرديد « 1 » و از آزار دشمن در امان بود ، ولى با چشمان خود مىديد كه ساير مسلمانان در آزار و زير شكنجه قريش به سر مىبردند . روح عثمان از اين تبعيض سخت ناراحت بود . از « وليد » خواهش كرد كه در يك مجمع عمومى اعلام كند كه از اين لحظه به بعد ، فرزند مظعون ، در پناه او نيست تا او نيز مانند ساير مسلمانان شريك غم و هم رنگ آنان باشد . از اين رو ، وليد در مسجد اعلان كرد كه از اين لحظه به بعد فرزند مظعون در پناه من نيست . او نيز با صداى بلند گفت : تصديق مىكنم .\r\nچيزى نگذشت شاعر و سخنور عرب ، « لبيد » وارد مسجد شد و در انجمن بزرگ قريش شروع به خواندن قصيدهء معروف خود كرد .\r\nلبيد گفت :\r\n« ألا كلّ شيء ما خلا اللّه باطل ؛ هر موجودى جز خدا پوچ و بىاساس است » . عثمان گفت : صدقت ، راست گفتى .\r\nلبيد ، مصراع دوم را خواند و گفت : « و كلّ نعيم لا محالة زائل ؛ تمام نعمت‌هاى الهى ناپايدار است » . عثمان برآشفت و گفت : اشتباه مىكنى ، نعمت‌هاى سراى ديگر دائم و پايدار است .\r\nاعتراض عثمان ، براى « لبيد » گران آمد و گفت : اى قريش ! وضع شما عوض شده است ، اين كيست ؟ يك نفر از حاضران گفت : اين مرد ابله از آيين ما بيرون رفته و از شخصى مثل خود پيروى مىكند . گوش به سخن او نده ، سپس برخاست ، سيلى محكمى بر صورتش نواخت و چهره او را سياه كرد . وليد بن مغيره گفت : عثمان ! اگر در پناه من باقى مىماندى ، هرگز چنين آسيبى به تو نمىرسيد . وى گفت : در پناه\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 369 .\r\n","page_name":" 310 ","page_number":310},
  {"content":"\r\n\r\nخداوند بزرگى هستم ، وليد گفت : بار ديگر حاضرم به تو پناه بدهم . گفت هرگز نخواهم پذيرفت . « 1 »\r\n\r\nهيئت تحقيقى مسيحيان وارد مكّه مىشود\r\nبر اثر تبليغات مهاجران مسلمان ، از جانب مركز روحانى مسيحيان حبشه ، يك هيئت تحقيق در حدود بيست نفر وارد « مكّه » گرديد و با پيامبر در مسجد ملاقات كرده و از حضرتش سؤال‌هايى كردند . پيامبر به پرسش‌هاى آنان پاسخ گفت و آن‌ها را به آيين اسلام دعوت فرمود و آياتى چند از قرآن را برايشان تلاوت نمود .\r\nآيات قرآنى ، آنچنان روحيهء آن‌ها را دگرگون كرد كه بىاختيار ، اشك از ديدگانشان سرازير شد و همگى نشانه‌هايى كه در انجيل براى پيامبر موعود خوانده بودند ، در وى محقق ديدند .\r\nجلسه گرم و خوش فرجام اين هيئت ، براى ابو جهل گران آمد و با كمال تندى گفت : شما را مردم حبشه به عنوان يك هيئت تحقيق به مكّه اعزام كرده‌اند ؛ ديگر قرار نبود دست از آيين نياكان خود برداريد . گمان نمىكنم ، مردمى ابله‌تر از شما در روى زمين باشد .\r\nآن‌ها در پاسخ فرعون مكّه كه بسان ابر تيره ، مىخواست جلو اشعهء حيات‌بخش خورشيد را بگيرد ، جملهء مسالمت‌آميز : « ما به آيين خود ، شما نيز به آيين خود باشيد ، ولى اگر چيزى را به نفع خود تشخيص داديم از آن نمىگذريم » را گفته و به نزاع خاتمه دادند . « 2 »\r\n\r\nهيئت اعزامى قريش\r\nهيئت اعزامى مردم حبشه ، سبب بيدارى قريش گرديد و آنان نيز در صدد تحقيق\r\n\r\n\r\n","description":"","footnote":"\r\n( 1 ) . همان ، ص 371 .\r\n( 2 ) . همان ، ص 382 - 392 . در اين مورد آيه‌هاى 52 - 55 قصص نازل شده است .\r\n","page_name":" 311 ","page_number":311},
  {"content":"\r\n\r\nبرآمده ، جمعيتى متشكل از : « حارث بن نصر » ، « عقبة بن ابى معيط » و غيره به نمايندگى از طرف قريش ، رهسپار « يثرب » ( مدينه ) شدند تا رسالت و دعوت « محمد » را با دانشمندان « يهود » در ميان بگذارند . دانايان يهود به هيئت اعزامى گفتند كه از « محمد » مطالب ياد شده در زير را سؤال كنيد :\r\n1 . حقيقت روح چيست ؟\r\n2 . سرگذشت جوانانى كه در روزگارهاى پيشين ، از انظار مردم پنهان شده‌اند ( اصحاب كهف ) .\r\n3 . زندگى مردى كه در شرق و غرب جهان گردش نمود ( ذو القرنين ) .\r\nاگر محمد پاسخ اين سه پرسش را داد ؛ يقين بدانيد كه برگزيدهء خدا است و در غير اين صورت دروغ‌گو است و هرچه زودتر بايد او را از ميان برداشت .\r\nنمايندگان با سرور هرچه زيادتر وارد مكّه شده و هر سه سؤال را در اختيار قريش گذاردند . آنان مجلسى ترتيب دادند و پيامبر را نيز دعوت كردند . حضرتش فرمود : من دربارهء اين سه سؤال در انتظار وحى هستم . « 1 »\r\nوحى آسمانى نازل گرديد . پاسخ پرسش آنان مربوط به روح ، در سورهء « اسراء » آيهء 85 وارد شده است و دو پرسش ديگر آنان در سورهء كهف ، به طور مشروح طىّ آيه‌هاى 9 - 28 و آيه‌هاى 83 - 98 پاسخ داده شده است . مشروح پاسخ حضرت دربارهء اين سه قسمت ، در كتاب‌هاى تفسير آمده است .\r\nدر اينجا از تذكر نكته‌اى ناگزيريم و آن اينكه در سؤال فوق مقصود از « روح » روح انسانى نيست ، بلكه ( مقصود به نشانهء اينكه طراحان سؤال قوم يهود بودند و اين گروه با روح الامين روابط حسنه نداشتند ) همان « جبرئيل » امين است . « 2 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 300 - 301 .\r\n( 2 ) . براى اطلاع بيشتر ، ر . ك : همين قلم ، منشور جاويد ، ج 3 ، ص 204 - 216 .\r\n","page_name":" 312 ","page_number":312},
  {"content":"\r\n\r\n\r\nحربه‌هاى زنگ‌زده\r\nسران قريش ، براى مبارزه با آيين يكتاپرستى صفوف خود را منظم كرده بودند . در آغاز كار مىخواستند پيامبر را از طريق تطميع و نويد مال و رياست ، از هدف خود منصرف سازند ، ولى نتيجه‌اى نگرفتند و با جملهء معروف آن مرد مجاهد : « به خدا قسم هرگاه آفتاب را در دست راستم و ماه را در دست ديگرم قرار دهيد ( يعنى سراسر جهان را در اختيارم بگذاريد ) از اين كار دست برنخواهم داشت » روبه‌رو گرديدند .\r\nسپس به تهديد و تحقير و آزار كسان و يارانش برخاستند و لحظه‌اى از آزار او و يارانش آرام نگرفتند ، ولى شهامت و استقامت او و ياران با اخلاص وى سبب شد در اين جبهه پيروز گردند . حتى پايدارى خود را در آيين اسلام به قيمت ترك خانه و وطن خريده و با هجرت خود به سوى خاك « حبشه » در گسترش آن كوشيدند ، ولى هنوز برنامه‌هاى سران قريش براى ريشه كن ساختن درخت توحيد پايان نپذيرفته بود ، بلكه اين بار خواستند حربهء برنده‌ترى را به كار ببرند .\r\nاين حربه ، همان حربهء تبليغ بر ضد محمد صلى اللّه عليه و آله و سلّم بود ، زيرا درست است كه آزار و تعدى به حقوق ، گروهى را كه در مكّه زندگى مىكردند از گرايش به اسلام بازمىداشت ، امّا زائران خانهء خدا كه در ماه‌هاى حرام به مكّه مىآمدند و در محيط امنى با پيامبر تماس برقرار مىكردند تحت تأثير تبليغات پيامبر قرار مىگرفتند و اگر هم به آيين او ايمان نمىآوردند ، لااقل در آيين خود ( بت‌پرستى ) متزلزل مىشدند و پس از\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبازگشت به زادگاه‌هاى خود حامل پيام اسلام بودند و از ظهور پيامبر گزارش مىدادند و از اين طريق نام پيامبر اسلام و آيين جديد را به تمام نقاط عربستان مىرسانيدند . اين خود ضربهء شكننده‌اى بر بت‌پرستى محسوب مىشد و عامل مؤثرى براى گسترش آيين توحيد به شمار مىرفت .\r\nسران قريش ، برنامهء تخريبى ديگرى را آغاز كردند و خواستند از اين طريق از انتشار آيين وى جلوگيرى به عمل آورند و تماس جامعه عرب را با او قطع كنند .\r\nبرنامهء تخريبى آنان از اين قرار بود :\r\n\r\n1 . تهمت‌هاى ناروا\r\nشخصيت اشخاص را مىتوان از زير نقاب فحش‌ها و تهمت‌ها و ناسزاهاى دشمن ارزيابى كرد . دشمن پيوسته براى گمراه كردن مردم ، مىكوشد تا حريف را به نوعى متهم سازد كه بتواند با نشر اكاذيب و پخش مطالب دروغ و بىاساس خود ، آبروى طرف را بريزد و يا لااقل تا آنجا كه مىتواند از حيثيّت وى بكاهد . دشمن دانا مىكوشد ، نسبت‌هايى به رقيب خود بدهد كه لااقل طبقه‌اى مخصوص آن را باور كرده و يا در صدق و كذب آن ترديد كنند و نسبت‌هايى كه هرگز به طرف نمىچسبد و سنخيتى با روحيات ، افعال مشهور و روشن او ندارد ، به او ارتباط نمىدهد ، زيرا در اين صورت نتيجهء معكوس مىگيرد .\r\nدر اينجا ، مورخ محقق مىتواند از پشت اين دروغ‌ها و تهمت‌ها قيافهء واقعى فرد را بخواند و موقعيت اجتماعى و روحيات او را و لو از ديدگاه دشمن ، به دست آورد ، زيرا دشمن بىباك و نترس ، در نثار تهمت كه به نفع او تمام شود ، كوتاهى نخواهد كرد و از حربهء برندهء تبليغ ، تا آنجا كه فكر و درايت و موقعيت‌شناسى او اجازه دهد حد اكثر استفاده را خواهد نمود . پس اگر هيچ‌گونه نسبت ناروايى به او ندهد ، از اين لحاظ است كه دامن وى از آن نسبت‌ها پيراسته بوده و جامعه خريدار آن نبوده است .\r\nقريش با آن عداوت و كينه‌توزى فوق العاده‌اى كه داشتند ، مىخواستند به هر\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nقيمتى شده ، نظام نوبنياد اسلام را فرو ريزند و از شخصيت مقام آورندهء آن بكاهند ؛ با اين حال ، نتوانستند كاملا از اين حربه استفاده كنند . با خود فكر كردند چه بگويند ؟ آيا او را به خيانت مالى متهم سازند ؟ در حالى كه هم اكنون ثروت گروهى از خود آن‌ها در خانه او است و زندگى شرافتمندانهء چهل سالهء وى ، در نظر همه او را امين جلوه داده است . آيا او را به شهوترانى متهم سازند ؟ چگونه اين سخن را به زبان آورند ، با اينكه او دوران جوانى خود را ، با يك زن نسبتا مسن آغاز كرد و تا آن روز كه جلسه مشورتى قريش براى تبليغ بر ضد او تشكيل گرديد ، نيز با همان همسر به سر برد . بالاخره فكر كردند چه بگويند كه نسبتش به محمد درست باشد تا لااقل مردم يك درصد احتمال صدق آن را بدهند . بدينسان ، سران « دار الندوه » در كيفيت بهره‌بردارى از اين حربه متحير مانده ، مصمم شدند كه اين مطلب را در پيشگاه يكى از صناديد قريش مطرح كرده و نظر او را در اين باره اجرا كنند . مجلس منعقد گرديد ، وليد روبه قريش كرد و گفت : روزهاى « حج » نزديك است و سيل جمعيت در اين روزها به منظور اداى فرايض و مراسم « حج » در اين شهر گرد مىآيند و « محمد » از آزادى موسم حج استفاده كرده و دست به تبليغ آيين خود مىزند ؛ چه بهتر سران قريش نظر نهايى خود را دربارهء او و آيين جديدش ابراز نموده و همگى يك نظر بدهند ، زيرا اختلاف خود آن‌ها ، باعث مىشود كه گفتار آنان بىاثر گردد .\r\nحكيم عرب در فكر فرو رفت و گفت : چه بگوييم ؟ يكى گفت : او را « كاهن » بگوييم . وى نظر گوينده را نپسنديد و گفت : آنچه « محمد » مىگويد ، مانند سخنان كاهنان « 1 » نيست . ديگرى پيشنهاد كرد كه او را ديوانه بخوانند ، اين نظر نيز از طرف وليد ردّ شد و گفت : هرگز نشانهء ديوانگى در او ديده نمىشود . پس از سخنان زياد ، به اتفاق آرا تصويب كردند كه او را « ساحر » بخوانند ، زيرا وى سحر بيان دارد و گواه آن اين است كه با قرآن خود ، ميان مكّيان كه در اتفاق و اتحاد ضرب المثل بودند ، سنگ تفرقه\r\n\r\n\r\n","description":"","footnote":"\r\n( 1 ) . « كاهن » به كسى مىگفتند كه مدعى بود كه « جنّى » در اختيار دارد و از زبان او سخن مىگويد . سخنان اين گروه ، غالبا « مسجّع » بود و از الفاظ « غريب » بيشتر بهره مىگرفتند .\r\n","page_name":" 315 ","page_number":315},
  {"content":"\r\n\r\nافكنده و اتفاق آن‌ها را به‌هم‌زده است . « 1 »\r\nمفسران ، در تفسير سورهء « مدّثّر » اين مطلب را طور ديگرى نيز نقل كرده‌اند و گفته‌اند : هنگامى كه وليد ، آياتى چند از سورهء « فصلت » از پيامبر شنيد ، سخت تحت تأثير قرار گرفت و مو بر بدنش راست شد . راه خانه را در پيش گرفت و ديگر از خانه بيرون نيامد . قريش او را به باد مسخره گرفته و گفتند : « وليد » به آيين « محمد » گرويده است . آنان ، به طور دسته جمعى به سوى خانه‌اش روانه شدند و از وى ، حقيقت قرآن محمد را خواستار شدند . هر كدام از حاضران يكى از مطالب ياد شده را پيشنهاد و او ردّ مىكرد . سرانجام رأى داد كه او را بر اثر تفرقه‌اى كه ميان آن‌ها افكنده ، جادوگر بخوانيد و بگوييد : وى سحر بيان دارد .\r\nمفسران معتقدند كه آيات يازده تا پنجاه ، در حقّ او نازل شده است :\r\n  ذَرْنِي وَ مَنْ خَلَقْتُ وَحِيداً وَ جَعَلْتُ لَهُ مالًا مَمْدُوداً . . .   ؛ مرا با آن‌كه تنها آفريده‌ام و فرزندان و مالى دامنه‌دار به او داده‌ام وابگذار ، او دربارهء قرآن بينديشيد و حساب كرد ، مرده باد ، چگونه حساب كرد باز كشته باد چگونه حساب كرد ، نظر كرد و عبوس شد و چهره درهم كشيد و گفت اين جادويى است كه نقل مىكند . . . « 2 »\r\n\r\nپافشارى در نسبت جنون\r\nپيامبر اسلام ، از آغاز جوانى در ميان مردم به درست‌كارى ، راست‌گويى و . .\r\nمعروف بوده است . حتّى دشمنان آن حضرت ، در برابر اخلاق فاضلهء او بىاختيار سر تسليم فرود مىآوردند . راست‌گويى و صداقت يكى از صفات برجسته وى بود .\r\nمشركان تا ده سال پس از دعوت علنى ، اموال گران‌قيمت خود را پيش او به عنوان وديعت گذاشته بودند ؛ دعوت آن حضرت بر معاندان سخت و گران آمد ، همت و مساعى خود را بر اين گماشتند كه مردم را با پاره‌اى از نسبت‌ها - كه با آن مىتوان كاملا\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 270 .\r\n( 2 ) . مجمع البيان ، ج 10 ، ص 387 .\r\n","page_name":" 316 ","page_number":316},
  {"content":"\r\n\r\nاذهان را آلوده كرد - از او برگردانند ، زيرا مىدانستند كه نسبت‌هاى ديگر در افكار مشركان بىنظر و ساده‌لوح تأثيرى نخواهد بخشيد . از اين‌رو ، ناگزير شدند كه در تكذيب دعوت آن حضرت بگويند كه منشأ دعاوى وى خيال‌ها و افكار جنون‌آميزى است كه با صفات زهد و درست‌كارى او منافاتى نداشته باشد و در اشاعهء اين نسبت رياكارانه رنگ‌ها ساخته و نيرنگ‌ها پرداختند .\r\nاز فرط رياكارى ، موقع تهمت زدن قيافهء پاك‌دامنى به خود گرفته ، مطلب را به صورت شك و ترديد اظهار مىكردند و مىگفتند :\r\n أَفْتَرى عَلَى اللَّهِ كَذِباً أَمْ بِهِ جِنَّةٌ  « 1 » ؛ به خدا افترا بسته و يا جنون دامن‌گير او شده است .\r\nاين همان شيوهء شيطانى است كه دشمنان حقيقت ، پيوسته در موقع تكذيب شخصيت‌هاى بزرگ و مصلح اجتماع به كار مىبرند . قرآن نيز خبر مىدهد كه اين شيوهء نكوهيده ، مخصوص افراد عصر رسالت نيست ، بلكه معاندان عصرهاى گذشته نيز ، در تكذيب پيامبران الهى همين حربه را به كار مىبردند . چنان كه مىفرمايد :\r\nهمچنين بر امّت‌هاى پيشين ، هيچ پيامبرى برانگيخته نشد ، مگر اينكه گفتند جادوگر يا ديوانه است ، آيا يكديگر را به گفتن اين سخن سفارش كرده بودند [ نه 
  ] ، بلكه آن‌ها گروهى سركشند . « 2 »\r\nاناجيل كنونى نيز تذكر مىدهد ، وقتى كه حضرت مسيح ، يهود را پند داد ، گفتند : در او شيطان است و هذيان مىگويد چرا به حرف‌هاى او گوش مىدهيد ؟ « 3 »\r\nبه طور مسلم ، هرگاه « قريش » مىتوانستند غير از اين‌ها ، تهمت ديگرى بزنند ،\r\n\r\n\r\n","description":"","footnote":"\r\n( 1 ) . سبا ( 34 ) آيه 8 .\r\n( 2 ) .   كَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ ، . أَ تَواصَوْا بِهِ بَلْ هُمْ قَوْمٌ طاغُونَ   « ذاريات ( 51 ) آيه 52 - 53 » .\r\n( 3 ) . خلاصه بيانات استاد تفسير و كلام ، مرحوم آية اللّه بلاغى ، در پاسخ پرسش دانشمند گرانمايه واعظ چرندابى ( انجيل يوحنا - باب 10 ، فقرهء 20 و باب - 7 ، فقره 48 و 52 ) .\r\n","page_name":" 317 ","page_number":317},
  {"content":"\r\n\r\nهرگز خوددارى نمىكردند ، ولى زندگانى پرافتخار چهل و چند سالهء پيامبر ، آنان را از بستن پيرايه‌هاى ديگر بازمىداشت . آنان حاضر بودند حتّى از كوچك‌ترين جريان بر ضد او استفاده كنند ؛ مثلا گاهى پيامبر در نزديكى « مروه » كنار يك غلام مسيحى به نام « جبر » مىنشست . دشمنان عصر رسالت از اين پيشامد فورا بهره‌بردارى نموده و مىگفتند كه اين غلام مسيحى است كه قرآن را به محمد مىآموزد . قرآن به گفتار بىاساس آن‌ها چنين پاسخ مىدهد :\r\nما مىدانيم كه آن‌ها مىگويند كه بشرى قرآن را به وى مىآموزد ، ولى زبان كسى كه به او اشاره مىكنند ، عجمى است و اين [ قرآن 
  ] زبان عربى روشن است . « 1 »\r\n\r\nوحى نفسى ، تصعيديافتهء تهمت جنون است\r\nيكى از تلاش‌هاى گروه‌هاى الحادى براى توجيه وحى در پيامبران ، خصوصا دربارهء پيامبر اسلام ، موضوع وحى نفسى و القاى ضمير ناخودآگاه است .\r\nاين گروه به عللى به خود اجازه نمىدهند كه پيامبر را دروغ‌گو و خلاف‌كار معرفى كنند ، زيرا رفتار و گفتارش روشن‌گر ايمانش به صدق گفتار خويش است . از اين جهت معتقدند كه او به راستى يقين داشت كه برانگيختهء خدا مىباشد و تعاليم وى از جانب او است ، ولى ايمان و اعتقاد او را از راه ديگرى نيز توجيه مىكنند كه « وحى » همان صداى روح محمد بود ، زيرا سال‌ها تفكر و اشباع شدن روح از يك انديشه ، مستلزم اين است كه آن انديشه به صورت واقع درآيد و در جان كسى طنين افكند كه پيوسته در امرى و انديشه‌اى فرو رفته است و فرشته ، همان صورت ضمير ناخودآگاه آرزوى نهفته در اعماق وجود او بوده است .\r\nولى بايد توجه داشته باشيم كه اين توجيه نيز تازگى ندارد و مشركان عهد رسالت ، وحى محمدى را از همين طريق نيز توجيه مىكردند و مىگفتند :\r\n\r\n\r\n","description":"","footnote":"\r\n( 1 ) .  وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ  نحل ( 16 ) آيه 103 .\r\n","page_name":" 318 ","page_number":318},
  {"content":"\r\n\r\n بَلْ قالُوا أَضْغاثُ أَحْلامٍ بَلِ افْتَراهُ  « 1 » ؛ آنچه مىگويد افكار پريشانى است كه زاييده خيال او است .\r\nآنان قرآن را يك رشته افكار نامنظم دانسته كه بىاختيار بر مغز وى راه پيدا مىكند و او را در آفريدن اين مطالب عامد و مختار نمىانديشيدند . هر چند برخى از اين مرحله گام فراتر نهاده ، وى را به دروغ نيز متهم مىكردند .\r\nقرآن مجيد ، در سوره « و النجم » كه موضوع وحى محمدى در آنجا مطرح شده و پرده از روى حقيقت وحى برداشته است ؛ به گونه‌اى به رد اين نظر پرداخته و اشاره كرده است كه گروهى قرآن و ادعاى پيامبر را زاييده خيال او دانسته و مىگويند : او خيال مىكند كه وحى بر او نازل مىشود و يا فرشته‌اى را مىبيند ؛ در حالى كه چنين چيزى جز در محيط خيال وى ، در جاى ديگر وجود ندارد .\r\nقرآن در اين سوره كه آيات آن از نظم و انسجام بس بديعى برخوردار است و بيان‌گر روحانيت مردى است كه در مواقع خاصى در هاله‌اى از موهبت معنوى خدا قرار مىگيرد ، به ردّ اين نظر چنين پرداخته است : « 2 »\r\n                   وَ النَّجْمِ إِذا هَوى ( 1 ) ما ضَلَّ صاحِبُكُمْ وَ ما غَوى ( 2 ) وَ ما يَنْطِقُ عَنِ الْهَوى ( 3 ) إِنْ هُوَ إِلَّا وَحْيٌ يُوحى ( 4 ) عَلَّمَهُ شَدِيدُ الْقُوى ( 5 ) ذُو مِرَّةٍ فَاسْتَوى ( 6 ) وَ هُوَ بِالْأُفُقِ الْأَعْلى ( 7 ) ثُمَّ دَنا فَتَدَلَّى ( 8 ) فَكانَ قابَ قَوْسَيْنِ أَوْ أَدْنى ( 9 ) فَأَوْحى إِلى عَبْدِهِ ما أَوْحى ( 10 ) ما كَذَبَ الْفُؤادُ ما رَأى ( 11 ) أَ فَتُمارُونَهُ عَلى ما يَرى ( 12 ) وَ لَقَدْ رَآهُ نَزْلَةً أُخْرى ( 13 ) عِنْدَ سِدْرَةِ الْمُنْتَهى ( 14 ) عِنْدَها جَنَّةُ الْمَأْوى ( 15 ) إِذْ يَغْشَى السِّدْرَةَ ما يَغْشى ( 16 ) ما زاغَ الْبَصَرُ وَ ما طَغى ( 17 ) لَقَدْ رَأى مِنْ آياتِ رَبِّهِ الْكُبْرى ( 18 )                    ؛ سوگند به ستاره هنگامى كه آهنگ غروب كرد ، رفيق شما گمراه نشده و بيراهه نرفته است ، او هرگز از روى هوا و هوس دهان به سخن نگشوده است ، آنچه مىگويد ، وحى و سروش غيبى است كه در اختيارش گذارده شده است ، موجود نيرومندى [ فرشته\r\n\r\n\r\n","description":"","footnote":"\r\n( 1 ) . انبياء ( 21 ) آيه 5 .\r\n( 2 ) . نجم ( 53 ) آيهء 1 - 18 .\r\n","page_name":" 319 ","page_number":319},
  {"content":"\r\n\r\nوحى 
  ] به او تعليم كرده است ، اين معلّم قدرتمند كه در افق بالا قد برافراشت [ و براى او نمايان گرديد 
  ] سپس نزديك شد و در ميان زمين و آسمان آويزان گرديد و به قدرى نزديك شد كه به اندازه دو ميدان تير يا دو سر كمان يا از آن هم كمتر و نزديك‌تر ، اين معلم به بندهء او [ خدا 
  ] وحى كرد آنچه بايد برساند « 1 » ، دل آنچه را ديد دروغ نديد ، آيا با او به مجادله برمىخيزيد ، او يك بار ديگر او [ فرشته وحى 
  ] را نيز ديده است ، نزد « سدرة المنتهى » نزد او است « جنة الماوى » هنگامى كه سدره را پوشانيد ، ديده منحرف نگرديد و از قوانين رؤيت طغيان نكرد او از آيات بزرگ خداوند ديد آنچه را ديد .\r\nقرآن در اين آيات نظريه وحى نفسى را و اينكه قرآن زاييده تخيل او است ، به سختى محكوم مىكند و طرف‌داران اين نظريه را افراد مجادله‌گر مىخواند و مىرساند كه نه دلش اشتباه كرده است و نه ديده‌اش و در هر دو نقطه ، رؤيت به معناى واقعى انجام گرفته است . چنان كه مىفرمايد :\r\n1 .  ما كَذَبَ الْفُؤادُ ما رَأى  ؛ دل آنچه ديده است ، دروغ نديده و اشتباه نكرده است .\r\n2 .  ما زاغَ الْبَصَرُ وَ ما طَغى  ؛ ديده منحرف نگرديده و از اصول ابصار طغيان نكرده است و همگى صد در صد حقيقى و واقعى بوده است ، نه رؤيايى و خيالى .\r\nبنابراين ، وحى نفسى و يا القاى شعور باطنى و . . . اصطلاح جديدى است ؛ روى يك انديشهء جاهلى كه در ميان اعراب ، دربارهء وحى وجود داشته است .\r\n\r\nوحى نفسى ، پوششى است بر جنون\r\nعرب جاهلى در عين اينكه وحى الهى را به صورت‌هاى ديگر نيز توجيه مىكرد و\r\n\r\n\r\n","description":"","footnote":"\r\n( 1 ) . ترجمه آيات پيشين به صورتى كه در اينجا انجام مىگيرد نتيجه دقتى است كه در الفاظ و ضماير آيات انجام گرفته است . بنابراين مقصود از « شديد القوى » فرشتهء وحى است و تمام ضماير در « فاستوى و هو بالافق الأعلى » الخ به فرشته برمىگردد . هم چنان كه ضمير فاعل در « أوحى » نيز به او برمىگردد ، و ضمير « عبده » راجع به خدا است . برخى از مفسران در تفسير اين بخش از آيات دچار اشتباه شده و مطالب دور از حقيقت عرضه كرده‌اند و گاهى نتيجه گرفته‌اند كه پيامبر ، خدا را ديد . در صورتى كه با توجه به ضماير « اوحى » ، « عبده » ، مفاد آيه بسيار روشن است .\r\n","page_name":" 320 ","page_number":320},
  {"content":"\r\n\r\nپيامبر را دروغ‌گو و يا ساحر و جادوگر معرفى مىكرد ، اصرار داشت كه پيامبر را مجنون و ديوانه و كاهن نيز ، معرفى كند .\r\nمجنون ، در اصطلاح آنان همان جن زده بوده كه بر اثر تصرف جن ، مشاعر خود را از دست مىدهد و پرت‌وپلا مىگويد .\r\nكاهن ، غيب‌گويى بود كه رابطه‌اى با يكى از جن‌ها داشت و او را از اوضاع و احوال آگاه مىساخت .\r\nسرانجام سخنان يك مجنون و ديوانه و يا كاهن و غيب‌گو مربوط به شخص او نيست ، بلكه القايى است از جانب جن كه بر ذهن و زبانش جارى مىسازد ، هر چند خودش متوجه نگردد .\r\nعرب جاهلى بر اثر دورى از علم و دانش ، بر اثر دورى از فريب كارى و ديپلماسى غرب ، آنچه را در دل داشت ، عارى و برهنه مىگفت و روياروى پيامبر مىايستاد مىگفت :\r\n وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ  « 1 » ؛ اى كسى كه قرآن بر او نازل گرديده است ، تو ديوانه‌اى .\r\nاين اتهام اختصاص به پيامبر نداشت ، بلكه به گواهى تاريخ بشر ، پيوسته گروه اصلاح‌گر را ، افراد جاهل و مجنون و ديوانه مىخواندند و انتخاب اين نسبت براى اين است كه مردم را از دور آنان پراكنده سازند تا به سخنانش گوش فرا ندهند . « 2 »\r\n\r\n2 . انديشهء مقابله با قرآن\r\nحربهء زنگ‌زدهء تهمت ، بر پيامبر چندان كارگر نشد ، زيرا مردم با كمال فراست و درايت احساس مىكردند كه قرآن جذبهء روحى غريبى دارد و هرگز سخن به آن\r\n\r\n\r\n","description":"","footnote":"\r\n( 1 ) . حجر ( 49 ) آيه 6 .\r\n( 2 ) . در قرآن مجيد اين نسبت دربارهء پيامبر ، در سوره‌هاى : حجر آيهء 6 ، سباء آيهء 8 ، صافات آيهء 36 ، دخان آيهء 14 ، طور آيهء 29 ، قلم آيهء 22 و تكوير آيهء 22 وارد شده است .\r\n","page_name":" 321 ","page_number":321},
  {"content":"\r\n\r\nشيرينى نشنيده‌اند . سخنانش چنان عميق و ريشه‌دار است كه بر دل مىنشيند . از اين‌رو ، چون از اتهام پيامبر سودى نبردند به فكر نقشه كودكانه‌اى افتادند و چنين پنداشتند كه با اجراى آن مىتوانند توجه و اقبال مردم را از او سلب كنند .\r\n« نضر بن حارث » از افراد هوش‌مند و كاردان « قريش » بود كه پاسى از عمر خود را در « حيره » و « عراق » گذرانده بود و از وضع شاهان ايران و دلاوران آن سامان ، مانند « رستم » و « اسفنديار » و عقايد ايرانيان درباره خير و شر ، اطلاعاتى داشت . قريش ، او را براى مبارزهء با پيامبر برگزيدند . آنان چنين تصويب كردند كه نضر بن حارث ، با معركه‌گيرى در كوچه و بازار و نقل داستان‌هاى ايرانيان و سرگذشت شاهان آنان ، قلب‌هاى مردم را از استماع سخنان پيامبر به خود جلب كند . وى براى اينكه از مقام آن حضرت بكاهد و سخنان قرآن را بىارزش جلوه دهد ، مرتب مىگفت :\r\nمردم سخنان من با گفته‌هاى « محمد » چه فرق دارد ؟ او داستان گروهى را براى شما مىخواند كه گرفتار قهر و خشم الهى شدند ؛ من هم سرگذشت عده‌اى را تشريح مىكنم كه غرق نعمت بودند و ساليان درازى است كه در روى زمين حكومت مىكنند .\r\nاين نقشه به قدرى احمقانه بود كه چند روز بيشتر ، ادامه پيدا نكرد و خود « قريش » از شنيدن سخنان او خسته شده از دورش پراكنده شدند .\r\nآياتى در اين باره نازل گرديده است كه فقط به يكى از آن‌ها اشاره مىكنيم :\r\nگفتند اين‌ها داستان‌هاى گذشتگان است كه وى ، آن‌ها را نوشته است و صبح و شام به او القا مىكنند ؛ بگو آن‌كه در آسمان‌ها و زمين داناى راز است ، اين را نازل كرده كه وى آمرزنده و رحيم است . « 1 »\r\n\r\nپافشارى در ايمان « قريش »\r\nپيشواى مسلمانان به خوبى مىدانست كه بت‌پرستى بسيارى از مردم ، جنبهء\r\n\r\n\r\n","description":"","footnote":"\r\n( 1 ) .   وَ قالُوا أَساطِيرُ الْأَوَّلِينَ اكْتَتَبَها فَهِيَ تُمْلى عَلَيْهِ بُكْرَةً وَ أَصِيلًا ، قُلْ أَنْزَلَهُ الَّذِي يَعْلَمُ السِّرَّ فِي السَّماواتِ وَ الْأَرْضِ إِنَّهُ كانَ غَفُوراً رَحِيماً   « فرقان ( 25 ) آيات 5 و 6 ؛ سيره ابن هشام ، ج 1 ، ص 300 » .\r\n","page_name":" 322 ","page_number":322},
  {"content":"\r\n\r\nتقليدى و پيروى از سران قبيله است و ريشهء محكمى در دلشان ندارد . هرگاه انقلابى در ميان سران پديد آيد و موفق گردد كه يكى دو نفر را با خود هم‌آهنگ سازد ، بسيارى از مشكلات را حل خواهد نمود . از اين‌رو ، اصرار زيادى در گرايش « وليد بن مغيره » داشت كه بعدها فرزندش « خالد بن وليد » از سران لشكر و كشورگشايان مسلمانان گرديد ، زيرا وى كهن‌سال‌ترين و بانفوذترين شخصى بود كه در ميان « قريش » عظمت و فرمانروايى داشت . او را حكيم عرب مىخواندند و نظرش را در موارد اختلاف محترم مىشمردند .\r\nروزى پيامبر در فرصت مناسبى با او سخن گفت . درست همان موقع « ابن أمّ مكتوم » كه مردى نابينا بود ، حضور پيامبر رسيد و تقاضا كرد كه مقدارى قرآن بر او بخواند و در تقاضاى خود اصرار زيادى كرد . اين مطلب بر پيامبر بسيار گران آمد ، زيرا معلوم نبود كه بار ديگر چنين فرصتى به دست آورده و بتواند در محيطى آرام ، با حكيم عرب سخن بگويد . به همين دليل ، از « ابن امّ مكتوم » روى برگردانيد و چهره درهم كشيد و او را ترك گفت .\r\nاين جريان گذشت ، ولى پيامبر دربارهء اين موضوع فكر مىكرد كه چهارده آيهء زير كه در آغاز سوره « عبس » قرار گرفته‌اند ، نازل گرديد .\r\nچهره درهم كشيد و روى بگردانيد كه چرا مرد نابينايى نزد وى آمد . تو چه مىدانى شايد قلب او با پذيرفتن اسلام پاك گردد و تذكر به او سود دهد ؟ اما آن‌كه بىنيازى نشان مىدهد ، تو به او اقبال مىكنى ، با آن‌كه اگر اسلام نپذيرد بر تو گناهى نيست . اما آن‌كه شتابان نزد تو آمده و مىترسد ، تو از او غفلت مىورزى . چنين مكن كه اين قرآن تذكارى است ، هر كه خواهد آن را ياد گيرد . . . « 1 »\r\nبزرگان و محققان شيعه ، اين قطعهء تاريخى را بىپايه مىدانند و آن را از خلق عظيم پيامبر دور مىشمارند و مىگويند كه در خود آيات ، گواهى بر اين نيست كسى كه\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 363 .\r\n","page_name":" 323 ","page_number":323},
  {"content":"\r\n\r\nچهره درهم كشيد و روى برتافت ، شخص پيامبر بوده است .\r\nاز امام صادق نقل شده كه مقصود يك نفر از بنى اميه است ، هنگامى كه « امّ مكتوم » حضور پيامبر رسيد . او از امّ مكتوم تنفر جست و اين آيات در توبيخ وى وارد شده است . « 1 »\r\n\r\n3 . شنيدن قرآن را تحريم كردند !\r\nبرنامهء وسيع و دامنه‌دارى كه بت‌پرستان مكّه ، براى مبارزه و جلوگيرى از نفوذ آيين يكتاپرستى طرح كرده بودند ، يكى پس از ديگرى اجرا مىشد ، ولى در اين مبارزه چندان موفق نبودند و نقشه‌هايشان نقش بر آب مىگشت .\r\nآنان دورانى را بر ضدّ پيامبر صلى اللّه عليه و آله و سلّم تبليغ كردند ، ولى هيچ‌گاه با موفقيت كامل روبه‌رو نشدند . « پيامبر » در راه خود پايدارتر و روز به روز آيين يكتاپرستى در حال گسترش بود . از اين رو ، سران قريش تصميم گرفتند كه مردم را از استماع قرآن بازدارند . براى اينكه نقشهء آنان عملى شود ، جاسوسانى در تمام نقاط « مكّه » گماردند تا زائران خانهء خدا و بازرگانان را كه به منظور دادوستد وارد مكّه مىشدند ، از تماس با محمد بازدارند و به هر طريقى ممكن باشد از شنيدن قرآن جلوگيرى كنند . سخنگوى جمعيت ، اعلاميه‌اى كه قرآن مضمون آن را نقل مىكند ، در ميان مكيان منتشر كرد :\r\nگروه كافران گفتند كه به اين قرآن گوش ندهيد و هنگام قرائت آن جنجال كنيد شايد پيروز شويد . « 2 »\r\nبرنده‌ترين حربهء پيامبر كه رعب و ترس عجيبى در دل دشمنان افكنده بود ، همان « قرآن » بود . سران قريش مىديدند چه بسا افرادى كه از سرسخت‌ترين دشمنان پيامبر\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 437 . علامهء طباطبائى در ج 20 ، تفسير الميزان در تفسير سورهء « عبس » به گونه‌اى شيوا شأن نزول ياد شده را تشريح كرده است و ثابت كرده كه فاعل « عبس » پيامبر نيست ؛ ولى خطاب در « و ما يدريك » به او است و اين دو با هم منافات ندارد .\r\n( 2 ) .  وَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ لَعَلَّكُمْ تَغْلِبُونَ  « سورهء فصلت ( 41 ) آيه 26 » .\r\n","page_name":" 324 ","page_number":324},
  {"content":"\r\n\r\nبودند و به منظور استهزا و آزار به ملاقاتش مىرفتند ؛ همين كه آياتى چند به گوششان مىرسيد عنان اختيار را از كف داده و از همان لحظه طرف‌دار جدى او مىشدند . براى پيش‌گيرى از اين نوع حادثه‌ها ، تصميم گرفتند كه اتباع و هواداران خود را از استماع آيات الهى منع كرده و سخن گفتن با محمد را تحريم كنند .\r\n\r\nقانون‌گذاران قانون‌شكن !\r\nهمان گروهى كه با كمال سرسختى مردم را از شنيدن قرآن « محمد » بازمىداشتند و هر كس را كه از مضمون آن اعلاميه ، تخلف مىكرد مجرم مىشمردند ، پس از چند روز در شمار قانون‌شكنان قرار گرفته و قانونى را كه خودشان تصويب كرده بودند ، عملا در پنهانى مىشكستند .\r\nابو سفيان ، ابو جهل و اخنس بن شريق ، شبى بدون اطلاع يك ديگر از خانه‌هاى خود بيرون آمده و راه خانهء پيامبر را پيش گرفتند و هر كدام در گوشه‌اى پنهان شدند .\r\nهدف آن‌ها اين بود كه قرآن « محمد » را كه شب‌ها در نماز خود با آهنگ دل‌نشين مىخواند بشنوند . هر سه نفر بدون اطلاع ، از وضع يك ديگر تا صبح در آنجا ماندند و قرآن را استماع كردند و سپيده دم مجبور شدند كه به سوى خانه‌هاى خود بازگردند .\r\nهر سه نفر در نيمهء راه به هم رسيدند و يك ديگر را سرزنش كردند و گفتند كه هرگاه افراد ساده‌لوح از وضع كار ما آگاه گردند ، درباره ما چه مىگويند ؟\r\nشب دوم نيز جريان به همين وضع تكرار شد . گويى جاذبه و كشش درونى آنان را به سوى خانهء « پيامبر اسلام » مىكشانيد . موقع مراجعت ، باز هر سه نفر به هم رسيدند و سرزنش‌ها را از سر گرفته و مصمم شدند كه اين عمل را تكرار نكنند ، ولى جذبهء قرآن « پيامبر » براى بار سوم ، باعث شد كه هر سه نفر مجددا بدون اطلاع ديگرى ، در اطراف خانهء پيامبر جاى گرفتند و تا صبح قرآن او را استماع نمودند . هر لحظه ، بيم آنان زيادتر گشت ، با خود مىگفتند : هرگاه وعدهء « محمد » راست باشد ، در زندگى خود خطاكارند .\r\nوقتى هوا روشن گرديد ، از ترس ساده‌لوحان خانهء پيامبر را ترك گفتند و اين دفعه\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمانند دو دفعه پيش ، در بازگشت هم ديگر را ملاقات و اقرار كردند كه در برابر جذابيّت دعوت و آيين قرآن تاب مقاومت ندارند ، ولى براى پيش‌گيرى از حوادث ناگوار ، با هم پيمان بستند كه براى هميشه اين كار را ترك كنند . « 1 »\r\n\r\n4 . جلوگيرى از اسلام آوردن افراد\r\nدر پى « تحريم استماع قرآن » برنامهء ديگرى را آغاز كردند . افرادى كه از دور و نزديك ، تمايلاتى به اسلام پيدا مىكردند و رو به مكّه مىآوردند ؛ جاسوسان قريش ، در نيمهء راه يا هنگام ورود به شهر مكّه با آن‌ها تماس مىگرفتند و با عناوين مختلف از اسلام آوردن آنان جلوگيرى مىنمودند .\r\n1 . « اعشى » يكى از شاعران زبردست دوران جاهليت بود و اشعار او نقل مجالس بزم « قريش » بود . وى در پايان عمر كه پيرى بر او غلبه كرده بود ، شمّه‌اى از آيين توحيد و تعاليم عالى اسلام به گوشش رسيده بود . او در نقطه‌اى دور از « مكّه » زندگى مىكرد و هنوز آوازهء نبوّت پيامبر در آن نقاط خوب منتشر نشده بود ، ولى آنچه كه از تعاليم اسلام به طور اجمال شنيده بود ، طوفانى در كانون وجودش پديد آورده بود . از اين جهت ، قصيده‌اى سراپا نغز در مدح پيامبر ساخت و ارمغانى بهتر از آن نديد كه اين اشعار را در محضر پيامبر گرامى بخواند . با اينكه اين اشعار بيش از 24 بيت نيست ، از بهترين و فصيح‌ترين اشعارى است كه در آن دوران دربارهء پيامبر سروده شده است . « 2 »\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 337 .\r\n( 2 ) . اينك چند بيت از اشعار او :\r\n نبيّا يرى ما لا يرون و ذكره * أغار لعمري في البلاد و أنجدا \r\n فإياك و الميتات لا تقربنها * و لا تأخذن سهما حديدا التفصدا \r\n و ذا النصب المنصوب لا تنسكنه * و لا تعبد الاوثان و اللّه فاعبدا \r\n و لا تقربن حرة كان سرها * عليك حراما فانكحن او تابّدا \r\n","page_name":" 326 ","page_number":326},
  {"content":"\r\n\r\nهنوز « اعشى » درك فيض محضر پيامبر نكرده بود كه جاسوسان قريش با او تماس گرفتند و از مقصدش آگاه شدند . آنان به خوبى مىدانستند كه « اعشى » مردى شهوت‌ران است و به زن و شراب علاقهء مفرطى دارد ؛ فورا از نقطهء ضعف وى استفاده كرده ، گفتند : ابا بصير ! آيين محمد با روحيات و وضع اخلاقى تو سازگار نيست . گفت :\r\nچطور ؟ گفتند : او زنا را حرام مىداند . وى در پاسخ گفت : مرا حاجتى در اين كار نيست و اين مطلب نمىتواند مانع از گرايش من بشود . گفتند : او شراب را تحريم كرده است . « اعشى » از شنيدن اين مطلب كمى ناراحت شد و گفت : من هنوز از شراب سير نشده‌ام . اكنون برمىگردم و مدت يك سال تا به سر حد سير شدن شراب مىخورم و سال ديگر مىآيم ، دست بيعت به او مىدهم . او برگشت ، ولى اجل مهلت نداد و در همان سال مرد . « 1 »\r\n2 . « طفيل بن عمرو » شاعر شيرين زبان خردمندى بود كه در ميان قبيلهء خود نفوذ كلمه داشت . اسلام آوردن مردى مانند او براى قريش بسيار گران بود ، لذا وقتى وارد مكّه شد ، سران قريش و بازيگران صحنه سياست ، گرد او را گرفتند و گفتند : اين مردى كه كنار « كعبه » نماز مىگزارد ، با آوردن آيين جديد ، اتحاد و اتفاق ما را به‌هم‌زده و با سحر بيان خود سنگ تفرقه ميان ما افكنده است و ما مىترسيم كه ميان « قبيله » شما نيز تفرقه اندازد ، چه بهتر اصلا با اين مرد سخنى نگويى .\r\nطفيل مىگويد : سخنان آن‌ها چنان مرا متأثر كرد كه از ترس تأثير سحر بيان او تصميم گرفتم كه با او سخن نگويم و سخنش را نشنوم ، لذا هنگام طواف مقدارى پنبه ، در گوش‌هايم داخل مىكردم كه مبادا زمزمهء قرآن و نمازش به گوشم برسد . بامدادان ،\r\n\r\n\r\n","description":"","footnote":"\r\n و ذا الرحم القربى فلا تقطعنه * لعاقبة و لا الأسير المقيّدا \r\n و سبع على حين العشيات و الضحى * و لا تحمد الشيطان و اللّه فاحمدا \r\nمضامين اين اشعار ، خلاصه و چكيدهء برخى از تعاليم پيامبر اسلام است كه دل و قلب او را روشن كرده بود .\r\n« ديوان اعشى ، ص 101 - 103 » .\r\n( 1 ) . سيره ابن هشام ، ج 1 ، ص 386 - 388 .\r\n","page_name":" 327 ","page_number":327},
  {"content":"\r\n\r\nدر حالى كه پنبه را داخل گوش‌هايم كرده بودم ، وارد مسجد شدم و هيچ مايل نبودم سخنى از وى بشنوم ، ولى نمىدانم چطور شد يك مرتبه كلام بسيار شيرين و زيبايى به گوشم رسيد و بيش از حد ، احساس لذت كردم . با خود گفتم مادرت عزادار شود تو كه مردى سخن‌ساز و خردمندى ؛ چه مانع دارد سخن اين مرد را بشنوى ، هرگاه نيك باشد ، بپذيرى و اگر زشت آن را رد كنى .\r\nبراى اينكه آشكارا با آن حضرت تماس نگيرم ، مقدارى صبر كردم تا پيامبر راه خانه خود را پيش گرفت و وارد خانه شد . من نيز اجازه خواسته ، وارد خانه شدم .\r\nجريان خود را از آغاز تا پايان بازگو كردم و گفتم : قريش ، دربارهء شما چنين و چنان مىگويند و من در آغاز كار تصميم نداشتم با شما ملاقات كنم ، ولى حلاوت قرآن مرا به سوى شما كشيده است . اكنون مىخواهم حقيقت آيين خود را برايم تشريح كنى و مقدارى قرآن بخوانى .\r\nرسول خدا ، آيين خود را بر وى عرضه داشت و مقدارى قرآن خواند . « طفيل » مىگويد : به خدا سوگند ، كلامى زيباتر از آن نشنيده و آيينى معتدل‌تر از آن نديده بودم . « 1 » سپس « طفيل » به حضرتش عرض كرد : من در ميان قبيلهء خود ، فردى پرنفوذ هستم ؛ براى نشر آيين شما خواهم كوشيد .\r\nابن هشام مىنويسد : « 2 » وى تا روز حادثهء « خيبر » ميان قبيله خود بود و به نشر آيين اسلام اشتغال داشت و در همان حادثه با هفتاد هشتاد ، خانوادهء مسلمان به پيامبر پيوست و در اسلام خود هم چنان پايدار بود تا اينكه پس از درگذشت پيامبر در عصر خلفا ، در جنگ « يمامه » به شهادت رسيد .\r\n\r\n\r\n","description":"","footnote":"\r\n( 1 ) . « فلا و اللّه ما سمعت قولا قطّ احسن منه ، و لا امرا اعدل منه » .\r\n( 2 ) . سيره ابن هشام ، ج 1 ، ص 410 .\r\n","page_name":" 328 ","page_number":328},
  {"content":"\r\n\r\n\r\nافسانهء غرانيق\r\nيهود و به ويژه ، پيشوايان و احبار آن‌ها ، از دشمنان شمارهء يك اسلام بوده و هستند .\r\nگروهى از آنان مانند كعب احبار و غيره كه به ظاهر ايمان آورده بودند ، پيوسته با ساختن دروغ‌ها و پخش اخبار بىاساس از زبان انبيا به تحريف حقايق مىپرداختند .\r\nبرخى از نويسندگان مسلمان ، از روى حسن ظن به عموم هم‌كيشان ، بدون بررسى و تحقيق ، مجعولات آنان را در رديف حديث و تاريخ تدوين مىكردند .\r\nولى اكنون كه دانشمندان براى بررسى اين گونه مطالب فرصت بيشترى دارند و به خصوص ، بر اثر مساعى گروهى از محققان اسلامى ، اصول و قواعدى براى تشخيص حقايق تاريخى از افسانه‌هاى خيالى پديد آمده است . از اين نظر ، هرگز براى يك نويسندهء دانشمند دينى روا نيست كه آنچه در هر كتاب ببيند امرى مسلم تلقى كند و بدون رسيدگى آن را بپذيرد و نقل كند .\r\n\r\nافسانهء غرانيق چيست ؟\r\nمىگويند : سران قريش مانند « وليد » ، « عاص » ، « اسود » و « اميّه » با پيامبر ملاقات و درخواست كردند كه براى رفع اختلاف ، طرفين خدايان يك ديگر را بپذيرند . در همين موقع ، سورهء « الكافرون » در پاسخ درخواست آنان نازل شد و پيامبر مأمور گشت كه در پاسخ آن‌ها چنين بگويد :\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n  لا أَعْبُدُ ما تَعْبُدُونَ وَ لا أَنْتُمْ عابِدُونَ ما أَعْبُدُ   ؛ من آنچه را شما مىپرستيد عبادت نمىكنم و شما نيز پرستنده خداى من نخواهيد بود .\r\nبا اين حال ، پيامبر علاقه‌مند بود كه با قريش كنار بيايد و با خود مىگفت : اى كاش ! دستورى نازل مىگرديد كه فاصله ما را از قريش كمتر مىساخت . روزى در كنار كعبه با صداى دل‌نشين خود ، سورهء و النجم را مىخواند ؛ هنگامى كه به اين دو آيه رسيد :\r\n  أَ فَرَأَيْتُمُ اللَّاتَ وَ الْعُزَّى ، وَ مَناةَ الثَّالِثَةَ الْأُخْرى   « 1 » ؛ مرا از « لات » و « عزّى » و « منات » ( نام‌هاى بتان بت‌پرستان بودند ) خبر دهيد . ناگهان شيطان بر زبانش اين دو جمله را جارى ساخت : « تلك الغرانيق العلى ، منها الشّفاعة ترتجى ؛ اينها غرانيق « 2 » عالىمقامند ، شفاعت آن‌ها مورد رضايت است . » سپس باقى آيات را خواند . هنگامى كه به آيهء سجده رسيد ، « 3 » خود پيامبر و تمام حاضران اعم از مسلمان و مشرك در برابر بت‌ها سجده كردند ؛ جز « وليد » كه بر اثر پيرى موفق به سجده نشد .\r\nغلغله و شادى در مسجد بلند شد و مشركان گفتند : « محمد » خدايان ما را به نيكى ياد كرده است . خبر صلح « محمد » با قريش به گوش مهاجران مسلمان حبشه رسيد و اين صلح وسيله‌اى شد كه گروهى از آن‌ها از اقامتگاه خود ( حبشه ) برگشتند ، ولى پس از بازگشت ، ديدند ، وضع دو مرتبه دگرگون شده و فرشتهء وحى بر پيامبر نازل شده و او را بار ديگر به پيكار با مشركان مأمور ساخته و گفته است كه اين دو جمله را شيطان بر زبان تو جارى ساخته است و من هرگز چنين جمله‌هايى نگفته بودم . در اين مورد ، آيه‌هاى 52 تا 54 سورهء حج نازل شد .\r\nطبرى « 4 » به افسانه غرانيق اشاره كرده و خاورشناسان نيز آن را با آب و تاب بيشترى نقل كرده‌اند .\r\n\r\n\r\n","description":"","footnote":"\r\n( 1 ) . نجم ( 53 ) آيه 19 و 20 .\r\n( 2 ) . غرانيق چنان كه خواهد آمد جمع غرنوق يا غرنيق است كه به معنى يك نوع مرغ آبى يا جوان خوش‌رو مىآيد .\r\n( 3 ) .  فَاسْجُدُوا لِلَّهِ وَ اعْبُدُوا  كه آخرين آيه سوره است .\r\n( 4 ) . تاريخ طبرى ، ج 2 ، ص 75 - 76 .\r\n","page_name":" 330 ","page_number":330},
  {"content":"\r\n\r\n\r\nمحاسبه‌اى ساده دربارهء اين افسانه\r\nبه فرض كه « محمد » از برگزيدگان آسمانى نبود ، اما هرگز نمىتوان كاردانى و خردمندى او را انكار كرد . آيا هيچ خردمندى دست به چنين كارى مىزند ؟ ! هوش‌مندى كه مىبيند صفوف پيروانش روز به روز فشرده‌تر و شكاف در صفوف دشمن بيشتر مىشود ، آيا در چنين موقع كارى مىكند كه دوست و دشمن را به وى بدبين سازد ؟\r\nآيا شما باور مىكنيد ، كسى كه تمام مناصب و ثروت قريش را ، در راه آيين توحيد ترك گفته بود ، نمىتواند بار ديگر مروّج آيين شرك و بت‌پرستى شود . ما هرگز دربارهء فردى مصلح و سياست مدارى معمولى چنين احتمالى نمىدهيم ؛ چه رسد به پيامبر خدا .\r\n\r\nقضاوت خرد دربارهء اين داستان\r\n1 . آموزگاران و معلمان الهى به حكم عقل ، پيوسته با نيروى عصمت از انجام هرگونه خطايى محفوظند و اگر بنا شود آنان نيز در امور دينى دچار اشتباه و خطا شوند ، اعتقاد مردم به سخنان آنان از بين مىرود . بنابراين ، بايد چنين داستان‌هاى تاريخى را با عقايد منطقى و محكم خود بسنجيم و متشابهات و ابهام‌هاى تاريخ را حل كنيم . به طور مسلم ، عصمت « محمد » در تبليغ آيين آسمانى ، مانع از پيش آمدن چنين حوادثى است .\r\n2 . پايهء افسانه اين است : « پيامبر در انجام وظيفه‌اى كه خدا بر دوش وى گذاشته ، خسته شده بود و انحراف و دورى بت‌پرستان بر وى سنگين مىآمد ؛ دنبال چاره‌اى بود كه راهى براى اصلاح وضع آن‌ها پيش بگيرد . »\r\nولى به حكم خرد ، پيامبران بايد بيش از حد صابر و بردبار باشند . در تحمل و شكيبايى ، ضرب المثل عام و خاص گردند و هرگز فرار از جبهه را در سر نپرورانند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nاگر اين افسانه يك سرگذشت صحيح و پابرجايى باشد ، نشانهء اين است كه قهرمان گفتار ما عنان صبر و تحمل را از دست داده ، روحش افسرده و خسته شده بود و اين مطلب با قضاوت خرد دربارهء انبيا و نيز با آنچه از زندگانى آن حضرت از گذشته و آينده در دست داريم ناسازگار است .\r\nسازندهء اين داستان ، تصور نكرده است كه قرآن بر بطلان اين داستان گواهى مىدهد ، زيرا خداى پيامبر به او نويد داده است كه هرگز باطل در آن راه نخواهد يافت .\r\nچنان كه مىفرمايد :\r\n لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ  « 1 » ؛\r\nو نيز به او وعدهء قطعى داده كه در تمام دوران تاريخ بشر ، قرآن را از هرگونه پيشامد بد نگاه خواهد داشت .\r\nچنان كه فرمود :\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 2 » .\r\nبا اين حال ، چطور رانده‌شدهء درگاه خدا ( شيطان ) توانست بر برگزيدهء خدا پيروز آيد و در قرآن وى ، باطلى را جاى دهد و قرآنى را كه اساس آن ، مبارزهء با بت‌پرستى است ، مروّج دستگاه بت‌پرستى سازد .\r\nشگفتا ! سازندهء اين افسانه نغمهء بسيار ناموزونى را در جاى نامناسبى ساز كرده و در جايى بر توحيد افترا بسته است كه چند لحظهء قبل ، خود قرآن به تكذيب آن برخاسته است ، زيرا خدا در همين سوره ، چنين مىفرمايد :\r\n  وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   ؛ از روى هوس سخن نمىگويد ، اين قرآن نيست مگر وحيى كه به او نازل شده است .\r\nخداوند چطور با اين نويد قطعى ، پيامبر خود را بىنگهبان مىگذارد و اجازه مىدهد كه شيطان در دل و فكر او تصرف كند ؟ !\r\n\r\n\r\n","description":"","footnote":"\r\n( 1 ) . فصلت ( 41 ) آيه 42 .\r\n( 2 ) . حجر ( 15 ) آيه 9 .\r\n","page_name":" 332 ","page_number":332},
  {"content":"\r\n\r\nاين رشته از ادلهء عقلى براى كسى كه به نبوت و رسالتش ايمان دارد سودمند است ، ولى اين دلايل براى خاورشناسى كه به نبوت او ايمان ندارد و براى بىارزش ساختن آيين او دست به تشريح و نقل چنين افسانه‌اى مىزند كافى نيست و بايد از طريق ديگرى با وى گفت‌وگو كرد .\r\n\r\nتكذيب داستان از طريق ديگر\r\nهنگامى كه پيامبر اين سوره را مىخواند ؛ بزرگان قريش كه اكثرا از استوانه‌هاى فنّ سخن و از قهرمانان ميدان فصاحت و بلاغت بودند در مسجد حضور داشتند . از آن جمله « وليد » حكيم و سخن‌ساز عرب و همگى اين سوره را تا پايان آن‌كه با آيهء « سجده » ختم مىشود گوش دادند و سجده كردند .\r\nولى اين جمعيت كه پايه‌گذاران فصاحت و بلاغت و نكته سنجان بودند ؛ چطور به دو جمله‌اى كه مشتمل بر تعريف از خدايان آنان است اكتفا كردند ؟ در صورتى كه قبل از آن و بعد از اين دو جمله ، سراسر سرزنش و بدگويى از خدايان آن‌ها است .\r\nسازندهء اين دروغ شاخ‌دار ، آنان را چگونه افرادى فرض كرده است ؟ گروهى كه زبانشان عربى بود و در تمام جامعه عرب ، از پىافكنان فن فصاحت و بلاغت شمرده مىشدند و كنايات و اشارات ( تا چه رسد به تصريحات ) زبان خود را بهتر از همه مىفهميدند ، چگونه به دو جملهء كوتاهى كه در تعريف خدايان آنان است اكتفا كردند و از جمله‌هاى قبل و بعد از اين دو جمله ، غفلت ورزيدند ؟ هرگز افراد عادى را نمىتوان با اين دو جمله آن هم در ميان كلامى كه تمام آن بدگويى از عقايد و رفتار آنان باشد فريفت ؛ تا چه رسد به افراد ديگر .\r\nاينك ما آيات مربوطه را مىنويسيم و به جاى اين دو جمله نقطه مىگذاريم ، ببينيد آيا واقعا مىتوان اين دو جمله را در وسط اين آيات جاى داد - كه همگى در ذم و بدگويى از بتان وارد شده است - يا نه ؟\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n  أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى   . . . ، . . . « 1 »    أَ لَكُمُ الذَّكَرُ وَ لَهُ الْأُنْثى تِلْكَ إِذاً قِسْمَةٌ ضِيزى ، إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ    ؛ مرا از لات و عزّى و منات كه سومين بت است ؛ خبر دهيد . . . « 2 » آيا پسر از آن شما است و دختر خاص خدا است ؟ اين يك تقسيم ظالمانه است . بتان جز نام‌هايى بيش نيستند كه شما و پدرانتان ناميده‌ايد و خدا هيچ حجتى دربارهء آن‌ها نازل نكرده است .\r\nآيا آدمى عادى حاضر مىشود ، با جمله‌هاى ضد و نقيض از دشمنى با پيامبرى كه ده سال است تيشه بر ريشه آيين وى زده و موجوديت و استقلالش را به خطر افكنده است دست بردارد و با او كنار بيايد ؟\r\n\r\nدليل بر ردّ افسانه از نظر لغت\r\nدانشمند عالى مقام مصرى ، « عبده » مىگويد :\r\nهرگز در لغت و اشعار عرب ، « غرانيق » دربارهء خدايان به كار نرفته است و لفظ « غرنوق » و « غرنيق » كه در لغت آمده ، به معناى يك نوع مرغ آبى و يا جوان سفيد و زيباست و هيچ يك از اين معانى با معناى خدايان سازگار نيست .\r\nيكى از خاورشناسان به نام « سر ويليام موير » افسانهء غرانيق را از مسلمات تاريخ شمرده است و گواه وى اين است : « سه ماه بيشتر از مهاجرت گروه نخست به حبشه نگذشته بود كه صلح محمد را با قريش شنيدند و به مكّه بازگشتند . مسلمانانى كه به آن سرزمين مهاجرت كرده بودند ، در پناه نجاشى آسوده مىزيستند ؛ اگر خبر نزديكى محمد و صلح با قريش به آنان نرسيده بود ، به هوس ديدار كسان خود به مكّه بر نمىگشتند . بنابراين ، محمد بايد براى صلح‌جويى خود ، وسيله‌اى به وجود آورده\r\n\r\n\r\n","description":"","footnote":"\r\n( 1 ) . جاى خالى جمله‌هاى : تلك الغرانيق . . .\r\n( 2 ) . به جاى نقطه‌ها ، ترجمهء اين دو جمله را كه عبارت است از « اينان غرانيق عالىمقامند شفاعت آن‌ها مورد رضايت است » ، بگذاريد . قطعا خواهيد ديد كه سراپا تناقض خواهد بود .\r\n","page_name":" 334 ","page_number":334},
  {"content":"\r\n\r\nباشد و آن همان داستان غرانيق است » .\r\nحال بايد از اين خاورشناس محترم پرسيد : اولا ، چه لزومى دارد كه انگيزهء مراجعت آن‌ها يك خبر صحيح باشد . روزى نيست كه بوالهوسان و سودجويان ، هزاران خبر دروغ ميان هم نوعان خود پخش نكنند . چه بسا احتمال مىرود ، گروهى به منظور بازگرداندن آنان از حبشه ، خبر صلح محمد را با قريش به دروغ منتشر كرده باشند تا مسافران را با اين خبر به سوى ميهن خود بازگردانند . از اين‌رو ، گروهى آن را باور كردند و برگشتند و عده‌اى گول اين شايعه‌ها را نخوردند و در اقامتگاه خود توقف كردند .\r\nثانيا ، به فرض پيامبر خواسته بود كه از در صلح و صفا وارد شود ، ولى مگر اساس صلح فقط بستگى به جعل اين دو جمله داشت ؟ بلكه يك وعدهء مساعد ، سكوتى مطلق ، درباره عقايدشان كافى بود كه قلب‌هايشان را به خود جلب كند .\r\nبه هر حال ، برگشتن مسافران دليل بر صحت اين افسانه نيست و صلح و صفا نيز متوقف به گفتن اين جمله نيست .\r\nجاى تعجب است ، برخى از آنان تصور كرده‌اند كه آيه‌هاى 52 تا 54 سورهء حج ، در خصوص داستان « غرانيق » نازل شده است . از آنجا كه اين آيات دست‌آويزى در دست خاورشناسان و تحريف گران تاريخ است به توضيح مفاد اين آيات مىپردازيم و روشن مىسازيم كه اين آيات هدف ديگرى تعقيب مىكنند .\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ  « 1 » ؛ ما هيچ رسول و پيامبرى را پيش از تو نفرستاديم ، جز اينكه هرگاه تمنا مىكرد ، شيطان در خواهش او دخالت كرده و خداوند آنچه را كه شيطان القا مىنمايد ، محو مىكند و به آيات خود استوارى مىبخشد . خداوند دانا و حكيم است .\r\n\r\n\r\n","description":"","footnote":"\r\n( 1 ) . حج ( 22 ) آيه 52 .\r\n","page_name":" 335 ","page_number":335},
  {"content":"\r\n\r\n لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ وَ إِنَّ الظَّالِمِينَ لَفِي شِقاقٍ بَعِيدٍ  « 1 » ؛ خداوند آنچه را كه شيطان انجام مىدهد ، مايهء آزمايش براى آن گروه قرار مىدهد كه قلب‌هايشان بيمار است و قساوت دارد و همانا ستمگران ، سخت در شقاوت و دور از نجات هستند .\r\n وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ وَ إِنَّ اللَّهَ لَهادِ الَّذِينَ آمَنُوا إِلى صِراطٍ مُسْتَقِيمٍ  « 2 » ؛ تا افراد دانا بدانند كه قرآن ، حق است و از طرف پروردگار تواناست و به آن ايمان بياورند و دل‌هايشان در برابر آن خضوع كند ؛ خداوند كسانى را كه ايمان آورده‌اند ، به راه راست هدايت مىكند .\r\nاكنون به توضيح مفاد آيه مىپردازيم :\r\nآيهء نخست ، سه مطلب را متذكر است :\r\n1 . رسولان و پيامبران تمنّا مىكنند .\r\n2 . شيطان در « تمنّاهاى آنان » مداخله مىكند .\r\n3 . خدا آثار مداخله را محو مىكند .\r\nبا توضيح نقاط سه‌گانه ، مفادّ آيه روشن مىگردد .\r\n\r\n1 . مقصود از تمنّاى رسولان و پيامبران چيست ؟\r\nپيامبران ، پيوسته خواهان نشر هدايت و گسترش آيين خود در ميان امّت‌هاى خود بودند و براى پيشبرد اهدافشان نقشه‌هايى مىكشيدند و در اين راه به انواع مصايب و شدائد تن داده و استقامت مىورزيدند . رسول گرامى ، از اين قانون مستثنا نبود . او براى پيشبرد مقاصد خود ، نقشه‌هايى داشت و براى تحصيل آرزوهايش مقدماتى مىچيد . قرآن ، اين حقيقت را با جملهء :  ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى  بيان مىكند .\r\n\r\n\r\n","description":"","footnote":"\r\n( 1 ) . همان ، آيه 53 .\r\n( 2 ) . همان ، آيه 54 .\r\n","page_name":" 336 ","page_number":336},
  {"content":"\r\n\r\n\r\n2 . مقصود از مداخلهء شيطان چيست ؟\r\nمداخلهء شيطان مىتواند به يكى از اين دو صورت انجام گيرد :\r\n1 . با ايجاد ترديد و شك در تصميم پيامبران و اينكه ميان آنان و اهدافشان موانع بىشمارى وجود دارد و با توجه به اين موانع آنان در اهداف خود موفق نمىشوند .\r\n2 . هر موقع پيامبران مقدمات كارى را فراهم مىكردند و امارات و قراينى اقدام جدى پيامبرى را نشان مىداد ؛ شيطان و شيطان صفتان ، با تحريك مردم بر ضد پيامبران و ايجاد موانع بر سر راه مقصدشان ، آنان را از نيل به خواسته خود بازمىداشتند .\r\nاحتمال نخست ، نه با آيات ديگر قرآن سازگار است و نه با دوّمين آيه مورد بحث ، امّا با آيات ديگر سازگار نيست ، زيرا قرآن با صراحت هرچه كامل‌تر ، تسلط شيطان را بر بندگان واقعى خدا ( هر چند به اين نحو كه به آنان وانمود كند قادر به وصول اهداف و تمنّاهاى خود نيستند ) نفى مىكند ؛ آنجا كه مىفرمايد :\r\n إِنَّ عِبادِي لَيْسَ لَكَ عَلَيْهِمْ سُلْطانٌ *  « 1 » ؛ بر بندگان من تسلطى ندارى .\r\nو باز مىفرمايد :\r\n إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ  « 2 » ؛ شيطان بر بندگان مؤمن و متوكل به خدا ، تسلطى ندارد .\r\nاين آيات و آيات ديگر كه نفوذ شيطان را در قلب‌هاى اولياى الهى نفى مىكند ؛ گواه بر اين است كه مقصود از مداخلهء شيطان در خواسته‌هاى پيامبران ، سست كردن ارادهء آنان و بزرگ جلوه دادن موانع كار در نظر آنان نيست .\r\nاما از نظر خود آيات مورد بحث ، آيه دوم و سوم ، علت اين مداخله را چنين تفسير\r\n\r\n\r\n","description":"","footnote":"\r\n( 1 ) . حجر ( 15 ) آيه 42 و اسراء ( 17 ) آيه 65 .\r\n( 2 ) . نحل ( 16 ) آيه 99 .\r\n","page_name":" 337 ","page_number":337},
  {"content":"\r\n\r\nمىكند : ما با اين كار ، دو گروه را مىآزماييم : يكى گروه‌هايى كه قلبشان بيمار است و ديگرى گروهى دانا كه به خدا و آياتش ايمان دارند ، يعنى مداخلهء شيطان از طريق تحريك مردم بر ضد اهداف پيامبران در گروه نخست ، سبب مخالفت آنان با رسولان الهى مىگردد ؛ در حالى كه جريان دربارهء ديگران بر عكس بوده و بر ثبات و استوارى آنان مىافزايد .\r\nاز اينكه مداخلهء شيطان در خواسته‌هاى پيامبران ، اين دو نوع اثر مختلف ( گروهى مخالف با پيامبر و گروهى ثابت و پايدار ) را دارد ، مىرساند كه مداخلهء شيطان به معناى دوم است ، يعنى مداخله ، از طريق تحريك مردم بر ضد آنان و وسوسه در قلب‌هاى دشمنان و ايجاد موانع بر سر راه هدف آنان ، صورت مىپذيرد ؛ نه اينكه در قلب پيامبران تصرف مىكند و اراده و تصميم آنان را سست مىكند .\r\n\r\n3 . مقصود از محو آثار مداخله چيست ؟\r\nاگر معناى مداخلهء شيطان ، تحريك مردم بر ضد مردم است كه آنان را از پيشرفت بازمىدارد ؛ در اين صورت محو و نابودى عمل شيطان به وسيله خدا ، اين گونه است كه كيد و شر آنان را از رسولان خود دفع مىكند تا حق بر مؤمنان آشكار شود اينكه براى تيره دلان آزمايشى است ؛ هم چنان كه در آيهء ديگر مىفرمايد :\r\n إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا  « 1 » ؛ ما پيامبران و كسانى را كه به او ايمان آورده‌اند در اين جهان كمك مىكنيم .\r\nخلاصه ، قرآن در اين آيات از سنّت ديرينه و پايدار خدا در ميان پيامبران خبر مىدهد و آن ، تمناى پيشبرد اهداف و آرزوى موفقيت در هدايت مردم از جانب پيامبران است ؛ آن‌گاه نوبت مداخلهء شيطان و شيطان صفتان ، از انس و جن با ايجاد مانع بر سر راه رسولان خدا ، فرا مىرسد . از آن پس ، فرا رسيدن امدادهاى الهى و محو\r\n\r\n\r\n","description":"","footnote":"\r\n( 1 ) . غافر ( 40 ) آيه 51 .\r\n","page_name":" 338 ","page_number":338},
  {"content":"\r\n\r\nو نابود كردن نقشه‌هاى شيطانى است و اين يك سنّت الهى در ميان تمام امّت‌هاى گذشته بوده است . تاريخ پيامبران و قصص رسولان از نوح و ابراهيم و پيامبران بنى اسرائيل خصوصا موسى و عيسى عليهما السّلام و تاريخ زندگانى پيامبر خاتم صلى اللّه عليه و آله و سلّم بر اين مطلب گواهى مىدهند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nمحاصرهء اقتصادى\r\nمبارزهء منفى كه شالودهء آن را ، اصل اتفاق و اتحاد اكثريت تشكيل مىدهد وسيلهء آسانى براى كوبيدن اقليت‌هاى جامعه است .\r\nمبارزهء مثبت به وسايل گوناگونى نياز دارد ، زيرا بايد گروهى رزمنده دست به سلاح روز بزنند و با دادن تلفات جانى و مالى و هموار ساختن صدها پستى و بلندى به سوى مقصد پيش روند . ناگفته پيدا است كه نوع مبارزه با صدها رنج و بلا ، همراه است و زمامداران خردمند ، پس از اتخاذ تدابير لازم و آمادگى كامل ، دست به چنين مبارزه‌اى مىزنند و تا كارد به استخوان نرسد و چاره‌اى جز جنگ نباشد ، چنين برنامه‌اى را اجرا نمىكنند .\r\nولى مبارزهء منفى ، در گرو اين گونه مطالب نيست . فقط يك عامل نياز دارد و آن اتفاق و اتحاد اكثريت است ، يعنى گروهى كه هدف و ايده دارند ، از صميم دل با يكديگر ، هم‌پيمان و متحد مىشوند كه همه گونه روابط خود را با اقليت مخالف قطع كنند : خريدوفروش را با آنان تحريم كنند ، ارتباط زناشويى موقوف شود و در كارهاى اجتماعى ، آن‌ها را دخالت ندهند و نيز در امور شخصى با آنان همكارى نكنند .\r\nدر چنين هنگامى زمين با آن پهناورى براى اقليت ، بسان زندان كوچك و تنگى مىگردد كه هر لحظه فشارش ، آن‌ها را به نابودى تهديد مىكند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاقليت مخالف در چنين گيرودارى گاهى تسليم مىشوند و از نيمهء راه برگشته و فرمان‌بردار ارادهء اكثريت مىگردند ، ولى چنين اقليّتى بايد گروهى باشند كه مخالفت آن‌ها جنبهء اصولى و عقيده‌اى نداشته باشد ؛ مثلا براى به دست آوردن ثروت ، پست‌هاى حساس و مقامات رسمى ، صف خود را جدا كرده باشند . چنين گروهى ، وقتى احساس خطر مىكنند و با رنج و زندان و محاصره روبه‌رو مىشوند ، چون محرك روحانى و ايمانى ندارند و فقط محرك آنان امرى مادى است ؛ از اين لحاظ ، لذّت زودگذر موقت را بر لذت بيشتر احتمالى ، ترجيح داده و تسليم خواسته اكثريت مىگردند .\r\nولى دسته‌اى كه شالوده مخالفتشان را ايمان به هدف تشكيل مىدهد ، هرگز با اين بادها نمىلرزند ؛ فشار محاصره ريشه ايمانشان را محكم‌تر مىسازد و ضربه‌هاى دشمن را با سپر صبر و شكيبايى پاسخ مىدهند .\r\nنيرومندترين عامل براى استقامت و پايدارى اقليت‌ها در برابر اراده اكثريت ، همان نيروى ايمان و اعتقاد است كه گاهى با ريختن آخرين قطرهء خون ، نقش پايدارى را ايفا مىكنند .\r\n\r\nاعلاميه « قريش »\r\nسران قريش ، از نفوذ پيشرفت حيرت‌انگيز آيين يكتاپرستى ، سخت ناراحت بودند و در فكر چاره و راه حلى بودند . اسلام آوردن امثال « حمزه » ، تمايل جوانان روشن دل « قريش » و آزادى عملى كه در كشور « حبشه » نصيب مسلمانان شده بود ، بر حيرت و سرگردانى حكومت وقت افزوده بود و از اينكه از نقشه‌هاى خود بهره‌اى نمىبردند ، سخت متأثر بودند . از اين‌رو به فكر نقشهء ديگرى افتاده و خواستند با « محاصره اقتصادى » كه نتيجهء آن بريدن رگ‌هاى حياتى مسلمانان بود ، از نفوذ و پخش اسلام بكاهند و پايه‌گذار و هواداران آيين خداپرستى را در ميان اين حصار ، خفه سازند .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبنابراين ، سران قريش عهدنامه‌اى به خط « منصور بن عكرمه » و امضاى هيئت عالى قريش نوشتند و در داخل كعبه آويزان و سوگند ياد كردند كه ملت قريش تا دم مرگ طبق مواد زير رفتار كنند :\r\n1 . همه گونه خريدوفروش با هواداران « محمد » تحريم مىشود .\r\n2 . ارتباط و معاشرت با آنان اكيدا ممنوع مىگردد .\r\n3 . كسى حق ازدواج با مسلمانان را ندارد .\r\n4 . در تمام پيشامدها بايد از مخالفان « محمد » طرف‌دارى كرد .\r\nمتن پيمان با مواد ياد شده به امضاى تمام متنفذان « قريش » جز « مطعم بن عدى » رسيد و با شدت هرچه تمام‌تر اجرا شد . يگانه حامى پيامبر ، « ابو طالب » از عموم خويشاوندان ( فرزندان هاشم و مطلب ) دعوتى كرد و يارى پيامبر را بر دوش آنان نهاد و دستور داد كه عموم « فاميل » از محيط « مكّه » به درّه‌اى كه در ميان كوه‌هاى مكّه قرار داشت و به « شعب ابى طالب » معروف بود و داراى خانه‌هاى محقر و سايبان‌هاى مختصرى بود ، منتقل شوند و در آنجا سكنا گزينند و از محيط زندگى مشركان دور باشند . همچنين ، براى جلوگيرى از حمله‌هاى ناگهانى « قريش » در نقاط مرتفع افرادى را براى ديده‌بانى گماشت تا آن‌ها را از هرگونه پيشامد باخبر سازند . « 1 »\r\nاين محاصره سه سال تمام طول كشيد ، فشار و سخت‌گيرى به حد عجيبى رسيد .\r\nنالهء جگرخراش فرزندان « بنى هاشم » به گوش سنگ دلان « مكّه » مىرسيد ، ولى در دلشان چندان تأثير نمىكرد . جوانان و مردان با خوردن يك دانه خرما در شبانه روز زندگى مىكردند . گاهى يك دانه خرما را دونيم مىكردند . در تمام اين سه سال ، فقط در ماه‌هاى حرام - كه امنيت كامل در سرتاسر شبه جزيره حكم فرما بود - بنى هاشم از شعب بيرون آمده و به دادوستد مختصرى اشتغال مىورزيدند ، سپس به داخل دره\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 350 ؛ تاريخ طبرى ، ج 2 ، ص 78 . اين پيمان در شب اول سال هفتم « بعثت » بسته شد .\r\nوقتى « ابو طالب » از پيمان محاصره اقتصادى قريش آگاه شد ، قصيده‌اى سرود كه نخستين بيت آن اين است :\r\n أ لم تعلموا أنّا وجدنا محمدا * نبيّا كموسى خطّ في أوّل الكتب \r\n","page_name":" 342 ","page_number":342},
  {"content":"\r\n\r\nرهسپار مىشدند . پيامبر گرامى نيز ، فقط در همين ماه‌ها توفيق نشر و پخش آيين خود را داشت . عمال سران قريش ، در همين ماه‌ها با آزارشان ، فشار اقتصادى آنان را به گونه‌اى فراهم مىكردند ، زيرا غالبا بر سر بساطها و فروشگاه‌ها حاضر مىشدند و هر موقع مسلمان‌ها مىخواستند چيزى بخرند ، فورا آن را به قيمت گران‌ترى مىخريدند و از اين راه قدرت خريد را از آنان سلب مىكردند .\r\nدر اين ميان ، « ابو لهب » پافشارى بيشترى مىكرد . او در ميان بازار فرياد مىكشيد و مىگفت : مردم ! قيمت اجناس را بالا ببريد تا از پيروان محمد قدرت خريد را و براى تثبيت قيمت ، اجناس را گران‌تر خريدارى مىكرد . از اين رو هميشه عقربهء ارزش در يك افق بالاترى گردش مىكرد .\r\n\r\nوضع رقت‌بار بنى هاشم در شعب\r\nفشار گرسنگى به حدى رسيده بود كه « سعد وقاص » مىگويد : شبى از ميان درّه بيرون آمدم ، در حالى كه نزديك بود تمام قوا را از دست بدهم . ناگهان پوست خشكيدهء شترى را ديدم ، آن را برداشتم و شستم و سوزاندم و كوبيدم ، بعد با آب مختصرى خمير كرده و از اين طريق سه روز به سر بردم .\r\nجاسوسان « قريش » در تمام راه مراقب بودند كه مبادا كسى خواربارى به « شعب ابى طالب » ببرد ، ولى با اين كنترل كامل ، گاه‌بيگاهى ، « حكيم بن حزام » برادرزادهء « خديجه » و « ابو العاص بن ربيع » و « هشام بن عمر » نيمهء شب‌ها مقدارى گندم و خرما بر شترى حمل كرده و تا نزديكى « شعب » مىآوردند . سپس افسار آن را دور گردنش مىپيچيدند و رها مىكردند و گاهى همين مساعدت موجب گرفتارى آنان مىشد .\r\nروزى « ابو جهل » ديد ، « حكيم » مقدارى خواربار بر شترى حمل كرده و راه درّه را پيش گرفته است . وى سخت برآشفت ، و گفت : بايد تو را پيش قريش ببرم و رسوا كنم . كشمكش آن‌ها به طول انجاميد . « ابو البخترى » كه از دشمنان اسلام بود ، عمل « ابو جهل » را تقبيح كرد و گفت وى غذا براى عمهء خود « خديجه » مىبرد ؛ تو حقّ\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nممانعت ندارى ، حتى به اين جمله هم اكتفا نكرد و او را لگدمال كرد .\r\nشدّت عمل « قريش » در اجراى عهدنامه ، ذره‌اى از صبر و بردبارى مسلمانان نكاست . سرانجام ، نالهء جان‌گداز فرزندان و كودكان و وضع رقّت‌بار عموم مسلمانان گروهى را تحت تأثير قرار داد و از امضاى عهدنامه سخت پشيمان شدند و به فكر حل قضيه افتادند .\r\nروزى « هشام بن عمر » پيش زهير بن ابى اميّه - كه نوهء دخترى عبد المطلب بود - رفت و چنين گفت : آيا سزاوار است كه تو غذا بخورى و بهترين لباس‌ها را بپوشى ، اما خويشاوندان تو برهنه و گرسنه به سر ببرند ؟ به خدا سوگند ، هرگاه تو دربارهء خويشاوندان « ابو جهل » چنين تصميمى مىگرفتى و او را براى اجرايش دعوت مىكردى ، هرگز تسليم تو نمىگشت . « زهير » گفت : من يكه و تنها نمىتوانم ، تصميم قريش را بشكنم ، ولى هرگاه كسى مرا همراهى كند ، باشد ، من عهدنامه را پاره مىكنم .\r\n« هشام » گفت : من با تو همراهم . وى گفت : شخص سومى را با ما همراه ساز . وى برخاست و به سراغ « مطعم بن عدى » رفت و گفت : هرگز تصور نمىكنم تو راضى شوى ، دو گروه ( بنى هاشم و بنى عبد المطلب ) از فرزندان « عبد مناف » كه تو نيز افتخار انتساب به آن خانواده را دارى ، جام مرگ بنوشند . گفت : چه كنم از يك فرد كارى ساخته نيست . وى پاسخ داد : دو نفر ديگر هم با تو همراه است و آن دو نفر عبارتند از :\r\nمن و زهير . « مطعم » پاسخ داد كه بايد كسان ديگرى نيز با ما همكارى كنند . از اين نظر ، هشام جريان را به ترتيبى كه با « مطعم » در ميان گذاشته بود ، با « ابى البخترى » و « زمعه » در ميان نهاد و آنان را براى همكارى دعوت كرد و قرار گذاشتند كه همگى بامدادان در مسجد حاضر گردند .\r\nجلسهء قريش ، با شركت زهير و گروهى از هم‌رازان او منعقد گرديد . وى مهر خاموشى را شكست و گفت : امروز ، قريش بايد اين لكّهء ننگين را از دامن خود پاك گرداند . بايد امروز اين نامهء ظالمانه پاره شود ، زيرا وضع جگرخراش فرزندان هاشم همه را ناراحت كرده است .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n« ابو جهل » در آن ميان گفت : اين مطلب هرگز عملى نيست و پيمان « قريش » محترم است . از آن طرف « زمعه » به يارى زهير برخاست و گفت : بايد پاره شود و ما از آغاز راضى نبوديم . از گوشهء ديگر ، عده‌اى نيز كه خود خواهان شكسته شدن اين پيمان بودند ، سخنان زهير را تأييد كردند . ابو جهل احساس كرد كه مطلب جدّى است و قبلا توطئه‌اى شده است و اين گروه در غياب وى تصميم قاطع گرفته‌اند . از اين‌رو ، كوتاه آمد و ساكت نشست . مطعم فورا از فرصت استفاده كرد و به محلّ « صحيفه » ( نامه‌اى كه پيمان در آن نوشته بود ) رفت تا آن را پاره كند ، ديد موريانه ورقه را خورده و فقط از آن كلمهء « باسمك اللّهمّ » - كه قريش نامه‌هاى خود را با آن آغاز مىنمودند - باقى مانده است . « 1 »\r\nابو طالب ، آن روز جريان را از نزديك مىديد و منتظر ختم جريان بود . وى پس از آن‌كه كار يك‌سره گرديد ، جريان را حضور برادرزادهء خود معروض داشت و با تصميم و مشورت ابو طالب ، گروه پناهنده به شعب ، بار ديگر به منازل خود بازگشتند .\r\nبرخى مىنويسند : پيامبر ، ابو طالب و خديجه ، در اين مدت محاصره تمام دارايى خود را از دست داده بودند . ناگهان پيك وحى نازل شد و گزارش داد : موريانه تمام آن پيمان را كه قريش نوشته و مهر كرده بودند خورده است ، جز جملهء نخست آن « باسمك اللّهم » كه بر جاى خود باقى است .\r\nرسول گرامى « ابو طالب » را از اين امر آگاه ساخت و هر دو نفر با گروهى از « شعب » بيرون آمدند و در كنار كعبه نشستند . در اين موقع دور « ابو طالب » را گرفتند و به او گفتند : آيا وقت آن نرسيده است كه خويشاوندى خود را با ما به يادآورى و از حمايت برادرزاده‌ات دست بردارى ؟\r\nابو طالب رو به آنان كرد و گفت : عهدنامه را بياوريد . آنان عهدنامه را آوردند ، در\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 374 و تاريخ طبرى ، ج 2 ، ص 79 .\r\n","page_name":" 345 ","page_number":345},
  {"content":"\r\n\r\nحالى كه مهرها بر آن باقى بود . ابو طالب گفت : آيا اين همان عهدنامه‌اى است كه همگى نوشته‌ايد ؟ گفتند : آرى . گفت : آيا كسى به آن دست زده است ؟ گفتند : نه . گفت :\r\nبرادرزادهء من از طرف پروردگار خويش خبرى دريافت كرده است ؛ اگر سخنش راست باشد از كار خود دست برمىداريد ؟ گفتند : آرى . گفت : اگر سخنش دروغ باشد من نيز او را تحويل شما مىدهم تا او را بكشيد . قريش به تصديق ابو طالب برخاسته و گفتند : از در انصاف وارد شده‌اى . گفت : برادرزادهء من مىگويد كه موريانه ، عهدنامه را خورده است . آن‌گاه مهر عهدنامه را شكستند ، ديدند موريانه همه را ، جز نام خدا خورده است . اين كار نه تنها مايه هدايت آنان نگشت ، بلكه سبب شد كه بر عناد خود بيفزايند و سرانجام بنى هاشم به شعب بازگردند « 1 » و تا مدتى كه محاصره باقى بود و « هشام » آن را نقض نكرده بود ، در آنجا بمانند .\r\nپس از نقض پيمان ، ابو طالب اشعارى در تمجيد اين عمل ( پيمان بىمهرى ) سرود كه همه را ابن هشام آورده است . « 2 »\r\nاين‌ها نمونه‌هايى از واكنش‌هاى ظالمانهء قريش ، در برابر دعوت رسول گرامى بود ؛ البته هرگز نمىتوان به صورت قطعى ادّعا كرد كه اين واكنش‌ها به همين ترتيب صورت گرفته است كه ما در اينجا نگاشته‌ايم ، ولى از مراجعه به تاريخ مىتوان چنين ترتيبى را به دست آورد ، بالاخص كه يادآور شديم مسأله پايان يافتن محاصره اقتصادى در نيمه رجب سال دهم بعثت اتفاق افتاد .\r\nالبته آزار و اذيت قريش و عكس العمل‌هاى آنان ، منحصر به آنچه كه در اينجا يادآور شديم - نيست ، بلكه آنان در برابر اين نهضت عظيم آسمانى ، ترفندهاى ديگرى داشتند كه از جمله براى خرد كردن شخصيت پيامبر او را « ابتر » مىخواندند و عاص بن وائل سهمى هر موقع نام پيامبر به ميان مىآمد فورا مىگفت : از او دست برداريد ، او مردى است عقيم و اگر بميرد ، دعوتش خاموش خواهد شد . در اين موقع\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 19 ؛ الكامل في التاريخ ، ج 2 ، ص 61 و الطبقات ابن سعد ، ج 1 ، ص 208 ، 210 .\r\n( 2 ) . سيره ابن هشام ، ج 1 ، ص 374 - 380 .\r\n","page_name":" 346 ","page_number":346},
  {"content":"\r\n\r\nسوره « الكوثر » نازل شد و گزارش داد كه خدا ، رسول گرامى را از نسل كثيرى برخوردار خواهد كرد . « 1 »\r\n\r\n\r\n","description":"","footnote":"\r\n( 1 ) . فخر رازى در تفسير خود مىنويسد : اين خبر غيبى آنچنان راست و پابرجا بوده و مىباشد كه هم اكنون فرزندان زهرا در همه جهان منتشرند ، با اينكه گروهى از آنان در حادثه‌هاى مختلف كشته و قربانى شده‌اند ؛ مع الوصف فرزندان پيامبر از دخت گرامىاش زهرا ( س ) همه نقاط جهان را فراگرفته است - « مفاتيح الغيب ، ص 30 ، تفسير سوره كوثر » .\r\n","page_name":" 347 ","page_number":347},
  {"content":"\r\n\r\n\r\nمرگ ابو طالب\r\nدر لحظاتى كه فصل ذيل را مىنگارم ، زندان قطيف ، سايه بر سر جوان آزاده و شجاعى انداخته است كه كتابى به نام ابو طالب مؤمن قريش « 1 » درباره اسلام و ايمان و اخلاص ابو طالب نوشته است . وى از مدارك دانشمندان اهل تسنن ، ايمان ابو طالب را اثبات كرده است . مقامات قضايى حجاز ، در جهان آزادى بيان و عقيده ، از او درخواست نموده كه سخن خود را پس بگيرد و از آنجا كه وى نخواسته حقيقتى را كه بر آن عقيده داشت منكر شود به اعدام محكوم شد ، پس از اقدام‌ها و وسايط تخفيفى كه در جرمش قايل شدند ، وى را به حبس ابد محكوم كردند . سرانجام ، اقدامات شديد باعث شد ، تخفيف ديگرى در مجازاتش قايل شوند و او را به هشتاد تازيانه محكوم كنند .\r\n« وى اكنون در زندان در انتظار سرنوشت خود به سر مىبرد ، زيرا يا بايد مردم مسلمان همتى كنند و جدا از مقامات قضايى حجاز بخواهند تا از مجازاتش صرف نظر كرده و مسلمانان را به كشور عربى سعودى « 2 » بدبين نكنند ، يا اين جوان\r\n\r\n\r\n","description":"","footnote":"\r\n( 1 ) . اين كتاب به قطع وزيرى ، در 340 صفحه در بيروت چاپ شد ، و بولس سلامه ، شاعر معروف لبنانى بر آن تقريظ نوشته است .\r\n( 2 ) . سرزمين‌هاى « حجاز » و « نجد » و « تهامه » ، به اسم يك فاميل « سعودى » « نجدى » ثبت شد ، و سرانجام اين سرزمين پهناور به نام مملكت عربى سعودى درآمده است ؛ ببين « انحصار طلبى » تا چه حد .\r\n","page_name":" 348 ","page_number":348},
  {"content":"\r\n\r\nبىگناه و حق‌گو در زير ضربات تازيانه جان سپرد » . « 1 »\r\nمحاصرهء اقتصادى قريش ، با نقشه گروهى از نيك‌انديشان آنان درهم شكست .\r\nپيامبران و هواداران وى پس از سه سال تبعيد و رنج ، از « شعب ابى طالب » بيرون آمده و راه خانه‌هاى خود را پيش گرفتند . خريدوفروش با مسلمانان آزاد گرديد و مىرفت كه وضع مسلمانان سر و سامانى پيدا كند . ناگهان پيامبر گرامى با پيشامد بسيار تلخى روبه‌رو شد . اين مصيبت جان گداز ، اثر ناگوارى در روحيهء مسلمانان بىپناه گذاشت .\r\nاندازهء تأثير اين حادثه در آن لحظهء حساس با هيچ مقياسى قابل سنجش نبود ، زيرا رشد و نموّ يك ايده و فكر در سايه دو عامل است :\r\nآزادى بيان و قدرت دفاعى كه از حملات ناجوان‌مردانه دشمن جلوگيرى كند .\r\nاتفاقا در لحظه‌اى كه مسلمانان از آزادى بيان برخوردار شدند ، عامل دوم را از دست دادند ، يعنى يگانه حامى و مدافع اسلام ، از ميان آنان رخت بربست .\r\nپيامبر گرامى حامى و مدافعى را از دست داد كه از هشت سالگى تا آن روز - كه پنجاه سال از عمرش مىگذشت - حفاظت و حراست او را بر عهده داشت و پروانه‌وار گرد شمع وجودش مىگشت و تا روزى كه « محمد » صاحب درآمدى شد ، هزينهء زندگىاش او را مىپرداخت و او را بر خود و فرزندانش مقدم مىداشت .\r\nوى شخصيتى را از دست داد كه عبد المطلب ( جدّ پيامبر ) او را در آخرين لحظه‌هاى عمرش به وى سپرد و او را با شعر زير مخاطب ساخت :\r\n أوصيك يا عبد مناف بعدي * بموعد بعد أبيه فرد \r\n- اى عبد مناف ( نام ابو طالب عبد مناف بوده و لذا پدرش او را با اين اسم خطاب مىكرد ) « 2 » نگاه‌دارى و حفاظت شخصى را كه مانند پدرش يكتاپرست است ،\r\n\r\n\r\n","description":"","footnote":"\r\n( 1 ) . سرانجام ، اين جوان در پرتو اقدامات علما و مراجع شيعه ، از زندان كشور سعودى آزاد گرديد و چندى پيش كه براى زيارت و اظهار سپاسگزارى به قم آمده بودند ، و در محفلى كه جمعى از دوستان در آنجا گرد آمده بودند با نگارنده نيز ملاقات نمود و نكاتى درباره كتاب ارزشمند او يادآور شد .\r\n( 2 ) . گاهى گفته مىشود كه نام او عمران است ، چنان كه در زيارت‌نامه‌اى كه مستحب است از دور خوانده شود ، پيامبر\r\n","page_name":" 349 ","page_number":349},
  {"content":"\r\n\r\nبر دوش تو مىگذارم .\r\nوى در پاسخ عبد المطلب گفت : پدر جان ، محمد هيچ احتياجى به سفارش ندارد ، زيرا او فرزند من است و فرزند برادرم . « 1 »\r\nشايد لحظه‌اى كه عرق مرگ بر جبين ابو طالب نقش بسته بود ، پيامبر گرامى به ياد حوادث تلخ و شيرين گذشته افتاده و با خود چنين مىگفت :\r\n1 . اين شخصى كه در بستر مرگ افتاده ، همان عموى مهربانى است كه در دوران محاصره در شعب ، شب‌ها مرا از خوابگاهم بلند مىكرد و دستم را مىگرفت و در نقطهء ديگرى وسايل استراحتم را فراهم مىكرد و فرزند دل بندش على را در رخت‌خواب من مىخوابانيد و نظرش اين بود كه هرگاه قريش به طور ناگهانى بريزند و بخواهند مرا در حالت خواب قطعه‌قطعه كنند ، تيرشان به هدف اصابت نكند و فرزند وى ( على ) فداى بقا و زندگى من گردد . حتى شبى كه فرزندش على به او گفت :\r\nبابا جان سرانجام من شبى در همين بستر كشته خواهم شد ، او را با لحن شديدى پاسخ داد :\r\nفرزندم ، بردبارى از نشانه‌هاى خردمندى است ؛ هر زنده‌اى به سوى مرگ خواهد رفت .\r\nمن بردبارى تو را آزموده‌ام ، بلاها سخت دشوار است . تو را فداى زنده ماندن نجيب ، فرزند نجيب ( محمد بن عبد اللّه ) نموده‌ام . « 2 »\r\nعلى عليه السّلام ، وى را با سخنانى شيرين‌تر و نغزتر پاسخ داد و مرگ خود را در راه پيامبر را چنين خطاب مىكنيم : السّلام على عمّك عمران أبي طالب برخى تصور كرده‌اند كه ابو طالب نام اوست نه كنيه او .\r\n\r\n\r\n","description":"","footnote":"\r\n( 1 ) . يا ابت لا توصينّ بمحمّد ؛ فإنّه ابنى و ابن أخي .\r\n( 2 ) .\r\n اصبرنّ يا بنيّ فالصبر أحجى * كلّ حىّ مصيره لشعوب \r\n قد بلوناك و البلاء شديد * لفداء النجيب و ابن النجيب \r\nامير مؤمنان در پاسخ پدر چنين گفت :\r\n أ تأمرني بالصبر في نصر أحمد * و و اللّه ما قلت الذي قلت جارعا \r\n و لكن أحببت أن ترى نصرتي * و تعلم أنّي لم ازل لك طائعا \r\nمناقب ابن شهر آشوب ، ج 1 ، ص 27 و الحجة ، ص 70 .\r\n","page_name":" 350 ","page_number":350},
  {"content":"\r\n\r\nافتخار خود دانست .\r\n2 . اين بدن بىروح ، همان عموى وفادارى است كه در راه من سه سال آواره شد و استراحت را از عموم فاميل سلب نمود و دستور داد همگى با من در ميان دره‌اى به سر ببرند ، و به رياست و سيادت خود پشت پا زد ، يعنى تمام دنيا و هستى خود را از دست داد و مرا گرفت و پيامى سخت و كوبنده براى قريش فرستاده و به آنان آشكارا فهمانيد : هرگز از ياريم دست برنمىدارد و خطاب به آنان چنين گفت :\r\nاى دشمنان محمد تصور نكنيد كه ما از محمد دست برمىداريم ، نه پيوسته او در نزد دور و نزديك ما گرامى است ، بازوان قوى هاشمى او را از هر گزندى مصون مىدارد . « 1 »\r\nمرگ عمو قطعى شد و ناله و شيون از خانهء « ابو طالب » بلند شد . دوست و دشمن دور خانه‌اش را گرفتند تا در مراسم دفنش شركت كنند ، ولى مگر جريان مرگ شخصيتى مانند « ابو طالب » كه رئيس قريش و سيّد قبيله است به اين زودى خاتمه مىيابد ؟\r\n\r\nنمونه‌اى از عواطف ابو طالب\r\nعواطف و مهر افراد به يكديگر بيشتر روى ملاك‌هاى مادى و بر محور مال و جمال دور مىزده كه به فاصلهء كوتاهى ، لهيب سوزان محبت در كانون وجودشان خاموش شده و از بين رفته است .\r\nولى شعله‌هاى عواطفى كه پايهء آن را ، پيوندهاى خويشاوندى يا ايمان و اخلاص به فضل و فضيلت و كمالات روحى و معنوى شخص مورد علاقه تشكيل دهد ، به اين زودى خاموش نمىشود و رشته مهر اين گروه به اين زودى از هم نمىگسلد .\r\n\r\n\r\n","description":"","footnote":"\r\n( 1 ) .\r\n فلا تحسبونا خاذلين محمدا * لذي غربة منّا و لا متقرب \r\n نستمنحه منّا يد هاشمية * و مركبها في الناس أخشن مركب \r\n","page_name":" 351 ","page_number":351},
  {"content":"\r\n\r\nاتفاقا شالودهء مهر و علاقه ابو طالب به « محمد » داراى دو ملاك بود : يعنى هم ايمان به او داشت و او را يك فرد كامل و مظهر تام انسانيت مىدانست و هم برادرزاده‌اش بود و او را به جاى برادر و فرزند ، در كانون دل جاى داده بود .\r\nابو طالب به قدرى به معنويات و پاكى وى اعتقاد داشت كه در موقع خشك‌سالى او را همراه خود به مصلّى مىبرد و خدا را به قرب و مقامش سوگند مىداد و براى مردم بلاديده و دور از رحمت ، باران مىطلبيد و دعايش مستجاب مىشد . بسيارى از تاريخ‌نويسان جريان ذيل را نقل كرده‌اند :\r\nدر يكى از سال‌ها مردم مكّه و حوالى آن ، با خشك‌سالى عجيبى روبه‌رو شدند و زمين و آسمان بركت و رحمت خود را از آن‌ها بازداشت . قريش صف كشان با چشم‌هاى گريان روبه ابو طالب آورده و از وى درخواست كردند كه به مصلّى برود و از مقام ربوبى ، براى مردم باران رحمت بطلبد . ابو طالب ، دست « محمد » خردسال را گرفت و تكيه بر ديوار كعبه كرد ؛ رو به آسمان كرد و گفت :\r\nپروردگار مهربان ، به حقّ اين غلام « 1 » ( در حالى كه با انگشت خود اشاره به رسول خدا مىكرد ) باران رحمتت را بفرست و ما را مشمول كرم بىپايانت بنما .\r\nمورخان همگى بر اين باورند : وى موقعى از خدا باران طلبيد كه آسمان صاف بود و در آن اثرى از ابر نبود ، ولى چيزى نگذشت كه توده‌هاى ابر از اطراف به حركت درآمد و آسمان مكّه و اطراف آن را پوشانيد : غريو رعد و فروغ برق غوغايى برپا كرد .\r\nسيلاب باران ، همه جا را فرا گرفت و نقاط دور و نزديك را سيراب كرد و همه راضى و خوش‌حال شدند . ابو طالب در اين هنگام اشعارى را سرود . « 2 »\r\nابو طالب ، در سخت‌ترين لحظه‌هاى زندگى كه فشار قريش بر تحويل گرفتن پيامبر بيشتر شده بود ، قصيده لاميه خود را سروده و در آن سرگذشت نزول باران به بركت وجود « محمد » را يادآور شده است .\r\n\r\n\r\n","description":"","footnote":"\r\n( 1 ) . غلام در زبان عربى ، به پسر خردسال مىگويند .\r\n( 2 ) . سيره حلبى ، ج 1 ، ص 125 .\r\n","page_name":" 352 ","page_number":352},
  {"content":"\r\n\r\nابن هشام « 1 » 94 بيت از آن قصيده را ياد كرده ، در حالى كه ابن كثير شامى « 2 » 92 بيت از آن را آورده است . اين قصيده از نظر جذبه و كشش ، شيرينى و رسايى بالاتر از معلقات سبع است كه عرب جاهلى به آن افتخار مىكند و آن را بهترين شعر خود مىداند .\r\nجامع ديوان ابو طالب ابو هفان عبدى ، 121 بيت از آن قصيده را يادآور شده است و شايد تمام قصيده همان باشد .\r\nابو طالب در آن قصيده به مسأله باران طلبى اشاره كرده و مىگويد :\r\n و ابيضّ يستسقى الغمام بوجهه * ثمال اليتامى عصمة للأرامل \r\n يلوذ به الهلاك من آل هاشم * فهم عنده في رحمة و فواضل \r\n\r\nتغيير برنامهء مسافرت\r\nهنوز دوازده بهار از عمر « محمد » نگذشته بود كه ابو طالب با كاروان بازرگانى قريش عازم شام شد . لحظه‌اى كه بارها بسته شد و شتران آماده حركت بودند و زنگ حركت نواخته شد ؛ يك مرتبه محمّد ، زمام شتر ابو طالب را به دست گرفت ، در حالى كه اشك در چشمانش حلقه زده بود . گفت : عمو جان ! بايد من هم همراه تو بيايم .\r\nوجود پردهء اشك در ديدهء محمد ، سبب شد كه سيلاب اشك از چشمان ابو طالب سرازير گردد .\r\nابو طالب در چنين موقعيّت حساسى بدون هيچ پيش‌بينى لازم ، تصميم گرفت برادرزادهء خود را همراه ببرد ؛ بااينكه جايى در كاروان برايش در نظر گرفته نشده بود .\r\nبا اين حال ، ابو طالب زحمت مسافرت او را متحمل شد و او را روى شترى كه خود بر آن سوار بود جاى داد و در تمام لحظه‌ها در فكرش بود . در همين مسافرت ، كراماتى\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 286 .\r\n( 2 ) . تاريخ ابن كثير ، ج 3 ، ص 52 - 57 .\r\n","page_name":" 353 ","page_number":353},
  {"content":"\r\n\r\nاز او ديد و اشعارى سرود كه در ديوان ابو طالب ضبط شده است . « 1 »\r\n\r\nدفاع از حريم مقدس عقايد\r\nهيچ نيرويى از نظر پايدارى مانند نيروى ايمان نيست . عامل نيرومند براى پيشرفت انسان در صحنهء زندگى ، همان نيروى ايمان به هدف است كه تمام دردها و رنج‌ها را در خود هضم مىكند و انسان را در راه نيل به آرمان مقدس خود تا لب مرگ مىكشاند .\r\nسرباز مجهز به نيروى ايمان صد در صد پيروز است . سرباز معتقد به اينكه كشتن و كشته شدن در راه عقيده عين سعادت است ، فتح و پيروزى از آن وى مىباشد . سرباز پيش از آن‌كه به سلاح روز مجهز گردد ، بايد قلبش با نيروى اعتقاد و ايمان به هدف لبريز شود و كانون دلش با چراغ عشق به حقيقت روشن گردد ؛ حركات و سكنات و جنگ و صلحش از روى اعتقاد و ايمان و دفاع از عقيده باشد .\r\nافكار و عقايد ، زاييده روح ما است و در حقيقت فكر انسان فرزند خرد او است .\r\nهمانطور كه انسان به فرزند جسمانى خود محبت مىورزد ، همچنين به فكر خود - كه زاييده عقل و روح او است - علاقه‌مند مىباشد ، بلكه علاقهء انسان به عقيدهء خود ، بيش از علاقه او به فرزندان است . از اين‌رو ، در راه دفاع از عقايد تا لب مرگ به پيش مىرود و در حريم مقدس عقيده از همه چيز مىگذرد ؛ در صورتى كه در راه حفظ فرزندان تا اين حد جان‌فشانى نمىكند .\r\nعلاقهء انسان به مال و مقام محدود است ، تا آنجا دنبال آن‌ها مىرود كه مرگ قطعى او را تهديد نكند ، ولى در حريم عقيده تا پاى مرگ مىايستد و مرگ شرافتمندانه را بر\r\n\r\n\r\n","description":"","footnote":"\r\n( 1 ) . ديوان ابو طالب ، ص 33 - 35 ؛ تاريخ ابن عساكر ، ج 1 ، ص 84 ؛ الروض الانف ، ج 1 ، ص 120 . قصيده با اين بيت آغاز مىگردد :\r\n إنّ ابن آمنة النبيّ محمّدا * عندي يفوق منازل الأولاد \r\n","page_name":" 354 ","page_number":354},
  {"content":"\r\n\r\nزندگى در راه عقيده ترجيح مىدهد و حيات حقيقى و زندگى واقعى را در چهرهء مردان مجاهد مىبيند و اين جمله ورد زبانش است :\r\nإنّما الحياة عقيدة و جهاد . « 1 »\r\nنظرى به زندگى « ابو طالب » بيفكنيد ؛ محرّك او در اين راه چه بوده و چه عاملى او را وادار مىكرد تا لب پرتگاه نيستى پيش رود و از جان ، مال ، مقام و قبيله دست بشويد و همه را فداى حضرت محمد صلى اللّه عليه و آله و سلّم بكند . قدر مسلم اين است كه محرّك مادى نداشته و نمىخواسته از برادرزادهء خود استفاده مادى كند و مالى به دست آورد ، زيرا پيامبر آن روز تهى دست بوده و قدرت و ثروتى نداشته است .\r\nمنظور ابو طالب اين نبود كه منصب و مقامى به دست آورد ، زيرا او در اجتماع آن روز مهم‌ترين منصب را در اختيار داشت و رياست مكّه و سرزمين « بطحاء » با او بود ، بلكه منصب و شخصيت ممتاز خود را هم بر اثر دفاع از رسول خدا نزديك بود از دست بدهد ، زيرا دفاع از او مايهء شورش سران قبايل بر ضد او بود و آنان را مصمم مىكرد كه بر عليه خاندان هاشم و ابو طالب قيام كنند .\r\n\r\nتصور باطل\r\nشايد برخى از كوته‌نظران چنين تصور كنند كه علت فداكارى ابو طالب همان رشتهء خويشاوندى بوده است ؛ به عبارت ديگر ، تعصبات قومى او را بر اين كار واداشته و حاضر شده بود بر اثر رشته قومى و تعصبات خانوادگى در راه برادرزاده ، خود را از هستى ساقط كند .\r\nولى اين گمان به قدرى بىاساس است كه با بررسى مختصرى ، پوچى آن روشن مىشود ، زيرا هرگز رشتهء خويشاوندى تا اين حد باعث نمىشود كه انسان\r\n\r\n\r\n","description":"","footnote":"\r\n( 1 ) . البته مقصود عقيده مقدس است كه در آن « خود محورى » در « خدا محورى » هضم گردد و در اين مورد مىگويند :\r\n قف عند رأيك * و اجتهد انّ الحياة عقيدة و جهاد \r\n","page_name":" 355 ","page_number":355},
  {"content":"\r\n\r\nتمام هستى خود را فداى فردى از خويشان خود كند و فرزندش ( على ) را فداى برادرزاده‌اش كند و حتى حاضر شود كه فرزندش را در راه برادرزاده خود قطعه‌قطعه كنند .\r\nتعصبات خويشاوندى ، احيانا انسان را به لب پرتگاه مىكشاند ، ولى معنا ندارد تعصب فاميلى آن هم با اين شدت ، به فرد معيّنى از خويشاوندان مخصوص گردد ؛ در صورتى كه ابو طالب فقط دربارهء فرد معيّنى از خويشان خود ( پيامبر ) تا اين اندازه فداكارى مىكرد و درباره افراد ديگر از فرزندان عبد المطلب و هاشم هرگز اين شدت عمل و فداكارى را انجام نمىداد .\r\n\r\nمحرك واقعى ابو طالب\r\nروى اين اصل ، محرك و انگيزه واقعى ابو طالب امر مادّى و مقامى و تعصب قومى و عشيره‌اى نبود ، بلكه علت جانبازى او امرى معنوى بوده است و فشار و قدرت دشمن ، او را براى همه نوع فداكارى آماده مىكرد و آن امر معنوى ، همان عقيده راسخ وى به محمد صلى اللّه عليه و آله و سلّم بود ، زيرا او را مظهرى كامل براى فضيلت و انسانيت مىدانست و آيين او را بهترين برنامهء سعادت تشخيص داده بود . از آنجا كه وى مردى حقيقت دوست بود ، طبعا از حقيقت دفاع مىكرد .\r\nاز اشعار ابو طالب ، اين معنا به طور روشن استفاده مىشود . وى با صراحت مىگويد : « محمد » پيامبرى مانند موسى و عيسى است . اينك به برخى از اشعار وى كه همگى حاكى از ايمان وى به نبوّت محمد بوده است ، اشاره مىشود :\r\n- شخصيت‌هاى برجسته بدانند كه محمد مانند موسى و عيسى پيامبر است .\r\n- بسان آن‌ها راهنما است و هر فردى از پيامبران به امر پروردگار ، منصب هدايت را اشغال مىكند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n- شما اوصاف او را در كتاب‌هاى آسمانى با كمال درستى مىخوانيد و اين گفتار صحيح است و رجم به غيب نيست . « 1 »\r\nدر قصيدهء ديگرى عقيدهء خود را درباره برادرزادهء خود چنين بيان مىكند :\r\nآيا نمىدانيد كه ما « محمد » را مانند « موسى بن عمران » پيامبرى از پيامبران خدا مىدانيم و سرگذشت او را در كتاب‌هاى پيشينيان مىخوانيم . « 2 »\r\nاشعار گذشته و ده‌ها شعر ديگر او كه در ديوان ابو طالب و لابه‌لاى تاريخ و نوشته‌هاى حديث و تفسير موجود است ؛ گواه زنده بر اين است كه انگيزه او از دفاع ، همان عقيده خالص و اسلام واقعى او بوده و هيچ محركى جز عقيده و ايمان نداشته است .\r\n\r\nشمّه‌اى از فداكارى ابو طالب\r\nسران قريش در خانهء ابو طالب با حضور پيامبر انجمنى تشكيل دادند . سخنانى ميان آنان رد و بدل شد ، سران قريش بدون اينكه نتيجه‌اى از مصاحبه خود بگيرند ، از جاى خود بلند شدند ؛ در حالى كه عقبة بن ابى معيط با صداى بلندى مىگفت : او را به حال خود باقى بگذاريد ؛ پند و نصيحت سودى ندارد و بايد او را ترور كرد و به زندگى وى خاتمه داد . « 3 »\r\nابو طالب از شنيدن اين جمله سخت ناراحت شد ، ولى كارى نمىتوانست بكند ،\r\n\r\n\r\n","description":"","footnote":"\r\n( 1 ) .\r\n ليعلم خيار الناس أنّ محمّدا * نبي كموسى و المسيح بن مريم \r\n أتانا بهدى مثل ما أتيا به * فكل بأمر اللّه يهدي و يعصم \r\n و إنّكم تتلونه في كتابكم * بصدق حديث لا حديث المرجم \r\n« مجمع البيان ، ج 7 ، ص 37 و الحجة ، ص 56 - 57 » .\r\n( 2 ) .\r\n أ لم تعلموا إنّا وجدنا محمّدا * رسولا كموسى خطّ في أوّل الكتب \r\nمجمع البيان ، ج 7 ، ص 36 و ابن هشام نيز در سيرهء خود ج 1 ، ص 352 - 353 پانزده بيت از اين قصيده را نقل كرده است .\r\n( 3 ) . لا نعود إليه أبدا و ما خير من أن نقتال محمّدا .\r\n","page_name":" 357 ","page_number":357},
  {"content":"\r\n\r\nآنان به عنوان مهمان وارد خانه‌اش شده بودند . اتفاقا رسول گرامى همان روز از خانه بيرون رفت و ديگر به خانه برنگشت . طرف مغرب عموهاى آن حضرت به خانه وى سر زدند ، اثرى از او نديدند . ناگهان ابو طالب ، متوجه گفتار قبلى « عقبه » گرديد و با خود گفت : حتما برادرزاده‌ام را ترور كرده‌اند و به زندگىاش خاتمه داده‌اند .\r\nبا خود فكر كرد كه كار از كار گذشته ، بايد انتقام محمد را از فرعون‌هاى مكّه بگيرد .\r\nتمام فرزندان هاشم و عبد المطلب را به خانهء خود دعوت كرد و دستور داد كه هر كدام ، سلاح برنده‌اى را زير لباس‌هاى خود پنهان كنند و دسته جمعى وارد مسجد الحرام گردند ؛ هر يك از آن‌ها در كنار يكى از سران قريش بنشينند و هر موقع صداى ابو طالب بلند شد و گفت : « يا معشر قريش أبغي محمّدا ؛ اى سران قريش محمد را از شما مىخواهم . » فورا از جاى خود برخيزند و هر كس ، شخصى را كه در كنارش نشسته است ترور كند ، تا بدين وسيله جملگى به قتل برسند .\r\nابو طالب عازم رفتن بود كه ناگهان « زيد بن حارثه » وارد خانه شد و آمادگى آنان را ديد . متعجب شد و گفت : هيچ گزندى به پيامبر نرسيده و حضرتش در خانه يكى از مسلمانان مشغول تبليغ است . اين را گفت و بىدرنگ دنبال پيامبر دويد و حضرت را از تصميم خطرناك ابو طالب آگاه ساخت . پيامبر نيز برق‌آسا ، خود را به خانه رساند .\r\nچشم ابو طالب به قيافهء جذاب و نمكين برادرزاده افتاد ؛ در حالى كه اشك شوق از گوشهء چشمانش سرازير بود ، رو به وى كرد ، گفت : « أين كنت يا ابن أخي أكنت في خير ؛ برادرزاده‌ام كجا بودى ، در اين مدت شاد و خرم و دور از گزند بودى ؟ » پيامبر جواب عمو را داد و گفت : از كسى آزارى به وى نرسيده است .\r\n« ابو طالب » تمام آن شب در فكر بود ، با خود مىانديشيد و مىگفت : امروز برادرزاده‌ام مورد هدف دشمن قرار نگرفت ، ولى قريش تا او را نكشند آرام نخواهند گرفت . صلاح در اين ديد كه فردا ، پس از آفتاب موقع گرمى انجمن‌هاى قريش ، با جوانان هاشم و عبد المطلب وارد مسجد شود و آن‌ها را از تصميم ديروز خود آگاه\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسازد ؛ شايد رعبى در دلشان بيفتد و بعدها نقشهء كشتن محمد را نكشند . آفتاب مقدارى بالا آمد ، وقت آن شد كه قريش از خانه‌ها به سوى محافل خود روانه شوند ، هنوز مشغول سخن نشده بودند كه ابو طالب از دور پيدا شد و ديدند جوانان دلاورى به دنبالش مىآيند . همه دست و پاى خود را جمع كرده و منتظر بودند كه ابو طالب چه مىخواهد بگويد و با اين دسته براى چه منظورى وارد مسجد الحرام شده است .\r\nابو طالب در برابر محفل آنان ايستاد و گفت : ديروز محمد ، ساعاتى از ديده ما غايب گرديد . من تصور كردم كه شما در پى گفتار « عقبه » او را به قتل رسانيده‌ايد ؛ از اين رو تصميم گرفته بودم با همين جوانان وارد مسجد الحرام شوم و به هر يك دستور داده بودم در كنار يكى از شما بنشيند و هر موقع صداى من بلند شد ، همگى بىدرنگ از جاى برخيزند و با حربه‌هاى پنهانى خود ، خون‌هاى شما را بريزند . خوش‌بختانه محمد را زنده يافتم و او را از گزند شما مصون ديدم . سپس به جوانان دلاور خود دستور داد كه سلاح‌هاى پنهانى خود را بيرون آوردند و گفتار خود را با اين جمله پايان داد :\r\nبه خدا قسم اگر او را مىكشتيد ، كسى از شما را زنده نمىگذاشتم و تا آخرين نيرو با شما مىجنگيدم و . . . « 1 »\r\nابو طالب 42 سال پيامبر را يارى كرد و بالاخص در ده سال اخير زندگانى او كه مصادف با بعثت و دعوت آن حضرت بود ، جانبازى و فداكارى بيش از حدى از خود نشان داد . يگانه عاملى كه او را تا اين حد استوار ساخته بود ، همان نيروى ايمان و عقيده خالص او به ساحت مقدس پيامبر اسلام بود و اگر فداكاريهاى فرزند عزيزش على را به خدمات پدر ضميمه كنيد ، حقيقت اشعار زير كه ابن ابى الحديد در اين باره سروده است ، برايتان روشن شود .\r\n- هرگاه ابو طالب و فرزند او نبود ، هرگز دين قد راست نمىكرد .\r\n\r\n\r\n","description":"","footnote":"\r\n( 1 ) . و اللّه لو قتلتموه ما ابقيت منكم أحدا حتّى نتفانى نحن و أنتم - « الطبقات كبرى ، ج 1 ، ص 202 - 203 ؛ طرائف ، ص 85 و الحجة ، ص 61 » .\r\n","page_name":" 359 ","page_number":359},
  {"content":"\r\n\r\n- وى را در مكّه پناه داد و حمايت كرد و فرزندش در « يثرب » در گرداب‌هاى مرگ فرو رفت . « 1 »\r\n\r\nبحثى كه ريشه سياسى دارد\r\nبىشك هرگاه يك دهم گواه‌هايى را كه بر ايمان و اسلام « ابو طالب » داريم ، دربارهء فرد ديگرى دور از گود سياست و كينه و بغض داشتيم ؛ همگى از سنى و شيعه ، بالاتفاق اسلام و ايمانش را تصديق مىكرديم ، ولى چطور شده كه با بودن ده‌ها گواه محكم بر ايمان وى ، باز گروهى او را تكفير كرده و حكم به كفرش كرده‌اند : حتى بعضى گفته‌اند كه برخى از آيات كه مشعر بر عذاب است ، در حق وى نازل گرديده است و گروهى در اين باره توقف نموده‌اند . عدهء انگشت شمارى از دانشمندان سنى نيز به اسلام و ايمانش حكم كرده‌اند . از آن جمله است : « زينى دحلان » مفتى مكّه ، متوفاى سال ( 1304 ) و . . . ولى بايد انصاف داد كه هدف از طرح اين مسأله ، جز طعن فرزندان ابو طالب و بالاخص امير مؤمنان چيز ديگرى نيست .\r\nبرخى از نويسندگان سنى ، براى اينكه بهتر بتوانند ابو طالب را تكفير كنند ؛ دامنهء بحث را به پدران پيامبر كشانيده و پدر و مادر آن حضرت را نيز غير مؤمن قلمداد كرده‌اند .\r\nما فعلا كارى به اين نداريم كه تكفير پدر و مادر پيامبر با اتفاق اماميه ، زيديه و گروهى از دانشمندان محقق سنى مخالف است ، ولى سخن دربارهء كسانى است كه به آسانى قلم برداشته و يگانه حامى و مدافع رسول خدا را به كفر متهم كرده‌اند .\r\n\r\n\r\n","description":"","footnote":"\r\n( 1 ) .\r\n و لو لا أبو طالب و ابنه * لما مثل الدين شخصا و قاما \r\n فذاك به مكه آوى و حامى * و هذا بيثرب جس الحماما \r\nشرح نهج البلاغه ، ج 14 ، ص 84 مىنويسد : يك نفر از علماى شيعه كتابى دربارهء ايمان ابو طالب نوشته بود و آن را پيش من آورد كه من تقريظى بر آن بنويسم . من به جاى تقريظ اين اشعار را كه شماره آن‌ها به هفت مىرسد بر پشت آن كتاب نوشتم .\r\n","page_name":" 360 ","page_number":360},
  {"content":"\r\n\r\n\r\nدلايل ايمان ابو طالب\r\nطرز تفكر و عقيده هر شخص را از سه راه مىتوان به دست آورد :\r\n1 . بررسى آثار علمى و ادبى كه از او به يادگار مانده است .\r\n2 . طرز رفتار و كردار او در ميان جامعه .\r\n3 . عقيدهء دوستان و نزديكان بىغرض او در حقّ وى .\r\nاشعار و سروده‌هاى ابو طالب ، كاملا گواهى بر ايمان و اخلاص وى مىدهد .\r\nهمچنين ، خدمات ارزش‌مند او در ده سال آخر عمرش ، گواه محكمى بر ايمان فوق العاده او است . عقيدهء نزديكان بىغرض وى نيز اين است كه او فردى مسلمان و با ايمان بوده است و هرگز كسى از دوستان و اقوام وى در حقش جز تصديق اخلاص و ايمانش چيز ديگرى نگفته است .\r\n\r\nذخاير علمى و ادبى ابو طالب\r\nما از ميان قصايد طولانى وى ، قطعاتى چند انتخاب كرده و در اينجا براى روشن شدن مطلب مىآوريم :\r\n ليعلم خيار الناس أنّ محمّدا * نبي كموسى و المسيح بن مريم \r\n أتانا بهدى مثل ما أتيا به * فكلّ بأمر اللّه يهدي و يعصم \r\n« 1 » - اشخاص شريف و فهميده بدانند كه محمد بسان موسى و مسيح پيامبر است .\r\n- همان نور آسمانى را كه آن دو نفر در اختيار داشتند ، او نيز دارد و تمام پيامبران به فرمان خداوند ، مردم را راهنمايى و از گناه بازمىدارند .\r\n تمنّيتم أن تقتلوه و إنّما * أمانيّكم هذى كأحلام نائم \r\n نبي أتاه الوحي من عند ربّه * و من قال لا يقرع بها سنّ نادم \r\n« 2 »\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 37 ؛ الحجة ، ص 57 و مستدرك حاكم ، ج 2 ، ص 623 .\r\n( 2 ) . ديوان ابو طالب ، ص 32 و سيرهء ابن هشام ، ج 1 ، ص 373 .\r\n","page_name":" 361 ","page_number":361},
  {"content":"\r\n\r\n- سران قريش ! تصور كرده‌ايد كه مىتوانيد بر او دست بيابيد ؛ در صورتى كه آرزويى را در سر مىپرورانيد كه كمتر از خواب‌هاى آشفته نيست .\r\n- او پيامبر است ، وحى از جانب خدا بر وى نازل مىگردد و كسى كه بگويد : نه ، انگشت پشيمانى به دندان خواهد گرفت .\r\n أ لم تعلموا أنّا وجدنا محمدا * رسولا كموسى خطّ في أوّل الكتب \r\n و أنّ عليه في العباد محبّة * و لا حيف فيمن خصه اللّه بالحبّ \r\n« 1 » - قريش ! آيا نمىدانيد كه ما او ( محمّد ) را مانند موسى پيامبر يافته‌ايم و نام و نشان او در كتاب‌هاى آسمانى قيد گرديده است .\r\n- و بندگان خدا محبت مخصوصى به وى دارند و نبايد درباره كسى كه خدا محبت او را در دل‌هايى به وديعت گذاشته ، ستم كرد .\r\n و اللّه لن يصلوا إليك بجمعهم * حتى أوسد في التراب دفينا \r\n فاصدع بأمرك ما عليك غضاضة * و ابشر بذاك و قرّ منك عيونا \r\n و دعوتني و علمت أنّك ناصحي * و لقد دعوت و كنت ثم أمينا \r\n و لقد علمت أنّ دين محمد ص * من خير أديان البريّة دينا \r\n« 2 » - برادرزاده‌ام ! هرگز قريش به تو دست نخواهند يافت و تا آن روزى كه لحد را بستر كنم و در ميان خاك بخوابم ، دست از يارى تو برنخواهم داشت .\r\n- به آنچه مأمورى آشكار كن ، از هيچ چيز مترس و بشارت ده و چشمانى را روشن ساز .\r\n- مرا به آيين خود خواندى و مىدانم تو پند دهندهء منى ، و در دعوت خود امين و درست كارى ، حقا كه كيش « محمد » از بهترين آيين‌ها است .\r\n أو تؤمنوا بكتاب منزل عجب * على نبي كموسى أو كذي النون \r\n- يا اينكه ايمان ، به قرآن سراپا شگفتى بياوريد كه بر پيامبرى مانند موسى و يونس نازل شده است . « 3 »\r\n\r\n\r\n","description":"","footnote":"\r\n( 1 ) . ديوان ابو طالب ، ص 32 و سيرهء ابن هشام ، ج 1 ، ص 373 .\r\n( 2 ) . تاريخ ابن كثير ، ج 2 ، ص 42 .\r\n( 3 ) . ابن ابى الحديد ، ج 14 ، ص 74 و ديوان ابو طالب ، ص 173 .\r\n","page_name":" 362 ","page_number":362},
  {"content":"\r\n\r\nهر يك از اين قطعات ، قسمت كوچكى از قصايد مفصل و سراپا نغز ابو طالب است كه ما به عنوان گواه ، برجسته‌هاى آن‌ها را كه صريحا بيان‌گر ايمان وى به كيش برادرزاده‌اش است ، انتخاب كرديم .\r\nخلاصه سخن : هر يك از اين اشعار در اثبات ايمان و اخلاص گويندهء آن‌ها كافى است و اگر گويندهء اين ابيات يك فرد خارج از محيط اغراض و تعصبات بود ، همگى بالاتفاق به ايمان و اسلام سرايندهء آن حكم مىكرديم ، ولى از آنجا كه سازندهء آن‌ها « ابو طالب » است و دستگاه تبليغاتى سازمان‌هاى سياسى اموى و عباسى پيوسته بر ضد آل ابو طالب كار مىكرد ؛ از اين نظر گروهى نخواسته‌اند چنين فضيلت و مزيّتى را براى ابو طالب اثبات كنند .\r\nاز طرفى وى ، پدر على است كه دستگاه‌هاى تبليغى خلفا بر ضد وى پيوسته تبليغ مىكردند ، زيرا اسلام و ايمان پدرش ، فضيلت بارزى دربارهء وى حساب مىشد ؛ در حالى كه كفر و شرك پدران خلفا موجب كسر شأن آنان بود .\r\nبه هر حال ، على رغم تمام اين سروده‌ها و گفتارها و كردارهاى صادقانه ، گروهى به تكفير وى برخاسته و حتى به آن اكتفا نكرده ادعا كرده‌اند كه آياتى دربارهء ابو طالب - كه حاكى از كفر او است - نازل شده است .\r\n\r\nراه دوم براى اثبات ايمان او\r\nراه دوم ، طرز رفتار او با پيامبر و نحوهء فداكارى و دفاعش از ساحت اقدس پيامبر است و هر كدام از آن خدمات مىتواند ، آئينهء فكر و روشن‌گر روحياتش باشد ، زيرا :\r\nابو طالب شخصيتى است كه راضى نشد ، برادرزاده‌اش دل شكسته شود و على رغم تمام موانع و نبود امكانات ، او را همراه خود به شام برد .\r\nپايهء اعتقاد او به فرزند برادر ، تا آن حد است كه او را همراه خود به مصلّى برده و خدا را به مقام او قسم داد و باران رحمت طلبيد .\r\nوى در راه حفظ پيامبر از پاى ننشست و سه سال آوارگى و زندگى در شكاف كوه و\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاعماق درّه را بر رياست و سيادت مكّه ترجيح داد تا آنجا كه اين آوارگى او را فرسوده ساخت و مزاج خود را از دست داد و چند روز پس از نقض محاصره اقتصادى كه به خانه و زندگى برگشت ، از دنيا رفت .\r\nايمان او به رسول خدا به قدرى محكم بود كه رضايت داشت تمام فرزندان عزيزش كشته شوند ، ولى او زنده بماند . على را در رخت‌خواب وى مىخوابانيد تا اگر سوءقصدى در كار باشد متوجه وى نباشد . بالاتر از آن ، روزى حاضر شد ، تمام سران قريش به عنوان انتقام كشته شوند و طبعا تمام قبيله بنى هاشم نيز كشته مىشدند .\r\n\r\nوصيّت ابو طالب هنگام مرگ\r\nابو طالب هنگام مرگ به فرزندان خود چنين گفت : من « محمد » را به شما توصيه مىكنم ، زيرا او امين قريش و راست‌گوى عرب و حايز تمام كمالات است ، آيينى آورده كه دل‌ها بدان ايمان دارد ، اما زبان‌ها از ترس شماتت به انكار آن برخاسته است .\r\nمن اكنون مىبينم كه افتادگان و ضعيفان عرب به حمايت او برخاسته و به او ايمان آورده‌اند و محمد به كمك آنان بر شكستن صفوف قريش قيام كرده است . سران قريش را خوار ، خانه‌هاى آنان را ويران و بىپناهان آن‌ها را قوى و نيرومند كرده است .\r\nسپس گفتار خود را با جمله‌هاى زير پايان داد :\r\nاى خويشاوندان من ، از دوستان و حاميان حزب او ( اسلام ) گرديد . هر كس از وى پيروى كند ، سعادتمند مىگردد ، هرگاه اجلم مهلت مىداد ، من از او حوادث و مكاره روزگار را دفع مىكردم . « 1 »\r\nبىشك وى در اين آرزو راست‌گو بوده ، زيرا خدمات و جان‌فشانىهاى ده سالهء وى ، گواه صدق گفتارش است . چنان كه گواه صدق ، وعده‌اى است كه وى در آغاز\r\n\r\n\r\n","description":"","footnote":"\r\n( 1 ) . كونوا له ولاة و لحزبه حماة ، و اللّه لا يسلك أحد سبيله إلّا رشد ، و لا يأخذ رشد ، و لا يأخذ أحد بهداه إلّا سعد ، و لو كان لنفسي مدة و في أجلي تأخير لكففت عنه الهزاهز ، و لدافعت عنه الدوافع « سيره حلبى ، ج 1 ، ص 351 - 352 و تاريخ الخميس ، ج 1 ، ص 339 » .\r\n","page_name":" 364 ","page_number":364},
  {"content":"\r\n\r\nبعثت به محمد صلى اللّه عليه و آله و سلّم داد ، زيرا روزى كه پيامبر تمام اعمام و خويشاوندان خود را دور خود جمع كرد و آيين اسلام را به آنان عرضه داشت ، ابو طالب به وى چنين گفت :\r\nبرادرزاده‌ام قيام كن ، تو والامقامى ، حزب تو از گرامىترين حزب‌هاست ، تو فرزند مرد بزرگى هستى ، هرگاه زبانى تو را آزار دهد ، زبان‌هاى تيزى به دفاع تو برمىخيزد و شمشيرهاى برنده‌اى آن‌ها را مىربايد . به خدا سوگند ! اعراب مانند خضوع كودك به مادرش ، در پيشگاه تو فروتن خواهند شد . « 1 »\r\n\r\nآخرين راه\r\nايمان و اخلاص ابو طالب را بايد از نزديكان بىغرض وى پرسيد ، زيرا اهل خانه به درون خانه و آنچه در آن مىگذرد داناترند . « 2 »\r\n1 . وقتى على خبر مرگ ابو طالب را به پيامبر داد ؛ وى سخت گريست و به على دستور غسل و كفن و دفن صادر كرد و از خدا برايش طلب مغفرت نمود . « 3 »\r\n2 . در محضر امام چهارم ، سخن از ايمان ابو طالب به ميان آمد . وى فرمود :\r\nدر شگفتم كه چرا مردم در اخلاص او ترديد دارند ؛ در صورتى كه ، هيچ زن مسلمانى نبايد بعد از گزينش اسلام در حبالهء شوهر كافر خود بماند و فاطمه بنت اسد ، از سابقات در اسلام و از آن زنانى است كه خيلى جلوتر به پيامبر ايمان آورد و همين زن مسلمان در نكاح ابو طالب بود تا روزى كه وى از دنيا رفت .\r\n3 . امام سجاد عليه السّلام مىفرمايد : ايمان ابو طالب بر ايمان بسيارى از مردم ترجيح دارد و امير مؤمنان دستور مىداد از طرف وى حج به جا آورند . « 4 »\r\n\r\n\r\n","description":"","footnote":"\r\n( 1 ) . اخرج ابن أخي فإنّك الرفيع كعبا ، و المنيع حزبا و الأعلى أبا ، و اللّه لا يسلقك لسان إلّا سلقته ألسن حداد ، و اجتذبته سيوف حداد ، و اللّه لتذلّنّ لك العرب ذلّ البهم لحاضنها « سيد ابن طاوس ، الطرائف ، ص 85 ، نقل از كتاب غاية السئول فى مناقب آل الرسول » ابراهيم بن على دينورى » .\r\n( 2 ) . اهل البيت أدرى بما في البيت .\r\n( 3 ) . ابن ابى الحديد ، شرح نهج البلاغه ، ج 14 ، ص 76 .\r\n( 4 ) . همان ، ص 69 .\r\n","page_name":" 365 ","page_number":365},
  {"content":"\r\n\r\n4 . امام صادق فرمود : حضرت ابو طالب بسان اصحاب كهف است ، در دل ايمان داشتند و تظاهر به شرك مىكردند ؛ از اين رو ، دو بار مأجور خواهند بود . « 1 »\r\n\r\nنظر دانشمندان شيعه\r\nعلماى اماميه و زيديه به پيروى از اهل بيت همگى اتفاق دارند كه ابو طالب يكى از افراد برجسته اسلام بوده و روزى كه جان از بدنش خارج شد ، دلى مالامال از ايمان و اخلاص به اسلام و مسلمانان داشت و در اين باره كتاب‌ها و رساله‌هاى زيادى نوشته‌اند . از اعصار گذشته تاكنون هيجده كتاب در مورد ايمان ابو طالب به رشتهء تحرير درآمده است . « 2 »\r\n\r\n\r\n","description":"","footnote":"\r\n( 1 ) . أسرّوا الإيمان و اظهروا الشّرك فاتاهم اللّه أجرهم مرّتين « اصول كافى ، ص 244 » .\r\n( 2 ) . براى آگاهى بيشتر ، ر . ك : الغدير ، ج 7 ، ص 402 - 404 .\r\n","page_name":" 366 ","page_number":366},
  {"content":"\r\n\r\n\r\nمعراج\r\n\r\nاز نظر قرآن و حديث و تاريخ\r\nتاريكى شب افق را فراگرفته بود و خاموشى در تمام نقاط حكم مىكرد . هنگام آن رسيده بود كه جانداران در خوابگاه‌هاى خود به استراحت بپردازند و براى مدت محدودى ، چشم از مظاهر طبيعت بپوشند و براى فعاليّت روزانهء خود تجديد قوا كنند .\r\nپيامبر بزرگ اسلام نيز از اين ناموس طبيعى مستثنى نبود . او مىخواست پس از اداى فريضه به استراحت بپردازد ، ولى يك مرتبه صداى آشنايى به گوشش رسيد ، آن صدا از « جبرئيل » امين وحى بود كه به او گفت : امشب سفر دور و درازى در پيش دارى و من نيز با تو همراهم تا نقاط مختلف گيتى را با مركب فضاپيمايى به نام « براق » بپيماييد .\r\nپيامبر گرامى سفر با شكوه خود را از خانهء خواهرش « امّ هانى » آغاز كرد و با همان مركب به سوى « بيت المقدس » واقع در كشور اردن كه آن را « مسجد اقصى » نيز مىنامند ، روانه شد و در مدت بسيار كوتاهى در آن نقطه پايين آمد و از نقاط مختلف مسجد و « بيت اللحم » كه زادگاه حضرت مسيح است و منازل انبيا و آثار و جايگاهشان ديدن كرد و در برخى از منازل دو ركعت نماز گزارد .\r\nسپس قسمت دوم از برنامهء خود را آغاز فرمود از همان نقطه به سوى آسمان‌ها\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nپرواز كرد ؛ ستارگان و نظام جهان بالا را ديد و با ارواح پيامبران و فرشتگان آسمانى سخن گفت و از مراكز رحمت و عذاب ( بهشت و دوزخ ) بازديدى كرد ؛ درجات بهشتيان و اشباح دوزخيان را « 1 » از نزديك ديد و در نتيجه از رموز هستى و اسرار جهان آفرينش و وسعت عالم خلقت و آثار قدرت بىپايان خدا كاملا آگاه شد . سپس به سير خود ادامه داد و به « سدرة المنتهى » « 2 » رسيد و آن را سراپا پوشيده از شكوه و جلال و عظمت ديد . در اين هنگام برنامه وى پايان يافت . وى مأمور شد از همان راهى برگردد كه پرواز كرده بود . در مراجعت نيز در « بيت المقدس » فرود آمد و راه مكّه و وطن خود را پيش گرفت و در بين راه به كاروان بازرگانى قريش برخورد ، در حالى كه آنان شترى را گم كرده بودند و به دنبال آن مىگشتند و از آبى كه در ميان ظرف آن‌ها بود قدرى خورده و باقىماندهء آن را به روى زمين ريخت و بنا به روايتى سرپوشى روى آن گذاشت و از مركب فضاپيماى خود در خانه « امّ هانى » پيش از طلوع فجر پايين آمد و براى اولين بار ، راز خود را به وى گفت و در روز همان شب ، در مجامع و محافل قريش پرده از راز خود برداشت . داستان معراج و سير شگفت‌انگيز او كه در فكر قريش امر ممتنع و محالى بود ، در تمام مراكز منتشر شد و سران « قريش » را بيش از همه عصبانى كرد .\r\nقريش به عادت ديرينهء خود به تكذيب او برخاستند و گفتند : در مكّه كسانى هستند كه « بيت المقدس » را ديده‌اند ؛ اگر راست مىگويى ، كيفيت ساختمان آنجا را تشريح كن . پيامبر نه تنها خصوصيات ساختمان بيت المقدس را تشريح كرد ، بلكه حوادثى را كه در ميان مكّه و بيت المقدس رخ داده بود ، بازگو نمود و گفت : در ميان راه به كاروان فلان قبيله برخورد نمودم و شترى از آن‌ها گم شده بود و در ميان اثاثيهء آنان ظرفى پر از آب بود و من از آن نوشيدم و سپس آن را پوشانيدم « 3 » و در نقطه‌اى به\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 395 .\r\n( 2 ) . براى توضيح معناى « سدرة المنتهى » به تفاسير مراجعه شود .\r\n( 3 ) . بنا به نقل برخى : باقيماندهء آن را ريختم ممكن است نقل بر اثر تعدد عمل شود .\r\n","page_name":" 368 ","page_number":368},
  {"content":"\r\n\r\nگروهى برخوردم كه شترى از آن‌ها رميده و دست آن شكسته بود . قريش گفتند : از كاروان قريش خبر ده ، گفت آن‌ها را در « تنعيم » ( ابتداى حرم است ) ديدم و شتر خاكسترى رنگى در پيشاپيش آنان حركت مىكرد و كجاوه‌اى روى آن بود و اكنون وارد شهر مكّه مىشوند ، قريش از اين خبرهاى قطعى سخت عصبانى شدند و گفتند :\r\nاكنون صدق و كذب گفتارش براى ما معلوم مىشود . چيزى نگذشت ، طلايع كاروان وارد شهر شد و « ابو سفيان » و مسافران جزئيات گزارش‌هاى آن حضرت را تصديق كردند .\r\nآنچه گفته شد ، اجمال و اختصارى از كتاب‌هاى تفسير و حديث است . « 1 »\r\n\r\nآيا معراج ريشهء قرآنى دارد ؟\r\nجريان معراج و سير آن حضرت در عوالم وجود ، در دو سوره به طور آشكار بيان شده است و در سوره‌هاى ديگر نيز اشاراتى به آن است . ما فقط به طور اجمال به آياتى اشاره مىكنيم كه آشكارا متعرض معراج است .\r\nخداوند ، در سورهء « اسراء » چنين فرموده است :\r\nمنزه خدايى است كه شبانگاه بنده خويش را از مسجد الحرام تا مسجد « اقصى » كه اطراف آن را بركت داده است ، سير داد تا آيت‌هاى خويش را به او نشان دهد و خدا شنوا و بينا است . « 2 »\r\nاز ظاهر آيه مطالب زير استفاده مىشود :\r\n1 . براى اينكه بدانيم كه پيامبر گرامى اين عوالم را با نيروى بشرى طى نكرده ، بلكه در پرتو قدرت غيبى چنين كارى را در مدت كمى انجام داده است ، سخن خود را با لفظ « سبحان الّذى » كه اشاره به تنزيه خدا از هر نقص و عجز است آغاز نموده و\r\n\r\n\r\n","description":"","footnote":"\r\n( 1 ) . براى تفصيل بيشتر ، ر . ك : بحار الانوار ، بحث معراج .\r\n( 2 ) .   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا إِنَّهُ هُوَ السَّمِيعُ الْبَصِيرُ  \r\n","page_name":" 369 ","page_number":369},
  {"content":"\r\n\r\nحتى به آن نيز اكتفا نكرده و آشكارا خود را عامل سير معرفى كرده و فرموده است : « أسرى ؛ خدا سير داد . » اين عنايت براى اين است كه مردم تصور نكنند كه اين سير روى قوانين طبيعى و دستگاه‌هاى معمولى انجام گرفته تا به انكار آن برخيزند ، بلكه اين سفر به اتكاى قدرت الهى و عنايت مخصوص ربوبى صورت پذيرفته است .\r\n2 . اين سفر شبانگاه صورت گرفته است و اين مطلب علاوه بر لفظ « ليلا » از كلمه « أسرى » نيز استفاده مىشود ، زيرا عرب لفظ مزبور را در « شب روى » به كار مىبرد .\r\n3 . با اينكه ابتداى اين سفر از خانهء « أمّ هانى » دختر ابو طالب بود ؛ خدا آغاز آن را « مسجد الحرام » معرفى فرموده است . شايد بدين دليل است كه عرب ، همهء مكّه را حرم خدا مىخواند . از اين‌رو ، تمام آن نقاط حكم مسجد و حرم خدا را داشته است .\r\nبنابراين ، صحيح است كه بفرمايد : « أسرى من المسجد الحرام ؛ از مسجد الحرام سير داد . » و بنا به برخى از روايات آغاز سير از مسجد الحرام بوده است .\r\nاين آيه اگر چه مبدأ سير را مسجد الحرام و پايان آن را « مسجد الاقصى » معرفى مىكند ، ولى هرگز منافاتى ندارد كه پيامبر علاوه بر اين ، سير ديگرى به سوى عالم بالا داشته باشد ، زيرا اين آيه فقط اين قسمت از مسافرت را بيان نموده و قسمت ديگر از برنامهء سفر را ، آيات سورهء « و النجم » متعرض است .\r\n4 . پيامبر گرامى با بدن و روح سير نموده است نه فقط با روح و گواه آن لفظ « بعبده » است كه در « بدن با روح » به كار مىرود و هرگاه معراج وى تنها به صورت روحانى بود ، لازم بود بفرمايد : « بروحه » .\r\n5 . غرض از اين سير با شكوه ، شناساندن مراتب وجود و نشان دادن جهان بزرگ هستى بوده است .\r\nسورهء ديگرى كه نيز آشكارا جريان معراج را بيان نموده سورهء « و النجم » است .\r\nوقتى پيامبر به قريش فرمود كه من فرشته وحى را هنگام آوردن اولين وحى ، با قيافه واقعى خود ديده‌ام ؛ قريش در اين باره با او به مجادله برخاسته بودند . قرآن در پاسخ\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nانكار اين‌ها چنين مىفرمايد :\r\nچرا با پيامبر دربارهء ديدن جبرئيل مجادله مىكنيد ؛ او يك بار ديگر نيز فرشته را نزديك « سدرة المنتهى » در مجاورت بهشت ديده كه اقامتگاه نيكان است آن دم كه « سدرة المنتهى » را آثار شكوه فراگرفته بود ، ديده است . او نه خطا رفت و نه منحرف شد و مقدارى از آيت‌هاى بزرگ پروردگار خود را ديد . « 1 »\r\n\r\nروايات معراج\r\nمفسران و محدثان در خصوص « معراج » و مشاهدات آن حضرت سخنان زيادى نقل كرده‌اند كه همهء آن‌ها قطعى و مسلم نيست . مفسر بزرگوار شيعه و استاد فن تفسير مرحوم علامه طبرسى آن‌ها را به چهار گروه تقسيم كرده است :\r\n1 . گروهى قطعى و مسلم است ، مانند اصل وجود معراج و برخى از خصوصيات آن .\r\n2 . رواياتى كه با طرق صحيح نقل شده و به درجه قطعى نرسيده است و موافق با اصول و حكم خرد است . مانند بازديد از بهشت و دوزخ و سير در آسمان‌ها و سخن گفتن با ارواح پيامبران .\r\n3 . احاديثى كه ظاهر آن قابل قبول نيست ، ولى قابل تأويل است ، مانند سخن گفتن پيامبر در شب معراج با بهشتيان و دوزخيان كه بايد تأويل كرد و گفت : اشباح و صور و اوصاف آن‌ها را ديده است .\r\n4 . پيرايه‌هايى كه دروغ‌پردازان جعل كرده و در دست و پا ريخته‌اند . چنان كه گاهى گفته مىشود كه آن حضرت در آن شب در كنار خدا نشست و يا صداى قلم خدا را شنيد . « 2 »\r\n\r\n\r\n","description":"","footnote":"\r\n( 1 ) .        أَ فَتُمارُونَهُ عَلى ما يَرى ، وَ لَقَدْ رَآهُ نَزْلَةً أُخْرى ، عِنْدَ سِدْرَةِ الْمُنْتَهى ، عِنْدَها جَنَّةُ الْمَأْوى ، إِذْ يَغْشَى السِّدْرَةَ ما يَغْشى ، ما زاغَ الْبَصَرُ وَ ما طَغى لَقَدْ رَأى مِنْ آياتِ رَبِّهِ الْكُبْرى        « نجم ( 53 ) آيه 12 - 18 » .\r\n( 2 ) . مجمع البيان ، ج 3 ، ص 395 .\r\n","page_name":" 371 ","page_number":371},
  {"content":"\r\n\r\n\r\nتاريخ اين حادثه\r\nبا اينكه جا داشت اين حادثهء عجيب از هر نظر مضبوط باشد ، از جهاتى مورد اختلاف واقع شده است : يكى از آن‌ها تاريخ وقوع آن است ؛ دو سيره نويس بزرگ اسلام « ابن اسحاق » و « ابن هشام » مىگويند : اين حادثه در سال دهم بعثت اتفاق افتاده است .\r\nمورّخ بزرگ « بيهقى » معتقد است كه در سال دوازدهم بعثت رخ داده است و برخى آن را در اوايل بعثت و گروهى در اواسط آن دانسته‌اند . گاهى براى جمع ميان اين اقوال گفته مىشود : معراج آن حضرت بيش از يك بار بوده است ، ولى ما تصور مىكنيم معراجى كه در آن نمازهاى يوميه واجب شده است ، قطعا پس از مرگ ابو طالب - كه در سال دهم بعثت بود - اتفاق افتاده است ، زيرا از مسلمات حديث و اين است كه در شب معراج خدا دستور داده است كه امّت پيامبر هر شبانه روز در پنج وعده نماز بخوانند .\r\nاز لابلاى تاريخ چنين استفاده مىشود كه تا لحظهء مرگ ابو طالب ، نماز واجب نشده بود ، زيرا در لحظات مرگ وى ، سران « قريش » به حضور وى بار يافتند و از او درخواست كردند كه كار آن‌ها را با برادرزاده‌اش يك‌سره كند و او را از كردار خود بازدارد و در برابر آن ، هرچه مىخواهد بگيرد . پيامبر گرامى در آن محفل روبه سران كرد و گفت :\r\nمن از شما فقط يك چيز بيشتر نمىخواهم و آن اينكه :\r\nتقولون لا إله إلّا اللّه و تخلعون ما تعبدون من دونه « 1 » ؛ گواهى به يگانگى خدا دهيد و اطاعت بتان را رها كنيد .\r\nاين كلمه را گفت و ابدا از نماز و فروع ديگر سخن نگفت و اين خود گواه بر اين\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 27 .\r\n","page_name":" 372 ","page_number":372},
  {"content":"\r\n\r\nاست كه در آن روز نماز واجب نشده بود و گرنه ايمان مجرد از كردار ، در زمينه‌اى كه عملى مانند نماز واجب شده بود ، بىفايده خواهد بود . اما اينكه نامى از رسالت خود نبرد ، زيرا اعتراف به يگانگى خدا به فرمان وى ، اعتراف ضمنى به رسالتش است و در حقيقت گفتن اين كلمه به دستور او دو گواهى در بردارد : اقرار به خداى يگانه و رسالت پيامبر اسلام .\r\nعلاوه بر اين ، مورّخان كيفيت اسلام آوردن گروهى را مانند « طفيل بن عمرو دوسى » كه چندى پيش از هجرت رخ داده است ذكر نموده‌اند و پيامبر گرامى فقط به تعليم شهادتين اكتفا فرمود و سخن از نماز به ميان نياورده است .\r\nاين نوع قضايا حاكى از اين است كه تاريخ اين حادثه - كه در آن نماز واجب شده - چندى قبل از هجرت اتفاق افتاده است .\r\nكسانى كه تصور كرده‌اند معراج پيش از سال دهم بعثت اتفاق افتاده ، سخت در اشتباهند ، زيرا رسول گرامى از سال‌هاى هشتم تا دهم در شعب محصور بود و وضع رقت‌بار مسلمانان ايجاب نمىكرد كه تكليف زايدى از قبيل نماز بر دوش آن‌ها بگذارد . اما سال‌هاى قبل از هشتم ، علاوه بر فشار قريش كه خود مانع از تحميل تكليف اضافى بود ، افراد مسلمان كم و انگشت شمار بودند و در چنين لحظه‌هايى كه هنوز نور ايمان و اصول آن در دل گروه قابل ملاحظه‌اى تمركز نيافته بود ، تكليف فوق العاده‌اى مانند نماز بسيار بعيد به نظر مىرسيد .\r\nاينكه در بسيارى از روايات وارد شده كه امير مؤمنان ، سه سال قبل از بعثت با پيامبر نماز خوانده و بعدا نيز ادامه داشت ؛ منظور از آن اين نمازهاى محدود و مشروط و موقت نبوده ، بلكه عبادت مخصوص و غير محدود بوده است « 1 » و يا نمازهاى مستحبّى و عبادت‌هاى غير واجب بوده است .\r\n\r\n\r\n","description":"","footnote":"\r\n( 1 ) . براى تحقيق بيشترى دربارهء تاريخ وجوب وضوء و نماز و اذان به كافى ، ج 3 ، ص 482 - 489 چاپ جديد مراجعه كنيد .\r\n","page_name":" 373 ","page_number":373},
  {"content":"\r\n\r\n\r\nآيا معراج پيامبر جسمانى بوده ؟ !\r\nكيفيت معراج پيامبر گرامى مورد بحث و گفت‌وگو بوده و در جسمانى و روحانى بودن آن ، سخنانى گفته شده است . با اينكه قرآن و روايات با صراحت گواهى قطعى بر جسمانى بودن آن مىدهد ؛ « 1 » با اين حال ، يك رشته اشكالات علمى ، مانع از آن شده است كه گروهى اين حقيقت را بپذيرند و سرانجام دست به تأويل زده و معراج آن حضرت را روحانى دانسته‌اند . اينان ، چنين گفته‌اند كه فقط روح و روان پيامبر ، تمام اين عوالم را سير كرده ، سپس روح او به بدن مقدس وى بازگشته است . گروهى قدم را فراتر نهاده ، معتقدند كه تمام اين جريان‌ها در رؤيا بوده و آن حضرت به صورت خواب تمام اين مكان‌ها را ديده و سير كرده است .\r\nسخنان گروه اخير به قدرى دور از واقعيت است كه اصلا نبايد اين نظر را در شمار اقوال و نظريّات آورد ، زيرا قريش از شنيدن اينكه محمد صلى اللّه عليه و آله و سلّم مدعى است كه من در ظرف يك شب همه اين اماكن را سير كرده‌ام ، سخت ناراحت شدند و به تكذيب او برخاستند ؛ به طورى كه معراج وى در همهء محافل قريش موضوع روز شد ؛ اگر سير اين عوالم به صورت يك رؤيا بود ، معنا نداشت كه قريش به تكذيب پيامبر برخيزند و جنجالى راه بيندازند ؛ گفتن اينكه من در شبى از شب‌ها موقع خواب ، چنين خوابى را ديده‌ام ، هرگز مايهء نزاع و اختلاف نمىشود ، زيرا سرانجام هرچه هست خواب است و همهء امور محال و يا بسيار مستبعد در خواب به صورت ممكن در مىآيد . از همين رو ، اين نظر آن قدر ارزش ندارد كه ما آن را دنبال كنيم ، ولى جاى تأسف است كه برخى از دانشمندان مصرى مانند « فريد وجدى » اين نظر را پسنديده و با سخنان بىاساسى به تحكيم آن پرداخته است . « 2 »\r\n\r\n\r\n","description":"","footnote":"\r\n( 1 ) . مفسر عالى قدر شيعه ، مرحوم شيخ طبرسى ، در تفسير مجمع البيان ، اتفاق علماى شيعه را بر جسمانى بودن معراج نقل مىكند . « ر . ك : مجمع البيان ، ج 3 ، ص 395 » .\r\n( 2 ) . دايرة المعارف ، ج 6 ، ص 329 ، ماده عرج .\r\n","page_name":" 374 ","page_number":374},
  {"content":"\r\n\r\n\r\nمعراج روحانى چيست ؟\r\nگروهى كه نتوانستند به برخى از ايرادهاى معراج جسمانى پاسخ بگويند ، دست به تأويل آيات و روايات زده و معراج پيامبر را روحانى دانسته‌اند .\r\nمقصود از معراج روحانى ، همان تدبر در مصنوعات الهى و مشاهدهء جلال و جمال وى و استغراق در فكر و ذكر حق و سرانجام رهايى از قيود مادى و علاقه‌هاى دنيوى و عبور از مراتب امكانى در مراحل باطنى و قلبى است كه پس از طى اين مراحل ، قرب مخصوصى دست مىدهد كه قابل توصيف نيست .\r\nهرگاه مراد از معراج روحانى ، همان تفكر در عظمت حق و وسعت جهان آفرينش و . . . باشد ، بىشك اين معراج از خصايص پيامبر اسلام نيست و اكثر پيامبران و بسيارى از مردان روشن دل و پاك دل اين مرتبه را دارا بوده‌اند . در صورتى كه قرآن اين معراج را از خصايص پيامبر و به عنوان امتيازى فوق العاده ياد مىكند . وانگهى بسيارى از شب‌ها پيامبر گرامى داراى چنين حالتى بوده ؛ « 1 » در حالى كه معراج مورد گفت‌وگو در زمان و شب معينى تحقق يافته است .\r\nچيزى كه اين گروه را بر اين مطلب وادار كرده است ، همان فرضيهء هيئت دان معروف يونان « بطلميوس » است كه قريب دو هزار سال تمام در محافل علمى شرق و غرب حكومت مىكرد و صدها كتاب دربارهء آن نوشته شده است و تا چندى پيش يكى از مسلمات علوم طبيعى بوده كه اجمال آن به قرار زير است .\r\n« اجسام جهان بر دو قسم است : عنصرى و فلكى .\r\nجسم عنصرى ، همان چهار عنصر ( آب ، خاك ، باد و آتش ) معروف است . نخستين كره‌اى كه به چشم ما مىخورد همان كره خاك و مركز عالم است . پس از آن ، كرهء آب و كرهء هوا و چهارمين آن ، كرهء آتش است و هر يك از اين چهار كره محيط بر ديگرى\r\n\r\n\r\n","description":"","footnote":"\r\n( 1 ) . وسائل الشيعة ، ج 7 ، كتاب صوم ، باب تحريم صوم وصال ، ص 388 : أنّي لست كأحدكم إنّي أظل عند ربّي فيطعمنى و يسقيني .\r\n","page_name":" 375 ","page_number":375},
  {"content":"\r\n\r\nاست . در اين موقع كرات پايان مىپذيرد ، اجسام فلكى آغاز مىشود . مقصود از اجسام فلكى ، همان افلاك نه‌گانه است كه مانند طبقات پياز ، به هم پيوسته‌اند و هرگز قابل خرق و التيام و فصل و وصل نيستند و هيچ موجودى نمىتواند به طور مستقيم در ميان آن‌ها حركت كند ، زيرا لازمهء آن از هم جدا شدن اجزاى فلك است » .\r\nاز آنجا كه جسمانى بودن معراج ، مستلزم آن است كه پيامبر گرامى به طور خط مستقيم از مركز عالم رو به بالا برود و از كرات چهارگانه عبور كرده و افلاك را يكى پس از ديگرى سوراخ كند و پاره شدن و به هم پيوستن ( خرق و التيام ) افلاك از نظر هيئت بطلميوسى صحيح و جايز نيست ؛ روى اين اساس ، ناچار شدند كه معراج پيامبر را روحانى بدانند كه هيچ جسمى از سير او مانع نشود .\r\n\r\nپاسخ\r\nاين سخن‌ها روزى ارزش داشت كه هيئت « بطلميوس » اعتبارشان را در محافل علمى از دست نداده بود و گروهى از صميم قلب به آن دل بسته بودند . در چنين محيطى امكان داشت كه با جار و جنجال ، با حقايق قرآنى بازى كرد و صريح قرآن و روايات را تأويل كرد ، ولى امروز ديگر اين فرضيه‌ها ارزش خود را از دست داده و بىپايگى آن‌ها روشن شده است . فقط از نظر تاريخ علم ، گاهى سخن از هيئت « بطلميوس » به ميان مىآيد . ديگر با اين ابزار و آلات نجومى و رصدى ، با اين تلسكوپ‌هاى قوى و نيرومند و فرود آمدن آپولوها و لوناها در سطح ماه ، زهره ، مريخ و ماشين‌رانى فضانوردان در سطح كره ماه ، جايى براى اين فرضيه‌هاى خيالى باقى نمانده است .\r\nامروزه دانشمندان وجود چهار كره عنصرى و نه فلك به هم پيوسته و توىپر را جزء افسانه‌ها مىشمارند و با اين ابزار علمى و ادوات رصدى و چشمان مسلح ، موفق به ديدن چنين عوالمى نيستند كه « بطلميوس » با نيروى تخيل آن را ساخته بود . از اين‌رو ، هرگونه نظرى كه مبتنى بر اين اساس غير صحيح باشد ، بىارزش است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nنغمهء ناموزون\r\nپيشواى گروه شيخيه « 1 » ، « شيخ احمد احسائى » در رسالهء قطيفيه نغمهء ديگرى ساز كرده و با طرح جديدى خواسته هر دو گروه را راضى سازد . وى مىگويد :\r\nپيامبر گرامى با بدن برزخى « هور قليائى » ( بدن برزخى بسان آن بدنى است كه انسان در عالم خواب همه گونه فعاليّت با آن انجام مىدهد ) به معراج رفته است . از اين راه به خيال خود ، هم قايلان به معراج جسمانى را از خود راضى ساخته ، ( زيرا معتقد به جسمانى بودن معراج شده است ) و هم اشكال افلاك را رفع كرده است ( زيرا نفوذ جسم برزخى احتياج ندارد كه بدنهء فلك را از هم جدا سازد ) . « 2 »\r\nبا اين حال ، افراد روشن ، حق‌جو و دور از تعصب ، اين نظر را مانند نظر پيش ( روحانى بودن معراج ) بىارزش و مخالف قرآن و ظاهر احاديث مىدانند ، زيرا -\r\n\r\n\r\n","description":"","footnote":"\r\n( 1 ) . يكى از دستاوردهاى انقلاب اسلامى ايران بود كه ريشهء فرقه و مسلك‌هاى ساخته و پرداخته عصر استعمارگر را زد ، و همه را به پيروى از خط اصيل اسلام دعوت نمود . شكى نيست كه همه اين فرقه‌هاى نوظهور برخاسته از استعمار و يا خواسته او بود . و شيوه حكومت قبل از انقلاب ، مستلزم يك چنين فرقه بازى و تفرقه‌افكنىها بود ، سپاس خدا را كه با زدن ريشه‌ها شاخه‌ها نيز سرنگون شدند .\r\n( 2 ) . رساله قطيفيهء شيخ ، در ضمن مجموعه‌اى كه حاوى 92 رساله او است ، به نام جوامع الكلم ، در تاريخ 1273 چاپ شده است . و متن عبارت وى چنين است :\r\nإنّ الصاعدة كما صعد ألقي منه كل رتبة منها فيها مثلا إذا تجاوز كرة الهواء ، ألقي ما فيه من الهواء ، و إذا تجاوز كرة النار ألقي ما فيها ، و إذا رجع ماله من كرة النار ، و إذا وصل إلى كرة الهواء أخذ ماله من الهواء :\r\nجسم در حال عروج و صعود ، هرچه بالا برود ، عناصر مربوط به هر كره را در همان جا ترك مىكند و بالا مىرود .\r\nمثلا عنصر هوا را در كره هوا ، عنصر آتش را در كره آتش و هنگام بازگشت ، همان جا را كه ترك كرده ، بود دو مرتبه بازمىگيرد .\r\nبنابراين ، پيامبر گرامى هنگام معراج ، هر يك از عناصر چهارگانه بدن خود را ( در گذشته اصول عناصر را چهار تا مىدانستند ) در كره خود ترك گفتند ، و با بدنى كه فاقد اين عناصر چهارگانه است ، معراج نموده است . يك چنين بدن ، نمىتواند بدن عنصرى باشد ، جز بدن برزخى و به اصطلاح وى « هور قليائى » چيزى ديگرى نمىتواند باشد .\r\nشيخ در كتاب شرح زيارت ، 28 - 29 تصريح مىكند كه افلاك نه‌گانه قابل خرق و التيام نيست .\r\nبا اين تصريحات ؛ باز برخى براى پنهان كردن و سرپوش‌گذارى بر لغزش‌هاى « شيخ » ، با كمال سماجت مدعى است كه پيشواى او « معراج » را جسمانى عنصرى مىداند و در اين مورد با نظريه مشهور موافق است .\r\n","page_name":" 377 ","page_number":377},
  {"content":"\r\n\r\nچنان كه گفته شد - اگر آيهء معراج را به دست هر زبان‌دانى بدهيد ، خواهد گفت : منظور گويندهء همان بدن دنيوى ، عنصرىست كه قرآن از آن با لفظ « عبد » تعبير آورده است ، نه « هور قليائى » كه اساسا جامعهء عرب با چنين لفظى و امثال آن آشنايى نداشتند و طرف خطاب در سورهء « اسراء » همين گروه و افراد عادىاند .\r\nوانگهى عاملى كه او را بر اين تأويل خنك واداشته است ، همان افسانهء يونانى دربارهء نظام هستى بوده كه تصور كرده ، بسان لوح محفوظ پابرجاست . اكنون كه هيئت‌دان‌هاى جهان ، همگى آن را تكذيب مىكنند ، هرگز روا نيست ما به تقليد كوركورانهء خود ادامه دهيم و اگر روزى هم مشايخ بر اثر خوش‌بينى به هيئت قديم حرفى زده‌اند تا حدى معذور و يا كم تقصير بودند ، ولى اكنون براى ما سزاوار نيست ، بر اثر فرضيه‌اى كه مورد انكار جامعهء علمى بشر است ، حقايق قرآنى را زير پا بگذاريم .\r\n\r\nمعراج و قوانين علمى امروز\r\nگروهى چنين پنداشته‌اند كه قوانين طبيعى و علمى امروز با معراج رسول گرامى صلى اللّه عليه و آله و سلّم سازگار نيست ، زيرا :\r\n1 . علوم امروزى مىگويد : براى دور شدن از زمين ، بايد جاذبهء زمين را خنثى كرد .\r\nتوپى را كه شما به هوا پرتاب مىكنيد ، قوهء ثقل ، آن را باز به جانب زمين مىكشد . هر چه توپ را با شدت پرتاب كنيد ، دو مرتبه به زمين برمىگردد . اگر بخواهيم نيروى ثقل ( جاذبه زمين ) به كلى خنثى شود ، يعنى توپ به حركت خود ادامه دهد و هرگز به زمين بازنگردد ، براى وصول به اين هدف ، بايد اقلا توپ را با سرعت 25000 ميل در ساعت به هوا پرتاب كنيم .\r\nبنابراين ، پيامبر گرامى ، از محيط جاذبه بيرون رفته و به حالت بىوزنى درآمده است ، ولى در اين موقع اين سؤال پيش مىآيد كه چگونه اين مسافت را با آن سرعت بدون وسايل طى كرده است و آيا بدن طبيعى بدون عايق و وسايل لازم چنين سرعتى را مىپذيرد ؟\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n2 . هواى قابل استنشاق در بالاتر از چند كيلومتر از زمين وجود ندارد و بعدا هر چه بالاتر برويم ، هوا رقيق‌تر و غير قابل استنشاق مىشود و احيانا به نقطه‌اى مىرسيم كه اصلا هوايى در كار نيست . آيا پيامبر گرامى در طىّ اين مسافت در طبقات فوق‌جو ، چگونه بدون اكسيژن زندگى كرده است ؟\r\n3 . اشعهء كيهانى و سنگ‌هاى آسمانى كه با هر جسم زمينى برخورد كند ، آن را از بين مىبرد و بر اثر تصادف با طبقات هوا به صورت گرد در مىآيد و به زمين نمىرسد . در واقع ، اين طبقات به منزلهء زرهى براى ساكنان كره زمين است . در چنين وضعى ، چه وسيله‌اى پيامبر را از اين اشعه كيهانى و سنگ‌هاى آسمانى مصون داشته است ؟\r\n4 . هرگاه فشار هوا كم و زياد شود ، زندگى انسان مختل مىگردد و انسان در فشار مخصوصى از هوا مىتواند زندگى كند كه اين نوع از فشار در طبقات بالا وجود ندارد .\r\n5 . سرعت حركت پيامبر ، قطعا زيادتر از سرعت نور بوده است . با توجه به اينكه ، نور در هر ثانيه سيصد هزار كيلومتر مسافت طى مىكند و در علوم امروز اين مطلب به ثبوت رسيده كه هيچ جسمى نمىتواند به سرعتى بيش از سرعت نور حركت كند ؛ با اين قانون علمى چگونه رسول گرامى سير سريع خود را كه سريع‌تر از نور بوده آغاز كرده و با بدن سالم برگشته است ؟\r\n\r\nپاسخ ما\r\nهرگاه بخواهيم پاى قوانين طبيعى را به اينجا بكشيم ، شمارهء اشكال از حد تجاوز مىكند ، ولى ما در پاسخ اين گروه مىگوييم كه منظور از توضيح اين نواميس طبيعى چيست ؟ آيا مىخواهند بفرمايند كه سير در عوالم بالا امكان ندارد و ممتنع ذاتى و امرى محال است . در پاسخ بايد گفت كه خوش تيره‌بختانه كاوش‌هاى علمى دانشمندان فضايى بلوك‌هاى شرق و غرب ، اين مطلب را به صورت امرى عادى و ممكن درآورده است ، زيرا با فرستادن نخستين ماه مصنوعى ، در سال 1957 به آسمان كه فضاشناسان بدان لقب « اسپوتنيك » داده بودند ، روشن شد كه مىتوان نيروى جاذبه را\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nبا « موشك » خنثى كرد . چنان كه با فرستادن سفينه‌هاى فضايى حامل انسان‌هاى فضانورد با موشك ، واضح شد كه آنچه را بشر براى خود مانع از سير در عالم بالا و فوق جو مىشمرد ، با پنجه علم و دانش قابل رفع است .\r\nبشر با اين ابزار علمى و صنعتى خود مىتواند مشكلات اشعهء كيهانى و اشكال نبودن هواى قابل استنشاق و . . . را حل كند . هم اكنون كه علوم فضايى در حال گسترش است ، دانشمندان اطمينان دارند كه پس از مدتى مىتوانند بساط زندگى خود را در يكى از كرات آسمانى پهن كنند و به آسانى به كرات ماه و مريخ سفر كنند . « 1 »\r\nاين جريان‌هاى علمى و پيشرفت‌هاى صنعتى گواه بارزيست كه اين عمل ، عملى صد در صد ممكن و جزء محالات نيست .\r\nاگر منظور خرده‌گيران اين است كه هرگز بدون ابزار علمى و صنعتى نمىتوان چنين سفرى را آغاز نمود و رسول گرامى صلى اللّه عليه و آله و سلّم در آن شب چنين وسايلى را در اختيار نداشت ، پس چگونه چنين عوالم را بدون كوچك‌ترين وسيله‌اى طى كرد ؟\r\nپاسخ اين گفتار ، از بحث‌هاى سابق ما دربارهء معجزه پيامبران ، خصوصا از بحث مفصلى كه قبلا دربارهء حادثه عام الفيل و جريان كشته شدن سپاه « ابرهه » با سنگ ريزه‌ها انجام داديم كاملا روشن مىشود ، زيرا آنچه مسلم است اينكه كارى را كه بشر مىتواند با ابزار و آلات علمى انجام دهد ، پيامبران مىتوانند آن را با عنايت پروردگار بدون اسباب ظاهرى و خارجى ايجاد كنند .\r\n\r\n\r\n","description":"","footnote":"\r\n( 1 ) . پس از پرتاب اقمار مصنوعى ، براى نخستين بار ، روز چهار شنبه 12 ، آوريل 1961 ، سرگرد 27 ساله روسى ، به نام « گاگارين » در يك سفينه فضائى مسافرت فضائى خود را آغاز كرد . وى نخستين انسانى بود كه دست به چنين مسافرتى زد و سفينه او تا ارتفاع 302 كيلومتر از زمين فاصله گرفت و در مدت يك ساعت و نيم به دور زمين گردش مىكرد . از آن پس ، از طرف آمريكا و شوروى سفاينى به فضا فرستاده مىشد ، تا آنجا كه در آخر تيرماه 1348 ، « آپولو » با يازده سرنشين در سطح ماه فرود آمد ، و براى اولين بار ، بشر ، گام در ماه نهاد .\r\nاين برنامه از آن وقت به بعد ، به طور مكرر آزمايش شده و غالبا موفقيت‌آميز بوده است همهء اين فعاليّت‌ها حاكى از آن است كه فرود آمدن بشر در سطح كرات امرى ممكن است . كارى را كه بشر از طريق عملى انجام مىدهد ، خالق بشر با اراده نافذ خود مىتواند به اين كار جامه عمل بپوشاند .\r\n","page_name":" 380 ","page_number":380},
  {"content":"\r\n\r\nپيامبر اسلام با عنايت پروردگار به معراج رفته است . خدايى كه تمام هستى از آن او است و سازندهء اين نظام شگفت‌انگيز است . او است كه به زمين نيروى جاذبه داده و به خورشيد اشعهء كيهانى بخشيده و طبقات مختلفى در هوا پديد آورده و هر موقع بخواهد مىتواند آن‌ها را بازگيرد و مهار كند .\r\nهرگاه برنامه سير تاريخى پيامبر ، در پرتو عنايت الهى انجام گرفته باشد ؛ به طور مسلم تمام اين نواميس در برابر اراده قاهر وى تسليم و هر آن در قبضهء قدرت اويند .\r\nبنابراين چه اشكالى دارد ، خدايى كه به زمين جاذبه داده است و به اجرام آسمانى اشعه كيهانى بخشيده ، بندهء برگزيده خود را با قدرت نامتناهى خود ، بدون اسباب ظاهرى از مركز جاذبه خارج كند و از خطرهاى اشعه مصون و محفوظ نگاه دارد . خدايى كه اين همه اكسيژن آفريده است ؛ در طبقاتى كه هوا وجود ندارد ، براى رسول برگزيده خود هواى لازم را تهيه كند . اين است معناى جمله « خداى سبب‌ساز و خداى سبب سوز » .\r\nاساسا حساب معجزه ، از حساب علل طبيعى و توانايى بشر جدا است . ما نبايد توانايى خدا را مانند قدرت خود محدود بدانيم . اگر ما بدون اسباب ، قادر به كارى نباشيم ، نبايد بگوييم آفريدگار تواناى على الاطلاق بدون اسباب طبيعى نيز قدرت ندارد .\r\nزنده كردن مردگان ، اژدها شدن عصا و زنده نگه داشتن « يونس » در شكم ماهى در قعر درياها كه تمام آن‌ها را كتاب‌هاى آسمانى تصديق كرده و براى ما نقل كرده‌اند ، از نظر اشكال و جواب دست‌كمى از معراج پيامبر ندارند .\r\nخلاصه ، تمام علل طبيعى و موانع خارجى مقهور و مسخر ارادهء خدا است . فقط اراده او به امر محال تعلق نمىگيرد و اما غير آن يعنى ممكن بالذات هرچه باشد در پرتو مشيت وى جامهء عمل مىپوشد . خواه بشر توانايى آن را داشته باشد يا نداشته باشد .\r\nالبته روى سخن در اين موارد با كسانى است كه در مراحل خداشناسى ، پروردگار خود را با صفات و اوصاف مخصوص به خودش شناخته باشند و خداى لايزال ،\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nبه عنوان موجودى مقتدر و توانا كه به همه چيز قادر است مورد تصديق آنان باشد .\r\n\r\nهدف از سير در عوالم هستى\r\nشخصى از امام چهارم عليه السّلام پرسيد : آيا براى خدا جاى معينى هست ؟ حضرت فرمود : نه . عرض كرد : براى چه منظورى پيامبر خود را در آسمان‌ها سير داد ؟ فرمود :\r\nخداوند پيراسته از مكان و زمان است ، او خواست با پيامبر فرشتگان و ساكنان آسمان‌ها را عزيز و گرامى بدارد و پيامبر خود را از وسعت جهان آفرينش كاملا آگاه سازد و او موجودات عجيب الخلقه و چيزهايى را كه چشم و گوشى نظير آن را نديده و نشنيده است ، ببيند و بشنود و پس از فرود جهانيان را از آن آگاه سازد . « 1 »\r\nالبته بايد پيامبر خاتم ، داراى چنين مقامى باشد و به مردم قرن بيستم كه هم اكنون به فكر سفر به كره ماه و مريخ افتاده‌اند ، پيام بفرستد كه من اين عمل را بدون كوچك‌ترين وسيله‌اى انجام داده‌ام و خداى من بر من منت گذاشت و مرا با نظام آسمان‌ها و زمين كاملا آشنا ساخت .\r\n\r\n\r\n","description":"","footnote":"\r\n( 1 ) . پيشواى هفتم جهان شيعه ، در پاسخ سؤال از علت معراج چنين مىفرمايد : إنّ اللّه لا يوصف به مكان و لا يجري عليه زمان ، و لكنّه عزّ و جلّ أراد أن يشرّف به ملائكته و سكان سمواته و يكرّمهم بمشاهدته ، و يريه من عجائب عظمته ، ما يخبر به بعد هبوطه . « تفسير برهان ، ج 2 ، ص 400 » .\r\n","page_name":" 382 ","page_number":382},
  {"content":"\r\n\r\n\r\nسفرى به طائف\r\nسال دهم بعثت با تمام حوادث شيرين و تلخ خود سپرى شد . در اين سال ، پيامبر گرامى دو حامى بزرگ و فداكار خود را از دست داد : در مرحلهء اول ، بزرگ خاندان « عبد المطلب » و يگانه مدافع حريم رسالت و يكتا شخصيت قبيلهء قريش ، يعنى حضرت « ابو طالب » از دنيا رفت . هنوز آثار اين مصيبت در خاطر پيامبر بود كه مرگ همسر عزيزش « خديجه » اين داغ را تشديد كرد . « 1 » ابو طالب حامى و حافظ جان و آبروى پيامبر بود و خديجه با ثروت خود در راه پيشرفت اسلام نقش به سزايى داشت .\r\nاز طليعهء سال يازدهم بعثت ، حضرتش در محيطى به سر مىبرد كه سراسر آن را كينه‌ها و عداوت‌ها فراگرفته بود . هر لحظه خطر جانى او را تهديد مىكرد و همه گونه امكانات تبليغى را از وى سلب كرده بود .\r\nابن هشام « 2 » مىنويسد : چند صباحى از مرگ ابو طالب نگذشته بود كه مردى از قريش مقدارى خاك بر سرش ريخت . پيامبر به همين وضع وارد خانه شد . چشم يكى\r\n\r\n\r\n","description":"","footnote":"\r\n( 1 ) . ديار بكرى در تاريخ الخميس ، ج 1 ، ص 301 مىنويسد : مرگ خديجه يك ماه و پنج روز پس از فوت ابو طالب رخ داده است ، و گروهى مانند ابن اثير در الكامل في التاريخ ، ج 2 ، ص 63 معتقدند كه مرگ خديجه جلوتر اتفاق افتاده است .\r\n( 2 ) . سيرهء ابن هشام ، ج 1 ، ص 25 .\r\n","page_name":" 383 ","page_number":383},
  {"content":"\r\n\r\nاز دختران او به حالت رقت بار پدر افتاد ، برخاست مقدارى آب آورد سر و صورت پدر عزيزش را شست ؛ در حالى كه نالهء دختر بلند بود و قطرهاى اشك از گوشهء ديدگانش سرازير بود . پيامبر دختر را تسلا داده و فرمود : گريه مكن خدا حافظ پدرت است .\r\nسپس فرمود : تا ابو طالب زنده بود ، قريش موفق نشدند دربارهء من كار ناگوارى انجام دهند . « 1 »\r\nپيامبر بر اثر اختناق محيط مكّه ، تصميم گرفت به محيط ديگرى برود . در آن روز « طائف » مركز خوبى بود . بر آن شد تا سفرى به طائف كند و با سران قبيلهء « ثقيف » تماس بگيرد و آيين خود را بر آن‌ها عرضه بدارد ، شايد از اين طريق موفقيتى به دست آورد . پيامبر گرامى پس از ورود به خاك طائف با اشراف و سران قبيلهء مزبور ملاقات كرد و آيين توحيد را تشريح كرد و آنان را به آيين خود دعوت فرمود ، ولى سخنان پيامبر كوچك‌ترين تأثيرى در آنان نكرد . به او گفتند : هرگاه تو برگزيدهء خدا باشى ردّ گفتار تو وسيلهء عذاب است و اگر در اين ادّعا دروغ‌گو باشى ، شايستهء سخن گفتن نيستى .\r\nپيامبر از اين منطق پوشالى و كودكانه فهميد كه مقصود آنان ، شانه خالى كردن از پذيرش اسلام است . از جاى خود بلند شد و از آن‌ها قول گرفت كه سخنانش را با افراد ديگر در ميان نگذارند ، زيرا ممكن بود كه افراد پست و رذل قبيلهء ثقيف ، بهانه‌اى به دست آورند و از غربت و تنهايى او سوء استفاده كنند . ولى اشراف قبيله به اين تذكر احترامى نگذاشته ، ولگردان و ساده‌لوحان را تحريك و بر ضد پيامبر شوراندند .\r\nناگهان پيامبر خود را در ميان انبوهى از دشمنان ديد ، به ناچار براى حفظ جان خود به باغى كه متعلق به « عتبه » و « شيبه » بود ، پناه برد . پيامبر به زحمت خود را به داخل باغ رسانيد و گروه مزبور از تعقيب وى منصرف شدند . اين دو نفر از پول داران قريش\r\n\r\n\r\n","description":"","footnote":"\r\n( 1 ) . ما نالت منّى قريش شيئا أكرهه حتّى مات أبو طالب .\r\n","page_name":" 384 ","page_number":384},
  {"content":"\r\n\r\nبودند و در طائف نيز باغى داشتند ، از سر و صورت حضرت عرق مىريخت و بدن مقدسش صدمه ديده بود . سرانجام ، زير سايهء درختان « مو » كه بر روى داربست افتاده بود نشست و اين جمله‌ها را به زبان جارى ساخت :\r\nخدايا كمى نيرو و ناتوانى خود را به درگاهت عرضه مىدارم . تو پروردگار رحيمى ؛ تو خداى ضعيفان هستى ، مرا به چه كسى وامىگذارى . . . « 1 »\r\nجمله‌هاى دعا ، استغاثهء شخصيتى است كه پنجاه سال تمام با عزت و عظمت ، در پرتو حمايت فداكاران جانبازى زندگى كرده است ، اما اكنون عرصه برايش به اندازه‌اى تنگ گرديده كه به باغ دشمن پناهنده شده و با بدن خسته و مجروح در انتظار سرنوشت خود نشسته است .\r\nفرزندان « ربيعه » كه خود بت‌پرست و از دشمنان آيين توحيد بودند ، از ديدن وضع رقت بار محمد صلى اللّه عليه و آله و سلّم متأثر شدند و به غلام مسيحى خود به نام « عداس » دستور دادند كه ظرف انگورى به حضور پيامبر ببرد . « عداس » ظرفى پر از انگور كرد و در برابر آن حضرت گذاشت و مدتى در قيافهء نورانى حضرت نگريست . چيزى نگذشت كه حادثهء جالب توجهى اتفاق افتاد . غلام مسيحى ديد كه آن حضرت موقع خوردن انگور  بِسْمِ اللَّهِ الرَّحْمنِ الرَّحِيمِ *  به زبان جارى ساخت .\r\nاين حادثه سخت او را در تعجب فرو برد ، به ناچار مهر خاموشى را شكست و گفت : مردم شبه جزيره با اين كلام آشنايى ندارند و من تا به حال اين جمله را از كسى نشنيده‌ام . مردم اين سامان كارهاى خود را به نام « لات » و « عزّى » آغاز مىكنند .\r\nحضرت از وى پرسيد : اهل كجايى و داراى چه آيينى هستى ؟ عرض كرد : اهل « نينوى » و نصرانىام . حضرت فرمود : از سرزمينى هستى كه آن مرد صالح « يونس بن متى » از آنجا است . پاسخ پيامبر باعث تعجب بيشتر وى شد . مجددا پرسيد : شما يونس متى را از كجا مىشناسى ؟ پيامبر فرمود : برادرم « يونس » مانند من پيامبر الهى\r\n\r\n\r\n","description":"","footnote":"\r\n( 1 ) . اللّهمّ إليك أشكو ضعف قوّتي و قلّة حيلي و هواني على النّاس يا أرحم الرّاحمين ، أنت ربّ المستضعفين و أنت ربّى إلى من تكلني .\r\n","page_name":" 385 ","page_number":385},
  {"content":"\r\n\r\nبود . سخنان پيامبر كه توأم با علايم صدق بود ، اثر غريبى در « عداس » بخشيد .\r\nبىاختيار مجذوب پيامبر گشت ، به روى زمين افتاد ، دست و پايش را بوسيد و ايمان خود را به آيين او عرضه داشت و پس از كسب اجازه به سوى صاحبان باغ بازگشت .\r\nفرزندان « ربيعه » از اين انقلاب روحى كه در غلام مسيحى پديد آمده بود سخت متعجب شدند . به غلام خود گفتند با اين غريب چه گفت و گويى داشتى و چرا تا اين اندازه در برابر او خضوع كردى ؟ غلام در پاسخ آنان گفت : اين شخصيت كه اكنون به باغ شما پناهنده شده ، سرور مردم روى زمين است . او مطالبى به من گفت كه فقط پيامبران با آن‌ها آشنايى دارند و اين شخص همان پيامبر موعود است . سخنان غلام براى پسران « ربيعه » سخت ناگوار آمد ، با قيافه خيرخواهى گفتند : اين مرد تو را از آيين ديرينه‌ات بازندارد . آيين مسيح كه اكنون پيرو آن هستى ، بهتر از كيش او است .\r\n\r\nپيامبر به مكّه بازمىگردد\r\nجريان تعقيب پيامبر با پناهنده شدن رسول خدا به باغ فرزندان « ربيعه » پايان يافت . او بايد به مكّه بازگردد . با اين حال ، بازگشت وى نيز خالى از اشكال نيست ، زيرا يگانه مدافع او رخت از اين جهان بربسته و احتمال دارد كه موقع ورود به مكّه ، از طرف بت‌پرستان دست‌گير شود و خونش ريخته شود . پيامبر تصميم گرفت چند روزى در « نخله » « 1 » به سر ببرد . او مىخواست كسى را از آنجا پيش يكى از سران قريش بفرستد تا براى او امان بگيرد و در پناه يكى از شخصيت‌ها وارد زادگاه خود شود . امّا چنين شخصى در آنجا پيدا نشد . سپس « نخله » را به عزم « حراء » ترك گفت و در آنجا با عربى خزاعى تماس گرفت و از او خواهش كرد كه وارد مكّه شود و از « مطعم بن عدى » كه از شخصيت‌هاى بزرگ محيط مكّه بود ، برايش امانى درخواست كند . آن مرد خزاعى وارد مكّه گرديد ، تقاضاى پيامبر را به مطعم گفت . او در عين\r\n\r\n\r\n","description":"","footnote":"\r\n( 1 ) . محلى است ميان طائف و مكّه .\r\n","page_name":" 386 ","page_number":386},
  {"content":"\r\n\r\nاينكه مردى بت‌پرست بود ، سفارش پيامبر را پذيرفت و گفت : محمد يك سره وارد خانه من شود ، من و فرزندانم جانش را حفظ مىكنيم . پيامبر شبانه وارد مكّه شد ، يك‌سره راه منزل مطعم را پيش گرفت و شب را در آنجا به سر برد . آفتاب كمى بالا آمد ؛ مطعم عرض كرد : اكنون كه شما در پناه ما هستيد ، بايد اين مطلب را قريش بفهمند . براى اعلام آن ، لازم است تا مسجد الحرام همراه ما باشيد . پيامبر اسلام رأى او را پسنديد و آمادهء حركت شد . مطعم دستور داد كه فرزندانش مسلح شوند و همراه پيامبر وارد مسجد گردند . ورود آنان به مسجد الحرام بسيار جالب توجه بود ، ابو سفيان كه مدت‌ها در كمين رسول خدا بود از ديدن اين منظره سخت ناراحت شد و از تعرض پيامبر منصرف گشت . مطعم و فرزندانش نشستند و رسول خدا شروع به طواف كرد و پس از پايان به منزل خود رفت . « 1 »\r\nچيزى نگذشت كه پيامبر مكّه را به قصد مدينه ترك گفت و تقريبا در نخستين سال هجرت ، مطعم در مكّه درگذشت و خبر مرگش به مدينه رسيد . پيامبر متذكر نيكى او شد . حسان بن ثابت ، شاعر اسلام به پاس خدمات او اشعارى چند سرود ، پيامبر در مواقع گوناگونى از او يادآورى مىكرد ، حتى در جنگ « بدر » كه قريش با دادن تلفات سنگين و اسيران زياد ، شكست خورده به سوى مكّه برگشتند ؛ پيامبر اكرم در اين هنگام به ياد مطعم افتاد و فرمود : اگر مطعم زنده بود و از من تقاضا مىكرد كه همهء اسيران را آزاد كنم و يا به او ببخشم ، من تقاضايش را رد نمىكردم .\r\n\r\nيك نكته قابل توجه\r\nسفر مشقت‌آميز پيامبر به طائف ، روشن‌گر پايهء استقامت و بردبارى او است و از اينكه پيوسته خوبىهاى مطعم را در يك موقعيت مخصوص فراموش نمىكرد ، ما را به ملكات فاضله و خلق بزرگ خود راهنمايى مىكند ، ولى مهم‌تر از اين دو مطلب ، ما\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 210 - 212 و البداية و النهاية ، ج 3 ، ص 137 .\r\n","page_name":" 387 ","page_number":387},
  {"content":"\r\n\r\nبه طور تحقيق مىتوانيم خدمات ارزندهء « ابو طالب » را ارزيابى كنيم .\r\nمطعم ساعاتى چند و يا چند روزى از پيامبر حمايت كرد ، ولى عموى گرامى پيامبر يك عمر از او دفاع نمود . فشار و محنتى را كه ابو طالب ديد ، يك‌هزارم آن را مطعم نديد . جايى كه پيامبر به پاس خدمات چند ساعتى مطعم ، حاضر مىشود تمام اسيران « بدر » را به او ببخشد بايد در برابر خدمات گرانبهاى عموى عزيزش چه كند ؟\r\nشخصيتى كه 42 سال تمام از صاحب رسالت حمايت كرده و در ده سال اخير ، در طريق دفاع از حريم نبوت با جان خود بازى كرده است ، بايد در پيشگاه رهبر جهانيان مقام ارجمند و والايى داشته باشد .\r\nوانگهى تفاوت روشنى ميان اين دو نفر است : مطعم ، يك فرد مشرك و بت‌پرستى بود ، ولى ابو طالب يكى از شخصيت‌هاى بزرگ جهان اسلام به شمار مىرفت .\r\n\r\nسخنرانى در بازارهاى معروف عرب\r\nدر موسم حج اعراب در نقاط مختلفى مانند « عكاظ » ، « مجنه » و « ذى المجاز » اجتماع داشتند . شاعران شيرين زبان و خطيبان سخن‌ساز ، هر كدام در نقطهء بلندى قرار مىگرفتند و گروه انبوهى را با خواندن اشعار و القاى خطابه كه بر محور حماسه‌سرايى ، خودستايى و عشق بازى دور مىزد ، مشغول مىكردند . پيامبر بسان پيامبران گذشته از اين فرصت استفاده مىكرد و چون بر اثر حرام بودن جنگ در ماه‌هاى حرام ، از تعرض بت‌پرستان مطمئن بود ، در نقطهء بلندى قرار مىگرفت ، روبه مردم مىكرد و مىفرمود :\r\nبه وحدانيت خدا اعتراف كنيد تا رستگار شويد . با نيروى ايمان مىتوانيد زمام قدرت جهان را به دست گيريد و تمام مردم را زير فرمان درآوريد و در آخرت در بهشت برين مأوا گزينيد . « 1 »\r\n\r\n\r\n","description":"","footnote":"\r\n( 1 ) . قولوا لا إله إلّا اللّه تفلحوا ، تملكوا بها العرب ، و تذلّ لكم العجم و إذا آمنتم كنتم ملوكا في الجنّة .\r\n","page_name":" 388 ","page_number":388},
  {"content":"\r\n\r\n\r\nدعوت سران عشاير در موسم حج\r\nپيامبر اكرم در روزهاى حج با رؤساى عرب در اين نقاط تماس‌هايى مىگرفت و از همهء آنان منزل به منزل ديدن مىكرد و حقيقت دين خود را بر آنان عرضه مىداشت .\r\nگاهى پيامبر مشغول سخن بود كه ابو لهب از پشت سر ظاهر مىشد و مىگفت : مردم سخن او را باور نكنيد ، زيرا او با آيين نياكان شما سر جنگ دارد و سخنانش بىاساس است . مخالفت عموى وى تبليغات حضرت را دربارهء سران قبايل كم اثر مىكرد و با خود مىگفتند : هرگاه آيين وى صحيح و ثمربخش بود ، هرگز فاميل وى با او نزاع نمىكرد . « 1 »\r\nگروهى از قبيله « بنى عامر » وارد مكّه شدند . پيامبر آيين خود را بر آن‌ها عرضه كرد .\r\nآنان حاضر شدند كه به وى ايمان بياورند ، مشروط بر اينكه رهبرى جامعه پس از درگذشت پيامبر با آن‌ها باشد . پيامبر فرمود :\r\nكار در دست خدا است ، هركس را مصلحت ديد او را برمىگزيند . « 2 »\r\nآنان از پذيرش اسلام سرباز زدند و پس از بازگشت به وطن جريان تماس با محمد صلى اللّه عليه و آله و سلّم را با پيرمرد روشن‌دلى در ميان نهادند . وى گفت : اين همان ستاره درخشانى است كه از افق مكّه طلوع كرده است .\r\nاين قطعه تاريخى ثابت مىكند كه مسأله « امامت » پس از رسول گرامى تنصيصى است نه انتخابى و گزينشى . « 3 »\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 216 و سيره ابن هشام ، ج 1 ، ص 422 .\r\n( 2 ) . الأمر إلى اللّه يضعه حيث يشاء ؛ « سيره ابن هشام ، ج 1 ، ص 426 » .\r\n( 3 ) . براى اطلاع بيشتر ، « ر . ك : پيشوايى از نظر اسلام » .\r\n","page_name":" 389 ","page_number":389},
  {"content":"\r\n\r\n\r\nپيمان عقبه\r\nدر روزگار پيشين ، « وادى القرى » راه بازرگانى يمن به شام بود . كاروان‌هاى تجارتى يمن پس از عبور از كنار مكّه وارد درهء طولانى مىشدند كه آن را « وادى القرى » مىگفتند . در امتداد آن ، مناطق سرسبز و خرمى وجود داشت كه يكى از آن‌ها شهر قديمى « يثرب » بود كه بعدا به نام « مدينة الرسول » معروف شد .\r\nدر اين منطقه ، دو طايفهء معروف « اوس و خزرج » كه از مهاجران عرب يمن « قحطانى » بودند ، از اوايل قرن چهارم ميلادى زندگى مىكردند . در كنار آنان سه طايفهء معروف از يهود « بنى قريظه » ، « بنى النضير » و « بنى قينقاع » - كه از مهاجران شمال شبه جزيره بودند - سكنا گزيده بودند . همه‌ساله گروهى از اعراب يثرب ، براى برگزارى مراسم حج در مكّه شركت مىكردند و پيامبر با آن‌ها تماس‌هايى مىگرفت . اين ملاقات‌ها مقدمات هجرت را فراهم آورد و تمركز نيروى متفرق اسلام را در آن نقطه ايجاب كرد . بسيارى از اين تماس‌ها اگر چه سودى نداشت ، سبب مىشد كه حجّاج يثرب هنگام بازگشت به وطن ، طلوع پيامبر جديد را به عنوان مهم‌ترين خبر و حادثه در آنجا منتشر سازند و توجه مردم آن سامان را به چنين امرى جلب كنند . از اين لحاظ ، ما برخى از اين ملاقات‌ها را كه در سال‌هاى يازده و دوازده و سيزده بعثت انجام گرفته است در اينجا نقل مىكنيم . با بررسى اين مطالب ، علت هجرت پيامبر از مكّه به يثرب و تمركز قواى مسلمانان در آن نقطه روشن مىگردد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n1 . هر موقع پيامبر گرامى متوجه مىشد كه شخصيتى از عرب وارد مكّه شده ، فورا با او تماس مىگرفت و آيين خود را عرضه مىداشت . روزى شنيد كه « سويد بن صامت » وارد مكّه شده ، فورا به ملاقاتش شتافت و حقايق نورانى آيين خود را برايش تشريح كرد . وى گفت شايد اين حقايق ، همان حكمت لقمان است كه من همراه دارم .\r\nحضرت فرمود : گفته‌هاى لقمان نيكو است ، ولى آنچه خدا بر من نازل فرموده بهتر و بالاتر است ، زيرا آن مشعل هدايت و چراغ فروزان است . « 1 » سپس آياتى چند براى وى خواند و او نيز آيين اسلام را پذيرفت و به سوى مدينه بازگشت و پيش از جنگ « بعاث » به دست خزرجيان كشته شد .\r\n2 . « انس بن رافع » با گروهى از جوانان قبيلهء « بنى عبد الاشهل » كه در ميان آن‌ها « اياس بن معاذ » نيز بود وارد مكّه شدند . هدف آنان اين بود كه از قريش كمك نظامى بگيرند و بر ضد خزرجيان قيام كنند . پيامبر در جلسهء آنان شركت كرد ، آيين خود را براى آنان تشريح كرد و آياتى چند خواند . اياس كه جوان باشهامتى بود ، برخاست ايمان آورد و گفت : اين آيين بهتر از كمك‌هاى قريش است كه براى آن به اين نقطه آمده‌ايد . « 2 »\r\nاو به خوبى تشخيص داد كه آيين توحيد ضامن همه‌جانبهء آنان است ، زيرا به جنگ و برادركشى و مظاهر فساد و تخريب پايان مىبخشد . ايمان اين جوان كه بدون جلب تمايلات رئيس قبيله صورت گرفت ، خشم « انس » را به هيجان آورد . براى تسكين ناراحتى ، مشت‌هايش را پر از ريگ كرد و به صورت اين جوان زد و گفت : ساكت باش ما براى دريافت كمك‌هاى قريش آمده‌ايم ، نه براى پذيرفتن آيين اسلام . پيامبر از جا بلند شد و گروه مزبور به مدينه بازگشتند . جنگ بعاث ، ميان خزرج و اوس رخ داد و اياس در اين نبرد كشته شد . « 3 »\r\n\r\n\r\n","description":"","footnote":"\r\n( 1 ) . و الّذي معي أفضل ، هذا قرآن أنزله اللّه تعالى هو هدى و نور - « سيره ابن هشام ، ج 1 ، ص 425 » .\r\n( 2 ) . هذا خير ممّا جئتم له .\r\n( 3 ) . همان ، ص 427 .\r\n","page_name":" 391 ","page_number":391},
  {"content":"\r\n\r\n\r\nجنگ بعاث\r\nاز جنگ‌هاى تاريخى اين دو قبيله « جنگ بعاث » است . در اين جنگ ، اوسيان بر رقيب خود پيروز شدند و نخلستان‌هاى « خزرج » را سوزاندند . پس از آن ، جنگ و صلح به طور متناوب رخ مىداد . عبد اللّه بن ابى - كه از اشراف خزرج بود - در اين جنگ شركت نكرد ، لذا پيش هر دو قبيله محترم بود و مىرفت كه هر دو طرف آخرين پايدارى خود را از دست بدهند . در اين حال ، تمايلات شديدى به صلح در ميان آنان پديد آمد و هر دو قبيله اصرار كردند كه رياست صلح را « عبد اللّه » بپذيرد و حتى تاج اميرى برايش آماده كردند كه در وقت مخصوص آن را بر سر گذارد ، ولى اين جريان بر اثر تمايلات گروهى از خزرجيان به آيين اسلام با شكست روبه‌رو شد . در اين هنگام پيامبر گرامى با شش تن از خزرجيان در مكّه ملاقات كرد و آنان دعوت حضرتش را پذيرفتند .\r\n\r\nتفصيل جريان\r\nپيامبر در موسم حج با شش نفر از قبيلهء « خزرج » ملاقات كرد و به آن‌ها گفت : آيا شما با يهود هم‌پيمانيد ؟ گفتند : بلى . فرمود : بنشينيد تا با شما سخن بگويم . آنان نشستند و سخنان پيامبر را شنيدند . پيامبر آياتى چند تلاوت كرد و سخنان رسول گرامى تأثير عجيبى در آن‌ها نهاد كه در همان مجلس ايمان آوردند . چيزى كه به گرايش آنان به اسلام كمك كرد اين بود كه آنان از يهوديان شنيده بودند پيامبرى از نژاد عرب كه مروج آيين توحيد خواهد بود و حكومت بت‌پرستى را منقرض خواهد ساخت ، به اين زودى مبعوث خواهد شد ، لذا با خود گفتند : پيش از آن‌كه يهوديان پيش دستى كنند ما ياريش كنيم .\r\nگروه مزبور ، رو به پيامبر كرده و گفتند : ميان ما آتش جنگ پيوسته فروزان بوده ، اميد است كه خداوند به سبب آيين پاك تو ، آن را فرو نشاند . ما اكنون به سوى يثرب بر\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمىگرديم و آيين تو را عرضه مىداريم . هرگاه همگى اتفاق بر پذيرفتن آن كردند ، گرامىتر از شما كسى براى ما نيست .\r\nاين شش نفر فعاليّت پىگيرى براى انتشار اسلام ، در ميان يثرب آغاز كردند ؛ به طورى كه خانه‌اى نبود كه در آنجا سخن از پيامبر نباشد . « 1 »\r\n\r\nنخستين پيمان عقبه\r\nتبليغات پىگير اين شش تن اثر خوبى بخشيد و سبب شد كه گروهى از يثربيان به آيين توحيد گرويدند و در سال دوازدهم بعثت ، دسته‌اى دوازده نفرى ، از مدينه حركت كردند و با رسول گرامى در « عقبه » ملاقات كرده و نخستين پيمان اسلامى بسته شد . معروف‌ترين اين دوازده تن « اسعد بن زراره » و « عبادة بن صامت » بودند . متن پيمان آن‌ها پس از پذيرفتن اسلام به قرار زير بوده است :\r\nبا رسول خدا پيمان بستيم كه به وظايف زير عمل كنيم : به خدا شرك نورزيم ، دزدى و زنا نكنيم ، فرزندانمان را نكشيم ، به يك ديگر تهمت نزنيم و كار زشت انجام ندهيم و در كارهاى نيك نافرمانى نكنيم . « 2 »\r\nرسول گرامى به آنان گفت : اگر بر طبق پيمان عمل كنند ، جايگاه آنان بهشت است و اگر نافرمانى كردند ؛ در اين صورت كار دست خدا است يا مىبخشد يا عذاب مىكند . اين پيمان ، در اصطلاح مورّخان « بيعة النساء » است ، زيرا پيامبر در فتح مكّه از زنان نيز به اين ترتيب بيعت گرفت .\r\nاين دوازده تن با دلى لبريز از ايمان به سوى مدينه برگشتند و به فعاليّت زيادى پرداختند و نامه‌اى به پيامبر نوشتند كه براى آنان مبلّغى بفرستد تا به آنان قرآن تعليم كند . پيامبر « مصعب بن عمير » را براى تعليم و تربيت آنان فرستاد و در پرتو تبليغات و\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 86 .\r\n( 2 ) . ان لا نشرك باللّه شيئا ، و لا نسرق ، و لا نزني ، و لا نقتل أولادنا ، و لا نأتي ببهتان نفتريه بين أيدينا و أرجلنا ، و لا نعصيه في معروف .\r\n","page_name":" 393 ","page_number":393},
  {"content":"\r\n\r\nتعليمات اين مبلّغ توانا ، مسلمانان در غياب پيامبر دور هم جمع مىشدند و اقامه جماعت مىكردند . « 1 »\r\n\r\nدومين پيمان عقبه\r\nشور و هيجان غريبى در مسلمانان مدينه حكم فرما بود . آنان دقيقه شمارى مىكردند كه بار ديگر موسم « حج » فرا رسد و ضمن برگزارى مراسم حج پيامبر را از نزديك زيارت كنند و آمادگى خود را براى هرگونه خدمت ابراز دارند و دايره پيمان را از نظر كميت و كيفيت شرايط بگسترانند . كاروان حج مدينه كه بالغ بر پانصد نفر بود ، حركت كرد . در ميان كاروان 73 تن مسلمان - كه دو نفر از آنان نيز زن بودند - بود و بقيّه ، بىطرف يا متمايل به اسلام بودند . گروه مزبور با پيامبر در مكّه ملاقات كرده و براى انجام دادن مراسم بيعت ، وقت خواستند . پيامبر فرمود : محل ملاقات « منى » است . در شب سيزدهم ذى الحجة ، هنگامى كه مردم مىخوابند ، در پائين « عقبه » « 2 » به گفت‌وگو مىنشينيم .\r\nشب سيزدهم فرا رسيد ، رسول گرامى پيش از همه با عموى خود « عباس » در عقبه حاضر شدند . پاسى از شب گذشت ، ديدگان مشركان عرب ، در خواب فرو رفت .\r\nمسلمانان يكى پس از ديگرى از جاى خود بلند شدند و مخفيانه به سوى عقبه رفتند .\r\nعباس ، عموى پيامبر مهر خاموشى را شكست و دربارهء پيامبر چنين گفت :\r\nاى خزرجيان ! شما پشتيبانى خود را به آيين « محمد » ابراز داشته‌ايد . بدانيد كه وى گرامىترين افراد قبيلهء خود است . تمام بنى هاشم ، اعم از مؤمن و غير مؤمن دفاع از او را بر عهده دارند ، ولى اكنون « محمد » جانب شما را ترجيح داده و مايل است در ميان شما باشد . اگر تصميم داريد به پيمان خود وفادار باشيد و او را از گزند دشمنان حفظ كنيد ، او مىتواند در ميان شما زندگى كند و اگر در لحظه‌هاى سخت قدرت دفاع از او را نداريد ،\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 131 .\r\n( 2 ) . گردنه‌اى است نزديك منى .\r\n","page_name":" 394 ","page_number":394},
  {"content":"\r\n\r\nهم اكنون دست از او برداريد و بگذاريد وى در ميان عشيره‌اش با كمال عزت و مناعت و عظمت به سر ببرد .\r\nدر اين هنگام « براء بن معرور » بلند شد و گفت : به خدا سوگند هرگز در دل ما غير از آنچه بر زبان ما جارى مىشود ، چيز ديگرى نيست . ما جز صداقت و عمل به پيمان و جانبازى در راه پيامبر ، چيز ديگرى در سر نداريم . سپس خزرجيان رو به پيامبر كرده و تقاضا نمودند كه حضرتش سخنى بفرمايد : رسول گرامى آياتى چند خواند و تمايل آن‌ها را به آيين اسلام تشديد كرده سپس فرمود : با شما بيعت مىكنم بر اينكه از من دفاع كنيد ؛ همانطور كه از فرزندان و اهل بيت خود دفاع مىكنيد . « 1 »\r\nدر اين هنگام ، دو مرتبه « براء » برخاست و گفت : ما فرزندان جنگ و مبارزه و تربيت يافتگان جبهه‌هاى نبرديم و اين خصيصه از نياكان ما به وراثت رسيده است . در اين ميان كه شور و شوق سراسر جمعيت را فراگرفته بود ، صداى خزرجيان كه حاكى از اشتياق فوق العاده آنان بود ، بلند شد . عباس در حالى كه دست رسول خدا را در دست داشت ، گفت : جاسوسانى بر ما گمارده شده و لازم است آهسته سخن بگوييد .\r\nدر اين حالت « براء بن معرور » و « ابو الهيثم بن تيهان » و « اسعد بن زراره » از جاى خود بلند شدند و با پيامبر دست بيعت دادند و سپس تمام جمعيت بيعت نمودند .\r\n« ابو الهيثم » هنگام بيعت عرض كرد : اى رسول خدا ! ما با يهوديان پيمان بسته‌ايم ، اكنون ناچاريم تمام آن‌ها را ناديده بگيريم . سزاوار نيست روزى از ما دست برداريد و به سوى قوم خود برگرديد . پيامبر فرمود : شما با هر كس پيمان صلح بسته‌ايد من محترم مىشمارم . سپس فرمود : دوازده نفر از ميان خود نماينده انتخاب كنيد كه در مشكلات ، نظر آنان براى شما حجت باشد . چنان كه موسى بن عمران ، دوازده نفر نقيب از ميان بنى اسرائيل برگزيد . سپس نمايندگان انصار كه نه تن از خزرج و سه تن از\r\n\r\n\r\n","description":"","footnote":"\r\n( 1 ) . أبا يعكم على ان تمنعونى ممّا تمنعون منه نساءكم و ابناءكم . همانطور كه ملاحظه مىنمايند پيمان دفاع بستند ، نه جهاد و جنگ در راه خدا . از اين جهت پيامبر در جنگ « بدر » تا رضايت « انصار » جلب نكرد ، فرمان پيشروى به سوى دشمن را نداد .\r\n","page_name":" 395 ","page_number":395},
  {"content":"\r\n\r\n« اوس » بودند ، حضور پيامبر معرفى شدند كه نام و خصوصيات آن‌ها در تاريخ مضبوط است . در اين محضر ، مراسم بيعت پايان پذيرفت و رسول گرامى قول داد كه در موقع مناسبى مكّه را ترك گويد و به سوى مدينه بيايد ؛ سپس جمعيت متفرق شدند . « 1 »\r\n\r\nاوضاع مسلمانان پس از پيمان عقبه\r\nاكنون اين پرسش به ميان مىآيد كه علت چه بود كه « يثربيان » كه دور از مركز انتشار اسلام بودند ، زودتر از مكيان ( با آن قرابت و نزديكى كه با پيامبر داشتند ) زير فرمان پيامبر رفتند و چگونه چند ملاقات كوتاه با مردم يثرب بيش از تبليغات سيزده سالهء وى در مكّه اثر گذاشت ؟ علت اين پيشرفت را مىتوان دو چيز دانست :\r\n1 . يثربيان ، ساليان درازى با يهود مجاور بودند و خواه ناخواه در مجالس و محافل خود سخن از بعثت پيامبر عربى به ميان مىآمد . حتى يهود به بت‌پرستان يثرب مىگفتند كه اين پيامبر عربى آيين يهود را ترويج خواهد كرد و بساط بت‌پرستى را از جهان خواهد چيد ؛ همين گفت‌وگوها در روحيهء آنان آمادگى عجيبى براى پذيرفتن آيينى كه يهود در انتظار آن بودند ، پديد آورده بود . به طورى كه شش تن از خزرجيان در نخستين برخورد فورا به پيامبر ايمان آورده و به يك ديگر گفتند كه اين همان پيامبريست كه يهود در انتظار او است و ما بايد زودتر از آن‌ها به وى بگرويم .\r\nاز اين‌رو ، يكى از اعتراض‌هاى قرآن به يهود همين است كه شما بت‌پرستان را با بعثت پيامبر عربى تهديد مىكرديد و به مردم بشارت مىداديد كه او ظهور خواهد كرد و علايم او را از روى تورات مىخوانديد ؛ اكنون چرا از او روى گردانيديد ؟ چنان كه مىفرمايد :\r\nوقتى كتابى [ قرآن 
  ] از طرف خداوند به سوى آن‌ها فرو فرستاده شد ، كتابى كه تورات را تصديق مىكند و قبلا با آن در انتظار پيروزى بر بت‌پرستان بودند ، پس از شناسايى آن ،\r\n\r\n\r\n","description":"","footnote":"\r\n( 1 ) . سيره ابن هشام ، ج 1 ، ص 438 - 444 و الطبقات الكبرى ، ج 1 ، ص 221 - 223 .\r\n","page_name":" 396 ","page_number":396},
  {"content":"\r\n\r\nكفر ورزيدند و آنچه را قبلا مىدانستند انكار كردند ، لعنت خدا بر كافران باد . ! « 1 »\r\n2 . عامل ديگرى كه مىتوان تأثير آن را در پذيرفتن آيين اسلام دخيل دانست ، خستگى روحى و جسمى مردم يثرب بود كه نزاع‌هاى 120 سالهء ، آن‌ها را به ستوه آورده بود و تقريبا از زندگى سير شده و تمام درهاى اميد و نجات را به روى خود بسته مىديدند . تنها مطالعهء جنگ « بعاث » كه يكى از جنگ‌هاى « يثربيان » است ؛ قيافهء واقعى مردم آن سامان را در نظر مجسم مىسازد .\r\nدر اين جنگ در آغاز كار « اوسيان » شكست خوردند و به طرف « نجد » گريختند .\r\nرقيب پيروز ( خزرجيان ) به سرزنش دشمن پرداخت . رئيس اوسيان « حضير » سخت متأثر شد ، نيزه خود را در رانش فرو برد و از اسب پياده شد و بر قبيله خود بانگ زد و گفت : به خدا سوگند ! از جاى خود بلند نمىشوم تا كشته شوم . ثبات « حضير » در اين مبارزه روح غيرت و شهامت و حس دفاع را در سپاه شكست خورده زنده كرد ؛ تصميم گرفتند به هر قيمتى كه شده برگردند و از حريم حق خود دفاع كنند . مأيوسانه در حالى كه دست از زندگى شسته بودند ، به نبرد پرداختند . سپاه جانباز و از خود گذشته ، پيوسته پيروز است . از اين‌رو ، اوسيان شكست خورده مجددا پيروز شدند و خزرجيان را شكست دادند و نخلستان‌هاى آن‌ها را آتش زدند و . . .\r\nسپس به طور تناوب جنگ و صلح رخ مىداد و هر دو قبيله پيوسته زندگى خود را با صدها عوامل ناگوار و كوبنده و خسته‌كننده مىگذراندند . هر دو گروه از وضع خود راضى نبودند و دنبال چاره‌اى مىگشتند و به فكر روزنهء اميدى بودند . به همين دليل ، وقتى آن شش تن از « خزرجيان » گوش به سخنان پيامبر خدا دادند ؛ گم‌شدهء خود را يافتند و عرض كردند كه شايد خدا از طريق شما ما را از اين نفاق نجات بخشد .\r\nاين برخى از عللى بود كه يثربيان را وادار كرد تا دعوت اسلام را با آغوش باز بپذيرند .\r\n\r\n\r\n","description":"","footnote":"\r\n( 1 ) .  وَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  « بقره ( 2 ) آيه 89 » .\r\n","page_name":" 397 ","page_number":397},
  {"content":"\r\n\r\n\r\nعكس العمل قريش در برابر پيمان « عقبه »\r\nقريش در خواب سنگين غفلت فرو رفته بود و از اينكه اسلام در مكّه پيشرفت قابل ملاحظه نداشت ، تصور مىكردند كه قوس نزولى اسلام آغاز گرديده و چيزى نمىگذرد كه شعله آن به خاموشى مىگرايد . ناگهان دومين پيمان « عقبه » مثل بمبى در ميان قريش صدا كرد . سران بت‌پرست فهميدند كه شب گذشته در تاريكى شب ، 73 تن از يثربيان ، با پيامبر پيمان بسته‌اند كه از وى مانند فرزندانشان دفاع كنند . اين خبر ترس عجيبى در دلشان پديد آورد ، زيرا با خود مىگفتند : اكنون مسلمانان پايگاهى را در قلب شبه جزيره به دست آورده‌اند و بيم آن مىرود كه تمام قواى متفرق خود را گردآورده و به نشر آيين توحيد بپردازند و بدين وسيله بت‌پرستى را در مكّه با جنگ و خطر تهديد كنند .\r\nبراى تحقيق بيشتر ، بامدادان ، سران قريش با خزرجيان تماس گرفتند و گفتند : به ما گزارش داده‌اند كه شما شب گذشته با محمد در « عقبه » پيمان دفاعى بسته‌ايد و به او قول داده‌ايد كه بر ضد ما قيام كنيد . آن‌ها سوگند ياد كردند كه ما هرگز دوست نداريم آتش جنگ ميان ما و شما روشن گردد .\r\nكاروان حج يثربيان در حدود پانصد نفر بود و از ميان آن‌ها فقط 73 تن ، در نيمهء شب در عقبه با پيامبر بيعت كرده بودند و افراد ديگر در آن لحظه در خواب فرو رفته و از جريان اطلاع نداشتند . از اين رو ، آنان كه مسلمان نبودند ، سوگند ياد كردند كه هرگز چنين مطلبى نبوده و اساسا داستان « پيمان » دروغ است . « عبد اللّه بن أبيّ » خزرجى كه مقدمات رياست او بر تمام يثرب فراهم شده بود ، گفت : هرگز چنين كارى نشده و گروه خزرج بدون مشورت با من ، كارى را انجام نمىدهند . سپس سران قريش از جا برخاستند تا به تحقيق بيشترى بپردازند . مسلمانانى كه در آن مجلس حضور داشتند فهميدند كه راز آنان فاش شده است ، لذا فرصت را غنيمت شمرده و با خود گفتند :\r\nپيش از آن‌كه افراد شناخته شوند ، بايد راه يثرب را در پيش گيريم و از قلمرو حكومت\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمكيان بيرون شويم .\r\nسرعت و عجلهء برخى از يثربيان ، سوء ظن قريش را به امر پيمان تشديد كرد . آنان فهميدند كه گزارش صحيح بوده است . از اين رو ، به تعقيب تمام يثربيان پرداختند ، ولى موقعى فعاليّت خود را آغاز كردند كه كار از كار گذشته و كاروان حج از محيط حكومت مكيان بيرون رفته بود . تنها در اين ميان به « سعد بن عباده » دست يافتند .\r\nولى به عقيده ابن هشام ، قريش به دو نفر دست يافت : يكى « سعد بن عباده » و ديگرى « منذر بن عمر » بود . دومى از دست آنان گريخت ، ولى با كمال خشونت ، آنان موى سر سعد را گرفته به زمين مىكشيدند . مردى از قريش از اين وضع رقت‌بار سخت متأثر شد ؛ نزد « سعد » آمد و گفت : مگر تو در مكّه با يك نفر از مكيان ، پيمانى ندارى ؟ سعد گفت : چرا با « مطعم بن عدى » پيمان دفاعى دارم ، زيرا تجارت او را هنگام عبور از يثرب از دستبرد حفظ مىكردم و او را پناه مىدادم .\r\nمرد قريشى كه مىخواست او را از اين وضع نجات بخشد ، سراغ مطعم آمد و گفت : مردى از خزرجيان گرفتار شده و قريش سخت او را شكنجه مىدهند . او اكنون تو را به يارى مىطلبد و در انتظار كمك تو است . وى آمد و سعد بن عباده را ديد ؛ همان مردى كه در پناهش هر سال كاروان تجارتى وى سالم به مقصد مىرسيد . از اين‌رو ، در استخلاص او كوشيد و او را روانهء يثرب كرد . دوستان سعد و مسلمانان كه از گرفتارى وى آگاه شدند ؛ تصميم گرفتند كه از نيمهء راه برگردند و او را آزاد كنند . آنان در اين فكر بودند كه ناگهان سعد از دور پديدار شد و سرگذشت غم‌انگيز خود را به آنان گفت . « 1 »\r\n\r\nنفوذ معنوى اسلام\r\nخاورشناسان اصرار دارند كه نفوذ و پيشرفت اسلام را زير سايهء شمشير قلمداد\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 448 - 450 .\r\n","page_name":" 399 ","page_number":399},
  {"content":"\r\n\r\nكنند . در اينكه ، اين انديشه تا چه حد درست است ، حوادث آينده بىپايگى آن را ثابت خواهد كرد . اما براى نمونه به جريانى مىپردازيم كه پيش از هجرت ، در يثرب اتفاق افتاده است . بررسى اين جريان به خوبى اثبات مىكند كه نفوذ و پيشرفت اسلام در آغاز كار ، تنها با جذابيت آن بود كه با تشريح مختصرى شنونده را مسخر مىساخت .\r\n« مصعب بن عمير » مبلّغ و گوينده نامى اسلام بود كه بنا به درخواست « اسعد بن زراره » از جانب پيامبر به مدينه اعزام شده بود . اين دو نفر تصميم گرفتند كه سران يثرب را از طريق منطق و دليل به كيش اسلام دعوت كنند . روزى وارد باغى شدند كه جمعى از مسلمانان در آنجا بودند و نيز در آن ميان ، « سعد بن معاذ » و « اسيد بن حضير » كه از سران قبيلهء « بنى عبد الاشهل » بودند ، ديده مىشدند . « سعد بن معاذ » رو به « اسيد » كرد و گفت : شمشير خود را از نيام بيرون آور و به سوى اين دو نفر برو و به آنان بگو ، دست از تبليغ آيين اسلام بردارند و با سخنان خود ، ساده‌لوحان ما را گول نزنند ؛ از آنجا كه اسعد بن زراره ، پسر خالهء من است ، از آن شرم دارم كه خودم ، با حربهء برهنه با وى روبه‌رو شوم .\r\nاسيد ، با صورت برافروخته و شمشير برهنه سر راه اين دو نفر را گرفت و سخنان ياد شده را با لحن شديدى ادا كرد . « مصعب بن عمير » آن سخنور توانا كه روش تبليغ را از پيامبر فراگرفته بود ؛ رو به اسيد كرد و گفت : ممكن است لحظه‌اى بنشينى و با هم گفت‌وگو كنيم . هرگاه موافق طبع و ميل شما نباشد ، ما از همان راهى كه آمده‌ايم بر مىگرديم . اسيد گفت : سخن از روى انصاف گفتى و لحظه‌اى چند نشست و شمشير خود را غلاف كرد . مصعب آياتى از قرآن تلاوت كرد و حقايق نورانى قرآن ، جذابيت و شيرينى آن و قدرت منطق مصعب او را به زانو درآورد ؛ از خود بىاختيار شد و گفت : « كيف تصنعون إذا أردتم أن تدخلوا هذا الدّين ؛ راه مسلمان شدن چيست ؟ » گفتند :\r\nگواهى به يكتايى خدا مىدهيد ، بدن و جامهء خود را در آب مىشوييد و نماز مىگزاريد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاسيد كه به منظور ريختن خون اين دو نفر آمده بود ، با چهره‌اى باز به يگانگى و رسالت پيامبر گواهى داد و در آبى كه در آن نقطه بود غسل كرد و جامه را شست و در حالى كه شهادتين را زمزمه مىكرد به سوى « سعد » برگشت . سعد بن معاذ ، با كمال بىصبرى در انتظار وى بود ، چهرهء باز و خندان اسيد ناگهان پديدار شد . سعد بن معاذ ، رو به حاضران كرد و گفت : به خدا قسم ! « اسيد » تغيير عقيده داده و براى هدفى كه رفته بود موفق نشده است . اسيد ، جريان را تشريح كرد ؛ سعد بن معاذ ، در حالى كه خشم سراسر بدنش را فراگرفته بود ، تصميم گرفت كه اين دو نفر را از كار تبليغ بازبدارد ، ولى جريانى كه براى « اسيد » اتفاق افتاده بود ، براى او نيز رخ داد .\r\nوى نيز در برابر منطق قوى و محكم و بيانات جذّاب و شيرين مصعب به زانو درآمد و در برابر آن‌ها انگشت ندامت ( از تصميمى كه گرفته بود ) به دندان گرفت .\r\nسلام و تسليم خود را به آيين توحيد ابراز داشت و در همان نقطه غسل كرد و جامه را آب كشيد ؛ سپس به سوى قومش برگشت و به آن‌ها چنين گفت : من ميان شما چه موقعيتى دارم ؟ همگى گفتند : تو سرور و رئيس قبيلهء ما هستى . وى گفت : من با هيچ فردى از زن و مرد قبيله سخن نخواهم گفت ، مگر اينكه به آيين اسلام بگروند .\r\nسخنان رئيس قبيله دهن به دهن براى اهل قبيله نقل گرديد و مدتى نگذشت كه تمام قبيلهء « بنى عبد الاشهل » پيش از آن‌كه پيامبر را ببينند ، اسلام آوردند و از مدافعان آيين توحيد گرديدند . « 1 »\r\nما نمونه‌هاى زيادى از اين جريان‌ها در تاريخ اسلام داريم و هر يك از آن‌ها گواه بر بىپايگى سخن خاورشناسان دربارهء پيشرفت اسلام است ، زيرا در اين حوادث نه زورى بود و نه زرى ؛ نه پيامبر را ديده بودند و نه با او تماس گرفته بودند ، جز منطق محكم يك گوينده اسلامى كه توانست در ظرف چند دقيقه انقلاب روحى غريبى در ميان قبيله پديد آورد ؛ عامل ديگرى در كار نبوده است .\r\n\r\n\r\n","description":"","footnote":"\r\n( 1 ) . اعلام الورى ، ص 37 و بحار الانوار ، ج 19 ، ص 10 - 11 .\r\n","page_name":" 401 ","page_number":401},
  {"content":"\r\n\r\n\r\nترس و وحشت قريش\r\nحمايت و پشتيبانى يثربيان از مسلمانان ، بار ديگر قريش را از خواب سنگين غفلت بيدار كرد . دوباره آزار و اذيت را از سر گرفته و آماده شدند كه از نفوذ اسلام و انتشار آن جلوگيرى كنند .\r\nياران پيامبر از فشار و آزار مشركان شكايت كردند و اجازه خواستند كه به نقطه‌اى مسافرت كنند . پيامبر چند روزى مهلت خواست ، سپس فرمود : بهترين نقطه براى شما همان يثرب است . شما مىتوانيد با كمال آرامش يكى يكى به آن نقطه مهاجرت كنيد .\r\nپس از صدور فرمان مهاجرت ، مسلمانان به بهانه‌هاى گوناگونى از مكّه بيرون رفته و راه يثرب را در پيش گرفتند . هنوز آغاز مهاجرت بود كه قريش به راز مسافرت پى بردند و از هرگونه نقل و انتقال جلوگيرى كردند و تصميم گرفتند كه به هر كس دست يابند از راه بازگردانند و اگر شخصى با زن و بچه خود مهاجرت كند و همسرش قرشى باشد از بردن زنش ممانعت كنند ، ولى از ريختن خون بيمناك بودند و حدود آزار را ، از دايره حبس و شكنجه بيرون نمىبردند . خوش‌بختانه فعاليّت‌هاى قريش مؤثر واقع نشد . « 1 »\r\nسرانجام ، عدهء زيادى از چنگال قريش نجات يافتند و به يثربيان پيوستند . كار به جايى رسيد كه از مسلمانان در مكّه جز پيامبر ، على و عده‌اى از مسلمانان بازداشت شده و يا بيمار ، كس ديگرى باقى نماند . در اين هنگام ، گرد آمدن مسلمانان در يثرب ، قريش را بيش از پيش به وحشت انداخت و براى درهم شكستن اسلام تمام سران قبيله در « دار الندوه » گرد آمدند و براى علاج موضوع طرح‌هايى پيشنهاد شد و تمام طرح‌هاى آنان با تدابير مخصوص پيامبر خنثى شد . در نتيجه ، پيامبر در ماه ربيع الاول\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 225 - 226 .\r\n","page_name":" 402 ","page_number":402},
  {"content":"\r\n\r\nسال چهارده بعثت به مدينه مهاجرت كرد .\r\nقريش از اينكه « محمد » پايگاه دومى به دست آورده ، سخت وحشت زده و بيمناك بودند و نمىدانستند چه كنند ، زيرا تمام نقشه‌هاى خود را در جلوگيرى از انتشار اسلام نقش بر آب مىديدند .\r\nرسول گرامى به ياران خود دستور داد كه به مدينه مهاجرت كنند و به برادران « انصار » خود بپيوندند و فرمود : خدا براى شما برادرانى قرار داده و خانه‌هايى آماده كرده است .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\nحوادث سال اول هجرت\r\n« 1 »\r\n\r\nسرگذشت هجرت\r\nسران قريش براى حل مشكلات در محلّى به نام « دار الندوه » انجمن مىكردند و در مسائل بغرنج به تبادل افكار و تشريك مساعى مىپرداختند .\r\nدر سال‌هاى دوازدهم و سيزدهم بعثت ، مردم مكّه با خطر بزرگى روبه‌رو شدند .\r\nپايگاه بزرگى كه مسلمانان در يثرب به وجود آورده و « يثربيان » حمايت و حفاظت پيامبر را به عهده گرفته بودند ، نشانهء بارز اين تهديد بود .\r\nدر ماه ربيع الاول سال سيزدهم بعثت كه مهاجرت پيامبر در آن ماه اتفاق افتاد ؛ در مكّه از مسلمانان جز پيامبر ، على ، ابو بكر و عده معدودى از مسلمانان بازداشت شده و يا بيمار و پير ، فرد ديگرى باقى نمانده بود و مىرفت كه اين عده نيز مكّه را به عزم يثرب ترك گويند . ناگهان قريش ، تصميمى بس قاطع و خطرناك گرفت .\r\nجلسهء مشورتى سران در « دار الندوه » منعقد گرديد . سخنگوى جمعيت در آغاز جلسه سخن از تمركز نيروهاى اسلام در مدينه و پيمان « اوسيان » و « خزرجيان » به\r\n\r\n\r\n","description":"","footnote":"\r\n( 1 ) . حوادث سيزده‌ساله « بعثت » به نظم و ترتيبى كه رخ داده بود نگارش يافت و آنجا كه تاريخ حادثه معلوم بود يادآورى شد ، ولى هرگز نمىتوان تاريخ تمام رخدادهاى سيزده‌ساله را ، از نظر تاريخى قطعى دانست ، از اين جهت در فصول بيست و چهارگانه گذشته ، غالبا حوادث با ذكر تاريخ همراه نبود ، ولى از آنجا كه حوادث دنبال هجرت تا حدودى به وقت ضبط شده است در تمام فصول ، ذكر تاريخ انجام خواهد گرفت .\r\n","page_name":" 404 ","page_number":404},
  {"content":"\r\n\r\nميان آورد ؛ سپس افزود :\r\nما مردم « حرم » پيش همه قبايل محترم بوديم ، ولى محمد ميان ما سنگ تفرقه افكند و خطر بزرگى براى ما ايجاد كرد . اكنون كه جام صبر ما لبريز شده ، راه نجات اين است كه فردى با شهامت از ميان ما انتخاب شود و به زندگىاش در پنهانى خاتمه دهد و اگر « بنى هاشم » به نزاع و كشمكش برخيزند ، ديه و خون بهايش را مىپردازيم .\r\nمرد ناشناسى در آن جلسه كه خود را « نجدى » معرفى مىكرد ، اين نظر را رد كرد و گفت : اين نقشه هرگز عملى نيست ، زيرا بنى هاشم قاتل محمد را زنده نمىگذارند و پرداخت خون بهايش آنان را راضى نمىسازد و هر كس داوطلب اجراى اين نقشه گردد ، بايد نخست خود دست از زندگى بشويد و در ميان شما چنين كسى وجود ندارد .\r\nيكى ديگر از سران به نام « ابو البخترى » گفت : صلاح اين است كه پيامبر را زندانى كنيم و از روزنهء كوچكى نان و آب به وى بدهيم و از اين طريق جلو انتشار آيين او را بگيريم . بار ديگر آن پير نجدى لب به سخن گشود و گفت : اين فكر كمتر از نقشه قبلى نيست ، زيرا با اين وضع نيز بنى هاشم با شما به جنگ و ستيز برمىخيزند و سرانجام او را آزاد مىسازند و اگر در اين باره موفقيت به دست نياوردند در موسم حج از قبايل ديگر استمداد مىجويند و با كمك آنان وى را آزاد مىكنند .\r\nشخص سومى از آن ميان نظر ديگرى داد و گفت : شايسته اين است كه محمد را بر شترى چموش و سركش سوار كنيم و هر دو پايش را ببنديم و شتر را رم دهيم تا او را به كوه‌ها و سنگ‌ها بزند و بدنش را متلاشى سازد و اگر احيانا جان به سلامت برد و در سرزمين قبايل بيگانه فرود آمد ، هرگاه بخواهد در ميان آن‌ها آيين خود را ترويج كند ، خود آنان كه از طرف‌داران سرسخت بت‌پرستىاند به حساب او مىرسند و ما و خود را از شرش آسوده مىسازند .\r\nپير نجدى براى بار سوم ، اين نظر را نادرست شمرد و گفت : شيرين‌زبانى و سحر بيان محمد براى شما مكشوف است . او با لطافت بيان و بلاغت سخن ، قبايل ديگر را\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبا خود هم دست مىسازد و بر شما مىتازد .\r\nبهت و سكوت بر مجلس حكم فرما بود . ناگهان ابو جهل و به نقلى خود آن پير نجدى ابراز نظر كرد و گفت : طريق منحصر و خالى از اشكال اين است كه افرادى از تمام قبايل انتخاب شوند و شبانه به طور دسته جمعى به خانه وى حمله برده و او را قطعه‌قطعه كنند تا خون بهايش در ميان تمام قبايل پخش گردد . بديهى است در اين صورت بنى هاشم قدرت نبرد با تمام قبائل را نخواهند داشت . اين فكر به اتفاق آرا تصويب شد و افراد تروريست انتخاب شدند و قرار شد با فرا رسيدن شب آن افراد مأموريت خود را انجام دهند . « 1 »\r\n\r\nكمك‌هاى غيبى\r\nاين خيره سران تصور مىكردند كه نبوّت محمد - كه از پشتيبانى خداوند بزرگ برخوردار است - با اين نقشه‌ها از بين مىرود . ديگر به فكرشان نمىرسيد كه پيامبر مانند ساير پيامبران از مددهاى غيبى بهره‌مند است و آن دستى كه توانسته است اين مشعل فروزان را در اين سيزده سال از تندباد حوادث حفظ كند ، خواهد توانست او را از اين حادثه نيز مصون دارد .\r\nمفسران مىگويند : فرشتهء وحى نازل شد و با اين آيه پيامبر را از نقشه‌هاى شوم مشركان آگاه ساخت :\r\n وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ  « 2 » ؛ هنگامى كه كافران بر ضد تو فكر مىكنند تا تو را زندانى كنند ، يا بكشند و يا تبعيد نمايند . آنان با خدا از در حيله وارد مىشوند و خداوند حيلهء آن‌ها را به خودشان برمىگرداند .\r\nرسول گرامى از طرف خدا مأمور شد آهنگ سفر كند و به سوى يثرب برود . ولى\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 227 - 228 و سيره ابن هشام ، ج 1 ، ص 480 - 482 .\r\n( 2 ) . انفال ( 8 ) آيه 30 .\r\n","page_name":" 406 ","page_number":406},
  {"content":"\r\n\r\nرهايى از دست مأموران بىرحم حكومت بت‌پرست ، آن هم با مراقبت كامل دشمن كار آسانى نبود . به خصوص كه فاصلهء مكّه و مدينه زياد بود .\r\nاگر با نقشهء صحيحى از مكّه بيرون نمىرفت ، چه بسا احتمال داشت مكيان از پشت سر برسند و پيش از آن‌كه او به يارانش برسد ، وى را دست‌گير كرده و خونش را بريزند .\r\nكيفيت مهاجرت پيامبر را مورّخان و سيره‌نويسان ، به صورت‌هاى مختلفى نوشته‌اند و اختلافى كه در ميان آنان در خصوصيات جريان هجرت مشاهده مىشود ، كم سابقه است . مؤلف سيرهء حلبى تا اندازه‌اى توانسته است منقولات مختلف را با بياناتى با هم سازش دهد ، ولى در پاره‌اى موارد ، موفق به رفع تناقض و اختلاف نگرديده است .\r\nمطلب قابل توجه اينكه بيشتر محدّثان سنى و شيعه ، طرز مهاجرت را به گونه‌اى نقل كرده‌اند كه نتيجتا خلاصى و رهايى آن حضرت را مستند به اعجاز دانسته و رنگ كرامت به آن داده‌اند . در صورتى كه دقت در خصوصيات سرگذشت ، حاكى از اين است كه نجات آن حضرت نتيجهء يك سلسله پيش‌بينى و تدبيرها و احتياطها بوده و ارادهء خداوند بر اين متعلق شده بود كه پيامبر خود را از طريق مجارى طبيعى نجات دهد ، نه از طريق اعمال قدرت .\r\nگواه مطلب اين است كه پيامبر متشبث به علل طبيعى و اسباب عقلى ( مانند خوابيدن على در بستر پيامبر ، پنهان شدن پيامبر در غار و . . . ) شده و از اين راه خود را خلاص كرده است .\r\n\r\nفرشتهء وحى پيامبر را آگاه مىسازد\r\nفرشتهء وحى ، پيامبر را از نقشهء شوم مشركان آگاه ساخت و او را وادار به مهاجرت كرد و قرار شد براى كور كردن خط تعقيب ، كسى در رخت‌خواب پيامبر بخوابد تا مشركان تصور كنند كه پيامبر بيرون نرفته و در درون خانه است . در نتيجه ، تنها به فكر\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمحاصرهء خانهء وى باشند و عبور و مرور را در كوچه‌ها و اطراف مكّه آزاد بگذارند .\r\nتنها فايده‌اى كه اين كار داشت ، متوجه كردن مأموران به خانهء پيامبر بود و در اين فرصت پيامبر مىتوانست به نقطه‌اى پناه ببرد كه كسى از مأموران متوجه او نشود .\r\nحالا بايد ديد چه كسى حاضر مىشود در جايگاه پيامبر بخوابد و جان خود را فداى او كند ؟ لا بد خواهيد گفت : اول كسى كه به وى ايمان آورده و از نخستين روزهاى بعثت ، پروانه‌وار دور شمع وجودش گرديده است . او بايد در اين راه جانبازى كند و اين فرد فداكار جز على كسى نيست ؛ از اين نظر پيامبر رو به على كرد و فرمود :\r\n« امشب در فراش من بخواب و آن برد سبز رنگى كه من هنگام خواب به رويم مىكشم ، به رويت بكش ، زيرا از طرف مخالفان ، توطئه‌اى براى قتل من چيده شده و من بايد به مدينه مهاجرت كنم » .\r\nعلى از آغاز شب در خوابگاه پيامبر خوابيد . پاسى از شب گذشته بود كه چهل نفر تروريست ، اطراف خانه پيامبر را محاصره كردند . آنان از شكاف در به داخل خانه نگاه مىكردند و وضع خانه را عادى ديده و گمان مىكردند كسى كه در خوابگاه پيامبر خوابيده ، خود او است .\r\nدر اين هنگام ، پيامبر تصميم گرفت كه از خانه بيرون برود . دشمن اطراف خانه را در محاصره داشت و كاملا مراقب اوضاع بود . از طرف ديگر ، ارادهء خداى قاهر بر اين تعلق گرفته بود كه رهبر عالى قدر اسلام را از چنگال فرومايگان نجات دهد . پيامبر گرامى سورهء « يس » را به خاطر تناسبى كه مفاد آغاز آيات آن با اوضاع وى داشت تا آيهء  فَهُمْ لا يُبْصِرُونَ  « 1 » تلاوت نمود . بلافاصله از در خانه بيرون آمد و به محل قرار رفت .\r\nاينكه پيامبر چگونه دايره محاصره را شكست كه مأموران متوجه نشدند ، چندان\r\n\r\n\r\n","description":"","footnote":"\r\n( 1 ) . از آغاز سوره تا آيه نهم .\r\n","page_name":" 408 ","page_number":408},
  {"content":"\r\n\r\nروشن نيست . از روايتى كه مفسر معروف شيعه ، مرحوم على بن ابراهيم در تفسير آيهء  وَ إِذْ يَمْكُرُ بِكَ الَّذِينَ كَفَرُوا  نقل كرده است ؛ استفاده مىشود كه هنگام خروج پيامبر از خانه ، تمام آن‌ها خوابيده بودند و منتظر بودند كه بامدادان در هواى روشن به خانه رسول اكرم هجوم ببرند و تصور نمىكردند كه پيامبر اكرم از نقشهء آن‌ها مطّلع است .\r\nولى مورخان ديگر « 1 » تصريح كرده‌اند كه آنان تا لحظه‌اى كه به خانهء پيامبر حمله بردند بيدار بودند و رسول خدا از روى كرامت و اعجاز ، چنان از خانه بيرون آمد كه آن‌ها متوجه نشدند .\r\nامكان وقوع چنين كرامتى جاى شك و شبهه نيست ، ولى آيا براى اين امر موجبى در كار بوده است يا نه ؟ بررسى كامل جريان هجرت ، اين مطلب را قطعى مىسازد كه پيامبر از نقشهء مخالفان ، پيش از محاصرهء خانه آگاه بوده است و نقشه‌اى كه براى خلاصى خود كشيده بود كاملا طبيعى بود و رنگ اعجاز نداشت . وى مىخواست با قرار دادن على در فراش خود از مجارى طبيعى ، بدون استمداد از طريق اعجاز و كرامت ، از چنگال بت‌پرستان رهايى يابد . بنابراين ، او مىتوانست پيش از محاصرهء خانه ، خارج شود و نيازى به اعمال كرامت نداشته باشد .\r\nولى احتمال دارد كه صبر و توقف پيامبر در خانه تا برگزارى محاصره ، معلول جهتى باشد كه فعلا براى ما مكشوف نيست . از اين رو ، بحث دربارهء اين مطلب ( بيرون رفتن پيامبر از خانه هنگام شب ) نزد همه قطعى و مسلم نيست ، زيرا بعضى « 2 » عقيده دارند كه پيامبر پيش از محاصره و قبل از غروب آفتاب خانه را ترك گفته است .\r\n\r\nهجوم مخالفان به خانهء وحى\r\nقواى كفر اطراف خانهء وحى را محاصره كرده و منتظر فرمان بودند كه پيامبر را در خوابگاه خود قطعه‌قطعه كنند . عده‌اى اصرار داشتند كه همان نيمهء شب نقشه خود را\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 228 و تاريخ طبرى ، ج 2 ، ص 100 .\r\n( 2 ) . سيرهء حلبى ، ج 2 ، ص 29 .\r\n","page_name":" 409 ","page_number":409},
  {"content":"\r\n\r\nعملى سازند . ابو لهب از آن ميان برخاست و گفت : زنان و فرزندان بنى هاشم در داخل خانه هستند ، ممكن است در اين جريان به آن‌ها آسيبى برسد . گاهى گفته مىشود كه علت تأخير آنان اين بود كه مىخواستند پيامبر را در روز روشن ، در برابر ديدگان بنى هاشم بكشند تا افراد قبيله ببينند كه قاتل او فردى مشخص نيست . سرانجام تصميم گرفتند كه بامدادان در هواى روشن نقشه را عملى سازند . « 1 »\r\nپرده‌هاى تيرهء شب ، يكى پس از ديگرى عقب رفت ؛ صبح صادق سينه افق را شكافت . شور و شوق عجيبى در مشركان پديد آمد . آنان چنين مىپنداشتند كه به زودى به هدف خود مىرسند ، در حالى كه دست‌ها به قبضه شمشير بود با شور و شوق خاص وارد حجرهء پيامبر شدند . در اين حال ، على سر از بالش برداشت و برد سبز رنگ را كنار زد و با كمال خون سردى فرمود : چه مىگوييد ؟ گفتند : محمد را مىخواهيم و او كجاست ؟ فرمود : « مگر او را به من سپرده بوديد تا از من تحويل بگيريد ، او اكنون در خانه نيست » .\r\nچهره مأموران از شدت غضب و خشم برافروخته شده بود و خشم گلوى آن‌ها را مىفشرد و از اينكه تا صبح‌گاهان صبر كرده بودند پشيمان بودند و ابو لهب را مقصر مىدانستند ، زيرا وى مانع از حملهء شبانه شده بود .\r\nقريش از اينكه توطئه آنان نقش بر آب شده و با شكست روبه‌رو شده بودند ، سخت عصبانى بودند و با خود فكر مىكردند كه در اين مدت كم ، محمد نمىتواند از محيط مكّه بيرون برود : به ناچار يا در خود مكّه پنهان شده و يا در راه مدينه است . از اين رو ، مقدمات دست‌گيرى او را فراهم آوردند .\r\n\r\nپيامبر در غار « ثور »\r\nآنچه مسلّم است اينكه پيامبر نخستين شب هجرت و دو شب پس از آن را با\r\n\r\n\r\n","description":"","footnote":"\r\n( 1 ) . اعلام الورى ، ص 39 و بحار الانوار ، ج 19 ، ص 50 .\r\n","page_name":" 410 ","page_number":410},
  {"content":"\r\n\r\n« ابو بكر » در غار ثور - كه در جنوب مكّه ( نقطهء مقابل مدينه ) است - به سر برده است و چندان روشن نيست كه اين مصاحبت چگونه صورت گرفته و اين نقطه در تاريخ كاملا مبهم است : عده‌اى معتقدند كه اين مصاحبت اتفاقى بوده و رسول خدا او را در راه ديد و همراه خود برد . برخى نقل كرده‌اند كه پيامبر همان شب به خانه ابى بكر رفت و نيمه شب هر دو نفر ، خانه را به قصد غار ثور ترك گفتند . گروهى نيز مىگويند :\r\nابو بكر به سراغ پيامبر آمد و على او را به مخفىگاه او راهنمايى كرد . « 1 » در هر حال بسيارى از سيره‌نويسان اين مصاحبت را از مفاخر خليفه مىدانند و اين جريان را درباره فضايل او با آب و تاب نقل مىكنند .\r\n\r\nقريش در پيدا كردن پيامبر از پاى نمىنشينند\r\nشكست قريش سبب شد كه نقشه را عوض كنند و با بستن راه‌ها و گماردن مراقبان ، تمام راه‌هاى مدينه را ببندند و افراد ماهرى را كه در شناسايى ردّ پاى اشخاص مهارت كامل داشتند استخدام كنند تا به هر قيمتى است از رد پايش جايگاه او را به دست آورند . ضمنا اعلان كردند كه : هر كس از پناهگاه محمد اطلاع صحيحى بياورد ، صد شتر به عنوان جايزه به او داده خواهد شد .\r\nگروهى از قريش دست به كار شدند ؛ آنان بيشتر در قسمت‌هاى شمالى مكّه - كه راه مدينه است - فعاليّت مىكردند . در صورتى كه پيامبر براى ابطال نقشهء آن‌ها ، به طرف جنوب مكّه رفته و در غار « ثور » كه نقطه مقابل مدينه است مخفى شده بود .\r\nقيافه‌شناس معروف مكّه ، « ابو كرز » با ردّ پاى پيامبر آشنا بود ، روى اين اصل تا نزديكى غار آمد و گفت : خطمشى پيامبر تا اين محل بوده است ؛ احتمال دارد كه او در غار پنهان شده باشد ، كسى را مأمور كرد كه به داخل غار برود . آن شخص هنگامى كه برابر غار آمد ، ديد تارهاى غليظى بر دهانه آن تنيده شده و كبوتران وحشى در آنجا تخم\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 100 .\r\n","page_name":" 411 ","page_number":411},
  {"content":"\r\n\r\nگذارده‌اند . « 1 » وى بدون اينكه وارد غار شود ، برگشت و گفت : تارهايى در دهانهء غار هست و حكايت از آن دارد كه كسى آنجا نيست . اين فعاليّت ، سه شبانه روز ادامه داشت و پس از سه روز تلاش جملگى مأيوس شدند و از فعاليّت دست برداشتند .\r\n\r\nجانبازى در راه حقيقت\r\nنكتهء مهم در اين صفحهء تاريك ، همان جانبازى على عليه السّلام در راه حقيقت است و آن از اوصاف مردانى است كه عاشق و دل دادهء آن باشند . كسانى كه از جان و مال و شخصيت مىگذرند و تمام سرمايه‌هاى معنوى و مادى خود را در طريق احياى حقيقت به كار مىبرند ؛ در صفوف عاشقان حقايق ، قرار مىگيرند . كمال و سعادتى را كه در هدف خود مىبينند ، سبب مىشود كه از زندگى موقت دست بشويند و به زندگانى ابدى بپيوندند .\r\nخوابيدن على عليه السّلام در بستر پيامبر ، در آن شب پرغوغا ، نمونه بارزى از اين عشق به حقيقت است . محركى براى اين عمل پرخطر ، جز عشق به بقاى اسلام - كه متضمن سعادت جامعه است - چيز ديگرى نبوده است .\r\nاين نوع جانبازى ، به اندازه‌اى ارزش داشت كه خداوند جهان در قرآن ، آن را ستوده و جانبازى در راه كسب رضايت الهى ناميده است و اين آيه به نقل بسيارى از مفسران در اين مورد نازل شده است :\r\n وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  « 2 » ؛ برخى از مردم با خدا معامله نموده و جان خود را براى رضايت خدا ، از دست مىدهند ، خدا به بندگان خود مهربان است .\r\nفضيلت و اهميت اين عمل باعث شده است كه دانشمندان بزرگ اسلام آن را يكى\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 229 . اين كرامت را عموم سيره‌نويسان در اينجا نقل كرده‌اند و نظر به بحث‌هايى كه پيرامون معجزه ، در سرگذشت ابرهه نموده‌ايم ؛ نبايد بىجهت اين سلسله از كرامات را تأويل و يا تحريف كنيم .\r\n( 2 ) . بقره ( 2 ) آيه 207 .\r\n","page_name":" 412 ","page_number":412},
  {"content":"\r\n\r\nاز بزرگ‌ترين فضايل امير مؤمنان بشمارند و او را مردى جانباز و فداكار معرفى كنند .\r\nدر تفسير و تاريخ هر موقع رشتهء سخن به اينجا كشيده شده ، نزول آيهء ياد شده را دربارهء او مسلم گرفته‌اند . « 1 »\r\nاين حقيقت هرگز فراموش شدنى نيست . چهرهء واقع را مىتوان تا مدتى پوشيده نگاه داشت ، ولى سرانجام نور حقيقت پرده اوهام را مىدرد و آفتاب حقيقت از پس ابرها مىدرخشد .\r\nدشمنى معاويه با خاندان نبوت و بالاخص امير مؤمنان جاى گفت‌وگو نيست . وى خواست با تطميع بعضى از ياران پيامبر ، صفحات درخشان تاريخ را با جعل اكاذيب لكه‌دار سازد . اما در اين كار موفقيتى به دست نياورد .\r\n« سمرة بن جندب » كه در زمان رسول گرامى مىزيست ، در اواخر عمر به دربار معاويه متوسل شده و با اخذ مبلغى حقايق را تحريف مىكرد . معاويه جدا از او خواست كه به منبر برود و نزول آيه ياد شده را دربارهء على تكذيب كند و به مردم بگويد اين آيه در حقّ قاتل على « عبد الرحمن بن ملجم » نازل شده است و در برابر اين عمل كه به قيمت دين او تمام مىشد ، صد هزار درهم بگيرد . « سمره » راضى نشد و معاويه نرخ معامله را بالا برد تا به چهار صد هزار درهم رسانيد و او را راضى ساخت .\r\nپير آزمند ، دست به تحريف حقايق زد و تاريخ زندگى خود را - كه از زمان پيامبر سياه بود - سياه‌تر ساخت . او در يك مجمع عمومى به مردم گفت : مقصود از اين آيه ، عبد الرحمن بن ملجم است و هرگز اين آيه درباره على نازل نشده است .\r\nگروهى ساده‌لوح سخن وى را پذيرفته و هرگز به فكرشان خطور نكرد كه عبد الرحمن يمنى ، در روز نزول آيه در محيط حجاز نبوده و شايد از مادر متولد نشده بود ، ولى چهرهء حقيقت با اين پرده‌ها هرگز پوشيده نشد . خاندان معاويه و حكومت وى دست خوش حوادث شدند ، آثار دروغ‌پردازان دورهء وى از ميان رفت و بار ديگر\r\n\r\n\r\n","description":"","footnote":"\r\n( 1 ) . مسند احمد ، ج 1 ، ص 87 و كنز العمّال ، ج 6 ، ص 407 و در كتاب الغدير ، ج 2 ، ص 44 - 45 ، مدارك نزول اين آيه درباره امام على عليه السّلام مشروحا نقل شده است .\r\n","page_name":" 413 ","page_number":413},
  {"content":"\r\n\r\nآفتاب حقيقت از لابه‌لاى پرده‌هاى جهل و افترا درخشيدن گرفت . مفسران عالى قدر ، « 1 » محدثان ارج‌دار غالبا در تمام قرون و اعصار اعتراف كردند كه آيهء فوق در « ليلة المبيت » دربارهء فداكارى على عليه السّلام نازل شده است . « 2 »\r\n\r\nسخنى از ابن تيميه\r\nاحمد بن عبد الحليم حرانى حنبلى در زندان « مراكش » به سال 728 درگذشت . وى يكى از علماى اهل تسنن است كه ريشهء بسيارى از عقايد وهابىها از او سرچشمه مىگيرد . وى دربارهء پيامبر و امير مؤمنان و عموم خاندان وحى عقايد مخصوصى دارد و بيشتر عقايد خود را در كتاب منهاج السنه بيان كرده است . عقايد انحرافى وى سبب شده كه بسيارى از علماى معاصرش ، او را تكفير كرده و از وى تبرّى جويند كه شرح و بسط اين گونه مطالب از هدف ما بيرون است . وى در خصوص اين فضيلت سخنى دارد « 3 » كه با تصرف مختصرى از نظر شما مىگذرد . گاهى ديده مىشود كه برخى افراد\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج البلاغه ، ج 13 ، ص 262 ، دربارهء اين فضيلت به شايستگى سخن گفته است .\r\n( 2 ) . « سمرة بن جندب » ، از عناصر جنايت كار دوره حكومت آل اميه است . وى در تحريف حقايق به همان اندازه كه در بالا گفته شد ، اكتفا نكرد و بنا به نقل « ابن ابى الحديد » چيز ديگرى نيز بر آن افزود و گفت : آنچه در حق على نازل شده است اين آيه است :  وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ  « بقره ( 2 ) آيه 204 » ؛ برخى از مردم هستند كه گفتار آن‌ها در زندگى اين جهان تو را فريب مىدهد و او خدا را بر آنچه كه در قلب او است گواه مىگيرد و او سرسخت‌ترين دشمنان است . يكى از جنايات اين مرد اين است كه وى در دورهء استاندارى زياد در عراق ، فرماندار بصره بود . او هشت هزار نفر از مسلمانان و علاقه‌مندان خاندان نبوت را كشت . وقتى زياد بن أبيه از او بازجويى به عمل آورد و گفت : به چه جرئت تو اين همه افراد را كشتى ، هيچ تصور نكردى كه شايد در ميان اين‌ها بىگناه و بىجرمى وجود داشته باشد . سمره در پاسخ وى گفت لو قتلت مثلهم ما خشيت : من از كشتن بيش از اين‌ها نيز باكى نداشتم . لكه‌هاى ننگين اين مرد بيش از آن است كه در اين صفحات بگنجد ، اين خيره سر همان شخص است كه تقاضاى پيامبر را دربارهء مراعات همسايه رد كرد و پيامبر به او فرمود : انّك رجل مضار و لا ضرر و لا ضرار في الاسلام . براى توضيح بيشتر به كتب رجالى و تاريخى مراجعه بفرماييد .\r\n( 3 ) . پيش از او ، جاحظ در كتاب العثمانية قسمتى از اين اعتراض را متذكر شده است . « ر . ك : ابن ابى الحديد ، شرح نهج البلاغه ، ج 13 ، ص 262 » .\r\n","page_name":" 414 ","page_number":414},
  {"content":"\r\n\r\nكم‌مايه و بىظرفيت ، تحت تأثير سخنان وى واقع شده و بدون تحقيق و سؤال از اهل فن ، مطالب او را در ميان عوام اشاعه مىدهند تا « عوام الناس » تصور كنند كه گويندهء اين سخن از اهل تحقيق است . غافل از آن‌كه اين سخن از مرد منحرفى است كه هم‌كيشانش او را تكذيب و تكفير كرده‌اند .\r\nاو مىگويد : خوابيدن على در بستر پيامبر فضيلت نيست ، زيرا على از دو طريق فهميده بود كه آن شب آسيبى به وى نخواهد رسيد :\r\nالف ) از گفتار خود پيامبر كه صادق و مصدق است ، آنجا كه در همان شب به او فرمود : « در بستر من بخواب و آسيبى به تو نخواهد رسيد » . « 1 »\r\nب ) پيامبر امانات و اداى قرض‌ها را بر عهده وى گذاشت و طبعا مىدانست كه جانشين او كشته نمىشود و گرنه اين تكليف را متوجه ديگران مىكرد و خود على از توصيه فهميد كه در اين صحنه گزندى نخواهد ديد و با انجام وظايفى كه رسول خدا معين كرده است ، موفق خواهد گرديد .\r\nپاسخ : پيش از آن‌كه به طور تفصيل به پاسخ هر دو سخن بپردازيم ؛ اجمالا بايد گفت :\r\nابن تيميه ، با انكار فضيلتى ، فضيلت بالاترى را ثابت كرده است ، زيرا يا ايمان على به صدق گفتار پيامبر ايمانى عادى بود ، يا اينكه او به گفتار وى ايمانى قوى و فوق العاده داشت و كليه گفتارهاى پيامبر در نظرش در پرتو ايمان قوى مانند روز روشن بوده است .\r\nبنا به فرض اول ، هرگز على علم به بقاى سلامتى خود نداشته است ، زيرا هرگز براى چنين طبقه‌اى ( و على مسلما از آن طبقه نبوده است ) از گفتار پيامبر ، علم قطعى پيدا نمىشود و اگر به ظاهر بپذيرند ، در خاطر تشويش خواهند داشت . و اگر در لحظه‌هاى خطر در جايگاه آن‌ها بخوابند ، تشويش و اضطراب و احتمالات زيادى جوانب قلب آنان را فرا مىگيرد و هر دم هيولاى مرگ در نظرشان مجسم مىشود .\r\n\r\n\r\n","description":"","footnote":"\r\n( 1 ) . فإنّه لا يخلص إليك شيء تكرهه .\r\n","page_name":" 415 ","page_number":415},
  {"content":"\r\n\r\nبنابراين فرض ، على با احتمال كشته شدن دست به چنين كارى زده است ، نه با علم به سلامتى .\r\nبنا به فرض دوم فضيلت بالاترى براى على اثبات كرده است ، زيرا اگر ايمان مرد به پايه‌اى برسد كه آنچه را از پيامبرى بشنود ، با روز روشن فرقى نداشته باشد ، هيچ چيز با فضيلت چنين ايمانى برابرى نمىكند . نتيجهء آن اين است كه هنگامى كه پيامبر به او بگويد : در بستر من بخواب و در حمله تروريست‌ها آسيبى نخواهى ديد ، با كمال ثبات قلب مىرود و در بسترش مىآرمد و يك سر سوزن احتمال خطر در دلش راه پيدا نمىكند و اگر نظر ابن تيميه از گفتار خود - كه على عليه السّلام از سلامت خود آگاه بود ، زيرا صادق مصدق به دو گفته بود ؛ - اثبات عالىترين درجه ايمان باشد ، بايد بداند كه بدون توجه ، بزرگ‌ترين فضيلت را براى على ثابت كرده است .\r\nپاسخ تفصيلى : دربارهء دليل اول بايد گفت كه جملهء : « آسيبى به تو نخواهد رسيد » برخى از استوانه‌هاى فن تاريخ كه از هر نظر اصالت و سابقه دارند ، آن را نقل نكرده‌اند . « 1 »\r\nآرى ، ابن اثير ، « 2 » ( م 630 ) و طبرى « 3 » ( م 310 ) ، جملهء مزبور را نقل كرده و گويا مدرك آن‌ها ، سيره ابن هشام است « 4 » كه مطلب را به همان صورت نقل كرده است . خصوصا كه عبارت‌هاى اين دو مورخ با ابن هشام در اين مورد كاملا يكى است .\r\nعلاوه بر اين تا آنجا كه ما اطلاع داريم ، جريان مزبور به آن صورت ، در نوشته‌هاى دانشمندان شيعه نيست .\r\nشيخ شيعه ، محمد بن حسن طوسى ( م 460 ) در امالى خود جريان هجرت را\r\n\r\n\r\n","description":"","footnote":"\r\n( 1 ) . مانند مؤلف الطبقات الكبرى ، در ص 228 - 227 ، كه در سال 168 متولد شده و در سال 230 درگذشته است و نيز مقريزى در الامتاع ، از اين جمله سخن به ميان نياورده است .\r\n( 2 ) . الكامل في التاريخ ، ج 2 ، ص 72 .\r\n( 3 ) . تاريخ طبرى ، ج 2 ، ص 99 .\r\n( 4 ) . سيرهء ابن هشام ، ج 1 ، ص 483 .\r\n","page_name":" 416 ","page_number":416},
  {"content":"\r\n\r\nبه طور گسترده‌تر نقل كرده و جمله مزبور را با مختصر تغييرى آورده است . اما صورت جريان با آنچه در كتاب‌هاى اهل تسنن است فرق دارد ، زيرا او صريحا نقل مىكند كه پس از سپرى شدن شب هجرت ، در دو شب بعد ، على همراه « هند بن ابى هاله » فرزند خديجه و ربيب پيامبر در نيمه‌هاى شب به محضر رسول خدا شرف‌ياب شدند . در يكى از آن شب‌ها پيامبر به على فرمود : « إنّهم لن يصلوا من الآن إليك يا علي بأمر تكرهه . »\r\nاين جمله تقريبا همان جمله‌اى است كه ابن هشام و طبرى و ابن اثير نقل كرده‌اند ، ولى بنا به نقل مرحوم شيخ طوسى ، رسول گرامى چنين اطمينان خاطر را در شب دوم يا سوم به او داده است ، نه شب اول . گذشته از همهء اين‌ها ، كلام خود على عليه السّلام بهترين گواه ما است .\r\nعلى عليه السّلام آشكارا اين عمل را يك نوع فداكارى و جانبازى در طريق حقيقت شمرده است . چنان كه در اشعارى كه نقل مىگردد ، اين حقيقت منعكس است . اين اشعار در الفصول المهمه و غيره وارد شده است . « 1 »\r\nخلاصهء معناى اشعار اين است :\r\nمن با جانم ، بهترين كسى را كه به روى زمين قدم گذاشته ، نيكوترين مردى كه خانه خدا و حجر اسماعيل را طواف كرده است ، حفظ كردم . آن شخص عالى قدر محمد بن عبد اللّه است و من هنگامى دست به اين امر زدم كه كافران بر ضد وى نقشه مىكشيدند .\r\nدر اين موقع خداى بزرگ او را از مكر آن‌ها حفظ كرد ، من در بستر وى شب را به صبح آورده و در انتظار دشمن بودم و خود را آماده مرگ و اسارت كرده بودم .\r\n\r\n\r\n","description":"","footnote":"\r\n( 1 ) .\r\n وقيت بنفسي خير من وطأ الحصا * و أكرم خلق طاف بالبيت العتيق و بالحجر \r\n محمد لمّا خاف أن يمكروا به * فوقاه ربّي ذو الجلال من المكر \r\n و بتّ أراعي منهم ما يسوؤني * و قد نفس على القتل و الأسر \r\n و بات رسول اللّه في الغار آمنا * و ما زال في حفظ الإله و في الستر \r\n« الفصول المهمة ، ص 48 » .\r\n","page_name":" 417 ","page_number":417},
  {"content":"\r\n\r\nبا اين جمله‌هاى رسا و تعبيرهاى صريح ، هرگز جا ندارد به گفتهء ابن هشام - كه قراين زيادى بر اشتباه او هست - اعتماد كنيم و احتمال قوى مىرود كه منشأ اين اشتباه ، اين باشد كه وى سيره « ابن اسحاق » را تلخيص كرده است .\r\nاز آنجا كه نظر وى اين بوده كه مطالب را فشرده نقل كند ، تنها به نقل اصل جمله اكتفا كرده و چون ظرف گفتن اين جمله كه همان شب دوم يا سوم بوده ، در نظرش اهميت نداشته است ؛ از اين رو ، از نقل آن صرف نظر نموده و مطلب را به گونه‌اى ادا كرده كه گويا تمام اين جريان‌ها در همان شب هجرت اتفاق افتاده است .\r\nمؤيد ديگر ، حديث معروفى است كه بسيارى از دانشمندان سنى و شيعه نقل كرده‌اند كه در آن شب ، خداوند به جبرئيل و ميكائيل خطاب كرد كه اگر من براى يكى از شما مرگ و براى ديگرى زندگى را مقدر سازم ؛ كدام يك حاضريد ، مرگ را بپذيريد و زندگى را به ديگرى واگذار كنيد ؟ هيچ كدام تن به اين كار ندادند . در اين هنگام فرمود : اكنون على مرگ را براى خود خريده و جان خود را فداى زندگى پيامبر كرده است . سپس دستور داد كه بر روى زمين فرود آيند و حراست و حفاظت على را به عهده بگيرند . « 1 »\r\nدليل دوم كه نظر ابن تيميه را مىرساند كه على ، سرانجام كار را مىدانست ، همان دستور ردّ امانات است كه حكايت از آن بود كه رسول خدا مىدانست وى در اين حادثه گزندى نخواهد ديد ؛ از اين رو او را مأمور رد امانات ساخت ، ولى گمان ما اين است كه اگر دنباله جريان به طور صريح گفته شود ، شايد اين مشكل نيز از بين برود .\r\n\r\nدنباله جريان مهاجرت پيامبر\r\nمراحل ابتدائى نجات پيامبر با نقشه‌اى صحيح صورت گرفت ، پيامبر گرامى در دل\r\n\r\n\r\n","description":"","footnote":"\r\n( 1 ) . بحار الانوار ، ج 19 ، ص 39 ، نقل از أحياء العلوم غزالى .\r\n","page_name":" 418 ","page_number":418},
  {"content":"\r\n\r\nشب به غار « ثور » پناه برد و نقشهء توطئه‌چينان را خنثى كرد . او كوچك‌ترين اضطرابى در خود احساس نمىكرد . حتى هم‌سفر خود را در لحظه‌هاى حساس با جملهء :\r\n لا تَحْزَنْ إِنَّ اللَّهَ مَعَنا  « 1 » ؛ غم مخور خدا با ما است . تسلّا مىداد . سه شبانه روز از عنايات خداوند بزرگ بهره‌مند بودند ؛ على و هند بن ابى هاله فرزند خديجه ( بنا به نقل شيخ طوسى در امالى ) و عبد اللّه بن ابى بكر و عامر بن فهيره ، چوپان گوسفندان ابو بكر ( بنا به نقل بسيارى از مورخان ) به محضر رسول اكرم شرف‌ياب مىشدند .\r\nابن اثير « 2 » مىنويسد : فرزند ابى بكر ، شب‌ها تصميمات قريش را براى رسول خدا و پدرش نقل مىكرد . چوپان وى شب‌ها ، مسير گوسفندان را طورى قرار مىداد كه از نزديكى غار عبور كنند تا پيامبر و مصاحب وى از شير آن‌ها استفاده كنند و هنگام مراجعت عبد اللّه جلوى گوسفندان راه مىرفت تا اثر پايش از بين برود .\r\n« شيخ » در امالى مىگويد : در يكى از شب‌ها ( پس از شب هجرت ) كه على و « هند » شرف‌ياب محضر رسول خدا مىشدند ، پيامبر به على دستور داد كه دو شتر براى ما ( پيامبر و هم سفر او ) تهيه كن . در اين موقع ابو بكر عرض كرد : من دو شتر قبلا براى شما و خودم آماده ساخته‌ام . پيامبر فرمود : من با پرداخت قيمت آن حاضرم قبول كنم .\r\nسپس به على دستور داد كه قيمت شتر را بپردازد .\r\nاز جمله وصاياى رسول گرامى در آن شب ، در غار « ثور » اين بود كه على فردا در روز روشن با صداى رسا اعلام كند كه هر كس پيش محمد امانتى دارد ، يا از او طلب كار است بيايد پس بگيرد . سپس دربارهء مسافرت « فواطم » ( مقصود فاطمه عزيز خود ، فاطمه بنت اسد و فاطمه دختر زبير است ) سفارش فرمود و دستور داد كه على مقدمات سفر آن‌ها را و كسانى كه از بنى هاشم مايل به مهاجرت باشند فراهم سازد . و در چنين موقع جمله‌اى را كه دست‌آويز ابن تيميه در دليل اول بود ، بيان فرمود :\r\n\r\n\r\n","description":"","footnote":"\r\n( 1 ) . توبه ( 9 ) آيه 40 .\r\n( 2 ) . الكامل في التاريخ ، ج 2 ، ص 73 .\r\n","page_name":" 419 ","page_number":419},
  {"content":"\r\n\r\nإنّهم لن يصلوا إليك من الآن بشيء تكرهه ؛ از اين به بعد آسيبى به تو نخواهد رسيد .\r\nچنان كه ملاحظه كرديد پيامبر موقعى به على دستور داد امانات مردم را رد كند كه « ليلة المبيت » سپرى شده بود . هنگامى امر كرد كه خود در آن لحظه آماده خروج از غار بود .\r\nحلبى مىنويسد : « 1 » على در يكى از شب‌ها كه در غار ثور خدمت پيامبر رسيد . از جمله سخنان آن حضرت به على ، رد امانات و اداى قروض وى بوده است .\r\nآن‌گاه از مؤلف كتاب الدر نقل كرده كه على پس از شب هجرت باز با پيامبر ملاقات كرده است .\r\nخلاصهء سخن : جايى كه شيخ شيعه مانند طوسى ، با سندهاى معتبرى نقل مىكند كه فرمان ردّ امانات پس از ليلة المبيت صادر شده ، ديگر ما نبايد در برابر اين نقل صحيح صف‌آرايى كرده و مشغول سرگرم كردن عوام شويم . و اينكه مورّخان اهل تسنن مطلب را طورى نقل كرده‌اند كه ظاهر آن مىرساند ، تمام سفارش‌هاى پيامبر در يك شب - كه همان شب هجرت باشد - صورت گرفته است ، قابل توجيه است و بعيد نيست عنايت آن‌ها فقط به نقل اصل مطالب بوده و تعيين وقت صدور اين فرمان‌ها و وصايا در نظر آنان چندان اهميت نداشته است .\r\n\r\nخروج از غار\r\nعلى عليه السّلام به دستور پيامبر ، سه شتر همراه راهنماى امينى به نام « اريقط » در شب چهارم به طرف غار فرستاد . نعرهء شتر با صداى آرام راهنماى آنان به گوش رسول خدا رسيد و با هم سفر خود از غار پايين آمده و سوار شتر شدند و از طرف پايين مكّه روى خط ساحلى ، با طىّ منازلى كه تمام خصوصيات آن‌ها در سيره ابن هشام ، و پاورقى تاريخ ابن اثير « 2 » قيد شده است ، عازم يثرب گرديدند .\r\n\r\n\r\n","description":"","footnote":"\r\n( 1 ) . سيرهء حلبى ، ج 2 ، ص 35 .\r\n( 2 ) . سيرهء ابن هشام ، ج 1 ، ص 491 و الكامل في التاريخ ، ج 2 ، ص 75 .\r\n","page_name":" 420 ","page_number":420},
  {"content":"\r\n\r\n\r\nنقشه هجرت پيامبر صلى اللّه عليه و آله و سلّم از مكّه به مدينه\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nنخستين صفحهء تاريخ\r\nتاريكى شب فرا رسيد و انوار روح‌بخش خورشيد متوجه نيم‌كرهء ديگرى گرديد .\r\nگروهى از قريش كه سه شبانه روز شهر مكّه و اطراف آن را براى پيدا كردن پيامبر زير پاى گذاشته بودند ، خسته و كوفته به خانه‌هاى خود بازگشتند و از گرفتن بزرگ‌ترين جايزه ( صد شتر ) كه براى دست‌گيرى پيامبر معين شده بود ، مأيوس گرديدند و راه‌هاى مدينه كه با مراقبان قريش مسدود شده بود ، بار ديگر گشوده شد . « 1 »\r\nدر اين موقع صداى آرام راهنمايى كه سه شتر و مقدارى غذا همراه داشت ، در غار به گوش رسول اكرم و هم سفر وى رسيد . او آرام آرام مىگفت : بايد از تاريكى شب استفاده كرد و هرچه زودتر از قلمرو مكيان خارج شد و راهى را انتخاب كرد كه رفت و آمد از آن راه كمتر باشد .\r\nسرآغاز تاريخ مسلمانان از همان سال شب هجرت آغاز مىگردد و مسلمانان تمام حوادث را با سال هجرى تعيين كرده و جريان‌ها را با آن سنجيده و تاريخ مىگذارند .\r\n\r\nچرا سال هجرت مبدأ تاريخ گرديد ؟\r\nدين اسلام كامل‌ترين شرايع آسمانى است ، شريعت حضرت موسى و عيسى را به صورت كامل‌ترى كه با تمام شرايط و اوضاع تطبيق مىكند براى بشر به ارمغان آورده است . با اينكه حضرت مسيح و ميلاد وى در نظر آن‌ها محترم است ؛ ميلاد وى پيش آنان مبدأ تاريخ نگرديد ، زيرا مسلمانان ملتى مستقل‌اند و نبايد در اتخاذ تاريخ پيرو ديگران باشند .\r\nمدت‌ها بود كه « عام الفيل » ( سالى كه ابرهه با سپاه فيل به مكّه آمد و خواست كعبه را خراب كند ) پيش عرب مبدأ تاريخ بود . ميلاد مسعود پيامبر اكرم نيز در آن سال است ،\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 104 .\r\n","page_name":" 422 ","page_number":422},
  {"content":"\r\n\r\nولى مسلمانان آن را نخستين صفحهء تاريخ اسلام قرار ندادند ، زيرا در آن روز اثرى از اسلام و ايمان نبود . به همين دليل نيز سال « بعثت » را آغاز تاريخ مسلمانان به حساب نياوردند ، چون تعداد مسلمانان در آن روزها بيش از سه نفر نبود . اما در نخستين سال هجرت پيروزى بزرگى نصيب اسلام و مسلمانان گرديد و حكومت مستقلى در مدينه پديد آمد و مسلمانان از آوارگى بيرون آمده و در محلى آزادانه تمركز يافتند و براى همين پيروزى ، آن سال را مبدأ تاريخ خود قرار دادند و تاكنون همه گونه خير و شر را با آن مقايسه مىكنند . روى محاسبهء قمرى تاكنون 1383 سال و روى حساب شمسى 1342 سال از نخستين سال هجرت نبى گرامى مىگذرد . « 1 »\r\n\r\nهجرت پيامبر ، سرآغاز تاريخ مسلمانان جهان\r\nپيامبر گرامى اسلام صلى اللّه عليه و آله و سلّم شخصا تاريخ هجرى را پايه‌گذارى كرد . گزينش هر نوع تاريخ به جاى تاريخ هجرى ، روى گردانى از سنت پيامبر اسلام به شمار مىرود .\r\nدر زندگى اجتماعى بشر ، وجود تاريخ مشخص از سال ، ماه و هفته ، از ضروريات حياتى است كه چرخ حيات اجتماعى بشر ، بدون آن از حركت بازمىماند . اين مطلب ، آنچنان روشن است كه استدلال بر آن بسان استدلال بر امور بديهى به شمار مىرود .\r\nآيا تنظيم معاهده و پيمان‌هاى سياسى و نظامى و عقد قراردادهاى بازرگانى ، تحويل اسناد و حواله‌هاى تجارى و پرداخت ديون و نگارش نامه‌هاى خانوادگى و غيره ، بدون تاريخ مشخّص مىتوانند مفيد و سودمند باشند ؟ به طور مسلم ، نه .\r\nهنگامى كه ياران پيامبر اسلام صلى اللّه عليه و آله و سلّم از اختلاف و دگرگونى ماه سؤال كردند كه چرا ماه در آغاز باريك سپس كم كم پر و به حالت « بدر » در مىآيد ؛ آن‌گاه رو به حالت نخستين مىگرايد . وحى الهى نازل شد و يكى از فلسفه‌هاى آن را بيان كرد و گفت :\r\n قُلْ هِيَ مَواقِيتُ لِلنَّاسِ  اختلاف ماه به خاطر « وقت‌شناسى » است تا مردم از اين\r\n\r\n\r\n","description":"","footnote":"\r\n( 1 ) . اين تاريخ مربوط به سال تأليف كتاب است . نگارش آن در مهر ماه سال 1337 هجرى شمسى آغاز گرديد و در ارديبهشت سال 1350 پايان پذيرفت .\r\n","page_name":" 423 ","page_number":423},
  {"content":"\r\n\r\nطريق آغاز ماه را از نيمه و پايان آن ، تشخيص دهند و اوقات تكاليف ، وظايف مذهبى و اجتماعى خود را از اين طريق بشناسند ، بستانكاران طلب خود را وصول كنند ، بدهكاران به دنبال پرداخت بدهى خود بروند و افراد با ايمان به انجام وظايف مذهبى خود در ماه‌هاى روزه و حج قيام كنند .\r\nدر اينكه هر ملتى بايد براى خود ، تاريخ مشخصى داشته باشد سخنى نيست .\r\nحرف در اين است كه از چه تاريخ مشخصى بايد پيروى كرد و دفاتر و مكاتبات خود را تاريخ‌گذارى كرد . به عبارت ديگر ، چه حادثه و رويدادى را سرآغاز تاريخ قرار داد و حوادث آينده را با آن سنجيد ؟\r\nپاسخ اين پرسش بسيار آسان است ، هرگاه ملتى براى خود سوابق درخشان ، تمدن و فرهنگ اصيل ، مذهب و آيين مستقل ، شخصيت‌هاى علمى و سياسى بارز ، و حوادث تكان‌دهنده و غرور آفرين داشته باشد و « قارچ‌گونه » از زمين نروييده و بسان برخى از ملت‌هاى تازه به دوران رسيده ، بىاصل و نسب نباشد ؛ در اين صورت ، چنين ملتى موظف است بزرگ‌ترين حادثه‌اى را كه در حيات اجتماعى و مذهبى اين ملت رخ داده است ، مبدأ تاريخ قرار دهد و همه حوادث را ، چه رويدادهايى كه قبل از آن حادثهء بزرگ‌تر رخ داده و چه بعدا رخ مىدهد ، با آن بسنجند و از اين طريق مليت و شخصيت خود را ، استحكام بخشد و خود را از وابستگى ، دريوزگى و هضم شدن در ديگر ملت‌ها بازدارد .\r\n\r\nچرا هجرت پيامبر مبدأ تاريخ قرار گرفت ؟\r\nدر تاريخ ملت اسلام ، شخصيتى بالاتر از پيامبر اسلام و حادثه‌اى تكان‌دهنده‌تر و سودمندتر از هجرت نيست ، زيرا با هجرت پيامبر ، صفحه تاريخ بشر ورق خورد و پيامبر اسلام و مسلمانان جهان از محيط پرخفقان به محيط مساعد و آزاد گام نهادند .\r\nمردم بومى مدينه ، از رهبر مسلمانان به گرمى استقبال كردند و قدرت و نيرو در اختيار آنان نهادند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nچيزى نگذشت كه به بركت همين هجرت ، اسلام براى خود تشكيلات سياسى و نظامى پيدا كرد و به صورت حكومتى نيرومند در شبه جزيره و پس از چندى در مجموع جهان درآمد و تمدن بزرگى را پىريزى كرد كه چشم بشر مانند آن را نديده است . اگر هجرت رخ نمىداد ، اسلام در همان محيط مكّه دفن مىگرديد و جهان بشر از اين فيض بزرگ محروم مىماند .\r\nاز اين‌رو ، مسلمانان هجرت را سرآغاز تاريخ اتخاذ كردند . از آن روز تاكنون تقريبا 1400 سال مىگذرد و اين ملت ، چهارده قرن حيات پرافتخار خود را پشت سر گذارده و در آستانهء قرن پانزدهم قرار گرفته است .\r\n\r\nچه كسى هجرت را مبدأ تاريخ قرار داد ؟\r\nبر خلاف آنچه ميان مورّخان مشهور است كه خليفه دوم ، به تصويب و اشاره امير مؤمنان عليه السّلام ، هجرت پيامبر اسلام را سرآغاز تاريخ قرار داد و دستور صادر كرد كه نامه‌ها و دفاتر دولتى با آن تاريخ‌گذارى گردد ؛ دقت در نامه‌هاى پيامبر كه قسمت اعظم آن‌ها در متون تاريخ و كتاب‌هاى حديث و سيره موجود است و ديگر اسناد و مداركى كه در اين صفحات ارائه مىگردد ؛ به روشنى ثابت مىكند كه پيامبر گرامى ، نخستين كسى است كه هجرت خويش را مبدأ تاريخ شناخت و نامه‌ها و مكاتبات خود را با سران قبايل و رؤساى عرب و شخصيت‌هاى بارز ، با آن مورّخ ساخت .\r\nما در اين بخش ، چند نمونه از نامه‌هاى مورّخ آن حضرت را منعكس مىسازيم .\r\nآن‌گاه به طرح ديگر دلايل مىپردازيم ، شايد در اين مورد دلايل ديگرى نيز باشد كه ما از آن‌ها آگاهى نداريم .\r\n\r\nچند نمونه از نامه‌هاى تاريخ‌دار پيامبر\r\n1 . « سلمان » از پيامبر درخواست كرد كه وصيت آموزنده‌اى براى او و برادرش « ماه بنداذ » و خاندانش بنويسد . پيامبر ، على را طلبيد و مطالبى را املا كرد و على نيز آن را\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nنوشت . در پايان نامه چنين آمده است :\r\nو كتب علي بن أبي طالب بأمر رسول اللّه صلى اللّه عليه و آله و سلّم في رجب سنة تسع من الهجرة . « 1 »\r\n2 . مورخ معروف « بلاذرى » متن پيمان پيامبر را با يهوديان « مقناء » آورده و يادآور شده است كه متن آن را فردى مصرى در پوست سرخ كهنه‌اى ديده بود . وى آن نامه را استنساخ كرده بود و براى من خواند ، آن‌گاه بلاذرى متن نامه را نقل مىكند و در پايان آن چنين آمده است :\r\nبراى شما اميرى ، جز از خود و از اهل بيت رسول خدا نيست و كتب على بن ابو طالب « فى سنة تسع » « 2 » با اينكه از نظر قواعد ادبى ، بايد « أبي طالب » نوشته شود ، نه ابو طالب ؛ محققان يادآور مىشوند كه قبيلهء قريش لفظ « اب » را در تمام حالات « ابو » تلفظ مىكرد و مىنوشت و از ميان ادبا « اصمعى » بر اين مطلب تصريح كرده است .\r\nپروفسور « محمد حميد الله » ، مؤلف كتاب الوثاق السياسيه مىگويد : من در سال 1358 ، در مدينه منوّره مشغول تتبع و بررسى بودم ؛ نامه‌هايى به خط امام على عليه السّلام ديدم كه در همهء آن‌ها ، چنين آمده بود : « أنا علي بن أبو طالب » . « 3 »\r\n3 . در صلح نامه‌اى كه « خالد بن وليد » براى مردم دمشق تنظيم كرده و در آن خون و مال و كليساهاى آنان را محترم شمرده ؛ چنين آمده است :\r\nو كتب سنة ثلاث عشرة ؛ در سال سيزده ( هجرى ) نوشته شده است . « 4 »\r\nهمگى مىدانيم كه دمشق ، در آخرين روزهاى حيات خليفهء اول گشوده شد .\r\nگروهى كه مىگويند تاريخ هجرى ، به امر خليفهء دوم و تصويب امير مؤمنان رسمى\r\n\r\n\r\n","description":"","footnote":"\r\n( 1 ) . اين نامه را على بن ابى طالب به امر پيامبر خدا ، در ماه رجب در سال نهم هجرت نوشت . « ر . ك : ابو نعيم ، اخبار اصفهان ، ج 1 ، ص 52 - 53 » .\r\n( 2 ) . فتوح البلدان ، ص 72 .\r\n( 3 ) . مكاتيب الرسول ، ص 289 ، نقل از شرح ملا على قادرى بر شفاء قاضى عياض و الوثاق السياسيه .\r\n( 4 ) . الاموال ، ص 297 .\r\n","page_name":" 426 ","page_number":426},
  {"content":"\r\n\r\nشده است ؛ تاريخ آن را مربوط به سال شانزدهم يا هفده هجرت مىدانند ؛ در صورتى كه اين نامه چهار سال پيش از آن تنظيم شده و به تاريخ هجرى مورخ است .\r\n4 . تاريخ صلح نامه‌اى كه امام على عليه السّلام به املاى پيامبر براى مسيحيان نجران نوشته است ؛ مورّخ به سال پنجم هجرى است . در نامه چنين آمده است :\r\nو أمر عليّا أن يكتب فيه أنّه كتب لخمس من الهجرة ؛ به على دستور داد كه در آن بنويسد ، اين صلح‌نامه در سال پنجم هجرت نوشته شده است . « 1 »\r\nاين جمله به روشنى مىرساند كه پايه‌گذار تاريخ هجرى ، خود پيامبر است و او بود كه به على عليه السّلام دستور داد كه ذيل نامه را با تاريخ هجرى تاريخ‌گذارى كند .\r\n5 . در آغاز صحيفهء سجّاديه آمده است : جبرئيل در ضمن تعبير خواب پيامبر چنين گفت : آسياى اسلام از زمان هجرت تو تا ده سال مىچرخد ، آن‌گاه از گردش بازمىماند . بار ديگر در رأس سال 35 ، از زمان هجرت پنج سال ديگر به گردش در مىآيد ، آن‌گاه آسياب ضلالت به محور خود مىچرخد . « 2 »\r\n6 . محدثان اسلامى نقل كرده‌اند كه پيامبر به « ام سلمه » گفت : فرزندم حسين در شصتمين سال از هجرت من كشته مىشود . « 3 »\r\n7 . « انس » مىگويد : ياران پيامبر به ما خبر دادند كه آن حضرت فرمود : صد سال از هجرت من مىگذرد كه چشم‌هايى از شما بسته مىشود . « 4 »\r\n8 . ياران رسول خدا ، حوادث اسلامى را در زمان وى با هجرت آن حضرت سنجيده و به جاى اينكه بگويند فلان حادثه در فلان سال رخ داد ، مىگفتند : در چندمين ماه از هجرت او رخ داد ؛ مثلا مىگفتند :\r\nتحويل قبله از مسجد الاقصى به كعبه در ماه شعبان در شانزدهمين يا هفدهمين يا\r\n\r\n\r\n","description":"","footnote":"\r\n( 1 ) . التراتيب الاداريه ، ج 2 ، ص 181 نقل از المشايخ سيوطى .\r\n( 2 ) . صحيفه سجاديه ، ص 15 و سفينة البحار ، ج 2 ، ص 641 .\r\n( 3 ) . مجمع الزوائد ، ج 9 ، ص 190 .\r\n( 4 ) . تاريخ الخميس ، ج 1 ، ص 367 .\r\n","page_name":" 427 ","page_number":427},
  {"content":"\r\n\r\nهيجدهمين ماه از هجرت رخ داد . « 1 »\r\nروزهء ماه رمضان ، در رأس هيجدهمين ماه از هجرت واجب شد . « 2 »\r\n« عبد اللّه بن أنيس » رئيس گروه اعزامى از جانب پيامبر مىگويد : من روز دوشنبه ، در پنجم محرم در پنجاه و چهارمين ماه از هجرت پيامبر از مدينه خارج شدم .\r\nمحمد بن سلمه ، درباره غزوهء « قرطا » مىگويد : در دهم محرم مدينه را ترك گفتم ، پس از نوزده روز غيبت در شب آخر ماه محرم در پنجاه و پنجمين ماه از هجرت پيامبر به مدينه بازگشتم . « 3 »\r\nاين نوع تاريخ‌گذارى ، حاكى است كه مسلمانان تا سال پنجم هجرت ، حوادث را از طريق شمارش ماه ، با هجرت پيامبر مىسنجيدند ؛ تا اينكه در سال پنجم به دستور پيامبر ، سال هجرى جاى گزين ماه هجرى گرديد و - چنان كه در نامهء شمارهء چهار گذشت - پيامبر به على عليه السّلام فرمود : نامه مربوط به مسيحيان نجران را با سال هجرى تاريخ‌گذارى كند .\r\n9 . از اين گذشته ، محدثان اسلامى از « زهرى » نقل مىكنند : وقتى پيامبر وارد مدينه شد ، فرمان به تعيين تاريخ داد و از ماه ربيع ( ماه ورود پيامبر ) تاريخ معين شد . « 4 »\r\n10 . « حاكم » از « ابن عباس » نقل مىكند كه تاريخ هجرى از سالى آغاز شد كه پيامبر وارد مدينه گرديد و در آن سال « عبد الله بن زبير » متولد شد . « 5 »\r\nاين نصوص حاكى از آن است كه قائد بزرگ اسلام از روز نخست ، تكليف تاريخ اسلامى را روشن كرده و آغاز هجرت خود را مبدأ تاريخ قرار داده است . چيزى كه هست تا مدتى به جاى شمارش با سال ، با ماه مىشمردند و آن‌گاه كه سال پنجم آغاز گرديد ، سال هجرى جاى گزين ماه شد .\r\n\r\n\r\n","description":"","footnote":"\r\n( 1 ) . همان ، ص 369 .\r\n( 2 ) . واقدى ، المغازى ، ج 2 ، ص 531 ، تحقيق دكتر « مارسدن جونس » .\r\n( 3 ) . واقدى ، المغازى ، ج 2 ، ص 534 .\r\n( 4 ) . تاريخ طبرى ، ج 2 ، ص 388 .\r\n( 5 ) . مستدرك الحاكم ، ج 3 ، ص 13 - 14 .\r\n","page_name":" 428 ","page_number":428},
  {"content":"\r\n\r\n\r\nپاسخ يك پرسش\r\nممكن است كسى سؤال كند كه اگر پيامبر پايه‌گذار تاريخ هجرى بود ، پس تكليف خبرى كه بسيارى از محدثان و مورخان نوشته‌اند ، چيست ؟ آنان مىنويسند :\r\nمردى سند طلب خود را از كسى نزد خليفه دوم آورد كه مدت آن در ماه شعبان به پايان مىرسيد . خليفه گفت مقصود كدام شعبان است ؟ آيا شعبان همين سال ، يا شعبان سال گذشته يا سال آينده ؟ از اين‌رو ، ياران پيامبر را گرد آورد و گفت : براى مردم تاريخى معين كنيد تا با آن سر رسيد بدهكارىهاى خود را بفهمند . برخى از ياران پيامبر نظر دادند كه در تعيين مبدأ تاريخ از ايرانيان پيروى كنند . هر زمامدارى از آنان مىمرد ، رويدادها را از زمان فرمانروايى فرد بعدى معين مىكردند . برخى ديگر نظر دادند كه از تاريخ روميان پيروى شود و تاريخ اسكندر مبدأ تاريخ گردد . سومى نظر داد ، تولد پيامبر سرآغاز و مبدأ تاريخ قرار گيرد . چهارمى گفت بعثت پيامبر سرآغاز تاريخ شود . هيچ يك از اين نظريه‌ها مورد پسند قرار نگرفت . در آن ميان على عليه السّلام فرمود : هجرت پيامبر مبدأ تاريخ شود ، زيرا نمود پيامبر در هجرت ، بيش از ولادت و بعثت وى است . خليفه دوم اين نظر را پسنديد و دستور داد كه هجرت پيامبر ، مبدأ تاريخ قرار گيرد . « 1 »\r\n« يعقوبى » مىنويسد : تاريخ اين بخشنامه ، سال شانزدهم هجرت بوده است . « 2 »\r\n\r\nپاسخ\r\nاين بخش از تاريخ ، در برابر نصوص پيش كه پيامبر گرامى را پايه‌گذار تاريخ هجرى معرفى مىكند ، نمىتواند قابل استناد باشد . گذشته از اين ، ممكن است تاريخ هجرى كه پيامبر پايه‌گذار آن بود ، بر اثر مرور زمان و كمى نياز به تاريخ ، متروك شده و\r\n\r\n\r\n","description":"","footnote":"\r\n( 1 ) . البداية و النهايه ، ج 7 ، ص 73 - 74 ؛ ابن ابى الحديد ، شرح نهج البلاغه ، ج 12 ، ص 74 .\r\n( 2 ) . تاريخ يعقوبى ، ج 2 ، ص 145 .\r\n","page_name":" 429 ","page_number":429},
  {"content":"\r\n\r\nجنبهء رسمى به خود نگرفته بود ، ولى در زمان خليفه دوم بر اثر گسترش مناسبات رسمى شد .\r\n\r\nيادآورى دو نكته\r\n1 . در ميان طرح‌هاى مختلفى كه ياران پيامبر به خليفه دوم دادند ، نامى از تاريخ مسيحى كه مبدأ تاريخ را ميلاد حضرت مسيح عليه السّلام قرار مىدهد ، به ميان نيامده و نكته اين است كه تاريخ ميلاد در قرن چهارم اسلامى ، با يك رشته محاسبات تقريبى در ميان مسيحيان رسميت پيدا كرد و پيش از آن ، تاريخ رايجى نبود .\r\n2 . امروزه كشورهاى اسلامى ، بيش از هر زمان به وحدت و يگانگى نياز دارند و يكى از مظاهر وحدت كوشش بر حفظ تاريخ اسلامى است . از اين‌رو ، بايد كشورهاى اسلامى مبناى كار خود را در تمام مناسبت‌ها بر اساس تاريخ هجرى ، اعم از شمسى و قمرى قرار دهند و از اين طريق پايه‌هاى وحدت و اتحاد را استوارتر سازند . اين كار به يك كنگره بزرگ اسلامى نياز دارد كه در آن تمام شخصيت‌هاى بزرگ اسلامى براى توحيد تاريخ ، دور هم گرد آيند و خود را از غرب‌گرايى در تاريخ برهانند .\r\nبسيار جاى تأسف است كه بسيارى از كشورهاى اسلامى و عربى ، از تاريخ هجرى چشم پوشيده و تاريخ ميلادى را مبناى كارهاى خود قرار داده‌اند . حتى شيخ دانشگاه معروف « الازهر » كه در رأس روحانيت جامعه اهل تسنن قرار دارد ، نامه‌هاى خود را با ميلادى تاريخ مىگذارد و لااقل ، در كنار آن نامى از تاريخ هجرى نمىبرد . « 1 »\r\n\r\nتوطئه طاغوت\r\nكشور ايران ، يكى از كشورهاى اسلامى بود كه تاريخ هجرى را به دقت حفظ كرده\r\n\r\n\r\n","description":"","footnote":"\r\n( 1 ) . خود اين جانب نامهء شيخ اسبق ازهر را به نام شيخ « محمود عبد الحليم » ديدم كه مورخ به تاريخ ميلادى بود .\r\n","page_name":" 430 ","page_number":430},
  {"content":"\r\n\r\nو آن را مبناى كار خود قرار داده بود ، ولى طاغوت توطئه‌اى را در آغاز سال 56 شمسى اجرا كرد و يك مرتبه ، تاريخ اسلامى به تاريخ شاهنشاهى تبديل شد ، و در رسانه‌هاى گروهى اعلام گرديد كه از اين به بعد ، مبناى كار همين تاريخ مجعول خواهد بود .\r\nطاغوت تصور مىكرد كه با دگرگون كردن تاريخ اسلامى و تبديل آن به تاريخ شاهنشاهى مىتواند پايه‌هاى حكومت خود را تحكيم بخشد و اعمال ستمگرانه خود را تا مدتى ادامه دهد ، ولى لطف الهى و همت والاى امت اسلامى ايران به رهبرى استاد بزرگوار آية اللّه العظمى امام خمينى - دام ظله - اين توطئه را بسان ديگر توطئه‌ها خنثى كرد و سرانجام رژيم شاهنشاهى با قيام اقشار ملت ، برچيده شد و جمهورى اسلامى به جاى رژيم شاهنشاهى و تاريخ هجرى جاى گزين تاريخ مجعول شاهى گرديد . قابل ذكر است كه براى كليه نيازهاى فرهنگى ، سياسى ، نظامى و مذهبى ، بايد از هر دو تاريخ ( هجرى قمرى ، هجرى شمسى ) استفاده كرد : اوّلى اساس مراسم مذهبى و فرايض الهى است ، دومى مبناى كار ادارات و ملاك تشخيص تعطيلات تابستانى و سرانجام يك نوع هم‌آهنگى با تاريخ دولت‌هاى جهان است و عنايت به يكى رفع نياز نمىكند .\r\n\r\nبرنامهء مسافرت\r\nمسافتى را كه بايد رسول گرامى طى كند در حدود چهارصد كيلومتر بود . پيمودن اين راه در آن گرماى سوزان و آتش‌آسا ، به نقشهء صحيحى نيازمند بود ؛ وانگهى از اعراب رهگذر مىترسيدند كه مسير آن‌ها را به قريش گزارش دهند . براى تأمين اين منظور شب‌ها راه مىرفتند و روزها استراحت مىكردند .\r\nگويا شتر سوارى ، پيامبر و همراهانش را از دور ديده ، فورا خود را به انجمن قريش رسانيده و مسير رسول گرامى را گزارش داده بود . « سراقة بن مالك بن جعشم مدلجى » براى اينكه تنها موفق به اخذ جايزه گردد ، ديگران را از تعقيب قضيه\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمنصرف كرد و گفت آن‌ها كسان ديگرى بودند . سپس به خانه آمد و مسلحانه سوار بر اسب تندرو خود گرديد و با سرعت هرچه تمام‌تر خود را به محلى كه پيامبر و هم‌سفران وى در آنجا به عنوان استراحت بار انداخته بودند ، رسانيد .\r\nابن اثير « 1 » مىنويسد : مشاهده اين منظره هم‌سفر پيامبر را سخت اندوهگين ساخت و رسول خدا بار ديگر او را با جملهء  لا تَحْزَنْ إِنَّ اللَّهَ مَعَنا  ؛ غم مخور خدا با ماست . »\r\nدلدارى داد . « سراقه » مغرور نيروى بازو و سلاح برنده خود بود و كوچك‌ترين مانعى براى ريختن خون پيامبر ، به منظور دريافت بزرگ‌ترين جايزه عرب نداشت . در اين هنگام پيامبر با دلى لبريز از ايمان و اطمينان در حق خود دعا كرد و عرض كرد : خدايا ما را از شر اين مرد نجات ده . چيزى نگذشت كه اسب سراقه رم كرد و او را سخت به زمين زد . « سراقه » يقين كرد كه دست غيبى در كار است و اين پيشامدها بر اثر سوءقصدى است كه به محمد صلى اللّه عليه و آله و سلّم دارد ، « 2 » لذا با حالت التماس رو به پيامبر كرد و گفت :\r\nغلام و شتر من در اختيار شما باشد و در انجام هرگونه امرى حاضرم . رسول خدا فرمود : مرا نيازى به تو نيست .\r\nولى به نقل مرحوم مجلسى ، « 3 » پيامبر به او فرمود : برگرد و ديگران را از تعقيب ما منصرف كن . از اين لحاظ « سراقه » به هر كس مىرسيد مىگفت : در اين مسير اثرى از محمّد نيست .\r\nسيره‌نويسان شيعه و سنى ، كراماتى را كه از پيامبر در طى فاصله مكّه و مدينه سر زده است نقل كرده‌اند ؛ اكنون به برخى از آن‌ها اشاره مىشود :\r\nام معبد زن دلير و با فضيلتى بود و در اثر قحطى و خشك‌سالى تمام گوسفندانش\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 74 .\r\n( 2 ) . بسيارى از سيره‌نويسان مانند ابن اثير ، در كامل ، ج 2 ، ص 74 و مجلسى در بحار ، ج 19 ، ص 88 ، با سند صحيحى از امام ششم ( همان طورى كه در بالا نوشته شد ) مطلب را نقل كرده‌اند . ولى مؤلف كتاب حياة محمد مىنويسد :\r\nسراقه اين حوادث را به فال بد گرفت و گمان كرد كه خدايان مىخواهند او را از اين كار مانع شوند .\r\n( 3 ) . بحار الانوار ، ج 19 ، ص 75 .\r\n","page_name":" 432 ","page_number":432},
  {"content":"\r\n\r\nلاغر و فاقد شير شده بودند . در كنار خيمهء وى گوسفندى بود كه از ناتوانى از گله بازمانده بود . رسول خدا فرمود : ام معبد ، آيا اين گوسفند شير دارد ؟\r\nزن جواب داد : كارش زارتر از آن است كه شير بدهد . رسول گرامى نام خدا را بر زبان جارى كرد و فرمود : خدايا ، اين گوسفند را بر اين زن مبارك گردان . در پرتو دعاى رسول خدا ، شير از پستان گوسفند ريزش كرد . پيامبر ظرفى خواست و گوسفند را دوشيد . آن‌گاه ظرف پر از شير را نخست به « ام معبد » داد تا از آن بياشامد . سپس به همراهان خود داد و پس از همه ، خود از آن شير آشاميد و فرمود : در هر جمع ، نوبت ساقى آخر از همه است و بار ديگر گوسفند را دوشيد و ظرفى پر از شير نزد « ام معبد » نهاد و رهسپار مدينه گشت .\r\nاين كرامت در بسيارى از كتاب‌هاى سيره و تاريخ مذكور است « 1 » و در جهان‌بينى مردى الهى كاملا يك كار شدنى است ، زيرا دعا يكى از علل و اسبابى است كه مىتواند در طبيعت اثر بگذارد ؛ همان طورى كه در موارد بىشمارى در كتاب‌هاى دينى وارد شده است و تجربه و آزمون آن‌ها را تصديق مىكند .\r\n\r\nورود به دهكدهء قبا\r\n« قبا » در دو فرسخى « مدينه » مركز قبيلهء « بنى عمرو بن عوف » بود . رسول گرامى و همراهانش روز دوشنبه دوازدهم ماه ربيع الاول به آنجا رسيدند و در منزل بزرگ قبيله « كلثوم ابن الهدم » فرود آمدند . گروهى از مهاجران و انصار نيز در انتظار موكب پيامبر بودند .\r\nپيامبر گرامى تا آخر آن هفته در آنجا توقف كرد و در اين مدت شالودهء مسجدى را براى قبيلهء « بنى عمرو بن عوف » ريخت . برخى اصرار مىكردند كه هرچه زودتر رهسپار مدينه گردد ، ولى او در انتظار پسر عم خود على بود .\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 230 - 231 ؛ تاريخ الخميس ، ج 1 ، ص 333 ؛ بحار الانوار ، ج 19 ، ص 99 - 103 و اسد الغابه ، ج 1 ، ص 377 .\r\n","page_name":" 433 ","page_number":433},
  {"content":"\r\n\r\nعلى پس از مهاجرت رسول گرامى ، در نقطه بلندى از مكّه ايستاد و گفت : هر كس پيش محمد امانت و سپرده‌اى دارد ، بيايد از ما بگيرد . « 1 » كسانى كه پيش پيامبر امانت داشتند ، با دادن نشانه و علامت ، امانت‌هاى خود را پس گرفتند . بعدا ، طبق وصيت پيامبر ، بايد على زنان هاشمى از آن جمله فاطمه دختر پيامبر و فاطمه دختر اسد مادر على و فاطمه دختر زبير و مسلمانانى را كه تا آن روز موفق به مهاجرت نشده بودند ، همراه خود به « مدينه » بياورد . بدين ترتيب ، على در دل شب از طريق « ذى طوى » عازم مدينه گرديد .\r\nشيخ طوسى مىنويسد : « 2 » جاسوسان قريش از مسافرت دسته جمعى على آگاه شدند ، از اين‌رو در تعقيب على برآمدند و در منطقه « ضجنان » با او روبه‌رو گرديدند . سخنان زيادى ميان آنان و على رد و بدل گرديد . شيون زنان در آن ميان به آسمان بلند بود . او مشاهده كرد جز دفاع از حريم اسلام و مسلمانان چارهء ديگرى ندارد ؛ رو به آن‌ها كرد و گفت : هر كس كه مىخواهد بدنش قطعه‌قطعه گردد و خونش ريخته شود نزديك آيد . « 3 » آثار خشم و غضب در سيماى وى آشكار بود . مأموران قريش مطلب را جدى تلقى كرده و از در مسالمت وارد شدند و از راهى كه آمده بودند بازگشتند .\r\nهمو مىنويسد : هنگامى كه على وارد « قبا » گرديد ، پاهايش مجروح شده بود . به پيامبر خبر دادند كه على آمد ، ولى قدرت آمدن به حضور شما را ندارد . رسول گرامى بلافاصله به نقطه‌اى كه على بود تشريف برد و او را در بغل گرفت و هنگامى كه چشم وى به پاهاى مجروح على افتاد ، قطرات اشك از ديدگانش سرازير شد . « 4 »\r\nپيامبر گرامى در روز دوازدهم ربيع وارد قبا گرديد و على در نيمهء همان ماه به\r\n\r\n\r\n","description":"","footnote":"\r\n( 1 ) . من كان له قبل محمد أمانة أو وديعة فليأت فلنؤدّ إليه أمانته .\r\n( 2 ) . امالى طوسى ، ص 300 .\r\n( 3 ) . فمن سرّه أن أفري لحمه و أهريق دمه فليدن منّي .\r\n( 4 ) . و اعتنقه و بكى رحمة لما بقدميه من الورم ، « الكامل في التاريخ ، ج 2 ، ص 75 » .\r\n","page_name":" 434 ","page_number":434},
  {"content":"\r\n\r\nپيامبر پيوست . « 1 » مؤيد اين گفتار ، مطلبى است كه « طبرى » مىنويسد : على سه روز پس از مهاجرت پيامبر در مكّه اقامت گزيد و در اين مدت سپرده‌هاى مردم را به صاحبانش بازگردانيد . « 2 »\r\n\r\nجوش و خروش و غريو شادى در مدينه\r\nمردمى كه سه سال بود به پيامبر خود ايمان آورده و هر سال نمايندگانى از طرف خود مىفرستادند و هر روز در نمازهاى روزانه نام مقدس وى را بر زبان جارى مىساختند ، هرگاه بشنوند كه بزرگ پيشواى آنان در دو فرسخى مدينه « قبا » رحل اقامت افكنده و چندى بعد عازم شهر آنان خواهد شد ، چه شورى در ميان آنان برپا مىگردد ؟ و چه جوش و خروشى در ميان آن‌ها پديد مىآيد ؟ شايد بيان و توصيف آن از قدرت ما بيرون باشد .\r\nجوانان انصار ، تشنهء اسلام و برنامه‌ى عالى و روان‌بخش آن بودند و براى پاك كردن محيط مدينه ، از لوث شرك و بت‌پرستى تا آنجا كه مىتوانستند پيش از آمدن پيامبر ، بت‌ها را سوزانيده و خانه و بازار و خيابان را از مظاهر بت‌پرستى پاك گردانيدند .\r\n« عمرو بن جموح » از بزرگان قبيلهء « بنى سلمه » بود . بت خود را در خانه خويش جاى داده بود . جوانان قبيله ، براى اينكه به او بفهمانند كه از اين بت چوبين كارى ساخته نيست ، بت او را ربوده و وارونه در يكى از گودال‌هاى مدينه كه به حكم آن روز براى قضاى حاجت آماده شده بود ، افكندند . وى صبحگاهان برخاست و پس از جست و جوى زياد ، بت خود را در چنين گودالى پيدا كرد و آن را شستشو داده\r\n\r\n\r\n","description":"","footnote":"\r\n( 1 ) . امتاع الاسماع ، ص 48 . بنابراين ، تاريخ محاصره خانه پيامبر سه شب پيش از شب اول ماه ربيع الاول سال يكم هجرت بوده است و پيامبر در شب دوشنبه از منزل بيرون رفت و وارد غار ثور شد و پس از سه روز توقف در غار ، شب پنج شنبه آغاز ربيع الاول از غار بيرون آمد و رهسپار مدينه گرديد و روز دوازدهم وارد « قبا » شد « ر . ك : به كتاب المبدإ و التاريخ ، ج 4 » .\r\n( 2 ) . تاريخ طبرى ، ج 1 ، ص 106 .\r\n","page_name":" 435 ","page_number":435},
  {"content":"\r\n\r\nبرجاى خود گذاشت . اين عمل سه بار تكرار شد ، بار آخر « عمرو » شمشيرى به گردن بت بست و گفت : اگر در اين جهان مبدأ اثرى هستى از خود دفاع كن ، ولى از اين كار نيز سودى نبرد و فرداى آن روز بت خود را در ميان چاهى جست كه به لاشهء سگى بسته شده بود و شمشير همراه آن نبود . وقتى اين جريان را ديد ، فهميد كه مقام انسانى بالاتر از آن است كه در برابر هر سنگ ، چوب و گلى تعظيم كند . سپس اشعارى چند سرود كه سه بيت آن از اين قرار است :\r\nبه خدا اگر معبود به حق بودى ، هرگز در وسط چاه با سگ مرده ، هم آغوش نبودى .\r\nسپاس ، خداى بزرگ را كه داراى نعمتهايى است . او است بخشنده رازق و پاداش ده او است كه مرا نجات داد ، پيش از آن‌كه در گرو تاريكى قبر باشم . « 1 »\r\nرسول خدا عازم مدينه گرديد . وقتى مركب پيامبر از « ثنية الوداع » ( نام محلى است در نزديكى شهر مدينه ) سرازير گرديد و گام به خاك يثرب نهاد ؛ جوانان و مسلمانان مقدم پيامبر را گرامى شمرده و با طنين سرودهاى شادى ، محيط مدينه را مملو ساخته بودند . آنان در سرودهايشان چنين مىگفتند :\r\nماه از « ثنية الوداع » طلوع كرد تا روزى كه روى زمين يك نفر خدا را مىخواند و عبادت مىكند ؛ شكر اين نعمت بر ما لازم است .\r\nاى آن كسى كه از طرف خداوند براى هدايت ما مبعوث شدى ، فرمانت بر همه ما لازم و مطاع است . « 2 »\r\n\r\n\r\n","description":"","footnote":"\r\n( 1 ) .\r\n تا للّه لو كنت الها لم تكن * أنت و كلب وسط بئر في قرن \r\n فالحمد للّه العلّي ذي المنن * الواهب الرزاق و ديان الدين \r\n هو الذي أنقذني من قبل ان * أكون في ظلمة قبر مرتهن \r\n« اسد الغابه ، ج 4 ، ص 99 » .\r\n( 2 ) .\r\n طلع البدر علينا * من ثنيات الوداع \r\n وجب الشكر علينا * ما دعا للّه داع \r\n أيّها المبعوث فينا * جئت بالأمر المطاع \r\n","page_name":" 436 ","page_number":436},
  {"content":"\r\n\r\nقبيلهء بنى عمرو بن عوف اصرار كردند كه در « قبا » اقامت گزينند و عرض كردند ما افراد كوشا و با استقامت و مدافعى هستيم ، « 1 » ولى رسول گرامى نپذيرفت . قبيله‌هاى « اوس » و « خزرج » از مهاجرت رسول خدا آگاه شدند ؛ لباس و سلاح بر تن كردند و به استقبال او شتافتند . دور ناقهء وى را احاطه كرده ، در مسير راه رؤساى طوايف زمام ناقه را گرفته هر كدام اصرار مىورزيدند كه در منطقهء آنان وارد شود ، ولى پيامبر به همه مىفرمود : از پيش روى مركب جلوگيرى نكنيد ؛ « 2 » او در هركجا زانو بزند ، من همان جا پياده خواهم شد . ناقهء پيامبر در سرزمين وسيعى كه متعلق به دو طفل يتيم به نام‌هاى سهل و سهيل بود و تحت حمايت و سرپرستى « اسعد بن زراره » « 3 » به سر مىبردند و آن سرزمين مركز خشك كردن خرما و زراعت بود ، زانو زد . خانهء « ابو ايوب » در نزديكى اين زمين بود . مادر وى از فرصت استفاده كرده اثاثيهء پيامبر را به خانهء خود برد . نزاع و الحاح براى بردن پيامبر آغاز گرديد . پيامبر گرامى نزاع آنان را قطع كرد و فرمود : « اين الرحل ؛ لوازم سفر من كجاست ؟ » عرض كردند : مادر ابو ايوب برد . فرمود : « المرء مع رحله ؛ مرد آنجا مىرود كه اثاث سفر او در آنجا است و اسعد بن زراره ، ناقه پيامبر را به منزل خود برد .\r\n\r\nريشهء نفاق\r\nاوس و خزرج ، پيش از آن‌كه با حضرت پيمان ببندند ، مصمم شده بودند كه عبد اللّه بن ابى را كه سرسلسلهء منافقان است ، به عنوان فرمانرواى مطلق در مدينه انتخاب كنند ، ولى از طريق روابطى كه اوس و خزرج با پيامبر پيدا كردند ، اين تصميم خود به خود از ميان رفت . از اين‌رو ، عداوت رهبر عالى قدر اسلام ، در دل فرزند « أبيّ »\r\n\r\n\r\n","description":"","footnote":"\r\n( 1 ) . اقم عندنا فأنا أهل الجد و الجلد و المنعة .\r\n( 2 ) . خلوا سبيلها فإنها مأمورة .\r\n( 3 ) . بحار الانوار ، ج 19 ، ص 108 ، ولى بنا به نوشته برخى ( از آن جمله تاريخ كامل ) در حمايت معاذ بن عفراء قرار داشتند .\r\n","page_name":" 437 ","page_number":437},
  {"content":"\r\n\r\nجاى گزين گرديد و تا پايان عمر ايمان نياورد . وى از مشاهده استقبالى كه اوسيان و خزرجيان از پيامبر به جا آوردند ، سخت ناراحت شد و نتوانست از گفتن جمله‌اى كه كاملا حسد و عداوت وى را مىرساند ، خوددارى كند . عبد اللّه رو به پيامبر كرد و گفت : برو پيش كسانى كه تو را فريب داده و به اينجا آورده‌اند ، ما را فريب مده . « 1 »\r\nسعد بن عباده ، از بيم آن‌كه مبادا پيامبر سخن او را باور كند و يا به دل بگيرد ؛ عذر گفتار او را خواست و به پيامبر گفت : او اين سخن را از در حيله و عداوت مىگويد ، زيرا قرار بود فرمانرواى مطلق دو قبيله اوس و خزرج گردد و اكنون با تشريف فرمايى شما موضوع رياست او از بين رفته است .\r\nعموم مورّخان مىگويند : رسول گرامى روز جمعه وارد مدينه گرديد و در نقطه‌اى كه مركز قبيلهء بنى سالم بود نماز جمعه را با اصحاب خود به جا آورد . خطبهء بليغى خواند كه در اعماق قلب‌هايشان كه تا آن روز با چنين كلمات و مضامينى آشنا نبودند اثر بديعى گذاشت . متن خطبه را ابن هشام و مجلسى نقل كرده‌اند . « 2 »\r\nولى عبارات و مضامين سيره ابن هشام با آنچه كه مجلسى در بحار الانوار نقل كرده مغاير است .\r\n\r\nنخستين اقدامات\r\n\r\nبناى مسجد\r\n« 3 » چهره‌هاى باز و خندان جوانان انصار و استقبال عظيمى كه اكثريت « اوسيان » و « خزرجيان » از مقدم پيامبر به عمل آوردند ؛ حضرت را بر آن داشت كه پيش از\r\n\r\n\r\n","description":"","footnote":"\r\n( 1 ) . يا هذا اذهب إلى الذين غرّوك و أتوا بك فانزل عليهم و لا تغشنا في ديارنا « بحار الانوار ، ج 19 ، ص 108 » .\r\n( 2 ) . سيرهء ابن هشام ، ج 1 ، ص 500 و 501 و بحار الانوار ، ج 19 ، ص 126 .\r\n( 3 ) . به خاطر داشته باشيد مقصود ما از « نخستين سال » هجرت ، همان ده ماه باقى مانده است كه پيامبر گرامى دو ماه از آن سال را در مكّه گذراند و در دوازدهم ماه ربيع الاول گام در مدينه نهاد . بنابراين نخستين سال هجرى ماه نهم شمرده خواهد شد . و سال دوم هجرى از « محرم الحرام » ( نه دوازدهم ربيع الاول ) آغاز خواهد شد .\r\n","page_name":" 438 ","page_number":438},
  {"content":"\r\n\r\nهر كارى براى مسلمانان يك مركز عمومى به نام « مسجد » بسازد كه كارهاى آموزشى و پرورشى ، سياسى و قضايى در آنجا انجام بگيرد . از آنجا كه يكتاپرستى و توحيد در سرلوحهء برنامه پيامبر اسلام قرار داشت ، لازم ديد پيش از هر كارى دست به ساختن معبدى بزند تا مسلمانان در آنجا در مواقع نماز به ذكر خدا و ياد حق بپردازند .\r\nلازم بود وى مركزى به وجود آورد كه عموم اعضاى حزب اسلام ( حزب اللّه ) در هر هفته روز معينى ، در آنجا دور هم گرد آيند و در مصالح اسلام و مسلمانان به مشورت بپردازند و علاوه بر اجتماع روزانه ، در هر سال عموم مسلمانان در آنجا دو بار نماز عيد بگزارند .\r\nمسجد تنها مركز پرستش نبود ، بلكه همه گونه تعليمات دينى و علمى ، حتّى امور مربوط به خواندن و نوشتن در آنجا انجام مىگرفت . تا آغاز قرن چهارم اسلامى غالبا مساجد ، در غير اوقات نماز ، حكم مدارس را داشت « 1 » و بعدا مراكز آموزشى صورت خاصى به خود گرفت و بسيارى از بزرگان علم و دانش فارغ التحصيلان حلقه تدريس‌هايىاند كه در مساجد برگزار مىشد .\r\nگاهى مسجد « مدينه » به صورت يك مركز ادبى درمىآمد . سخن‌سرايان بزرگ عرب - كه سروده‌هايشان موافق با روح اخلاقى و روش تربيتى اسلام بود - اشعار خود را در مسجد حضور پيامبر اكرم قرائت مىكردند . چنان كه « كعب بن زهير » قصيدهء معروف خود « بانت سعاد » را كه در مدح نبى اسلام سروده بود ؛ در مسجد حضور پيامبر خواند و جايزه و خلعت بزرگى از وى دريافت نمود . « حسان بن ثابت » كه با اشعار خود از حريم اسلام دفاع مىكرد ، در مسجد پيامبر سروده‌هاى خود را قرائت مىكرد .\r\nجلسات آموزشى در زمان پيامبر در مسجد « مدينه » به قدرى جالب بود\r\n\r\n\r\n","description":"","footnote":"\r\n( 1 ) . ر . ك : صحيح بخارى ، ج 1 ، كتاب علم . حتى بعدها كه مراكز تحصيلى از « مساجد » به « مدارس » منتقل گرديد باز مدارس در جنب مساجد ساخته مىشد و از اين طريق پيوند ناگسستنى دين و علم به نمايش گذارده مىشد .\r\n","page_name":" 439 ","page_number":439},
  {"content":"\r\n\r\nكه نمايندگان قبيلهء « ثقيف » از ديدن اين منظره سخت تكان خوردند و از كوشش مسلمانان در فراگرفتن احكام و معارف انگشت تعجب به دندان گرفتند .\r\nامور قضايى و فصل خصومات و محكوم ساختن بزهكاران در مسجد انجام مىگرفت و مسجد در آن روز يك دادگسترى به تمام معنا بود كه عموم كارهاى دادخواهى در آنجا صورت مىپذيرفت . گذشته از اين ، پيامبر خطابه‌هاى آتشين خود را براى اعزام مردم به جهاد و مبارزه با كفر و شرك ، در آنجا ايراد مىفرمود .\r\nشايد يكى از اسرار اجتماع امور دينى و تعليمى ، در مسجد اين بود كه رهبر عالى قدر اسلام مىخواست عملا نشان بدهد كه علم و ايمان با يك ديگر توأم و همراه‌اند و هركجا كه مركز ايمان باشد ، بايد مركز علم و دانش شود . و اگر امور قضايى و خدمات اجتماعى و تصميمات جنگى در مسجد صورت مىگرفت ، براى اين بود كه برساند كه آيين وى آيين معنوى محض نيست كه با امور مادى و زندگى دنيوى سرو كارى نداشته باشد ، بلكه آيينى است كه مردم را به تقوا و ايمان دعوت مىكند و از تدابير امور زندگى و اصلاح اوضاع اجتماعى آنان غفلت نمىكند .\r\nاين هم آهنگى ( هم آهنگى علم و ايمان ) ، تاكنون نصب العين مسلمانان بوده است ، حتى بعدها كه مراكز آموزشى به صورت خاصى درآمدند ؛ همواره مدارس و دانشگاه‌ها را در كنار مساجد جامع مىساختند تا به جهانيان ثابت كنند كه اين دو عامل خوشبختى از هم جدا نيستند .\r\n\r\nداستان عمار\r\nزمينى كه شتر پيامبر در آنجا زانو زد ، به قيمت ده دينار براى ساختمان مسجد خريدارى گرديد . تمام مسلمانان در ساختن و فراهم كردن وسايل ساختمانى شركت كردند ، حتى پيامبر نيز مانند ساير مسلمانان از اطراف سنگ مىآورد . « اسيد ابن حضير » جلو رفت و عرض كرد : اى رسول گرامى مرحمت كنيد تا سنگ را من ببرم .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nفرمود : برو سنگ ديگرى بياور . « 1 » از اين طريق گوشه‌اى از برنامهء عالى خود را نشان داد كه من مرد عملم نه لفظ ، مرد كردارم نه گفتار ، در اين هنگام يكى از مسلمانان اين شعر را خواند :\r\n لئن قعدنا و النبيّ يعمل * فذاك منّا العمل المضلّل \r\nهرگاه ما بنشينيم و پيامبر كار كند ، چنين كارى براى ما موجب ضلال و گمراهى است .\r\nپيامبر و مسلمانان موقع كار اين جمله‌ها را مىخواندند :\r\nلا عيش إلّا عيش الآخرة اللّهم ارحم الأنصار و المهاجرة ؛ زندگى حقيقى همان زندگى آخرت است ، پروردگارا بر انصار و مهاجر ترحم بفرما .\r\n« عثمان بن عفان » از كسانى بود كه به نظافت لباس و دورى از گرد و غبار علاقه خاصى داشت . هنگام ساختن مسجد براى حفظ تميزى لباس ، تن به كار نمىداد .\r\n« عمار ياسر » اشعارى را كه از على آموخته بود و مفاد آن انتقاد از كسانى بود كه تن به كار نمىدادند و از گرد و غبار دورى مىجستند ، به عنوان انتقاد از كار « عثمان » خواند :\r\n لا يستوي من يعمر المساجد * يدأب فيها قائما و قاعدا \r\n و من يرى عن الغبار حائدا « 2 » \r\n- هرگز كسى كه مساجد را تعمير مىكند و به طور مدام ايستاده و نشسته در آبادى آن مىكوشد ، با كسى كه از گرد و غبار فاصله مىگيرد و حاضر نيست كه در راه بناى مسجد لباس‌هايش از گرد و غبارآلوده گردد ، برابر نيست .\r\nمفاد اين اشعار ، عثمان را ناراحت كرد . وى عصايى در دست داشت و گفت :\r\nمىبينى با اين عصا ، چگونه بر بينى تو نشانه مىروم . پيامبر از جريان آگاه شد و فرمود :\r\n\r\n\r\n","description":"","footnote":"\r\n( 1 ) . اذهب فاحمل غيره .\r\n( 2 ) . سيره ابن هشام ، ج 1 ، ص 496 و تاريخ الخميس ، ج 1 ، ص 345 و سيرهء حلبى ، ج 2 ، ص 76 . با اينكه « ابن اسحاق » صراحتا نام « عثمان بن عفان » را برده است ولى ابن هشام كه به تلخيص آن پرداخته از ذكر نام آن خوددارى كرده است ، مؤلف المواهب اللدنية مىگويد مقصود عثمان بن مظعون است .\r\n","page_name":" 441 ","page_number":441},
  {"content":"\r\n\r\nبا عمار چه كار داريد ، « عمار » آنان را به بهشت دعوت مىكند و آنان او را به دوزخ .\r\nعمار ياسر ، جوان نيرومند اسلام چند قطعه سنگ را روى هم جمع كرده و براى ساختمان مسجد حمل مىكرد . گروهى از سادگى و اخلاص وى سوء استفاده كرده ، بيش از مقدار تحمل وى ، سنگ بر او حمل مىكردند . وى مىگفت : من يكى از سنگ‌ها را براى خود و ديگرى را به نيت پيامبر حمل كنم .\r\nروزى پيامبر او را زير بار گران ، در حالى كه سه قطعه سنگ بر او حمل كرده بودند ، ديد . عمار سخن به گله گشود و گفت : اصحاب شما سوء قصد به من دارند و خواهان قتل و مرگ من هستند ، آنان سنگ‌ها را يك يك مىآورند ، ولى سه تا سه تا بر دوش من حمل مىكنند . پيامبر دست او را گرفت ، گرد و غبارى كه بر پشت او بود ، پاك كرد و اين جمله تاريخى را گفت :\r\nآنان قاتل شما نيستند ، تو را گروه ستمگر خواهند كشت ، در حالى كه تو آنان را به سوى حق و حقيقت دعوت مىكنى . « 1 »\r\nاين خبر غيبى يكى از دلايل نبوّت و راست‌گويى پيامبر است و آنچنان كه گزارش داده بود اتفاق افتاد ، زيرا سرانجام عمار در نود سالگى در جنگ « صفين » در ركاب امير مؤمنان به دست هواداران « معاويه » كشته شد . اين خبر غيبى در حال حيات عمار اثر عجيبى بر جاى گذارده بود و مسلمانان پس از اين جريان ، عمار را محور حق دانسته و حقانيت هر صنفى را با پيوستن او تشخيص مىدادند .\r\nوقتى عمار در ميدان جنگ كشته شد ، ولولهء عجيبى در صف شاميان افتاد . كسانى كه با تبليغات زهرآگين معاويه و عمرو عاص ، در حقانيت على به شك افتاده بودند آگاه شدند . « هزيمة بن ثابت » انصارى كه همراه امير مؤمنان رفته بود ، ولى در اقدام به جنگ مردّد بود ، پس از كشته شدن عمار شمشير كشيد و به شاميان حمله كرد . « 2 »\r\nذو الكلاع حميرى با بيست هزار تن كه همگى اهل قبيلهء وى بودند به جنگ على\r\n\r\n\r\n","description":"","footnote":"\r\n( 1 ) . سيرهء حلبى ، ج 2 ، ص 76 و 77 .\r\n( 2 ) . مستدرك حاكم ، ج 3 ، ص 385 ؛ وقعهء صفين ، ابن مزاحم .\r\n","page_name":" 442 ","page_number":442},
  {"content":"\r\n\r\nآمده بود و تكيه‌گاه عمدهء معاويه همين مرد بود و او تا از همكارى ذو الكلاع اطمينان نيافت ، تصميم به جنگ نگرفت . اين سردار فريب خورده ، همين كه شنيد عمار ياسر همراه على است سخت تكان خورد . مبلّغان دستگاه معاويه ، خواستند مطلب را بر او مشتبه سازند ، گفتند : عمار كجا ، صفين كجا ؟ عراقيان از ساختن اين دروغ‌ها باكى ندارند . ذو الكلاع ، متقاعد نشد رو به عمرو عاص كرد و گفت : آيا پيامبر چنين جمله‌اى در حق عمار گفته است ؟ فرزند عاص گفت : آرى فرموده است ، ولى هرگز عمار در سپاه على نيست . وى گفت : من بايد خودم شخصا تحقيق كنم . سپس عده‌اى را مأمور كرد تا در اين باره تحقيقاتى بكنند . در اين لحظات حساس معاويه و عمرو عاص ديدند كه اگر او از وجود عمار در سپاه على عليه السّلام و يا از شهادت وى در ركاب على آگاه شود ، ممكن است شكافى در سپاه شام به وجود آيد ؛ از اين نظر ، سردار نام‌دار شامى به طريق مرموزى كشته شد .\r\nشهرت اين حديث ، ميان محدثان عامه و خاصه ، ما را از ارائه مدارك آن بىنياز ساخته است . احمد بن حنبل نقل مىكند : « 1 » هنگامى كه عمار در صفين كشته شد ، « عمرو بن حزم » پيش « عمرو عاص » آمد و گفت : عمار كشته شد و پيامبر در حق وى فرموده است :\r\nتقتله الفئة الباغية ؛ گروه ستمگر او را مىكشند .\r\nعمرو عاص ناله‌اى كرد و آيهء  إِنَّا لِلَّهِ وَ إِنَّا إِلَيْهِ راجِعُونَ  را خواند و مطلب را با معاويه در ميان گذاشت معاويه گفت مگر قاتل عمار ماييم ، بلكه او را على و يارانش كشته‌اند كه او را همراه خود آوردند و برابر شمشيرهاى ما قرار دادند .\r\nولى ناگفته پيداست كه اين توجيه و تأويل باطل كه فرزند ابى سفيان به منظور تخدير اعصاب سربازان شام پيش كشيد ، هرگز مورد قبول عدالت خانهء خدا نيست و هر عاقل و خردمندى مىداند كه اين سخن سر تا پا بىاساس است . اين همان « اجتهاد »\r\n\r\n\r\n","description":"","footnote":"\r\n( 1 ) . مسند ابن حنبل ، ج 4 ، ص 198 .\r\n","page_name":" 443 ","page_number":443},
  {"content":"\r\n\r\nدر برابر نص است و كوچك‌ترين ارزشى ندارد . اين نوع اجتهاد باطل در مقابل آيات و روايات ، سبب شد كه گروهى جنايت جنايت‌كاران را از طريق « اجتهاد » توجيه كنند .\r\n\r\nدايه مهربان‌تر از مادر\r\nما جمله‌اى بهتر از اين پيدا نكرديم كه واقعيت مورّخ قرن هشتم اسلامى ، يعنى ابن كثير شامى ، مؤلف البداية و النهايه را با آن معرفى كنيم . وى در صدد هوادارى از معاويه برآمده و مىنويسد : « 1 » از اينكه پيامبر قاتلان عمار را ستمگر خوانده ، لازم نيست آن‌ها در واقع كافر باشند ، زيرا آنان اگر چه راه غلطى پيمودند ، بر على خروج كردند ، ولى از آنجا كه در اين اقدام از روى عقيده و ايمان به صحت كار ( اجتهاد ) وارد شدند ، از اين نظر نمىتوان آنان را تكذيب و تكفير كرد . سپس مىگويد :\r\nمقصود پيامبر از جمله‌اى كه فرموده : عمار آن‌ها را به بهشت دعوت مىكند ، ولى قاتلان عمار او را به دوزخ ، « 2 » اين است كه عمار آن‌ها را به توحيد كلمه و اتحاد دعوت مىكند ( و اين همان بهشت است ) ، ولى قاتلان عمار مىكوشند كه معاويه را بر على كه شايسته‌ترين افراد به خلافت بوده مقدم بدارند و در هر قطرى از اقطار اسلامى حاكمى پديد آورند و در نتيجه شكاف عميقى ميان مسلمانان به وجود آيد ، اگر چه خود آنان متوجه اين نتيجه نبودند ( و اين همان دوزخ است ) .\r\nما هرچه فكر مىكنيم كه براى اين تأويل ، نامى پيدا كنيم ، جز تحريف حقايق نامى به نظر ما نمىرسد . سرجنبانان « فئه باغيه » ، با آن زبردستى كه در تكذيب و تحريف حقايق داشتند ؛ نتوانستند اين حقيقت روشن را انكار كنند . با اينكه اين حكم غيبى درباره آنان وارد شده و مورخى مانند ابن كثير ، بسان دايه مهربان‌تر از مادر ، دست به تحريفى زده كه خود آنان نيز از آن غافل بودند .\r\n« احمد بن حنبل » مىگويد : دو نفر بر معاويه وارد شدند و هر كدام مدعى بودند كه\r\n\r\n\r\n","description":"","footnote":"\r\n( 1 ) . البداية و النهاية ، ج 2 ، ص 218 .\r\n( 2 ) . يدعوهم إلى الجنّة و يدعونه إلى النّار .\r\n","page_name":" 444 ","page_number":444},
  {"content":"\r\n\r\nمن كشندهء عمارم . فرزند عمرو عاص ( عبد اللّه ) گفت : يكى از شما به ديگرى ببخشد .\r\nمن از پيامبر شنيده‌ام كه عمار را گروه ستمگر مىكشند . در اين هنگام معاويه رو به « عبد اللّه » كرد و گفت : اگر ما فئه باغيه هستيم ، پس چرا تو در جرگه ما قرار گرفته‌اى ، وى گفت : روزى پدرم « عمرو » از دست من به پيامبر گرامى شكايت كرد . پيامبر دستور داد كه من فرمان پدر را اطاعت كنم و من با شمايم ، ولى نمىجنگم . « 1 »\r\nپوزش فرزند عمرو عاص ، بسان تأويل ابن كثير است كه مىگويد : معاويه در اين نبرد از روى اجتهاد و ايمان مبارزه كرده است ؛ اگر چه در اجتهاد خود خطا رفته است ، زيرا اطاعت پدر تا آنجا لازم است كه منجر به خلاف شرع نگردد . قرآن مىفرمايد :\r\nاگر پدر و مادر بكوشند تا تو به خدا شرك ورزى ، هرگز آن‌ها را اطاعت مكن . « 2 »\r\nهمچنين اجتهاد ( نظريه دادن ) در جايى صحيح است كه نصّ صريحى از پيامبر نباشد و گرنه اجتهاد معاويه‌ها و « عمرو عاص‌ها » در برابر گفتار صريح پيامبر غلط و باطل است و اگر باب اجتهاد در اين موارد بازشود ، بايد تمام مشركان و منافقان را در نبردهاى خود با پيامبر اسلام معذور بشماريم . بايد بگوييم يزيدها و حجاج‌ها در ريختن خون پاكان و معصومان امت معذور و هم مأجور بودند .\r\n* * * ساختمان مسجد به پايان رسيد و سال به سال بر وسعت آن افزوده شد . همچنين ، در كنار مسجد « صفّه‌اى » براى بينوايان و مهاجران تهى دست ساخته شد كه در آنجا به سر ببرند و « عبادة بن صامت » مأمور گرديد كه به آنان نوشتن و خواندن قرآن را تعليم كند .\r\n\r\nبرادرى يا بزرگ‌ترين پرتو ايمان\r\nتمركز مسلمانان اسلام ، در مدينه فصل جديدى در زندگانى پيامبر پديد آورد . او\r\n\r\n\r\n","description":"","footnote":"\r\n( 1 ) . مسند احمد ، ج 2 ، ص 164 - 165 .\r\n( 2 ) .  وَ إِنْ جاهَداكَ لِتُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما  « عنكبوت ( 29 ) آيه 8 » .\r\n","page_name":" 445 ","page_number":445},
  {"content":"\r\n\r\nقبل از ورود به مدينه ، فقط در صدد جلب قلب‌ها و تبليغ آيين خود بود ، ولى از امروز بايد بسان يك سياست مدار پخته و كارآزموده موجوديت خود و هوادارانش را حفظ كرده و نگذارد دشمنان داخلى و خارجى در آن نفوذ كنند . در اين ميان ، او با سه مشكل بزرگ روبه‌رو گرديد :\r\n1 . خطر قريش و عموم بت‌پرستان شبه جزيره عربستان .\r\n2 . يهوديان يثرب كه در داخل و خارج شهر زندگى مىكردند و ثروت و امكانات زيادى داشتند .\r\n3 . اختلافى كه ميان هواداران او و « اوس » و « خزرج » وجود داشت .\r\nمهاجران و انصار ، از آنجا كه پروش‌يافتهء دو محيط مختلف بودند ، در طرز تفكر و معاشرت فاصلهء زيادى با هم داشتند . وانگهى اوسيان و خزرجيان كه جمعيت انصار را تشكيل مىدادند ، 120 سال با هم نبرد كرده و دشمنان خونى يكديگر به شمار مىرفتند و با اين خطرها و اختلاف‌ها ادامه حيات دينى و سياسى به هيچ وجه امكان نداشت ، ولى پيامبر تمام اين مشكلات را به روشى خردمندانه از هم گشود . او دربارهء دو مشكل نخست ، دست به كارهايى زد ( كه در آينده ، به تفصيل بيان خواهد شد ) و مشكل اختلاف هواداران خود را با مهارت خاصى از بين برد .\r\nوى از طرف خدا مأمور گشت كه مهاجران و انصار را با يكديگر برادر كند . روزى در يك انجمن عمومى ، روبه هواداران خود كرد و فرمود : دو تا دو تا با يك ديگر برادر دينى شويد . « 1 » تواريخ مسلمانان از آن جمله تاريخ « ابن هشام » مشخصات افرادى را كه با يك ديگر برادر شدند ضبط كرده است . « 2 »\r\nاو با اين طرح ، وحدت سياسى و معنوى مسلمانان را حفظ كرد . اين وحدت و پيوستگى باعث گرديد كه دربارهء دو مشكل اول نيز تصميم‌گيرى كند .\r\n\r\n\r\n","description":"","footnote":"\r\n( 1 ) . تأخوا في اللّه أخوين أخوين .\r\n( 2 ) . سيرهء ابن هشام ، ج 2 ، ص 123 - 126 .\r\n","page_name":" 446 ","page_number":446},
  {"content":"\r\n\r\n\r\nدو منقبت بزرگ\r\nاكثر مورّخان و محدثان شيعه و سنى ، در اينجا دو منقبت بزرگ را يادآور شده‌اند :\r\nپيامبر سيصد نفر از مهاجران و انصار را با يك ديگر برادر كرد و رو به مسلمانان كرد و گفت : فلانى ! تو برادر فلانى هستى .\r\nكار اخوّت به پايان رسيده بود . ناگهان على با چشم‌هاى اشك بار عرض كرد : ياران خود را با يك ديگر برادر كرديد ، ولى عقد اخوت ميان من و ديگرى برقرار نفرموديد ؟ « 1 » در اين هنگام پيامبر رو به على كرد و گفت : تو در دنيا و آخرت برادر منى . « 2 »\r\n« قندوزى » حنفى ، جريان را به طور كامل‌تر نقل كرده و مىگويد : پيامبر در جواب سؤال على فرمود :\r\nبه خدايى كه مرا براى هدايت مردم مبعوث فرموده سوگند ! كار برادرى تو را براى اين به عقب انداختم كه مىخواستم در پايان با تو برادر شوم . تو به من ، مانند هارونى به موسى ؛ جز اينكه پس از من پيامبرى نيست ، تو برادر و وارث من هستى . « 3 »\r\nابن كثير ، « 4 » در صحت اين جريان تشكيك كرده است . از آنجا كه تشكيك‌هاى وى ، زاييده روحيات مخصوص او است و كمتر از اعتذارى نيست كه از جانب معاويه و هواداران او خواست ؛ از اين‌رو از نقل و ردّ آن صرف نظر مىكنيم .\r\n\r\nمنقبت ديگر براى على عليه السّلام\r\nساختمان مسجد به پايان رسيد . در اطراف مسجد ، خانه‌هاى پيامبر و اصحاب وى\r\n\r\n\r\n","description":"","footnote":"\r\n( 1 ) . آخيت بين أصحابك و لم تؤاخ بيني و بين أحد .\r\n( 2 ) . أنت أخى في الدّنيا و الآخرة .\r\n( 3 ) . ينابيع الموده ، ص 56 .\r\n( 4 ) . البداية و النهايه ، ج 2 ، ص 226 .\r\n","page_name":" 447 ","page_number":447},
  {"content":"\r\n\r\nقرار داشت و هر كدام از خانه‌هاى خود درى به مسجد داشتند و از درهاى خصوصى وارد مسجد مىگرديدند . ناگهان دستورى از طرف پروردگار جهان رسيد كه تمام درهاى خصوصى كه از خانه‌ها به مسجد بازمىگرديد ، بسته شود جز در خانهء على .\r\nسبط ابن الجوزى مىنويسد :\r\nاين عمل سر و صدايى در ميان برخى به وجود آورد و گمان كردند اين استثنا جنبهء عاطفى داشته است . رسول خدا براى روشن كردن اذهان مردم ، خطبه‌اى خواندند و در ضمن فرمود : من از جانب خود هرگز دستور بازماندن و بسته شدن درى را نداده‌ام ، بلكه دستورى بود از طرف خدا و من ناچار بودم كه از آن پيروى كنم . « 1 »\r\nخلاصه پيامبر از طريق اخوّت اسلامى ، اختلاف چندساله را كه در ميان افراد مؤمن وجود داشت از بين برد و از اين سه مشكل ، يكى بر طرف گرديد .\r\n\r\nپيمان دفاعى مسلمانان با يهوديان يثرب\r\nمشكل يهوديان مدينه دومين مشكل بود . يهوديان مدينه ، در داخل و خارج شهر مىزيستند و اقتصاد و تجارت آن سامان را قبضه كرده بودند .\r\nوى به خوبى آگاه بود تا اوضاع داخلى سر و سامان پيدا نكند و يهوديان را با خود متحد و هم‌آهنگ نسازد و سرانجام وحدت سياسى در مقر حكومت خود به وجود نياورد ؛ هرگز نهال اسلام در اين محيط پرورش نخواهد يافت . هرگز نخواهد توانست به تفكر دربارهء بت‌پرستان شبه جزيره ، مخصوصا قريش ، يعنى مشكل سوم بپردازد و تا در مقر فرماندهى ، امن و امان حكم فرما نباشد ، دفاع از دشمنان خارجى ميسور نخواهد بود .\r\nدر آغاز ورود پيامبر ، روى جهاتى بين مسلمانان و يهود تفاهم وجود داشت ، زيرا\r\n\r\n\r\n","description":"","footnote":"\r\n( 1 ) . تذكرة الخواص ، ص 46 .\r\n","page_name":" 448 ","page_number":448},
  {"content":"\r\n\r\nهر دو خداپرست و بت‌شكن بودند و جامعهء يهود تصور مىكرد كه بر اثر تقويت كلمهء اسلام مىتواند از حملات مسيحيان روم در امان باشد . از طرف ديگر ، ميان آن‌ها و « اوسيان » و « خزرجيان » بستگىها و پيمان‌هاى ديرينه‌اى وجود داشت .\r\nبه همين دلايل پيامبر قراردادى داير بر وحدت مهاجر و انصار نوشت و يهوديان مدينه « 1 » نيز آن را امضا كردند . پيامبر آيين و ثروت آن‌ها را طى شرايطى محترم شمرد و متن كامل پيمان را سيره‌نويسان ضبط كرده‌اند . « 2 »\r\nاز آنجا كه اين قرارنامه يك سند تاريخى زنده است و كاملا حاكى است كه چگونه پيامبر اسلام به اصول آزادى و نظم و عدالت در زندگى احترام مىگذاشت و چگونه با اين پيمان يك جبهه متحد در برابر حملات خارج پديد آورده بود . ما در اينجا به نقاط حساس اين سند به عنوان يك پيروزى سياسى در جهان آن روز براى حكومت نوبنياد اسلام اشاره مىكنيم :\r\n\r\nبزرگ‌ترين قرارداد و سند تاريخى\r\nبسم اللّه الرحمن الرحيم پيمانى است كه « محمد » رسول خدا ، ميان مسلمانان قريش ، يثرب و كسانى كه از آنان پيروى كرده و با آن‌ها به جهاد برخاستند منعقد ساخته است .\r\n\r\nبند اول\r\n1 . امضا كنندگان پيمان ، ملت واحدى را تشكيل مىدهند . مهاجران قريش ، به رسم سابق خويش قبل از اسلام در پرداختن خون بها باقى هستند . اگر فردى از آن‌ها كسى را كشت ، يا فردى از آنان اسير گرديد ؛ بايد به كمك هم خون بهايش را بپردازند و اسير\r\n\r\n\r\n","description":"","footnote":"\r\n( 1 ) . مقصود يهوديان دو قبيله اوس و خزرج است . پيامبر با يهوديان قبايل سه‌گانه : « بنى قين قاع » و « بنى النضير » و « بنى قريظه » پيمان جداگانه منعقد كرد بعدا يادآور مىشويم .\r\n( 2 ) . سيرهء ابن هشام ، ج 2 ، ص 501 .\r\n","page_name":" 449 ","page_number":449},
  {"content":"\r\n\r\nخود را بخرند .\r\n2 . « بنى عوف » ( قبيله‌اى از انصار ) بسان مهاجران قريش مىتوانند رسوم زندگى خود را حفظ كنند و به طور دسته جمعى گروگان ( فديه ) اسيران خود را مىپردازند .\r\nسپس دودمان‌هاى ديگر از انصار را كه اسلام برگزيده بودند ، به نام‌هاى : بنى ساعده ، بنى حارث ، بنى جشم ، بنى نجار ، بنى عمرو بن عوف ، بنى النبيت ، و بنى الاوس ، متذكر شد و بر آنان لازم كرد خون بهايى كه به يكى از افراد قبيله تعلق بگيرد ، بايد با هم ادا كنند و اسيران خويش را با دادن گروگان ( فديه ) آزاد سازند .\r\n3 . مسلمانان بايد افراد از پاى درآمده را كمك كنند و در مخارج سنگينى كه بر اثر دادن خون بها ، يا آزاد كردن اسير دامن‌گير مؤمنى مىگردد ، بايد او را يارى كنند .\r\n4 . مؤمنان پرهيزكار بايد بر ضد هر فردى از آنان كه سركشى كند ، يا در صدد بيداد و ستم درآيد ، متحد شوند ؛ اگر چه مجرم فرزند يكى از آن‌ها باشد .\r\n5 . هيچ كس نمىتواند با غلام يا فرزند مسلمانى ، بدون اذن آقا و يا پدرش پيمان ببندد .\r\n6 . هيچ فرد با ايمانى حق ندارد ، مؤمنى را براى خاطر كشتن كافرى بكشد و هرگز نبايد كافرى را بر ضد مسلمانى يارى كند .\r\n7 . پيمان و عهد خدا با تمام مسلمانان يكى است . از اين‌رو ، پست‌ترين آن‌ها مىتواند تعهداتى در برابر كفّار به ذمه بگيرد .\r\n8 . مسلمانان دوست و پشتيبان يك ديگرند .\r\n9 . هر فردى از يهوديان از ما پيروى كند و اسلام بياورد ، از كمك و يارى ما برخوردار خواهد بود ، و تفاوتى ميان او و مسلمانان ديگر نخواهد بود و كسى حق ندارد او را ستم كند و يا ديگرى را بر ضد وى تحريك كرده و دشمن او را يارى كند .\r\n10 . در عقد پيمان صلح بايد مسلمانان متحد شوند ، و هيچ مسلمانى بدون جلب نظر مسلمانان ديگر جز عدالت و مساوات نمىتواند صلح برقرار كند .\r\n11 . گروه‌هاى مسلمانان به تناوب به جهاد مىروند ، تا خونى كه از آن‌ها در راه خدا\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nريخته مىشود مساوى باشد .\r\n12 . مسلمانان بهترين مسلك و محكم‌ترين آيين را دارند .\r\n13 . هيچ مشركى ( از مشركان مدينه ) حق ندارد ، مال و جان و مشركان قريش را حمايت و يا تعهد كند و مسلمانى را از دست يافتن بر آن‌ها جلوگيرى كند .\r\n14 . هرگاه مسلمانى بىجهت مسلمانى را بكشد و جنايت از طريق دلايل شرعى ثابت گردد ، شخص قاتل اعدام مىگردد ؛ مگر اينكه اولياى مقتول از او درگذرند و در هر دو صورت وظيفهء مسلمانان اتحاد و يگانگى بر ضد قاتل است .\r\n15 . هر فردى كه به مندرجات اين پيمان اعتراف كند و به خدا و رسولش ايمان بياورد ، حق ندارد بدعت‌گذار و يا جنايت كارى را يارى كند ، يا به او پناه دهد و هر كس او را يارى كند ، يا پناه دهد خشم خداوند بر او باد و هرگز غرامت و خسارتى از او پذيرفته نيست .\r\n16 . مرجع حل اختلاف هميشه خدا و محمد است .\r\n\r\nبند دوم\r\n17 . تا آنجا كه مسلمانان براى حفظ مدينه مىجنگند ، يهوديان بايد به سهم خود هزينه جنگى بپردازند .\r\n18 . يهوديان بنى عوف ( بنى عوف تيره‌اى از انصارند ) ، با مسلمانان متحد و در حكم يك ملتند و مسلمانان و يهوديان در آيين و دين خود آزادند ، بندگان آن‌ها از اين بند مستثنى نيستند ، يعنى آنان در آيين خود آزادند ، مگر گناه كار و بيدادگران كه آنان فقط خود و اهل بيت خود را هلاك مىكنند . ( زيرا معمولا اهل بيت ظالم از خود وى پيروى مىكنند ) منظور از استثنا اين است كه روابط و اتحاد در ميان آن دسته از يهود و مسلمان برقرار است كه ظالم و بيدادگر نباشند .\r\n19 . يهوديان بنى نجار ، بنى حارث ، بنى ساعده ، بنى جشم ، بنى اوس ، بنى ثعلبه و بنى شطيبه بسان يهوديان « بنى عوف » اند و از نظر مزايا و حقوق با هم فرقى ندارند و\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nقبيله « جفنه » - تيره‌اى از قبيله « ثعلبه » مىباشند - و تيرهء « بنى شطيبه » محكوم به حكم يهود « بنى عوف » اند .\r\n20 . بايد خوبى و نيكى امضا كنندگان اين پيمان بر گناهشان پيروز گردد .\r\n21 . هم‌پيمانان تيره بنى ثعلبه حكم آنان را دارند .\r\n22 . كسانى كه با يهود هم‌رازند ، حكم خود آنان را دارند .\r\n23 . هيچ كس حق ندارد بدون اجازه « محمد » از اين اتحاديه بيرون برود .\r\n24 . خون هر مجروحى ( تا چه رسد به مقتول ) از اين افراد محترم است و هر كس خون كسى را بريزد قصاص دامن‌گير او شده و سرانجام خود و اهل بيت خود را هلاك كرده است ؛ مگر اينكه قاتل ستم‌ديده باشد .\r\n25 . در جنگ‌هايى كه يهوديان و مسلمانان دوشادوش هم مىجنگند ، هزينه هر كدام بر عهده خود آن‌هاست و هر كس كه با متحدان اين پيمان بجنگد بايد متحدا با او جنگيد .\r\n26 . مناسبات هم‌پيمانان بر اساس نيكى و خوبى است و بايد از بدى دور باشند .\r\n27 . هيچ كس نبايد در حق هم پيمان خود ستم كند ؛ در چنين صورتى بايد ستم‌ديده را يارى كرد .\r\n28 . داخل « يثرب » براى امضا كنندگان اين پيمان منطقهء حرم اعلام مىگردد .\r\n29 . جان همسايگان ، كسانى كه پناه داده شده‌اند ، بسان جان ما است نبايد به او ضرر رسانيد .\r\n30 . هيچ زنى جز با اجازهء كسانش پناه داده نمىشود .\r\n31 . مرجع اختلافات براى امضا كنندگان اين پيمان اعم از مؤمن و غيره « محمد » است . خداوند با كسى است كه اين پيمان را بيشتر محترم شمارد .\r\n32 . قريش و هم‌پيمانان قريش پناه داده نمىشوند .\r\n\r\nبند سوم\r\n33 . امضا كنندگان اين پيمان ، دفاع مشترك « يثرب » را بر عهده دارند .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n34 . هرگاه مسلمانان ، يهود را براى صلح با دشمن دعوت كردند بايد بپذيرند و هرگاه چنين دعوتى از طرف يهود انجام گيرد ، مسلمانان بايد قبول كنند ، مگر اينكه دشمن با آيين اسلام و نشر آن مخالف باشد .\r\n35 . يهوديان اوس ، اعم از غلام و آقا مشمول اين قرارداد مىباشند .\r\n\r\nبند چهارم\r\n36 . اين قرارداد از ظالم و مجرم حمايت نمىكند .\r\n37 . هر كس در مدينه بماند ، در امان است و هر كس از آنجا بيرون برود ، در امان است مگر ستم كار و گناه‌كار .\r\nاين پيمان را با اين جمله ختم كرده است :\r\nو إن اللّه جار لمن برّ و اتّقى و محمد رسول اللّه ؛ خدا پناه دهندهء نيكوكاران و پرهيزكاران است و محمد پيامبر خداست . « 1 »\r\nاين قرارداد سياسى - كه ما به قسمت‌هايى از آن اشاره كرديم - نمونه كاملى از روح آزادى عقيده ، رفاه اجتماعى ، لزوم همكارى در امور همگانى در اسلام است . بالاتر از همه ، اين پيمان حدود و اختيارات رهبر و مسئوليّت عموم امضا كنندگان را روشن كرده است .\r\nدر اين قرارداد ، اگر چه يهوديان « بنى قريظه » ، « بنى نضير » و « بنى قين قاع » شركت نكردند و فقط يهوديان خزرج و اوس طرف قرارداد بودند ، ولى بعدها همين افراد با رهبر مسلمانان پيمان‌هايى را امضا نمودند . مواد آن پيمان چنين است :\r\nبه موجب قرارداد ، پيامبر با هر يك از سه گروه پيمان مىبندد كه هرگز بر ضرر پيامبر و ياران وى قدمى برندارند و با زبان و دست ضررى به او نرسانند ، اسلحه و\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 503 - 504 و الأموال ، ص 125 و 202 .\r\n","page_name":" 453 ","page_number":453},
  {"content":"\r\n\r\nمركب در اختيار دشمنانش نگذارند . هرگاه بر خلاف متن اين قرارداد رفتار كنند ، پيامبر در ريختن خون آن‌ها و ضبط اموال و اسير كردن زنان و فرزندان آن‌ها دستش بازخواهد بود . سپس از طرف گروه بنى نضير ، « حييّ بن أخطب » و از بنى قريظه ، « كعب بن اسد » و از بنى قين قاع ، « مخيريق » امضا كردند . « 1 »\r\nبدين وسيله محيط يثرب با توابع نزديك خود ، محيط امن و امان و منطقهء حرم اعلام گرديد . اكنون نوبت آن رسيده است كه پيامبر گرامى ، دربارهء نخستين مشكل ، يعنى قريش تدبيرى اتخاذ كند ، زيرا تا اين دشمن بر سر راه تبليغات وى باشد ، هرگز به نشر آيين و بسط احكام موفق نخواهد گرديد .\r\n\r\nكارشكنىهاى يهود\r\nتعاليم عالى اسلام و حسن اخلاق و سلوك پيامبر سبب شد كه روز به روز بر تعداد مسلمانان افزوده گردد و نيروى نظامى و اقتصادى و سياسى آن‌ها قوىتر و نيرومندتر شود . اين پيشرفت روزافزون ، اضطراب و ولولهء عجيبى در محافل مذهبى يهود پديد آورد ، زيرا آنان چنين مىپنداشتند با تقويت پيامبر اسلام مىتوانند او را به سوى خود بكشانند و هرگز تصور نمىكردند كه روزى قدرت او ما فوق قدرت يهوديان و مسيحيان مىشود . از اين رو ، شروع به كارشكنى كردند و با پيش كشيدن سؤال‌هاى پيچيدهء مذهبى ، خواستند عقيده مسلمانان را به پيامبر متزلزل سازند .\r\nامّا اين نقشه‌ها ، هيچ‌گونه تأثيرى در صفوف فشرده مسلمانان ايجاد نكرد . قسمت مهم اين مجادله‌ها در سورهء بقره و سورهء نساء آمده است . با مطالعهء آيه‌هاى دو سورهء مزبور ، به شدت عناد و لجاجت گروه يهود پى مىبريد . آنان هر سؤالى مىكردند ، جواب روشن و واضح آن را در مىيافتند ، ولى براى اينكه از زير بار گرايش به اسلام شانه خالى كنند ، با لجاجت خاصى در پاسخ درخواست پيامبر كه ايمان بياوريد ،\r\n\r\n\r\n","description":"","footnote":"\r\n( 1 ) . بحار الانوار ، ج 19 ، ص 110 و 111 . اين قسمت از پيمان دوم را به خاطر بسپاريد ، زيرا بعدها پيامبر اسلام به حكم اين پيمان يهوديان را مجازات نمود .\r\n","page_name":" 454 ","page_number":454},
  {"content":"\r\n\r\nمىگفتند : بر دل‌هاى ما ، پرده افتاده است « 1 » و ما گفته‌هاى تو را درست نمىفهميم .\r\n\r\n« عبد اللّه بن سلام » ايمان مىآورد\r\nاين مجادله‌ها اگر چه بر شدت و عناد يهود مىافزود ، گاهى باعث مىشد گروه قليلى ايمان بياورند . « عبد اللّه بن سلام » از احبار و دانشمندان يهود بود . او پس از مذاكرات مفصل با پيامبر « 2 » ايمان آورد . چيزى نگذشت دانشمند ديگرى از آنان به نام « مخيريق » به او پيوست .\r\n« عبد اللّه » مىدانست كه اگر قبيلهء او از ايمان وى مطلع گردند ، زبان به بدگويى او خواهند گشود . از اين رو ، از پيامبر خواهش كرد كه ايمان آوردن او را پنهان كند تا اعتراف صريح به دانش و پرهيزگارى او را از قبيله وى بگيرد . روى اين اصل ، پيامبر از يهوديان پرسيد كه نظر شما دربارهء عبد اللّه چيست ؟ همگى گفتند : او پيشواى ما و پيشوازاده و دانشمند عالى مقام ماست . سپس عبد اللّه رهسپار منطقه خود شد و از مسلمان شدنش ، قبيلهء خود را آگاه ساخت . انتشار خبر اسلام آوردن وى ، خشم يهود را بر ضد عبد اللّه متوجه ساخت . با اينكه چند ساعت از اعتراف دسته جمعى آنان نگذشته بود ، همگى به تفسيق و نادانى وى قيام كردند . « 3 »\r\n\r\nنقشه‌اى ديگر ، براى انداختن حكومت اسلام\r\nمجادله‌ها و سؤال‌هاى پيچيدهء يهود ، نه تنها عقيده مسلمانان را به پيامبرشان تحكيم مىكرد ، بلكه سبب مىشد كه مقام علمى و اطلاعات غيبى وى بر همه روشن و آشكار گردد . در سايه همين بحث‌ها ، دسته‌هاى مختلفى از بت‌پرستان و يهود به وى\r\n\r\n\r\n","description":"","footnote":"\r\n( 1 ) .  قُلُوبُنا غُلْفٌ *  « بقره ( 2 ) آيه 88 » .\r\n( 2 ) . براى به دست آوردن متن مذاكرات وى با پيامبر به سيرهء ابن هشام ، ج 1 ، ص 534 - 572 ، و بحار الانوار ، ج 19 ، ص 131 مراجعه شود .\r\n( 3 ) . سيرهء ابن هشام ، ج 1 ، ص 516 .\r\n","page_name":" 455 ","page_number":455},
  {"content":"\r\n\r\nمىگراييدند . از اين جهت ، يهوديان نقشهء ديگرى كشيدند و آن اصل « اختلاف بينداز و حكومت كن » بود . بازى گران يهود به فكر افتادند كه به آتش اختلاف و نفاق كهنه دامن بزنند و جنگ‌هاى 120 سالهء اوسيان و خزرجيان را كه در سايهء ايمان و اسلام و برادرى و برابرى از بين رفته بود ، تجديد كنند تا سرانجام در قواى داخلى مسلمانان جنگ و خون‌ريزى آغاز شود و جملگى طعمهء آتش جنگ‌هاى داخلى شوند .\r\nروزى اوسيان و خزرجيان ، در نقطه‌اى انجمن كرده بودند . وحدت و يگانگى اين گروه - كه ديروز دشمن خون‌آشام يك ديگر بودند - يكى از بازى گران يهود به نام « شاس » را سخت متأثر كرد . فورا به يك جوان يهودى كه در آن ميان بود اشاره كرد كه برنامه اختلاف را اجرا كند . وى خاطره‌هاى تلخ جنگ‌هاى گذشته را كه ميان دو قبيله وجود داشت ، به ياد اوسيان و خزرجيان آورد و سرگذشت جنگ « بعاث » را كه در نتيجه اوسيان بر خزرجيان پيروز شدند به طور تفصيل بيان كرد . خاطره‌هاى كهنه و پوسيده را آنچنان تشريح كرد كه نزاع و تفاخر ميان دو دستهء مسلمانان ( اوس و خزرج ) آغاز گرديد . نزديك بود كه آتش جنگ ، ميان آنان شعله‌ور شود كه خبر به پيامبر رسيد و از نقشه شوم يهود آگاه شد . با گروهى از يارانش پيش آن‌ها آمد ؛ هدف اسلام و برنامه عالى خود را متذكر شد و گفت : اسلام شما را با يك ديگر برادر كرده و تمام كينه‌ها و خشم‌ها را به دست فراموشى سپرده است . سپس آنان را پند و اندرز داد و از سرانجام اختلاف آگاهشان كرد . يك مرتبه ناله و صدايشان به گريه بلند شد و براى تحكيم مبانى برادرى ، هم ديگر را در آغوش گرفتند و از درگاه خدا طلب آمرزش كردند . « 1 »\r\nنقشه‌هاى يهود در اينجا خاتمه نيافت . كم كم دامنه خيانت و جنايت و پيمان‌شكنى و نقض عهد آن‌ها توسعه يافت و با مشركان اوس و خزرج و كسانى كه در اسلام و ايمان خود دودل بودند روابط خصوصى برقرار كردند . در نبردهاى\r\n\r\n\r\n","description":"","footnote":"\r\n( 1 ) . همان ، ص 555 - 556 .\r\n","page_name":" 456 ","page_number":456},
  {"content":"\r\n\r\nمسلمانان با قريش به صورت علنى مداخله كرده و به نفع بت‌پرستان شديدا فعاليّت مىنمودند .\r\nفعاليّت‌هاى مخفيانه و علنى يهود با مشركان قريش ، منجر به جنگ‌هاى خونينى ميان مسلمانان و يهود گرديد ، كه سرانجام به نابودى ملت يهود در مدينه تمام شد .\r\nمشروح اين رويدادها در حوادث سال‌هاى سوم و چهارم هجرت آمده است .\r\nرسول خدا از ربيع الاول نخستين سال هجرت تا صفر سال دوم ، در « مدينه » اقامت گزيد تا مسجد و خانه‌هاى اطراف ساخته شد . در اين مدت ، همه تيره‌هاى اوس و خزرج به دين اسلام مشرّف شدند و طايفه‌اى از انصار نماند مگر اينكه اسلام به خانه‌هاى آن‌ها راه يافت ، جز چند تيرهء معدود كه بر شرك خود باقى بودند و آنان هم پس از جنگ بدر اسلام را برگزيدند . « 1 »\r\n\r\n\r\n","description":"","footnote":"\r\n( 1 ) . همان ، ص 500 .\r\n","page_name":" 457 ","page_number":457},
  {"content":"\r\n\r\n\r\nحوادث سال دوم هجرت\r\n\r\nتظاهرات نظامى و مانورهاى جنگى\r\nهدف ، تشريح اسرار يك سلسله نمايش‌هاى جنگى است . اين مانورها ، از ماه هشتم نخستين سال هجرت تا رمضان سال دوم ادامه داشت و در واقع نخستين تظاهرات نظامى و مانورهاى رزمى مسلمانان بود .\r\nتفسير صحيح و بيان رموز اين وقايع ، در صورتى براى ما ميسور است كه متن حوادث را بدون كم و زياد از كتاب‌هاى تاريخ « 1 » ترجمه كرده و به نظر قاطع محققان بپردازيم .\r\n1 . بيش از هشت ماه از اقامت پيامبر در مدينه نگذشته بود كه پيامبر نخستين پرچم را به دست افسر دلاور و رشيد خود به نام « حمزة بن عبد المطلب » داد و سى نفر از مهاجران را به فرماندهى وى تا كرانه‌هاى درياى احمر كه مسير كاروان قريش بود ، فرستاد . وى در نقطه‌اى به نام « عيص » با كاروان قريش كه با سيصد نفر به رهبرى ابو جهل اداره مىشد روبه‌رو گرديد ، ولى طرفين با وساطت « مجدى بن عمرو » كه با هر دو گروه دوستى داشت از هم فاصله گرفتند و هيئت اعزامى به مدينه بازگشت .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 222 به بعد ؛ بحار الانوار ، ج 19 ، ص 186 - 190 ؛ امتاع الاسماع ، ص 51 ؛ الكامل في التاريخ ، ج 2 ، ص 77 - 78 و واقدى ، المغازى ، ج 1 ، ص 9 - 19 .\r\n","page_name":" 458 ","page_number":458},
  {"content":"\r\n\r\n\r\nتهديد خطوط بازرگانى قريش - تغيير قبله - غزوهء بدر\r\nنخستين سال هجرت با تمام خوشىها و تلخىهاى خود سپرى شد . پيامبر گرامى و يارانش وارد سال دوم اقامت خود در مدينه شدند . سال دوم هجرت ، حوادث عظيم و چشم‌گيرى دارد . در ميان تمام رويدادها ، دو حادثهء آن اهميت شگرفى دارد : يكى از آن‌ها « تغيير قبله » و ديگرى « نبرد بدر » است .\r\nبراى روشن شدن علل جنگ « بدر » يك رشته رويدادهايى را يادآور مىشويم كه قبل از آن رخ داده است كه تحليل آن‌ها سبب روشن شدن انگيزه غزوه بدر مىشود . يكى از اين رويدادها كه در بخشى از سال نخست و قسمتى از آغاز سال دوم رخ داده است ، اعزام « نيروهاى گشتى » « 1 » به سوى خطوط تجارتى قريش است . اكنون بايد ديد هدف حكومت نوپاى اسلام از اين اعزام‌ها چه بوده است .\r\nدر اصطلاح سيره‌نويسان ، دو لفظ بيش از همه رواج دارد و آن لفظهاى « غزوه » و « سريه » است . مقصود از « غزوه » آن‌گونه هجوم به دشمن است كه خود رسول خدا همراه سپاه مىبود و آن را رهبرى مىكرد و مقصود از « سريّه » اعزام گروه‌ها و يا گردان‌ها و هنگ‌هايى بود كه خود پيامبر شخصا در آن شركت نداشت ، بلكه براى آنان سرپرستى معين و آن‌ها را به مقصدى اعزام مىكرد .\r\nشمار غزوات پيامبر را 26 و يا 27 غزوه نوشته‌اند . علت اختلاف اين است كه گروهى غزوهء « خيبر » را با غزوه « وادى القرى » كه به دنبال هم رخ داده‌اند ، دو غزوه و\r\n\r\n\r\n","description":"","footnote":"\r\n( 1 ) . پيامبر در نخستين سال هجرت ، گشتىهايى ، را به اطراف مدينه براى تهديد خطوط بازرگانى قريش اعزام مىكرد . از نظر نگارش حوادث مطابق سال‌هاى هجرى لازم بود برخى از رويدادها را ، مانند « اعزام حمزه » و يا اعزام « عبيدة بن الحارث » در فصل رويدادهاى سال نخست هجرى نگاشت ؛ ولى از آنجا كه ميان آن‌ها و حوادث سال دوم تناسب خاصى وجود دارد ، از اين جهت همگى را در فصل رويدادهاى سال دوم نگاشتيم . گذشته از اين ، « ابن هشام » به پيروى از « ابن اسحاق » تاريخ اين اعزام‌ها را سال دوم هجرت مىداند ، هر چند « واقدى » ، بخشى از اين اعزام‌ها را مربوط به سال نخست دانسته است .\r\n","page_name":" 459 ","page_number":459},
  {"content":"\r\n\r\nبرخى آن‌ها را يك غزوه شمرده‌اند . « 1 »\r\nدر تعداد سريه‌هاى رسول خدا نيز اختلاف است . مورّخان آن‌ها را 35 ، 36 ، 48 و حتى 66 سريه نوشته‌اند . علت اختلاف اين است كه برخى از سريه‌ها به سبب كمى افراد به شمارش نيامده و از اين جهت در شمارهء آن‌ها اختلاف پيش آمده است . از اين به بعد ، هر نوع اعزامى را كه رسول خدا همراه سپاه نبوده « سرّيه » و آنجا كه خود رهبرى سپاه را بر عهده داشته « غزوه » مىناميم . ما براى فشرده‌گويى از ذكر سريّه‌ها خوددارى مىكنيم ، جز سريه‌هاى سال‌هاى نخست هجرت ، زيرا بيان اين نوع سريه‌ها در تفسير برخى از غزوه‌ها مانند « بدر » تأثير به سزايى دارد .\r\n2 . مقارن اعزام اين هيئت ، « عبيدة بن حارث بن عبد المطلب » را با شصت يا هشتاد سواره نظام مهاجر ، به سوى كاروان قريش اعزام كرد . وى تا لب آبى كه در پايين « ثنية المره » قرار داشت ، رفت و با كاروان قريش كه به سرپرستى ابو سفيان و با محافظت دويست نفر رهبرى مىشد ، روبه‌رو گرديد . ولى طرفين بدون زد و خورد ، از هم فاصله گرفتند و فقط سعد بن ابى وقاص تيرى پرتاب كرد و دو نفر از مسلمانان كه در كاروان ابو سفيان بودند به دستهء اعزامى پيوستند .\r\n3 . پيامبر ، در ذى القعده نخستين سال اقامت خود در مدينه ، بار ديگر « سعد ابى وقاص » را با هشت نفر ديگر از مهاجران براى تحقيق از وضع قريش به خارج مدينه فرستاد . او نيز تا سرزمين « خرّار » رفت و بدون اينكه با كسى رو به رو گردد به مدينه بازگشت .\r\n\r\nپيامبر شخصا كاروان قريش را تعقيب مىكند\r\n4 . در ماه صفر سال دوم هجرت ، پيامبر امور دينى مدينه را به سعد بن عباده واگذار كرد . و خود شخصا با گروهى از مهاجر و انصار براى تعقيب كاروان قريش و بستن\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 287 - 288 . « غزوه » بر وزن « دخمه » و « سرّيه » بر وزن « عطيّه » .\r\n","page_name":" 460 ","page_number":460},
  {"content":"\r\n\r\nپيمان با قبيلهء « بنى ضمره » تا محلى به نام « أبواء » آمد ، ولى با كاروان قريش روبه‌رو نشد و با قبيلهء مذكور پيمان بست .\r\n5 . در ماه ربيع الاول سال دوم ، « سائب بن عثمان » يا « سعد معاذ » را در مدينه جانشين خود قرار داد و با دويست نفر براى تعقيب كاروان قريش تا « بواط » « 1 » آمد ، امّا به كاروانى كه « امية بن خلف » با صد نفر آن را سرپرستى مىكرد ، دست نيافت و به سوى مدينه بازگشت .\r\n6 . در نيمه جمادى الاولى سال دوم ، گزارش رسيد كه كاروان قريش به سرپرستى « ابو سفيان » از مكّه به شام مىرود . پيامبر با دسته‌اى تا « ذات العشيره » رفت و « ابو سلمه » را جانشين خود قرار داد و تا نقطه‌اى به نام « عشيره » رفت و تا اوايل ماه « جمادى الآخر » ، در آنجا در انتظار كاروان توقف كرد ، ولى به كاروان دست نيافت . در جريان اين اقامت ، با قبيلهء « بنى مدلج » پيمانى بست كه صورت پيمان در كتاب‌هاى تاريخ موجود است . « 2 »\r\nابن اثير « 3 » مىگويد : در نقطه‌اى كه پيامبر و يارانش فرود آمده بودند ، روزى پيامبر بالين على و عمار آمد ، در حالى كه آن‌ها خوابيده بودند پيامبر آنان را از خواب بيدار كرد ، در اين لحظه ديد كه خاك‌هاى نرمى بر سر و صورت على عليه السّلام نشسته است . رو به وى كرد و فرمود :\r\nمالك يا أبا تراب ؛ چه شده به تو اى آغشته به خاك .\r\nاز آن روز على در ميان مسلمانان به ابو تراب معروف گرديد . سپس رو به هر دو كرد و گفت : آيا مىخواهيد شقىترين مردم روى زمين را معرفى كنم ؟ عرض كردند : بلى يا رسول الله . فرمود :\r\nشقىترين مردم روى زمين دو نفرند : يكى كسى كه ناقه صالح را پى كرد ، دوم كسى كه\r\n\r\n\r\n","description":"","footnote":"\r\n( 1 ) . بواط كوهى است در ناحيه « رضوى » ، و با مدينه حدود نود كيلومتر فاصله دارد .\r\n( 2 ) . تاريخ الخميس ، ج 1 ، ص 363 .\r\n( 3 ) . الكامل في التاريخ ، ج 2 ، ص 112 و مستدرك حاكم ، ج 3 ، ص 140 - 141 .\r\n","page_name":" 461 ","page_number":461},
  {"content":"\r\n\r\nشمشير بر فرق تو مىزند و محاسن تو را با خون سرت رنگين مىكند .\r\n7 . پيامبر پس از يأس از كاروان به مدينه بازگشت . هنوز ده روز از توقف پيامبر در مدينه نگذشته بود كه گزارش رسيد « كرز بن جابر » بر شتران و گوسفندان مدينه دستبرد زده است . براى تعقيب اين مرد غارت‌گر ، پيامبر با گروهى تا ناحيهء « بدر » آمد و بدون اخذ نتيجه برگشت و تا آخر ماه شعبان در مدينه ماند . « 1 »\r\n8 . در ماه رجب سال دوم هجرت ، هشتاد نفر از مهاجران را به فرماندهى « عبد اللّه بن جحش » براى تعقيب كاروان اعزام كرد . هنگام حركت ، نامه‌اى به دست فرمانده داد و گفت : پس از ورود در راه‌پيمايى ، اين نامه را باز كن و به مضمون آن عمل كن « 2 » و هيچ يك از ياران خود را به اكراه وادار به كارى مكن . وى پس از دو روز راه‌پيمايى نامه را باز كرد و ديد كه پيامبر چنين دستور داده است : هنگامى كه به نامهء من نگاه كردى راه خود را پيش گير و در سرزمين « نحله » كه ميان مكّه و طائف است فرود آى . در آنجا در انتظار قريش بنشين و از تصميم‌ها و خبرهايشان آگاه باش .\r\nوى طبق مضمون نامه عمل كرده و تمام يارانش نيز از او پيروى كردند و در آن نقطه فرود آمدند . در آن هنگام كاروان قريش به سرپرستى « عمرو خضرمى » از طائف به مكّه بازمىگشت . مسلمانان كه در نزديكى آنان منزل كرده بودند ؛ براى اينكه دشمن از اسرارشان آگاه نشود ، سرهاى خود را تراشيدند تا دشمن تصور كند كه اين‌ها براى مراسم زيارت خانهء خدا عازم مكّه هستند . قريش با ديدن اين منظره اطمينان يافته و به هم ديگر گفتند : آنان عازم « عمره » هستند كارى با ما ندارند . « 3 »\r\nدر اين هنگام مسلمانان با تشكيل يك شوراى جنگى ، به تبادل نظر پرداختند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 601 و الطبقات الكبرى ، ج 2 ، ص 9 و برخى اين حادثه را جزء غزوه شمرده‌اند كه در تاريخ به نام غزوهء سفوان يا غزوه « بدر اولى » ناميده مىشود .\r\n( 2 ) . مىگويند تا جنگ دوم جهانى به سربازانى كه خدمت سربازى را به پايان مىرساندند ، همراه گواهىنامه پايان خدمت ، نامه‌اى سربسته مىدادند و به عنوان يك امانت نظامى مىسپردند و توصيه مىشد كه فقط هنگام بسيج عمومى باز كرده و طبق مضمون آن رفتار كنند .\r\n( 3 ) . عمار لا بأس عليكم منهم .\r\n","page_name":" 462 ","page_number":462},
  {"content":"\r\n\r\nنتيجهء شورا اين بود كه دريافتند : اگر آن روز را كه پايان ماه رجب بود صبر كنند ، ماه حرام اگر چه پايان مىپذيرد ، ممكن است قافلهء قريش همان روز از آن نقطه حركت كنند و وارد سرزمين « حرم » گردند كه نبرد در آنجا نيز حرام و قدغن است . از اين رو تصميم گرفتند نبرد در ماه حرام را به جنگ در « حرم » ترجيح دهند و دشمن را غافلگير كرده و « واقد بن عبد اللّه » سرپرست كاروان را با تيرى كشتند . زيردستان وى نيز فرار كردند ، جز دو نفر به نام‌هاى : عثمان بن عبد اللّه و « حكم بن كيسان » كه مسلمانان آنان را دست‌گير كردند . عبد اللّه بن جحش ، مال التجاره را با دو اسير به مدينه آورد .\r\nپيامبر از اينكه فرمانده جمعيت از حدود فرمان خارج شده و به جاى كسب تكليف در ماه حرام نبرد كرده است ؛ سخت ناراحت گرديد و فرمود :\r\nمن هرگز دستور نداده بودم در ماه حرام جنگ كنيد . « 1 »\r\nقريش ، نيز اين جريان را به عنوان حربه تبليغى به دست گرفته و شايع كردند كه « محمد » احترام ماه حرام را از بين برده است . يهود اين حادثه را به فال بد گرفته و مىخواستند فتنه‌اى برپا كنند . مسلمانان عبد اللّه و يارانش را سرزنش مىكردند . از طرفى ، پيامبر در غنايم جنگى آنان تصرف نكرد و منتظر وحى الهى بود . ناگهان « جبرئيل » اين آيه را آورد :\r\nاز تو دربارهء نبرد در ماه حرام مىپرسند ، در جوابشان بگو : جنگ در آن ماه گناهى بزرگ و جلوگيرى از راه خدا است ، ولى بيرون كردن ساكنان مسجد الحرام ، پيش خدا جرمش زيادتر است و جرم فتنه پيش خدا از كشتار بزرگ‌تر است . « 2 »\r\nيعنى اگر مسلمانان در ماه حرام جنگ كرده و كار خلافى را مرتكب شده‌اند ، شما مردم قريش جرم بزرگ‌ترى را مرتكب شده‌ايد ، زيرا ساكنان مسجد الحرام\r\n\r\n\r\n","description":"","footnote":"\r\n( 1 ) . ما أمرتكم بقتال في الشّهر الحرام .\r\n( 2 ) .  يَسْئَلُونَكَ عَنِ الشَّهْرِ الْحَرامِ قِتالٍ فِيهِ ، قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ وَ إِخْراجُ أَهْلِهِ مِنْهُ أَكْبَرُ عِنْدَ اللَّهِ وَ الْفِتْنَةُ أَكْبَرُ مِنَ الْقَتْلِ  « بقره ( 2 ) آيه 217 » .\r\n","page_name":" 463 ","page_number":463},
  {"content":"\r\n\r\n( مسلمانان ) را از آشيانه خود بيرون كرده‌ايد و با زجر و شكنجه و تهديد و ارعاب ، فتنه‌ها برپا كرده‌ايد و با وجود اين جرم‌هاى بزرگ ، حق اعتراض نداريد .\r\nبا نزول اين آيه ، روح تازه‌اى در كالبد مسلمانان دميده شد . در اين هنگام ، پيامبر غنايم جنگى را تقسيم كرد . قريش خواستند اسيران خود را بخرند ، پيامبر فرمود : بايد دو سرباز مسلمانى را كه دست‌گير كرده‌ايد رد كنيد تا من نيز اسيران شما را بازگردانم و اگر آن‌ها را بكشيد ما نيز اسيران شما را خواهيم كشت . قريش ناچار شدند كه اسيران مسلمان را برگردانند . با تحويل آن‌ها حكم آزادى اسيران قريش نيز صادر شد : از حسن اتفاق يكى از آن‌ها مسلمان شد و ديگرى به سوى مكّه بازگشت .\r\n\r\nهدف از مانورهاى جنگى چه بوده است ؟\r\nهدف اساسى از اعزام اين دسته‌ها و عقد پيمان‌هاى نظامى با قبيله‌هايى كه در مسير تجارت مكيان مىزيستند ؛ آگاه ساختن قريش از قدرت نظامى و نيرومندى مسلمانان بود . خصوصا هنگامى كه خود پيامبر در آن‌ها شركت مىكرد و با گروه انبوهى سر راه كاروان قريش توقف مىنمود . رهبر عالى قدر اسلام مىخواست به حكومت مكّه بفهماند كه كليه خطوط بازرگانى شما در اختيار ما است و ما هر موقع بخواهيم مىتوانيم جلو بازرگانى شما را بگيريم .\r\nتجارت براى مردم مكّه امرى حياتى بود و كالاهايى كه از آنجا به طائف و شام حمل و نقل مىشد ، اساس اقتصاد زندگى مكيان را تشكيل مىداد . اگر اين خطوط از طرف نيروهاى دشمن تازه نفس و هم‌پيمانان آنان مانند « بنى ضمره » و « بنى مدلج » تهديد مىشد ، بناى زندگى آن‌ها فرو مىريخت .\r\nهدف از اعزام اين هيئت‌ها اين بود كه قريش بداند شاهراه بازرگانى آن‌ها در دست مسلمانان قرار گرفته است . اگر آنان در لجاجت خود باقى بمانند و از نشر و تبليغ آيين اسلام جلوگيرى كنند و مسلمانان محيط مكّه را اذيت كنند ، شريان‌هاى حياتى آنان قطع خواهد شد .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nخلاصه ، هدف اين بود كه قريش بيدار شوند و با در نظر گرفتن اين مراتب به مسلمانان آزادى تبليغ بدهند و راه را براى زيارت خانه خدا و ترويج آيين يكتاپرستى باز كنند تا اسلام با منطق نيرومند خود در قلب‌ها نفوذ كند و در پرتو آزادى ، نور اسلام در تمام نقاط شبه جزيره و مركز عربستان جلوه‌گر شود .\r\nگوينده هر اندازه قوى و توانا باشد ، مربى و معلم هر اندازه اخلاص و پشتكار داشته باشد ، تا در محيط آزاد و بىمانع قرار نگيرد و تا اصول آزادى و دموكراسى مستقر نشود ، به طور شايسته موفق به روشن‌گرى و هدايت قلب‌ها و اشاعهء فكر خود نمىشود .\r\nمانع بزرگ براى پيشرفت اسلام ، خفقان محيط و سلب آزادى مطلق بود كه قريش به وجود آورده بودند . يگانه راه براى برانداختن اين مانع ، تهديد خطوط اقتصادى آنان بود و اين نقشه با مانورهاى رزمى و پيمان‌هاى نظامى عملى مىشد .\r\n\r\nنظريه خاورشناسان در اين حوادث\r\nخاورشناسان در تحليل اين حوادث سخت دچار اشتباه شده‌اند و سخنانى گفته‌اند كه با قراين و شواهدى كه در متن تاريخ است كاملا مخالفت دارند .\r\nآنان مىگويند : غرض اين بود كه پيامبر از طريق دستبرد و مصادرهء اموال قريش ، بر نيرومندى خود بيافزايد ؛ در صورتى كه اين نظر با روح مردم يثرب سازش ندارد ، زيرا چپاول و غارت‌گرى ، كار باديه‌نشين‌هاى دور از تمدن است و مسلمانان يثرب ، عموما زراعت پيشه بودند و در طول زندگى ، كاروانى را غارت نكرده و يا اموال قبايل خارج از محيط خود را به يغما نبرده بودند . جنگ‌هاى اوس و خزرج نيز جنبهء محلى داشت كه آتش افروز آن ، يهود بود . اينان براى تحكيم موقعيت خود و تضعيف نيروهاى عربى به آن دامن مىزدند .\r\nمسلمانان مهاجر كه دور پيامبر بودند با اينكه اموال آنان از طرف مكيان مصادره شده بود ، هرگز در صدد جبران نبودند . به دليل اينكه پس از نبرد « بدر » ديگر\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nدستبردى به كاروان قريش نزدند . وانگهى هدف بسيارى از اين اعزام‌ها ، كسب اطلاع و گزارش اخبار بود و جمعيت‌هاى هشت نفرى ، شصت و هشتاد نفرى هرگز به كار غارت نمىآيند ؛ در صورتى كه پاسبانان و نگهبانان كاروان‌ها بيش از اين‌ها بودند .\r\nاگر واقعا هدف جمع مال و ثروت بود ، پس چرا تنها به قريش حمله مىكرد و به كاروان‌هاى ديگر دست نمىانداخت ؟ چرا در اعزام‌ها و شركت‌ها دست به يك برگ در اموال مردم نزدند ؟ اگر هدف يغماگرى بود ، چرا فقط مهاجران را اعزام مىكرد و از انصار غالبا در اين مورد كمك نمىگرفت ؟\r\nگاهى مىگويند : منظور انتقام‌جويى از قريش بود ، زيرا پيامبر و يارانش به ياد شكنجه‌ها و آزارهاى مكيان مىافتادند ؛ حس انتقام‌جويى و غرور ملى آن‌ها بيدار مىشد و تصميم مىگرفتند كه شمشيرى بكشند ، انتقامى بگيرند و خونى بريزند .\r\nاين نظر از جهت سستى و بىپايگى كمتر از اولى نيست ، زيرا شواهد زندهء فراوانى در متون تاريخ است كه آن را تكذيب مىكند و آشكارا مىرساند كه هرگز هدف اساسى از اعزام اين دسته‌ها ، جنگ ، خون‌ريزى و انتقام‌جويى نبوده است . به دلايل زير اين نظريه مردود است :\r\nالف ) هرگاه نظر پيامبر از اعزام اين دسته‌ها ، جنگ و نبرد و اخذ غنايم بود ؛ در اين صورت لازم بود بر تعداد افراد اعزامى بيفزايد و سپاهى مجهز و آماده روانه كرانه‌هاى دريا بكند . در صورتى كه حمزة بن عبد المطلب را با سى نفر و عبيدة بن حارث را با شصت نفر و سعد بن ابى وقاص را با نفرات ناچيزى براى مأموريت اعزام كرد و نيروهاى قريش كه براى محافظت و پاسبانى كاروان انتخاب شده بودند ، چند برابر اين‌ها بودند . « حمزه » با سيصد نفر و « عبيده » با دويست نفر از قريش رو به رو شدند .\r\nبه خصوص ، هنگامى كه خبر هم پيمان شدن مسلمانان با قبايل به گوش « قريش » رسيد ، آنان بر تعداد پاسبانان كاروان افزودند . وانگهى اگر فرماندهان ، مأمور بر جنگ و نبرد بودند ، چرا قطرهء خونى در اكثر اين اعزام‌ها از كسى ريخته نشد و در برخى با وساطت « مجدى بن عمرو » هر دو طرف از هم فاصله گرفتند ؟\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nب ) نامه‌اى كه رسول خدا به دست « عبد اللّه بن جحش » داد ، گواه زنده بر اين است كه هرگز هدف نبرد نبوده است ، زيرا در آن نامه چنين نوشته بود :\r\nدر سرزمين نخله كه ميان مكّه و طائف است فرود آى و در آنجا در انتظار قريش بنشين و از اوضاع آن‌ها ما را مطلع ساز .\r\nاين نامه آشكارا مىرساند كه هرگز عبد اللّه ، مأموريتى براى جنگ نداشته و فقط مأمور اكتشاف و كسب اطلاعات بوده است و علت نبرد آن‌ها در نخله و كشتن « عمرو خضرمى » نتيجهء شوراى جنگى خودشان بوده است . از اين رو ، هنگامى كه پيامبر از خون‌ريزى آنان آگاه گرديد ، آن‌ها را سخت توبيخ و مذمت كرد و فرمود : من دستور نبرد و جنگ نداده بودم .\r\nبديهى است ، هدف تمام يا اكثر اين اعزام‌ها يكى بوده است و هرگز نمىتوان گفت : حمزة بن عبد المطلب را با سى نفر ، براى نبرد اعزام فرموده ، ولى عبد اللّه بن جحش را با هشتاد نفر براى كسب اطلاعات و بررسى اوضاع قريش فرستاده بود . در صورتى كه هيئتى كه براى اطلاعات اعزام شده ، تقريبا سه برابر آن دسته‌اى است كه به عقيده خاورشناسان براى جنگ اعزام شده بودند و علت اينكه افراد اعزامى عموما از مهاجران انتخاب مىشدند ، اين بود كه انصار در پيمان عقبهء مكّه با پيامبر پيمان دفاعى بسته و متعهد شده بودند كه هنگام هجوم دشمن از جان وى دفاع كنند . از اين نظر ، پيامبر نمىخواست در آغاز كار ، اين گونه مأموريت‌ها را بر آن‌ها تحميل كند و خود شخصا در مدينه بماند ، ولى بعدها كه خود شخصا از مدينه بيرون مىرفت ، همراه نمودن عده‌اى از انصار به منظور تحكيم وحدت مهاجر و انصار بود و به همين دليل در سفرهايى كه به « بواط » يا « ذات العشيره » فرمودند ، عدهء مختلطى از مهاجر و انصار افتخار ملازمت پيامبر را داشتند .\r\nبدين سان ، بىپايگى نظريهء خاورشناسان درباره اعزام اين دسته‌ها روشن مىگردد .\r\nبا تأمل در آنچه گفته شد ، نظريهء آنان در آن قسمت‌هايى كه خود پيامبر شخصا بيرون مىرفت ، نيز باطل مىشود ، زيرا ملازمان ركابش در سفرهايى كه به « بواط » يا « ذات\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nالعشيره » كردند منحصرا مهاجر نبود ، بلكه گروهى از انصار نيز همراه وى بودند ؛ در صورتى كه انصار پيمان نبرد و جنگ با وى نبسته بودند . با اين حال ، چطور پيامبر آنان را براى نبرد و خون‌ريزى دعوت مىنمايد ؟\r\nگواه گفتار ما ، جريان « بدر » است . تا زمانى كه انصار موافقت خود را براى جنگ بدر اعلام نكردند ، پيامبر براى نبرد تصميمى نگرفت . اينكه مورخان اسلامى ، نام اين مسافرت‌ها را « غزوه » گذارده‌اند ، براى اين است كه مىخواستند تمام حوادث را تحت يك عنوان جمع‌آورى كنند و گرنه جنگ يا دستبرد ، هدف اساسى اين مانورها نبوده است .\r\n\r\nتبديل قبله\r\nهنوز چند ماه از هجرت پيامبر اسلام به مدينه نگذشته بود كه زمزمهء مخالفت از جانب يهود بلند شد . درست در هفدهمين ماه « 1 » هجرت ، دستور مؤكد آمد كه قبلهء مسلمانان از اين به بعد كعبه است و در اوقات نماز بايد متوجه مسجد الحرام شوند .\r\nپيامبر گرامى ، سيزده سال تمام در مكّه به سوى بيت المقدس نماز مىگزارد . پس از مهاجرت به مدينه ، دستور الهى اين بود كه به وضع سابق ادامه دهد و قبله‌اى كه يهودان به آن نماز مىگزارند ، مسلمانان نيز به آن طرف نماز بگزارند . اين كار ، عملا نوعى همكارى و نزديك كردن دو آيين قديم و جديد به هم بود ، ولى رشد و ترقى مسلمانان باعث شد كه خوف و ترس محافل يهود را فراگيرد ، زيرا پيشرفت‌هاى روزافزون آنان نشان مىداد كه آيين اسلام در اندك مدتى سراسر شبه جزيره را خواهد گرفت و قدرت و آيين يهود را از بين خواهد برد . از اين نظر ، كارشكنى از جانب يهود آغاز گرديد . آنان ، از راه‌هاى گوناگون مسلمانان و پيامبر را آزار مىدادند . از آن جمله ،\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 241 - 242 ؛ اعلام الورى ، ص 81 و 82 - ابن هشام مىگويد : تغيير قبله در رأس هيجده ماه پس از ورود رسول خدا به مدينه بود . ابن اثير تاريخ آن را نيمه شعبان مىداند . « ر . ك : سيره ابن هشام ، ج 1 ، ص 606 و كامل ، ج 2 ، ص 80 » .\r\n","page_name":" 468 ","page_number":468},
  {"content":"\r\n\r\nمسأله نمازگزاران به بيت المقدس را پيش كشيدند و گفتند :\r\n« محمد » مدعى است كه داراى آيين مستقلى است و آيين و شريعت او ناسخ آيين‌هاى گذشته مىباشد ، در صورتى كه او هنوز قبله مستقلى ندارد و به قبله جامعهء يهود نماز مىگزارد .\r\nاين خبر براى پيامبر گران آمد . نيمهء شب‌ها از خانه بيرون مىآمد و به آسمان نگاه مىكرد . در انتظار نزول وحى بود كه دستورى در اين باره نازل شود . چنان كه آيهء ياد شده در زير اين مطلب را گواهى مىدهد :\r\nنگاه‌هاى معنادار تو را به آسمان مىبينيم ، تو را به سوى قبله‌اى كه رضايت تو را جلب كند مىگردانيم . « 1 »\r\nاز آيات قرآن استفاده مىشود كه تبديل قبله علاوه بر اعتراض يهود ، علّت ديگرى نيز داشته است و آن جنبهء امتحانى مسأله است . مقصود اين بود كه مؤمن واقعى و حقيقى ، از مدعيان ايمان كه در ادعاى خود كاذب بودند تميز داده شود و پيامبر اين افراد را خوب بشناسد ، زيرا پيروى از فرمان دوم كه در حالت نماز ، متوجه مسجد الحرام گردند ، نشانهء ايمان و اخلاص به آيين جديد بود و سرپيچى و توقف نشانهء دودلى و نفاق بود . چنان كه خود قرآن صريحا اين مطلب را مىفرمايد :\r\nتغيير قبله از آن طرفى كه بر آن نماز مىگزارديد ، براى اين بود تا موافق را از مخالف تميز دهيم و اين كار براى غير آن‌هايى كه خداوند آنان را هدايت كرده است ، كار پرمشقتى بود . « 2 »\r\nالبته از تواريخ اسلام و مطالعه اوضاع شبه جزيره ، علل ديگرى نيز به دست مىآيد :\r\nاولا ، كعبه كه به دست قهرمان توحيد ، حضرت ابراهيم عليه السّلام تعمير شده بود ، مورد\r\n\r\n\r\n","description":"","footnote":"\r\n( 1 ) .  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها  « بقره ( 2 ) آيه 144 » .\r\n( 2 ) .  وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ  « همان ، آيه 143 » .\r\n","page_name":" 469 ","page_number":469},
  {"content":"\r\n\r\nتعظيم جامعهء عرب بود . قبله قرار دادن چنين نقطه‌اى ، موجبات رضايت عموم اعراب را فراهم مىساخت و آن‌ها را براى پذيرفتن آيين اسلام و دين توحيد راغب مىكرد و هيچ هدفى بالاتر از آن نبود كه مشركان سرسخت و لجوج وامانده از قافلهء تمدن ، ايمان آورند و از طريق آنان آيين اسلام در سرتاسر نقاط جهان ، منتشر گردد .\r\nثانيا ، فاصله‌گيرى از يهود آن روز كه هيچ اميدى به ايمان آوردن آن‌ها نبود لازم به نظر مىرسيد ، زيرا آنان هر ساعت كارشكنى مىكردند و با پيش كشيدن سؤال‌هاى پيچيده وقت پيامبر را گرفته و به گمان خود ابراز اطلاع و دانش مىكردند . تبديل قبله يكى از مظاهر فاصله گيرى و دورى از يهود بود . چنان كه نسخ روزهء عاشورا نيز به همين منظور بود . يهود پيش از اسلام ، روز عاشورا را روزه مىگرفتند . پيامبر و مسلمانان مأمور بودند كه آن روز را نيز روزه بگيرند . سپس فرمان روزهء عاشورا منسوخ شد و روزه‌گيرى در ماه رمضان واجب گرديد .\r\nبالأخره ، اسلامى كه از هر نظر برترى دارد بايد به گونه‌اى جلوه كند كه نقاط تكامل و برترى آن روشن باشد .\r\nدر اين موقع برخى تصور كردند كه نمازهاى پيشين آن‌ها باطل بوده است . وحى الهى نازل شد :\r\nهرگز خدا اعمال شما را ضايع و تباه نخواهد كرد خدا به مردم رئوف و رحيم است . « 1 »\r\nبا در نظر گرفتن اين جهات ، در حالى كه پيامبر دو ركعت از نماز ظهر خوانده بود ، امين وحى فرود آمد و پيامبر را مأمور كرد كه به سوى مسجد الحرام متوجه شود . در برخى از روايات چنين آمده است :\r\nجبرئيل دست پيامبر را گرفته متوجه مسجد الحرام كرد . زنان و مردانى كه در مسجد بودند ، از او پيروى كرده و از آن روز كعبه ، قبلهء مستقل مسلمانان اعلام گرديد .\r\n\r\n\r\n","description":"","footnote":"\r\n( 1 ) . همان ، آيه 143 :  وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ  ، از مواردى كه لفظ « ايمان » ، در موارد عمل به كار رفته است ، همين آيه مىباشد .\r\n","page_name":" 470 ","page_number":470},
  {"content":"\r\n\r\n\r\nيك كرامت علمى از پيامبر\r\nطبق محاسبات دانشمندان هيئت‌دان سابق ، عرض جغرافيائى مدينه 25 درجه و طول آن 75 درجه و 20 دقيقه مىباشد . مطابق اين محاسبه ، قبله‌هايى كه در مدينه استخراج مىشد ، با محراب پيامبر كه اكنون به همان وضع سابق مانده است ، تطبيق نمىكرد . اين گونه اختلاف باعث تحيّر عده‌اى از اهل فن شده بود و گاهى هم توجيهاتى براى رفع اختلاف مىكردند .\r\nولى اخيرا ، دانشمند معروف سردار كابلى ، روى مقياس‌هاى امروزى اثبات كرد كه عرض مدينه 24 درجه و 75 دقيقه و طول آن 39 درجه و 59 دقيقه است . « 1 »\r\nنتيجهء اين محاسبه اين شد : قبله مدينه درست نقطه جنوب است و فقط 45 دقيقه از نقطه جنوب انحراف دارد . اين استخراج درست با محراب پيامبر بدون كم و زياد انطباق دارد و اين خود يك كرامت علمى است كه در آن روز با نبودن كوچك‌ترين وسايل علمى ، بلكه بدون محاسبه در حالت نماز ، « 2 » چنان از بيت المقدس متوجه كعبه گرديده كه جزئى انحراف ، حتى بخشودنى نيز در توجه او به كعبه پديد نيامده است و چنان كه گفته شد ، امين وحى دست او را گرفت و متوجه كعبه كرد . « 3 »\r\n\r\nجنگ بدر\r\nاز نبردهاى بزرگ اسلام ، جنگ بدر است . كسانى كه در اين جبهه شركت كرده بودند ، بعدها امتياز مخصوصى در ميان مسلمانان پيدا نمودند . در هر واقعه‌اى كه يك\r\n\r\n\r\n","description":"","footnote":"\r\n( 1 ) . تحفة الاجلة في معرفة القبله ، ص 71 .\r\n( 2 ) . صدوق ، من لا يحضره الفقيه ، ج 1 ، ص 88 .\r\n( 3 ) . حر عاملى ، در وسائل ، ابواب قبله ، ج 3 ، ص 218 ، جريان گردش پيامبر را در حال نماز ، از بيت المقدس به سوى مسجد الحرام نقل كرده است .\r\n","page_name":" 471 ","page_number":471},
  {"content":"\r\n\r\nيا چند نفر از مجاهدان بدر شركت مىكردند و يا به مطلبى گواهى مىدادند ؛ مىگفتند چند نفر از بدرىها با ما موافق‌اند . در شرح زندگانى اصحاب پيامبر ، كسانى را كه در وقعهء بدر شركت نموده‌اند ، « بدرى » مىنامند و علت اين اهميت از تشريح اين حادثه به دست مىآيد .\r\nدر گذشته « 1 » گفته شد كه در نيمهء جمادى الاول سال دوم ، گزارشى به مدينه رسيد كه كاروان قريش به سرپرستى « ابو سفيان » از مكّه به شام مىرود . پيامبر براى تعقيب كاروان تا « ذات العشيره » رفت و تا اوايل ماه ديگر ، در آن نقطه توقف كرد ، ولى به كاروان دست نيافت ؛ زمان بازگشت كاروان تقريبا معين بود ، زيرا كاروان قريش اوايل پاييز از شام به مكّه بازمىگشت .\r\nدر تمام نبردها كسب اطلاعات ، نخستين گام پيروزى است . تا فرماندهء لشكر ، از استعداد دشمن و نقطهء تمركزشان و روحيهء جنگ‌جويان آگاه نباشد ، چه بسا ممكن است در نخستين برخورد شكست بخورد .\r\nاز روش‌هاى ستودهء پيامبر اسلام در تمام نبردها كسب اطلاعات از پايه آمادگى دشمن و محل او بود . حتى امروز هم ، كسب اطلاعات در نبردهاى جهانى و محلى موقعيت مهمى دارد .\r\nبنا به نقل مرحوم مجلسى ، « 2 » رسول خدا « عدى » و بنا به نقل مؤلف حياة محمد ، از كتاب‌هاى تاريخ « طلحة بن عبيد اللّه » و « سعيد بن زيد » را براى كسب اطلاعات از مسير كاروان و تعداد محافظان كاروان و نوع كالايشان اعزام كرد . اطلاعات رسيده به قرار زير بود :\r\n1 . كاروان بزرگى است كه تمام اهل مكّه در آن شركت دارند .\r\n2 . سرپرست كاروان « ابو سفيان » است و در حدود چهل نفر پاسبانى آن را بر عهده دارند .\r\n\r\n\r\n","description":"","footnote":"\r\n( 1 ) . فصل 27 .\r\n( 2 ) . بحار الانوار ، ج 19 ، ص 217 .\r\n","page_name":" 472 ","page_number":472},
  {"content":"\r\n\r\n3 . هزار شتر ، مال التجاره را حمل مىكند و ارزش كالا حدود پنجاه هزار دينار است .\r\nاز آنجا كه ثروت مسلمانان مهاجر مقيم مدينه ، از طرف قريش مصادره شده بود ، بسيار بجا بود كه مسلمانان كالاهاى تجارتى آنان را ضبط كنند و اگر قريش ، بر عناد و لجاجت خود در مصادرهء اموال مسلمانان مهاجر استقامت ورزند ، مسلمانان متقابلا كالاهاى تجارتى را ميان خود به عنوان غنيمت جنگى تصرف كنند . از اين‌رو ، رسول خدا روبه اصحاب خود كرد و فرمود :\r\nهان ، اى مردم ! اين كاروان قريش است . مىتوانيد براى تصرف اموال قريش از مدينه بيرون برويد ، شايد گشايشى در كار شما رخ دهد . « 1 »\r\nبدين سان ، پيامبر گرامى در هشتم ماه رمضان سال دوم هجرت ، عبد اللّه بن ام مكتوم را جانشين خود براى نماز و ابو لبابه را جانشين خود در امور سياسى قرار داد و با 313 نفر براى مصادرهء اموال قريش از مدينه بيرون آمد .\r\n\r\nپيامبر عازم سرزمين « ذفران » مىشود\r\n« 2 » بر اساس اخبار گزارش گران ، رسول گرامى روز دوشنبه هشتم ماه رمضان سال دوم هجرت ، براى هدف ياد شده سرزمين مدينه را به عزم « ذفران » كه مسير كاروان قريش بود ، ترك گفت و پرچمى را به دست مصعب و پرچم ديگرى را به دست على بن ابى طالب داد . در حقيقت ، اعضاى اين سپاه را 82 نفر مهاجر و 170 نفر خزرجى و 61 اوسى تشكيل مىداد و مجموعا سه اسب و هفتاد شتر بيش نداشتند .\r\n\r\n\r\n","description":"","footnote":"\r\n( 1 ) . هذا عير قريش فيها أموالهم فاخرجوا إليها لعلّ الله يغنمكموها - « واقدى ، المغازى ، ج 1 ، ص 20 » .\r\n( 2 ) . بيابان « ذفران » كه مسير كاروان قريش بود دو منزلى « بدر » است و ابن هشام در سيره خود ، اسامى منازلى را كه رسول گرامى از مدينه تا « ذفران » و از آنجا تا نزديكى « بدر » كه بعد از رسيدن خبر حركت قريش به آنجا منتقل شد آورده است . بدر ، يكى از بازارهاى عرب بر سر راه مدينه و مكّه و سوريه بود كه همه‌ساله در آنجا عرب براى خريدوفروش و مفاخره گرد هم مىآمدند . « ر . ك : سيرهء ابن هشام ، ج 1 ، ص 613 - 616 » .\r\n","page_name":" 473 ","page_number":473},
  {"content":"\r\n\r\nعشق شهادت و جانبازى در جامعهء آن روز اسلام ، آنچنان شديد بود كه برخى از افراد نابالغ نيز در آن شركت كرده بودند و رسول گرامى آنان را به مدينه بازگردانيد . « 1 »\r\nسخن پيامبر مىرساند كه رسول گرامى ، به آنان نويد گشايش در زندگى مىدهد .\r\nوسيلهء اين گشايش ، ضبط كالاهايى بود كه كاروان قريش آن را حمل مىكرد و مجوّز اين مسأله اين بود كه قريش كليه دارايى مهاجران را در مكّه ضبط كرده و به آنان اجازه رفت و آمد به محل زندگى نمىدادند و كليه اموال منقول و غير منقول آنان ، در مكّه متروك مانده بود .\r\nبديهى است كه هر انسان عاقل و خردمندى به خود اجازه مىدهد با دشمن ، همان معامله را بكند كه او با وى انجام داده است . اصولا بايد توجه داشت كه علت هجوم مسلمانان به كاروان قريش ، همان مظلوميت و ستم‌كشى مسلمانان بود كه قرآن نيز متذكر آن است و به همين جهت به آنان اجازه هجوم مىدهد و مىفرمايد :\r\n أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ  « 2 » ؛ به افرادى كه مورد هجوم واقع شده‌اند اجازه دفاع داده شد ، زيرا آنان مظلوم و ستم ديده‌اند و خداوند به كمك و يارى آنان قادر و توانا است .\r\nابو سفيان ، موقع رفتن به شام متوجه شده بود كه پيامبر در تعقيب كاروان او است . از اين نظر هنگام مراجعت احتياط را از دست نداد و از كاروان‌ها سراغ مىگرفت كه آيا محمد خطوط تجارتى را اشغال كرده است ؟ تا اينكه به او گزارشى رسيد :\r\nپيامبر با اصحاب خود از مدينه بيرون آمده و در تعقيب كاروان قريش است و در سرزمين « ذفران » در دو منزلى « بدر » ، موضع گرفته است .\r\nابو سفيان ، از پيش‌روى خوددارى كرد . چاره‌اى جز اين نديد كه قريش را از سرنوشت كاروان آگاه سازد . شتر سوار تندروى به نام « ضمضم بن عمرو غفارى » را\r\n\r\n\r\n","description":"","footnote":"\r\n( 1 ) . امتاع الاسماع ، ص 62 - 63 .\r\n( 2 ) . حج ( 22 ) آيه 39 .\r\n","page_name":" 474 ","page_number":474},
  {"content":"\r\n\r\nاجير كرد و به او چنين دستور داد : خود را به مكّه برسان و دلاوران قريش و صاحبان كالاها را خبر كن تا براى نجات كاروان از حمله مسلمانان ، از مكّه بيرون آيند .\r\n« ضمضم » سريعا خود را به مكّه رساند و به فرمان ابو سفيان گوش‌هاى شتر خود را بريد و بينى آن را شكافت و جهازش را برگردانيد و پيراهن خود را از جلو و عقب چاك زد و بر روى شتر ايستاد و فرياد زد : مردم ! شترانى كه حامل ناقه مشك‌اند درخطرند . محمد و يارانش در صدد مصادرهء كالاهاى شمايند ، گمان نمىكنم به دست شما برسد ، به فرياد برسيد ، يارى كنيد ! « 1 »\r\nوضع رقّت بار شتر كه قطره‌هاى خون از گوش و دماغ او مىچكيد ، وضعى كه ضمضم با شكافتن و ناله‌هاى دل خراش و استمدادهاى پياپى خود پديد آورده بود ، خون مردم مكّه را به جوش آورد . تمام دلاوران و جنگ‌جويان آماده خروج شدند ، جز ابو لهب كه در اين نبرد شركت نكرد و به جاى خود « عاص بن هشام » را به چهار هزار درهم اجير كرد كه از جانب وى در اين نبرد شركت كند .\r\nاميّة بن خلف كه از بزرگان قريش بود ، روى عللى نمىخواست در اين جنگ شركت كند ، چون براى او نقل كرده بودند كه محمد مىگويد : اميه به دست مسلمانان كشته خواهد شد . سران جمعيت ديدند كه تخلف چنين شخصيتى ، به طور مسلم به ضرر قريش تمام خواهد گرديد . او در مسجد الحرام ميان گروهى نشسته بود ، دو نفر از قريش كه عازم نبرد با محمد بودند ؛ سينى و سرمه‌دانى به دست گرفته پيش روى او قرار دادند و گفتند : اميه ! اكنون كه از دفاع از مرز و بوم ، از ثروت و تجارت خود ، سر برمىتابى و بسان زنان ، گوشه‌گيرى و تخلف را بر نبرد در صحنه جنگ برگزيدى ، جاى آن دارد مانند زنان سرمه بكشى و نام خود را از رديف نام‌هاى مردان دلاور بيرون آورى .\r\nاين صحنه ، چنان اميّه را تحريك كرد كه بىاختيار لوازم سفر خود را برداشت و با\r\n\r\n\r\n","description":"","footnote":"\r\n( 1 ) . اللطيمة اللطيمة أموالكم مع أبي سفيان قد عرض لها محمّد في أصحابه لا أرى أن تدركوها الغوث الغوث . « الكامل في التاريخ ، ج 2 ، ص 81 » .\r\n","page_name":" 475 ","page_number":475},
  {"content":"\r\n\r\nقافلهء قريش براى نجات كاروان به راه افتاد . « 1 »\r\n\r\nمشكلى كه قريش با آن روبه‌رو شدند\r\nزمان حركت اعلام شد . سران قريش متوجه شدند كه دشمن سرسختى مانند قبيله بنى بكر در پيش دارند . چه بسا ممكن است از پشت به آنان حمله كنند . دشمنى بنى بكر با قريش روى خون‌ريزى بود كه ابن هشام تفصيل آن را در سيره خود نوشته است . « 2 » در اين هنگام « سراقة بن مالك » از اشراف بنى كنانه كه تيره‌اى از بنى بكر است به آن‌ها اطمينان داد كه هرگز چنين حادثه‌اى رخ نخواهد داد و قريش با اطمينان كامل از مكّه بيرون بروند .\r\nپيامبر براى مقابله با كاروان بازرگانى قريش ، از مدينه حركت كرده و در منزلى به نام « ذفران » فرود آمده بود و در انتظار عبور كاروان بود . ناگهان گزارش تازه‌اى رسيد و افكار فرماندهان ارتش اسلام را دگرگون ساخت و فصل جديدى در زندگى آنان گشود . خبر دادند كه مردم مكّه براى حفاظت كاروان از مكّه بيرون آمده‌اند و در همين حوالى تمركز يافته‌اند و طوايف در تشكيل اين ارتش شركت كرده‌اند .\r\nرهبر عزيز مسلمانان خود را بر سر دوراهى ديد : از يك طرف وى و يارانش براى مصادرهء كالاهاى تجارتى از مدينه بيرون آمده بودند و براى مقابله با يك ارتش بزرگ مكّه آمادگى نداشتند ؛ چه از نظر نفرات و چه از نظر وسايل جنگى . از طرف ديگر اگر از راهى كه آمده بودند بازمىگشتند ، افتخاراتى را كه در پناه مانورها و تظاهرات نظامى به دست آورده بودند از دست مىدادند .\r\nچه بسا دشمن به پيش روى خود ادامه داده و به مركز اسلام ( مدينه ) حمله مىكرد .\r\nبنابراين ، پيامبر صلاح در اين ديد كه هرگز عقب‌نشينى نكند و با نيروهايى كه در اختيار دارد تا آخرين لحظه نبرد كند .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 138 و الكامل في التاريخ ، ج 2 ، ص 82 .\r\n( 2 ) . سيرهء ابن هشام ، ج 2 ، ص 248 - 249 .\r\n","page_name":" 476 ","page_number":476},
  {"content":"\r\n\r\nنكتهء قابل ملاحظه اين بود كه اكثر سربازان را جوانان « انصار » تشكيل مىدادند و فقط 74 نفر آن‌ها از « مهاجران » بودند و پيمانى كه « انصار » در « عقبه » با پيامبر بسته بودند ، پيمانى دفاعى بود نه جنگى ، يعنى پيمان بسته بودند كه در مدينه از شخص پيامبر مانند كسان خود دفاع كنند . اما اينكه همراه او در بيرون مدينه با دشمن وى نبرد كنند . هرگز چنين پيمانى با پيامبر نبسته بودند . اكنون فرمانده كل قوا چه كند ؟ چاره‌اى نديد جز اينكه شوراى نظامى تشكيل دهد و به افكار عمومى مراجعه كند و از اين طريق مشكل را بگشايد .\r\n\r\nشوراى نظامى\r\nدر اين هنگام ، پيامبر برخاست و فرمود : نظر شما در اين باره چيست ؟ « 1 »\r\nنخست ابو بكر برخاست و گفت : بزرگان و دلاوران قريش ، در اين ارتش شركت كرده‌اند . هرگز قريش به آيينى ايمان نياورده‌اند و از اوج عزت به حضيض ذلت سقوط نكرده‌اند و از طرفى ما از مدينه با آمادگى كامل بيرون نيامده‌ايم . « 2 » ( يعنى مصلحت اين است جنگ نكنيم و به مدينه بازگرديم ) .\r\nپيامبر فرمود : اجلس ؛ بنشين .\r\nسپس عمر برخاست و همين سخن را تكرار كرد و رسول خدا دستور داد كه بنشيند .\r\nمقداد پس از او ، برخاست و گفت : اى پيامبر خدا قلب‌هاى ما با شما است و آنچه را خداوند به تو دستور داده همان را تعقيب كن . به خدا سوگند ، هرگز ما به شما سخنى را كه بنى اسرائيل به موسى گفتند نخواهيم گفت . هنگامى كه موسى آنان را دعوت به جهاد كرد ، بنى اسرائيل به « كليم اللّه » گفتند : اى موسى ! تو و پروردگارت برويد جهاد\r\n\r\n\r\n","description":"","footnote":"\r\n( 1 ) . أشيروا إليّ أيها الناس .\r\n( 2 ) . إنّها قريش و خيلاؤها ما آمنت منذ كفرت و ما ذلّت منذ عزت و لم نخرج على اهبة للحرب - « واقدى ، المغازى ، ج 1 ، ص 48 » .\r\n","page_name":" 477 ","page_number":477},
  {"content":"\r\n\r\nكنيد و ما در همين‌جا نشسته‌ايم ، ولى ما ضد اين سخن را به شما عرض مىكنيم : در ظل عنايات پروردگارت جهاد كن و ما نيز در ركاب شما مىجنگيم . « 1 »\r\nپيامبر از شنيدن سخنان مقداد ، خوش‌حال گرديد و در حق او دعا كرد .\r\n\r\nپرده‌پوشى حقايق\r\nاگر غرض‌ورزى و ستر حقايق و تعصب باطل ، براى تمام نويسندگان ناشايست باشد ؛ براى مورّخ از همه بدتر و ناشايسته‌تر است . تاريخ آيينه‌اى است كه چهره‌هاى مردان در آن به خوبى نمايان است . مورخ بايد بكوشد صفحه آيينهء آيندگان را از هر گونه زنگار تعصّب پاك كند .\r\nابن هشام ، « 2 » مقريزى « 3 » و طبرى « 4 » شوراى نظامى پيامبر را در تاريخ خود مطرح كرده و متن پاسخ‌هاى سعد معاذ و مقداد را در كتاب خود آورده‌اند ، ولى از نقل پاسخ تفصيلى ابى بكر و عمر خوددارى كرده و به طور اجمال نوشته‌اند كه اين دو نفر ، برخاستند و نظر دادند و نيكو سخن گفتند . اكنون بايد از اين قهرمانان تاريخ پرسيد كه اگر نظرهاى اين دو شخصيت نيكو بود ، چرا از بيان متن آن خوددارى كرده‌ايد ؟\r\nوانگهى متن پاسخ آن‌ها همان است كه در بالا نقل شد و اگر آنان پرده روى حقايق افكنده‌اند ، ديگران متن گفتار آنان را آورده‌اند « 5 » و چنان كه ملاحظه مىفرماييد ، هرگز سخنان نيكو نگفته‌اند . سخنانى گفته‌اند كه حاكى است گويندهء آن را رعب و وحشت فراگرفته بود . آنچنان قريش را عزيز و نيرومند مىپنداشتند كه هرگز احتمال شكست قريش در ذهن آن‌ها راه نداشت .\r\n\r\n\r\n","description":"","footnote":"\r\n( 1 ) .  فَاذْهَبْ أَنْتَ وَ رَبُّكَ فَقاتِلا ، إِنَّا هاهُنا قاعِدُونَ  ( مائده آيهء 24 ) .\r\n( 2 ) . سيرهء ابن هشام ، ج 1 ، ص 615 .\r\n( 3 ) . الامتاع الأسماع ، ص 74 .\r\n( 4 ) . تاريخ طبرى ، ج 2 ، ص 140 .\r\n( 5 ) . واقدى ، المغازى ، ج 1 ، ص 248 ؛ سيرهء حلبى ، ج 2 ، ص 160 و بحار الانوار ، ج 19 ، ص 217 .\r\n","page_name":" 478 ","page_number":478},
  {"content":"\r\n\r\nشما مىتوانيد ، سوء اثر گفتار آنان را در روحيهء پيامبر ، از قطعه تاريخى كه خود طبرى ، در همان صفحه نقل كرده است به دست آوريد ، زيرا « شيخين » نخستين كسانى بودند كه لب به سخن گشودند و پس از آن‌ها مقداد و سعد ، ابراز نظر كردند .\r\nطبرى ، از عبد اللّه بن مسعود نقل مىكند كه من در روز بدر ، موقعيت مقداد را آرزو مىكردم ، زيرا او موقعى شروع به سخن كرد : ( ما هرگز مانند قوم بنى اسرائيل نيستيم كه بگوييم تو و خدايت برويد نبرد كنيد و ما اينجا نشسته‌ايم ) كه چهرهء پيامبر از غضب و خشم برافروخته بود و مقداد در اين حالت اين سخن را گفت ( و موجبات انبساط و سرور پيامبر را فراهم كرد ) و من آرزو مىكردم كه اى كاش اين موقعيت نصيبم مىگشت ! آيا خشم و غضب پيامبر جز براى اين بود كه قبل از مقداد ، ابى بكر و عمر آيهء ترس و يأس خوانده و اصرار به بازگشت داشتند ؟ « 1 »\r\nالبته مجلس يك جلسه مشورتى بود و هر كس حق داشت كه تشخيص خود را به عرض فرمانده كل قوا برساند ، ولى سير زمان اثبات كرد كه مقداد در تشخيص خود ، بيش از آن دو نفر به حق نزديك‌تر بود .\r\n\r\nتصميم قطعى شورا يا نظريه رئيس انصار\r\nنظريه‌هايى كه ابراز شد عموما جنبهء فردى داشت . وانگهى هدف عالى از تشكيل شورا به دست آوردن نظر انصار بود ؛ تا آنان در اين باره ، تصميم قطعى اتخاذ نمىكردند ، گرفتن كوچك‌ترين تصميمى امكان نداشت . اظهار نظر كنندگان تا آن لحظه همگى « مكى » بودند ؛ به همين دليل ، پيامبر براى به دست آوردن نظرهاى انصار سخن خود را تكرار كرد و فرمود : نظريه‌هاى خود را ابراز كنيد . « 2 »\r\nسعد بن معاذ انصارى برخاست و گفت : گويا منظور شما ما هستيم ؟ رسول گرامى فرمود : بلى ، گفت : اى پيامبر خدا ما به تو ايمان آورده و تو را تصديق كرده‌ايم كه آيين\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 140 .\r\n( 2 ) . أشيروا إليّ أيها النّاس .\r\n","page_name":" 479 ","page_number":479},
  {"content":"\r\n\r\nتو حق است . در اين باره پيمان‌ها و مواثيق سپرده‌ايم ، هرچه شما تصميم بگيريد ما از تو پيروى مىكنيم . به آن خدايى كه تو را به رسالت مبعوث كرده است ، هرگاه وارد اين دريا شويد ( اشاره به بحر احمر ) ما نيز پشت سر شما وارد مىشويم و يك نفر از ما از پيروى شما سرباز نمىزند . ما هرگز از روبه‌رو شدن با دشمن نمىترسيم . شايد ما در اين راه ، خدمات و جانبازىهايى از خود نشان بدهيم كه ديدگان شما روشن گردد . ما را به فرمان خداوند به هر محلّى كه صلاح است روانه كن . « 1 »\r\nگفتار « سعد » نشاط عجيبى در پيامبر ايجاد كرد و سايهء شوم يأس و نوميدى با اشعهء حيات‌بخش رجا و اميد ، استقامت و پايدارى در راه هدف از ميان رفت .\r\nسخنان اين افسر رشيد چنان تحريك‌آميز و هيجان‌انگيز بود كه پيامبر بلافاصله فرمان حركت صادر فرمود و گفت :\r\nحركت كنيد و بشارت باد به شما « 2 » كه يا با كاروان رو به رو خواهيد شد و اموال آنان را مصادره خواهيد كرد و يا با نيروهاى امدادى كه براى نجات كاروان آمده‌اند نبرد خواهيد كرد . اكنون من كشتارگاه قريش را مىنگرم كه صدمات سنگينى بر آن‌ها وارد شده است .\r\nستون اسلام به فرماندهى پيامبر اكرم به راه افتاد و در نزديكى آب‌هاى « بدر » ، موضع گرفتند . « 3 »\r\n\r\nكسب اطلاعات از اوضاع دشمن\r\nبا اينكه اصول نظامى و تاكتيك‌هاى جنگى امروز با گذشته تفاوت زيادى كرده است ، ولى ارزش كسب اطلاعات از اوضاع دشمن و آگاهى از اسرار نظامى و فنون جنگى آن‌ها و استعداد نيروهايى كه به ميدان نبرد مىآورند ، هنوز به قوت خود باقى است . اكنون نيز اين مسأله اساس نبردها و پايهء پيروزىها است .\r\n\r\n\r\n","description":"","footnote":"\r\n( 1 ) . فسر بنا على بركة اللّه .\r\n( 2 ) .  فَسِيرُوا  و  أَبْشِرُوا  - « انفال ( 8 ) آيهء 7 » :  وَ إِذْ يَعِدُكُمُ اللَّهُ إِحْدَى الطَّائِفَتَيْنِ . . .  .\r\n( 3 ) . واقدى ، المغازى ، ج 1 ، ص 48 و سيرهء ابن هشام ، ج 1 ، ص 615 .\r\n","page_name":" 480 ","page_number":480},
  {"content":"\r\n\r\nالبته اين موضوع ، امروز ، جنبه آموزش به خود گرفته است و كلاس‌ها و آموزشگاه‌هايى براى تدريس اصول جاسوسى پديد آمده است . امروز ، سران بلوك‌هاى شرق و غرب ، قسمت مهمى از موفقيت خود را در گسترش سازمان‌هاى جاسوسى خود مىدانند كه بتوانند پيش از نبرد ، از نقشه‌هاى جنگى دشمن آگاه باشند و آن‌ها را نقش بر آب كنند .\r\nاز اين رو ، ستون رزمى اسلام در نقطه‌اى كه كاملا با اصول « استتارى » موافق بود ، موضع گرفت و از هرگونه تظاهر كه باعث كشف اسرار گردد جلوگيرى كرد .\r\nدسته‌هاى مختلف شروع به كسب اطلاعات از قريش و كاروان كردند اطلاعات رسيده از طريق مختلف به قرار زير بود :\r\nالف ) نخست خود پيامبر با يك سرباز دلاور مسافتى راه رفتند و بر رئيس قبيله‌اى وارد شدند و به او گفتند : از قريش و محمد و يارانش چه اطلاعى داريد ؟ وى چنين گفت : به من گزارش داده‌اند كه محمد و يارانش چنين روزى از مدينه حركت كرده‌اند .\r\nاگر گزارش دهنده راست‌گو باشد ، اكنون او و يارانش در چنين نقطه‌اى هستند ( نقطه‌اى را نشان داد كه ستون اسلام در آنجا موضع گرفته بودند ) و نيز به من خبر داده‌اند كه قريش در چنين روزى از مكّه حركت كرده است . اگر گزارش رسيده صحيح باشد ، اكنون در فلان نقطه هستند ( نقطه‌اى را معين كرد كه قريش درست در آنجا تمركز داشتند ) .\r\nب ) يك گروه گشتى كه در ميان آن‌ها زبير عوام و سعد ابى وقاص بود به فرماندهى على عليه السّلام كنار آب « بدر » رفتند تا اطلاعات بيشترى كسب كنند . اين نقطه معمولا مركز تجمع و دست به دست گشتن اطلاعات بود . گروه مزبور در اطراف آب به شتر آب‌كشى با دو غلام كه متعلق به قريش بودند برخورد كردند و هر دو را دستگير كرده به محضر پيامبر گرامى آوردند . پس از بازجويى معلوم شد كه يكى از دو غلام متعلق به « بنى الحجاج » و ديگرى متعلق به « بنى العاص » است و مأمورند كه آب به قريش برسانند .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nپيامبر از آن‌ها پرسيد كه قريش كجا هستند ؟ گفتند : پشت كوهى كه در بالاى بيابان قرار گرفته است . سپس از تعداد نفرها پرسيد . گفتند : تحقيقا نمىدانيم . فرمود : روزى چند شتر مىكشند ؟ گفتند : يك روز ده شتر و روز ديگر نه شتر . حضرت فرمود :\r\nتعدادشان بين نهصد و هزار است . بعدا از سران آن‌ها سؤال كرد ، گفتند : عتبة بن ربيعه ، شيبة بن ربيعه ، ابو البخترى بن هشام ، ابو جهل بن هشام ، حكيم بن حزام ، اميّة بن خلف و . . . در ميان آن‌ها هستند . در اين هنگام رو به اصحاب خود كرد و فرمود :\r\nشهر مكّه جگر پاره‌هاى خود را بيرون ريخته است . « 1 » سپس دستور داد اين دو نفر زندانى گردند تا تحقيقات ادامه يابد .\r\nج ) دو نفر مأموريت پيدا كردند كه وارد دهكده « بدر » شوند و اطلاعاتى از كاروان كسب كنند . آن‌ها در كنار تلّى نزديك به آب پياده شدند و وانمود كردند كه تشنه‌اند و آمده‌اند آب بخورند . اتفاقا در كناره چاه ، دو نفر زن با يك ديگر سخن مىگفتند . يكى به ديگرى مىگفت : چرا قرض خود را نمىپردازى ، مىدانى كه من نيز نيازمندم ؟\r\nديگرى در پاسخ وى مىگفت : فردا يا پس فردا كاروان مىرسد و من براى كاروان كار مىكنم ، سپس بدهى خود را ادا مىكنم . « مجدى بن عمرو » كه در نزديكى اين دو نفر زن بود ، گفتار بدهكار را تصديق كرد و آن دو زن را از هم جدا كرد .\r\nهر دو سوار از استماع اين خبر خوش‌حال شدند ، با رعايت قاعده « استتار » ، خود را به فرماندهى كل قواى اسلام رساندند و پيامبر را از آنچه شنيده بودند آگاه ساختند .\r\nاكنون كه پيامبر گرامى با كسب اين اطلاعات از ورود كاروان و موقعيت قريش كاملا آگاه شده لازم است به مقدمات كار بپردازد .\r\n\r\nچگونه ابو سفيان گريخت\r\nابو سفيان سرپرست كاروان كه موقع رفتن مورد تعرض دسته‌اى از مسلمانان واقع\r\n\r\n\r\n","description":"","footnote":"\r\n( 1 ) . هذه مكّة قد ألقت إليكم أفلاذ كبدها . « سيرهء ابن هشام ، ج 1 ، ص 617 » .\r\n","page_name":" 482 ","page_number":482},
  {"content":"\r\n\r\nشده بود ؛ به خوبى مىدانست كه هنگام بازگشت به طور قطع از طرف مسلمانان مورد تعرض قرار خواهد گرفت . از اين رو ، وقتى كه كاروان به منطقهء نفوذ اسلام رسيد ؛ وى كاروان را در محلى استراحت داد و خود براى كسب اطلاعات وارد دهكده « بدر » شد . « مجدى بن عمرو » را در آنجا ملاقات كرد و از او پرسيد : آيا در اين اطراف كسانى را ديده است كه به آن‌ها بدگمان باشد ؟ وى گفت : چيزى كه باعث بدگمانى من گردد ، نديده‌ام . فقط دو شتر سوارى را ديدم كه شتران خود را روى تلى خوابانيدند و پايين آمدند آب خوردند و رفتند . ابو سفيان روى تل آمد ، چند پشكل از شتر آن‌ها را شكافت ، از هسته خرمايى كه در ميان پشكل بود ، آن‌ها را شناخت و يقين كرد كه آنان از اهل مدينه هستند . فورا به سوى كاروان برگشت و مسير كاروان را عوض كرد و دو منزل را يكى كرده و كاروان را از منطقهء نفوذ اسلام بيرون برد .\r\nهمچنين ، شخصى را مأمور كرد كه به قريش اطلاع دهد كه كاروان از دستبرد مسلمانان جان به سلامت برد و آنان نيز از آن راهى كه آمده‌اند برگردند و كار محمد را به خود عرب واگذار كنند .\r\n\r\nمسلمانان از نجات كاروان آگاه شدند\r\nخبر گريختن كاروان در ميان مسلمانان انتشار يافت . گروهى كه چشم طمع به كالاهاى بازرگانى دوخته بودند ، از اين رويداد ناراحت شدند . خداوند براى تحكيم قلب‌هاى آنان اين آيه را نازل كرد :\r\nبه ياد آوريد موقعى را كه خداوند يكى از دو طايفه را به شما نويد مىداد و شما خواهان گروهى بىعظمت [ كاروان 
  ] بازرگانى بوديد . خداوند مىخواهد حق را در روى زمين پايدار نگاه دارد و ريشهء كافران را قطع كند . « 1 »\r\n\r\n\r\n","description":"","footnote":"\r\n( 1 ) .  وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ  « انفال ( 8 ) آيه 7 » .\r\n","page_name":" 483 ","page_number":483},
  {"content":"\r\n\r\n\r\nراهنماى نقشه : 1 . قلعه 2 . شهر بدر 3 . نخلستان 4 . مسجد عريش 5 . خانه‌هاى بدرىها نقشهء جنگ بدر\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nاختلاف نظر ميان قريش\r\nوقتى نماينده ابو سفيان پيام وى را به سران جمعيت ابلاغ كرد ، دودستگى عجيبى ميان آنان پديد آمد .\r\nقبيلهء « بنى زهره » و « اخنس بن شريق » با هم‌پيمانان خود از راهى كه آمده بودند بازگشتند ، زيرا مىگفتند غرض ما حفظ كالاهاى بزرگ « بنى زهره » بود و آن نيز عملى شد . « طالب » فرزند ابو طالب هم كه به اجبار قريش از مكّه بيرون آمده بود ، بر اثر يك مشاجره لفظى كه مىگفتند قلب‌هاى شما بنى هاشم با « محمد » است ، از راهى كه آمده بود بازگشت .\r\nابو جهل بر خلاف نظر ابو سفيان اصرار ورزيد كه ما بايد به منطقهء « بدر » برويم و در آنجا سه روز بمانيم و شترانى را بكشيم و شراب بخوريم و زنان رامش‌گر بر ايمان آواز بخوانند ، صيت قدرت و توانايى ما به گوش عرب برسد و تا ابد از ما حساب ببرند .\r\nسخنان فريبندهء ابو جهل ، قريش را بر آن داشت كه از آن نقطه حركت كنند و در نقطه مرتفعى از بيابان ، پشت تپه‌اى فرود آيند . باران شديدى باريد كه راه رفتن را براى قريش سخت كرد و آنان را از پيش روى بازداشت .\r\nاما باران در منطقه سرازيرى بيابان ( العدوة الدنيا ) كه رسول گرامى در آنجا تمركز داشت اثر سوئى نگذاشت .\r\n« بدر » منطقه وسيعى است كه نقطه جنوبى آن بلند ( العدوة القصوى ) و منطقه شمالى آن پست و سرازير ( العدوة الدنيا ) مىباشد . در اين دشت وسيع آب‌هاى مختلفى با چاه‌هايى كه در آن حفر شده بود ، وجود داشت و پيوسته بارانداز كاروان‌ها بود .\r\n« حباب بن منذر » كه يكى از افسران كارآزمودهء جنگى بود به پيامبر اسلام گفت :\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nآيا به فرمان خدا در اينجا فرود آمديد ، يا اينكه اينجا را براى نبرد مناسب ديديد ؟ پيامبر فرمود : دستور خاصى در اين قسمت وارد نشده است و اگر نقطهء مناسب‌ترى در نظر شما است بگوييد . چنان چه مصالح جنگى اقتضا كند تغيير مكان مىدهيم .\r\n« حباب » گفت : مصلحت اين است كه در كنار آبى كه به دشمن نزديك است فرود آييم ؛ سپس كنار آن حوضى بسازيم كه براى خود و چهارپايان هميشه آب در اختيار داشته باشيم . حضرت نظر افسر خود را پسنديد و فرمان حركت داد . اين جريان به خوبى مىرساند كه پيامبر گرامى در امور اجتماعى به مشورت و رعايت افكار عمومى فوق العاده اهميت مىداد . « 1 »\r\n\r\n« عريش » يا برج فرماندهى\r\nسعد معاذ ، به پيامبر عرض كرد : بهتر است براى شما سايبانى روى تپه بلندى بسازيم كه سرتاسر ميدان نبرد چشم‌انداز آن باشد و پاسدارانى از آن مراقبت كنند و فرمان فرمانده كل قوا با افراد خاصى به فرماندهان جزء برسد .\r\nبالاتر از همه اينكه اگر ارتش اسلام در اين نبرد پيروز گردند چه بهتر و اگر در اين نبرد شكست خوردند و كشته شدند ، شما با شتران تندرو ، همراه پاسداران برج فرماندهى ، با انجام دادن يك رشته عمليات « تأخيرى » كه دشمن را از پيش روى بازدارد خود را به مدينه برسانيد . در آنجا مسلمانان زيادى هستند كه از وضع ما بىاطلاعند و اگر از اوضاع آگاه گردند از شما كاملا حمايت مىكنند و به پيمانى كه با تو بسته‌اند تا آخرين لحظه زندگى عمل خواهند كرد .\r\nپيامبر در حق « سعد معاذ » دعا فرمود و دستور داد كه پناه گاهى روى تپه‌اى كه مشرف به ميدان باشد بسازند و مقر فرماندهى را به آنجا انتقال دهند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 620 و تاريخ طبرى ، ج 2 ، ص 144 .\r\n","page_name":" 486 ","page_number":486},
  {"content":"\r\n\r\n\r\nنظرى به مسأله ساختن سايبان\r\nساختن سايبان براى پيامبر و پاسدارى سعد معاذ و گروهى از جوانان انصار از سايبان ، امرى است كه طبرى « 1 » از « ابن اسحاق » نقل كرده و ديگران نيز از وى تبعيت كرده‌اند ، ولى از جهاتى قابل پذيرش نيست :\r\nاولا ، اين عمل از قدرت روحى سربازان مىكاهد و اثر سوئى در آن‌ها مىگذارد .\r\nفرماندهى كه براى نجات جان خود نقشه بكشد و در فكر نجات سربازان خود نباشد ، نمىتواند روحيهء سربازان را تحت تسخير و فرمان بياورد .\r\nثانيا ، اين كار با خبرهاى قطعى كه پيامبر از طريق آيات الهى به مردم نويد مىداد ، سازگار نيست . او پيش از آن‌كه با قريش روبه‌رو گردد ، به ياران گرامى خود چنين گفت :\r\nبه ياد آريد هنگامى كه خدا به شما وعده قطعى داد كه با يكى از دو طايفه ( كاروان بازرگانى و گروه نجات‌بخش كاروان ) روبه‌رو خواهيد شد و پيروزى از آن شما است . « 2 »\r\nدر اين لحظه كه به عقيدهء طبرى ، براى پيامبر سايبان مىساختند ، كاروان از چنگال مسلمانان گريخته و فقط گروه نجات‌بخش براى آنان باقى مانده بود . طبق اين وعدهء قطعى ، آنان مىدانستند كه مسلمانان پيروز مىگردند ؛ ديگر بحثى دربارهء شكست مسلمانان و ساختن سايبان براى حفاظت پيامبر و آماده كردن شتران تندرو در اطراف سايبان ، براى نجات پيامبر بىمورد خواهد بود .\r\nابن سعد ، از عمر بن خطاب نقل مىكند : « 3 » وقتى آيه نازل گرديد كه اين گروه مجتمع\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 145 ؛ و سيره ابن هشام ، ج 1 ، ص 620 .\r\n( 2 ) .  وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ  « انفال ( 8 ) آيه 7 » .\r\n( 3 ) . الطبقات الكبرى ، ج 2 ، ص 25 .\r\n","page_name":" 487 ","page_number":487},
  {"content":"\r\n\r\nشكست مىخورند و پشت به ميدان مىكنند ؛ « 1 » من با خود گفتم : اين كدام جمع است كه شكست قطعى آن‌ها در اين آيه وارد شده است . روز « بدر » ديدم كه پيامبر زره بر تن كرده و با جست و خيز خاصى اين آيه را مىخواند . در اين لحظه فهميدم كه سرانجام اين جمعيت ، شكست و نابودى است .\r\nآيا با ملاحظهء اين قطعهء تاريخى ، باز احتمال مىدهيد كه در دل پيامبر و يارانش شكست و فرار وجود داشته است ؟\r\nثالثا ، پيامبرى كه امير مؤمنان على عليه السّلام ، وضع او را در ميدان نبرد تعريف مىكند ؛ هرگز با اين « تاكتيك » تطبيق نمىكند . وى دربارهء پيامبر چنين مىفرمايد :\r\nهر موقع جنگ شدت پيدا مىكرد ، ما به پيامبر پناه مىبرديم ، هيچ كس از ما به دشمن نزديك‌تر از او نبود . « 2 »\r\nآيا كسى كه وضع او را ، نخستين شاگرد مكتب او چنين توصيف مىكند ؛ باز احتمال مىدهيد كه در نخستين جنگ مسلمانان ، راه محافظه‌كارى و نقشه فرار در پيش بگيرد ؟\r\nما تصور مىكنيم ساختن سايبان ، فقط از نقطه نظر فرماندهى بوده است ، زيرا تا فرمانده بر صحنه جنگ مسلط نباشد ، هرگز نمىتواند واقع‌بينانه ارتش را هدايت كند .\r\n\r\nحركت قريش\r\nبامدادان ، روز هفدهم رمضان سال دوم هجرت ، قريش از پشت آن تپه ريگ به دشت « بدر » سرازير شدند . هنگامى كه چشم پيامبر به قريش افتاد ، رو به آسمان كرد و گفت :\r\nخدايا ، قريش با كبر و اعجاب به جنگ تو و تكذيب رسولت برخاسته است ، پروردگارا\r\n\r\n\r\n","description":"","footnote":"\r\n( 1 ) .  سَيُهْزَمُ الْجَمْعُ وَ يُوَلُّونَ الدُّبُرَ  « قمر ( 54 ) آيه 45 » .\r\n( 2 ) . نهج البلاغه عبده ، كلمات قصار ، 214 .\r\n","page_name":" 488 ","page_number":488},
  {"content":"\r\n\r\nكمكى را كه به من وعده فرموده‌اى ، محقق نما و آنان را از امروز هلاك ساز . « 1 »\r\n\r\nشوراى قريش\r\nنيروهاى قريش در نقطه‌اى از بدر متمركز شدند ، ولى از قدرت مسلمانان و تعدادشان آگاه نبودند . براى تحصيل آمار سربازان اسلام ، « عمير بن وهب » را كه مردى دلاور و در تخمين زدن جمعيت‌ها ماهر بود ، مأمور كردند كه شمارهء ياران محمد صلى اللّه عليه و آله و سلّم را به دست آورد . او با اسب خود در اطراف اردوگاه سربازان اسلام گردش كرد و بازگشت و گزارش داد شمارهء مسلمانان در حدود سيصد نفر است . همو گفت : لازم است با يك گشت ديگر ببينم كه آيا در پشت سر كمين‌گاه نيروى امدادى دارند يا نه ؟\r\nاو سرتاسر بيابان را گردش كرد . بالا و پايين را زير پا نهاد . خبر مهيب و وحشت‌آورى آورد ، او گفت : مسلمانان كمين و پناهگاهى ندارند ، ولى شترانى را ديدم كه براى شما از مدينه ، مرگ را سوغات آورده‌اند . سپس افزود :\r\nگروهى را ديدم كه جز شمشيرهاى خود پناهگاهى ندارند ، تا هر يك از آن‌ها يك نفر از شما را نكشد كشته نخواهند شد . هرگاه به تعداد خودشان از شما كشتند ديگر زندگى چه سودى خواهد داشت ؟ تصميم نهايى را خود بگيريد . « 2 »\r\n« واقدى » و مرحوم « مجلسى » جملهء ديگرى را نيز نقل فرموده‌اند : نمىبينيد كه خاموشند و حرف نمىزنند و تصميم و اراده از قيافه آن‌ها مىبارد ، هم چون افعىهاى كشنده زبان‌هاى خود را در اطراف دهان مىگردانند . « 3 »\r\n\r\n\r\n","description":"","footnote":"\r\n( 1 ) . اللهمّ هذه قريش قد أقبلت بخيلائها تحادّك و تكذب رسولك الخ .\r\n( 2 ) . قوم ليس معهم منعة و لا ملجأ إلّا سيوفهم و اللّه ما أرى أن يقتل رجل منهم حتى يقتل رجلا منكم فاذا أصابوا منكم أعدادهم فما خير العيش بعد ذلك فرأوا رأيكم - « سيرهء ابن هشام ، ج 1 ، ص 622 » .\r\n( 3 ) . أما ترونهم خرّسا لا يتكلمون يتلمطون تلمط الأفاعي . « واقدى ، المغازى ، ج 1 ، ص 62 و بحار الانوار ، ج 19 ، ص 234 » .\r\n","page_name":" 489 ","page_number":489},
  {"content":"\r\n\r\n\r\nدودستگى در ميان قريش\r\nسخنان اين سرباز دلاور ، غوغايى ميان قريش برپا كرد . ترس و لرز سراسر ارتش دشمن را فرا گرفت . « حكيم بن حزام » پيش « عتبه » رفت و گفت : عتبه ! تو سرور قريشى . قريش براى حفظ كالاهاى بازرگانى خود ، از مكّه بيرون آمده بودند . اكنون كه كاملا موفق شده‌اند ، ديگر مطلبى وجود ندارد ، جز خون‌بهاى « حضرمى » و قيمت اموالش كه سربازان اسلام چندى پيش به آن دستبرد زده‌اند . شما خون بهايش را از طرف خود بپردازيد و از جنگ با « محمد » صرف نظر كنيد .\r\nسخنان حكيم در عتبه تأثير غريبى گذاشت . او برخاست در ميان مردم خطابهء جذّابى خواند و گفت : مردم ! شما كار « محمد » را به عرب واگذار كنيد . هرگاه عرب موفق شد كه بساط آيين او را به هم زند و اساس قدرت او را درهم ريزد ؛ ما نيز از اين جانب آسوده مىشويم و اگر « محمد » در اين راه موفق شود ، از او براى ما شرى نخواهد رسيد ، زيرا ما در اوج قدرت از جنگ با او صرف نظر كرده‌ايم ، بهتر اين است كه از اين راهى كه آمده‌ايم برگرديم .\r\nحكيم ، نظر عتبه را به ابو جهل رسانيد و ديد كه او مشغول پوشيدن زره است . وى از شنيدن گفتار عتبه فوق العاده ناراحت شد . شخصى را پيش برادر عمرو حضرمى ، به نام « عامر حضرمى » فرستاد و پيغام داد ، هم پيمان تو ( عتبه ) مردم را از گرفتن خون برادرت بازمىدارد ، تو خون برادرت را با چشم خود مىبينى . برخيز در ميان قريش پيمانى را كه با برادرت بسته‌اند به ياد آنان بياور و براى مرگ برادرت نوحه‌سرايى كن .\r\n« ابو عامر » برخاست سر را برهنه كرد ، استغاثه كنان گفت : وا عمراه وا عمراه . نوحه و گريه « ابو عامر » ، خون غيرت را در عروق قريش به گردش درآورد ، آنان را مصمم بر نبرد كرد و نظريهء كناره‌گيرى « عتبه » فراموش شد .\r\nولى همين عتبه كه طرف دار كناره‌گيرى بود تحت تأثير احساسات زودگذر\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nجمعيت قرار گرفت . بلافاصله برخاست و لباس جنگ بر تن كرد و خود را آمادهء نبرد ساخت . نور خرد و فروغ عقل ، گاهى بر اثر هجوم احساسات و شور هيجان‌هاى بىاساس ، به خاموشى مىگرايد و از روشن كردن آينده زندگى بازمىايستد . مردى كه طرف دار صلح و صفا بود و به هم‌زيستى مسالمت‌آميز دعوت مىكرد ، طورى احساساتى شد كه پيش قدم در ميدان نبرد گرديد . « 1 »\r\n\r\nچيزى كه جنگ را قطعى ساخت\r\n« اسود مخزومى » مرد تندخويى بود . چشمش به حوضى افتاد كه مسلمانان ساخته بودند . پيمان بست كه يكى از اين سه كار را انجام دهد : يا از آب حوض بنوشد ، يا آن را ويران كند و يا كشته شود . او از صفوف مشركان بيرون آمد و در نزديكى حوض ، با افسر رشيد اسلام ، حمزه رو به رو گرديد . نبرد ميان آن دو درگرفت ، حمزه با يك ضربت پايش را از ساق جدا كرد . او براى اينكه به پيمان خود عمل كند ، خود را كنار حوض كشيد تا از آب حوض بنوشد . حمزه با زدن ضربت ديگرى او را در ميان آب كشت .\r\nاين جريان جنگ را قطعى ساخت ، زيرا هيچ چيزى براى تحريك جمعيّتى بالاتر از خون‌ريزى نيست . گروهى كه بغض و كينه گلويشان را مىفشرد و دنبال بهانه مىگشتند ، اكنون بهترين بهانه به دست آنان افتاده ، ديگر خود را ملزم به جنگ مىبينند . « 2 »\r\n\r\nجنگ‌هاى تن به تن\r\nرسم ديرينه عرب ، در آغاز جنگ نبردهاى تن به تن بود . سپس حمله عمومى آغاز\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 623 و بحار الانوار ، ج 19 ، ص 224 .\r\n( 2 ) . تاريخ طبرى ، ج 2 ، ص 147 - 148 .\r\n","page_name":" 491 ","page_number":491},
  {"content":"\r\n\r\nمىشد . پس از كشته شدن اسود مخزومى ، سه نفر از دلاوران نامى قريش ، از صفوف قريش بيرون آمدند و مبارز طلبيدند . اين سه نفر عبارت بودند از : « عتبه » ، برادرش « شيبة » فرزندان « ربيعه » و فرزندان عتبه « وليد » . هر سه نفر غرق در سلاح در وسط ميدان غرش كنان ، اسب دوانيده هماورد طلبيدند . سه جوان رشيد از جوانان انصار ، به نام‌هاى : « عوف » ، « معوذ » و « عبد اللّه رواحه » براى نبرد آنان از اردوگاه مسلمانان به سوى ميدان آمدند . وقتى « عتبه » شناخت كه آنان از جوانان مدينه هستند ، گفت : ما با شما كارى نداريم .\r\nسپس يك نفر داد زد : محمد ! كسانى از اقوام ما كه هم شأن ما هستند ، آن‌ها را به سوى ما بفرست . « 1 » پيامبر رو به « عبيده » ، « حمزه » و « على » كرد و فرمود : برخيزيد . سه افسر دلاور سر و صورت خود را پوشانيده روانه رزم‌گاه شدند . هر سه نفر خود را معرفى كردند . « عتبه » هر سه نفر را براى مبارزه پذيرفت و گفت هم‌شأن ما شما هستيد .\r\nبرخى مىگويند در اين نبرد هر يك از رزمندگان به دنبال هم‌سالان خود رفت و جوان‌ترين آنان على عليه السّلام با وليد دايى معاويه و متوسطترين آنان حمزه با عتبه جد مادرى معاويه و عبيده كه پيرترين آنان بود با شيبه شروع به نبرد كردند ، ولى ابن هشام مىگويد : هماورد « حمزه » « شيبه » و طرف نبرد « عبيده » « عتبه » بوده است . اكنون ببينيم كه كدام يك از اين دو نظر صحيح است ؟ با در نظر گرفتن دو مطلب ، حقيقت روشن مىگردد :\r\n1 . مورخان مىنويسند : على و حمزه رزمندهء مقابل خود را در همان لحظه نخست به خاك افكندند . سپس هر دو پس از كشتن رقيبان خود به كمك « عبيده » شتافتند و طرف نبرد او را كشتند . « 2 »\r\n2 . امير مؤمنان در نامه‌اى كه به معاويه مىنويسد چنين يادآورى مىكند :\r\nو عندي السّيف الذي اعضضته بجدّك و خالك و أخيك في مقام واحد ؛ شمشيرى\r\n\r\n\r\n","description":"","footnote":"\r\n( 1 ) . يا محمد أخرج إلينا أكفاءنا من قومنا .\r\n( 2 ) . تاريخ طبرى ، ج 2 ، ص 148 و سيره ابن هشام ، ج 1 ، ص 625 .\r\n","page_name":" 492 ","page_number":492},
  {"content":"\r\n\r\nكه من آن را در يك روز بر جدّ تو ( عتبه پدر هنده ، مادر معاويه ) و دايى تو ( وليد فرزند عتبه ) و برادرت ( حنظله ) فرود آوردم در نزد من است ، يعنى هم اكنون نيز با آن نيرو و قدرت مجهز هستم . « 1 »\r\nاز اين نامه به خوبى استفاده مىشود كه حضرت در كشتن جدّ معاويه دست داشته است . از طرف ديگر مىدانيم كه حمزه و على ، هر كدام طرف مقابل خود را بىدرنگ به هلاكت رسانيده‌اند .\r\nهرگاه طرف جنگ حمزه « عتبه » جدّ معاويه باشد ، ديگر حضرت نمىتواند بفرمايد :\r\nاى معاويه جدّ تو ( عتبه ) زير ضربه‌هاى شمشير من از پاى درآمد . به ناچار بايد گفت :\r\nطرف نبرد حمزه « شيبه » بود و هماورد « عبيده » « عتبه » بوده است كه حمزه و على پس از كشتن مبارزان خود ، به سوى عتبه رفتند و او را با شمشير از پاى درآوردند .\r\n\r\nحمله عمومى آغاز مىگردد\r\nكشته شدن دلاوران قريش ، سبب شد كه حمله عمومى آغاز گردد . حمله‌هاى دسته‌جمعى قريش شروع شد ، پيامبر از همان مقر فرماندهى دستور داد كه از حمله خوددارى كنند و با تيراندازى از پيش روى دشمن جلوگيرى كنند .\r\nسپس از برج فرماندهى پايين آمد و با چوب دستى صفوف سربازان خود را منظم كرد در اين لحظه « سواد بن عزيّه » از صف ، جلوتر ايستاده بود . پيامبر با چوب تعليمى ، روى شكمش زد و فرمود : جلوتر از صف سربازان قرار نگير . « 2 » در اين وقت سواد گفت : اين ضربتى كه بر من وارد آمد ، ضربت ناحقى بود و من خواهان قصاص آن هستم . پيامبر فورا پيراهن خود را بالا برد و گفت : قصاص كن . چشم همه سربازان به عكس العمل كردار پيامبر است . « سواد » ، سينه پيامبر را بوسيد و دست در گردنش\r\n\r\n\r\n","description":"","footnote":"\r\n( 1 ) . نهج البلاغه ، نامه 64 .\r\n( 2 ) . استو يا سواد . « سيرهء ابن هشام ، ج 1 ، ص 626 » .\r\n","page_name":" 493 ","page_number":493},
  {"content":"\r\n\r\nافكند و گفت : منظور من اين بود كه در آخرين لحظه‌هاى زندگى سينهء شما را ببوسم .\r\nسپس حضرت به مقر فرماندهى برگشت و با قلبى لبريز از ايمان رو به درگاه خداوند كرده و گفت :\r\nبار پروردگارا ، اگر اين گروه امروز هلاك شوند ، ديگر كسى تو را در روى زمين پرستش نخواهد كرد . « 1 »\r\nخصوصيات حمله عمومى در تواريخ اسلام تا حدودى ضبط شده است ، ولى اين مطلب مسلم است كه پيامبر گاهى از مقر فرماندهى پايين مىآمد و مسلمانان را براى نبرد در راه خدا و حمله به دشمن تحريك و تحريض مىكرد . يك بار در ميان مسلمانان با صداى بلند فرمود :\r\nبه خدايى كه جان محمد در دست او است ، هر كس امروز با بردبارى بجنگد و نبرد او براى خدا باشد و در اين راه كشته شود ، خدا او را وارد بهشت مىكند . « 2 »\r\nسخنان فرمانده كل قوا ، آنچنان مؤثر بود كه برخى براى اينكه زودتر شهيد شوند ، زره از تن كنده و مشغول جنگ مىشدند . « عمير حمام » از رسول خدا پرسيد : فاصله من تا بهشت چيست ؟ فرمود : نبرد با سران كفر ، وى چند عدد خرمايى كه در دست داشت به دور ريخت و مشغول نبرد شد . سپس پيامبر اكرم مشتى خاك برداشت و به سوى قريش پاشيد و فرمود :\r\nچهره‌هايتان دگرگون باد ! « 3 »\r\nسپس دستور حمله عمومى داد .\r\nچيزى نگذشت كه آثار پيروزى نمايان شد . دشمن كاملا مرعوب گشته و پا به فرار گذاشت . سربازان اسلام كه از روى ايمان نبرد مىكردند و مىدانستند كه كشتن و كشته\r\n\r\n\r\n","description":"","footnote":"\r\n( 1 ) . اللهمّ إن تهلك هذه العصابة اليوم لا تعبد . « تاريخ طبرى ، ج 2 ، ص 149 » .\r\n( 2 ) . و الذي نفس محمد بيده ، لا يقاتلهم اليوم رجل فيقتل صابرا محتسبا مقبلا غير مدبر إلّا أدخله اللّه الجنة .\r\n( 3 ) . شاهت الوجوه . « سيرهء ابن هشام ، ج 1 ، ص 628 » .\r\n","page_name":" 494 ","page_number":494},
  {"content":"\r\n\r\nشدن هر دو سعادت است ؛ از هيچ عاملى نمىترسيدند و چيزى از پيش روى آنان جلوگيرى نمىكرد .\r\n\r\nرعايت حقوق\r\nرعايت حقوق دو طايفه لازم بود : يكى دسته‌اى كه در مكّه به مسلمانان نيكى كرده و آن‌ها را حمايت كرده بودند ، مانند ابى البخترى كه در شكستن محاصره اقتصادى كمك به سزايى براى مسلمانان كرده بود . دستهء ديگر كسانى كه به اجبار از مكّه بيرون آمده بودند و از صميم قلب خواهان اسلام و پيامبر بودند ؛ مانند اكثر بنى هاشم مثل « عباس » عموى پيامبر .\r\nاز آنجا كه پيامبر اسلام ، پيامبر رحمت و مرحمت بود ، دستور مؤكد داد از ريختن خون اين دو دسته جلوگيرى شود .\r\n\r\nاميّة بن خلف كشته مىشود\r\nامية بن خلف و پسرش را « عبد الرحمن عوف » دست‌گير كرده بود . از آنجا كه ميان او و عبد الرحمن ، رشته دوستى برقرار بود ، عبد الرحمن مىخواست آن‌ها را زنده از ميدان جنگ بيرون ببرد تا جزء اسيران محسوب شوند .\r\nبلال حبشى در گذشته غلام اميّه بود . از آنجا كه بلال در دوران بردگى مسلمان شده ، اميّه وى را شكنجه كرده بود . او بلال را در روزهاى داغ روى ريگ‌هاى تفتيده مىخوابانيد و سنگ بزرگى روى سينه‌اش مىگذاشت تا او را از آيين يكتاپرستى بازگرداند . با اين وضع ، بلال در همان حال مىگفت : « احد ، احد » . غلام حبشى با اين شكنجه‌ها به سر مىبرد تا اينكه يكى از مسلمانان او را خريد و آزاد كرد .\r\nدر جنگ بدر ، چشم بلال به اميه افتاد . ديد عبد الرحمن از اميه طرف‌دارى مىكند ، در ميان مسلمانان فرياد كشيد :\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nاى ياران خدا ! « اميه » از سران كفر است ، « 1 » نبايد او را زنده گذاشت . مسلمانان از هر طرف وى را احاطه كردند و به زندگى او و پسرش خاتمه دادند .\r\nپيامبر دستور فرموده بود ، « ابو البخترى » كه در محاصره اقتصادى به بنى هاشم كمك كرده بود كشته نشود . « 2 » اتفاقا مردى به نام « مجذر » او را دست‌گير كرد ؛ وى مىكوشيد كه او را زنده به حضور رسول خدا بياورد ، ولى او نيز كشته شد .\r\n\r\nميزان خسارات و تلفات\r\nدر اين نبرد ، چهارده نفر از مسلمانان و هفتاد نفر از قريش كشته شدند و هفتاد نفر اسير گشتند كه از سران آن‌ها : نضر بن حارث ، عقبه بن ابى معيط ، ابو غره ، سهيل بن عمرو ، عباس و ابو العاص بود . « 3 »\r\nشهداى بدر ، در گوشه رزم گاه به خاك سپرده شدند . اكنون نيز قبرهايشان باقى است . سپس پيامبر دستور داد ، كشته‌هاى قريش را جمع‌آورى كنند و در ميان چاهى بريزند . هنگامى كه بدن « عقبه » را به سوى چاه مىكشيدند ، چشم فرزند او ( ابو حذيفه ) به پيكر پدر افتاد ؛ رنگ از چهره‌اش پريد . پيامبر متوجه شد و فرمود : آيا ترديدى براى شما رخ داده است ؟ عرض كرد : نه . ولى من در پدرم دانش و فضل و بردبارى سراغ داشتم . تصور مىكردم كه اين عوامل او را به اسلام رهبرى مىكند . اكنون ديدم آنچه مىپنداشتم خطا بوده است .\r\n\r\nشما از آنان شنواتر نيستيد\r\nجنگ بدر به آخر رسيد و قريش با دادن هفتاد كشته و هفتاد اسير پا به فرار نهادند .\r\n\r\n\r\n","description":"","footnote":"\r\n( 1 ) . يا أنصار اللّه ! « أمية بن خلف » رأس الكفر « سيرهء ابن هشام ، ج 1 ، ص 632 » .\r\n( 2 ) . الطبقات الكبرى ، ج 2 ، ص 23 .\r\n( 3 ) . سيره ابن هشام ، ج 1 ، ص 706 - 708 و واقدى ، المغازى ، ج 1 ، ص 138 - 173 .\r\n","page_name":" 496 ","page_number":496},
  {"content":"\r\n\r\nپيامبر اسلام دستور داد كشته‌هاى مشركان را در چاهى بريزند . وقتى اجساد آنان در ميان چاه قرار گرفت ، پيامبر گرامى آنان را يك يك به نام صدا زد و گفت : عتبه ، شيبه ، اميّه ، ابو جهل و . . . آيا آنچه را كه پروردگار شما وعده داده بود ، حق و پابرجا يافتيد ؟\r\nمن آنچه را كه پروردگارم وعده داده بود حق و حقيقت يافتم . در اين موقع ، گروهى از مسلمانان به پيامبر گفتند : آيا كسانى را كه مرده‌اند صدا مىزنيد ؟ پيامبر فرمود : شما از آنان شنواتر نيستيد آنان قدرت بر جواب ندارند . ابن هشام مىگويد پيامبر در آن لحظه با آنان نيز چنين سخن گفت :\r\nچه بستگان بدى براى پيامبر بوديد . مرا تكذيب كرديد و ديگران تصديق نمودند . مرا از زادگاهم بيرون كرديد ، مردم ديگر مرا جا دادند . با من به جنگ برخاستيد و ديگران مرا يارى كردند . آيا آنچه را كه پروردگار وعده كرده بود حق و پابرجا يافتيد ؟\r\n\r\nشعر به مطلب رنگ ابديت مىدهد\r\nاين مطلب از نظر تاريخ وحدت اسلامى مسلم است . محدثان ، مورخان ، شيعه و سنى همگى آن را نقل كرده‌اند .\r\nحسان بن ثابت ، شاعر عصر رسالت در بيشتر وقايع اسلامى شعر مىگفت . او از طريق بيان شعر به اسلام و مسلمانان كمك مىكرد . خوش تيره‌بختانه ديوان وى چاپ شده است . او دربارهء واقعه بدر ، قصيده‌اى دارد و در ضمن آن به اين حقيقت اشاره مىكند و مىگويد :\r\n يناديهم رسول اللّه لمّا * قذفناهم كباب في القليب \r\n أ لم تجدوا كلامي كان حقّا * و أمر اللّه يأخذ بالقلوب \r\n فما نطقوا و لو نطقوا لقالوا * صدقت و كنت ذا رأى مصيب \r\nهنگامى كه آنان را دسته جمعى در چاه ريختيم ، پيامبر به آنان گفت :\r\nآيا كلام مرا حق نيافتيد و فرمان خدا قلب‌ها و دل‌ها را مىگيرد .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nولى آنان سخن نگفتند ، اگر قدرت سخن داشتند ، چنين پاسخ مىدادند : راست گفتى و نظر تو صائب بود .\r\nهيچ جمله‌اى نمىتواند صريح‌تر از اين باشد كه پيامبر فرمود : شما از آنان شنواتر نيستيد ، آنان قدرت بر پاسخ ندارند : « ما أنتم بأسمع منهم » .\r\nهيچ بيانى نمىتواند گوياتر از اين باشد كه پيامبر آنان را يك يك به نام‌هاى خودشان صدا بزند و با آنان بسان دوران زندگىشان سخن بگويد . هيچ مسلمانى حق ندارد كه يك‌چنين تاريخ مسلّم اسلامى را به خاطر يك پيش داورى غلط انكار كند و بگويد : چون با عقل قاصر مادى من سازگار نيست ، پس صحيح نيست . ما در اينجا ، متن قسمتى از اين مكالمه را نقل مىكنيم تا افرادى كه كاملا به زبان عربى آشنايى دارند ببينند كه عبارت پيامبر در اين قسمت چه قدر گويا و روشن است . « 1 »\r\n\r\nپس از جنگ بدر\r\nبسيارى از مورّخان اسلامى عقيده دارند كه جنگ‌هاى تن به تن و حمله‌هاى دسته جمعى در غزوهء « بدر » تا ظهر ادامه داشت و آتش جنگ با فرار قريش و اسير شدن عده‌اى از آن‌ها هنگام زوال خاموش گرديد و پيامبر پس از دفن اجساد شهدا ، نماز عصر را در آنجا گزارد و پيش از غروب آفتاب از بيابان بدر بيرون آمد .\r\nدر اين هنگام پيامبر ، با نخستين اختلاف يارانش ، در نحوهء تقسيم غنيمت روبه‌رو گرديد . هر دسته‌اى ، خود را سزاوارتر مىدانست .\r\n\r\n\r\n","description":"","footnote":"\r\n( 1 ) . سخن گفتن پيامبر گرامى با سران شرك كه اجساد آنان در چاهى ريخته شده بود از مسلمات تاريخ و حديث است . از ميان محدثان ، گروهى آن را نقل كرده‌اند كه به برخى اشاره مىكنيم :\r\nصحيح بخارى ، ج 5 ، در سرگذشت جنگ بدر ص 97 ، 98 ، 110 ؛ صحيح مسلم ، ج 4 ، كتاب « جنت » ، ص 77 ؛ سنن نسائى ، ج 4 ، ص 89 و 90 ؛ مسند احمد ، ج 2 ، ص 131 ؛ سيره ابن هشام ، ج 1 ، ص 639 ؛ واقدى ، المغازى ، ج 1 ، غزوه بدر ؛ بحار الانوار ، ج 19 ، ص 346 .\r\n","page_name":" 498 ","page_number":498},
  {"content":"\r\n\r\nپاسداران برج فرماندهى كل قوا مدعى بودند كه حفاظت جان پيامبر با ما بوده ، چه عملى بالاتر از اين است ؟ گردآورندگان غنيمت نيز خود را بر ديگران مقدم مىداشتند ، ولى گروهى كه دشمن را تا آخرين لحظهء امكان تعقيب كرده بودند و براى دستهء اول ، امكان جمع‌آورى غنايم را پديد آورده بودند ، خود را مستحق‌تر از ديگران مىدانستند .\r\nهيچ عاملى براى يك ارتش بدتر از اين نيست كه ميان واحدهاى يك سپاه اختلاف و دودستگى ايجاد شود . پيامبر براى سركوب كردن آمال مادى و خاموش كردن سر و صدا ، تمام غنايم را به « عبد اللّه كعب » سپرد و عده‌اى را مأمور كرد كه او را در حمل و نقل و نگه‌دارى غنيمت كمك كنند تا در اين باره چاره و راه حلى پيدا كند .\r\nقانون عدل و انصاف ايجاب مىكرد كه همه ارتش در آن سهيم باشند ، زيرا همه در جنگ نقش و مسئوليت داشتند و هيچ قسمتى بدون فعاليّت واحدهاى ديگر نمىتوانست پيشرفت كند . از اين نظر ، پيامبر در ميان راه غنيمت‌ها را به طور مساوى تقسيم كرد و براى كسانى كه از مسلمانان كشته شده بودند ، سهمى جدا كرد و به بازماندگان آن‌ها پرداخت .\r\nعمل پيامبر ( تقسيم غنايم ميان سربازان اسلام به طور مساوات ) خشم سعد وقاص را برانگيخت . او به پيامبر چنين گفت : آيا مرا كه از اشراف بنى زهره‌ام ، با اين آب‌كش‌ها و باغبان‌هاى يثرب ، يكسان مىبينيد ؟ پيامبر از شنيدن اين سخن سخت آزرده گرديد و فرمود : هدف من از اين جنگ ، حمايت از بىچارگان در برابر زورمندان است . من براى اين برانگيخته شده‌ام كه تمام تبعيض‌ها و امتيازهاى موهوم را ريشه‌كن سازم و تساوى در حقوق را در ميان مردم جاى گزين آن كنم .\r\nيك پنجم غنيمت ، به تصريح آيهء خمس « 1 » متعلق به خدا و رسولش و خويشان و\r\n\r\n\r\n","description":"","footnote":"\r\n( 1 ) . انفال ( 8 ) آيه 41 .\r\n","page_name":" 499 ","page_number":499},
  {"content":"\r\n\r\nيتيمان و بينوايان و مسافران وامانده از اهل بيت است ، ولى پيامبر در اين نبرد خمس غنيمت را نيز ميان ارتش تقسيم كرد . ممكن است آيهء خمس تا آن روز نازل نگرديده و يا پيامبر روى اختياراتى كه دارد براى تكثير سهام مجاهدان ، از برداشت خمس صرف نظر كرده بود .\r\n\r\nكشته شدن دو اسير در راه\r\nدر يكى از منازل ، اسيران را از برابر پيامبر عبور دادند . در تنگهء « صفراء » نضر بن حارث كه از دشمنان سرسخت مسلمانان بود اعدام گرديد و در « عرق الظبيه » به فرمان پيامبر عقبة بن ابى معيط كشته شد . « 1 »\r\nاكنون اين پرسش پيش مىآيد با اينكه دستور اسلام دربارهء اسيران جنگى اين است كه اسيران ، بردهء مسلمانان و مجاهدانند و به قيمت‌هاى مناسبى در بازار فروخته مىشوند ؛ چرا پيامبر دربارهء اين دو نفر تبعيض قايل شد ؟ پيامبرى كه دربارهء اسيران « بدر » خطاب به مسلمانان كرد و چنين گفت : درباره اسيران نيكى كنيد ، « 2 » چطور درباره اين‌ها چنين تصميمى گرفت ؟\r\n« ابو عزيز » پرچم‌دار قريش در جنگ بدر مىگويد : از روزى كه پيامبر ، سفارش اسيران را كرد ، ما در ميان آن‌ها خيلى محترم بوديم . آنان تا ما را سير نمىكردند ، خود دست به غذا نمىزدند .\r\nبا اين مقدمات ، كشتن اين دو اسير روى مصالح عمومى اسلامى بوده نه به منظور انتقام‌جويى ، زيرا آنان از سران كفر و طرّاح نقشه‌هاى ضد اسلامى بودند و تحريك‌هاى قبايل به دست آنان انجام شده بود . چه بسا پيامبر اطمينان داشت كه اگر آنان آزاد شوند ، باز به كارهاى خطرناكى دست خواهند زد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 645 .\r\n( 2 ) . استوصوا بالأسارى خيرا . « سيرهء ابن هشام ، ج 1 ، ص 645 » .\r\n","page_name":" 500 ","page_number":500},
  {"content":"\r\n\r\n\r\nاعزامىهاى پيامبر به مدينه\r\n« عبد اللّه بن رواحه » و « زيد بن حارثه » از طرف پيامبر مأمور شدند كه هرچه زودتر خود را به مدينه برسانند و به مسلمانان بشارت دهند كه اسلام پيروز شد و سران كفر از قبيل عتبه ، شيبه ، ابو جهل ، زمعه ، ابو البخترى ، اميه ، نبيه ، منبه و . . . كشته شدند . افراد اعزامى هنگامى وارد مدينه شدند كه مسلمانان از دفن دختر پيامبر ، همسر عثمان بر مىگشتند . در اين حال ، سرور پيروزى جنگ با اندوه مرگ دختر پيامبر آميخته شد . به همين دليل ، وحشت و اضطراب مشركان ، يهوديان و منافقان را احاطه كرد ، زيرا آنان هرگز باور نمىكردند كه چنين پيروزىاى نصيب مسلمانان شود و مىكوشيدند كه بگويند اين خبر دروغ است ، ولى با ورود نيروهاى اسلام و اسيران قريش مطلب مسلم گرديد . « 1 »\r\n\r\nمكيان از كشته شدن سران خود آگاه مىشوند\r\nحيسمان خزاعى ، نخستين كسى بود كه وارد مكّه گرديد و مردم را از حوادث خونين بدر و كشته شدن سران قريش آگاه ساخت . « ابو رافع » كه در آن روزها غلام عباس بود و بعدها از ياران رسول خدا و امير مؤمنان گرديد ، مىگويد : آن روزها نور اسلام ، خانهء عباس را روشن كرده بود . عباس و همسرش « امّ الفضل » و من اسلام پذيرفته بوديم ، ولى از ترس محيط ، ايمان خود را پنهان مىداشتيم . هنگامى كه خبر مرگ دشمنان اسلام در مكّه منتشر شد ، ما فوق العاده خوش‌حال شديم ، ولى قريش و هواداران آن‌ها سخت مضطرب و ناراحت شدند .\r\n« ابو لهب » كه در اين جنگ شركت نكرده و كسى را به جاى خود فرستاده بود ، در\r\n\r\n\r\n","description":"","footnote":"\r\n( 1 ) . در اين مورد ، به بحث‌هاى تفسيرى نگارنده ، پيرامون منافقان در قرآن و تاريخ اسلام مراجعه بفرماييد . اين مباحث در جلد چهارم تفسير موضوعى منشور جاويد مشروحا آمده است .\r\n","page_name":" 501 ","page_number":501},
  {"content":"\r\n\r\nكنار چاه زمزم نشسته بود . ناگهان مردم خبر آوردند كه « ابو سفيان بن حرب » وارد شد .\r\n« ابو لهب » گفت به او بگوييد هرچه زودتر با من ملاقات كند . او آمد و در كنار « ابو لهب » نشست و جريان بدر را خوب تشريح كرد . اضطراب و ترس بسان صاعقه ، آتشى در جان وى افكند . پس از هفت روز كه در كوره تب مىسوخت با بيمارى خاصى جان سپرد .\r\nداستان شركت عباس عموى پيامبر در غزوهء بدر از مشكلات تاريخ است . وى از كسانى است كه در اين جنگ اسير مسلمانان گرديد . او از طرفى در اين نبرد شركت مىكند ، از طرف ديگر در پيمان عقبه مردم مدينه را براى حمايت از پيامبر دعوت مىكند . راه حل همان است كه غلام او ابو رافع مىگويد : وى از كسانى بود كه مانند برادرش ابو طالب ، به آيين توحيد و رسالت برادرزاده‌اش ايمان قطعى داشت ، ولى مصالح روز اقتضا مىكرد كه ايمان خود را پنهان بدارد و از اين طريق پيامبر را كمك كند و برادرزادهء خود را از تداركات و نقشه‌هاى شوم قريش آگاه سازد . چنان كه در جنگ « احد » نيز اين كار را انجام داد . وى نخستين كسى بود كه پيامبر را از نقشه و حركت قريش آگاه ساخت .\r\nانتشار خبر مرگ هفتاد تن از عزيزان قريش ، اكثر خانه‌هاى مكيان را داغدار ساخت و هرگونه شور و نشاط را از ميان آنان برچيد . « 1 »\r\n\r\nگريه و نوحه‌سرائى ممنوع گرديد\r\nابو سفيان ، براى اينكه قريش را در حالت خشم و غضب نگاه دارد و پيوسته مردم براى گرفتن انتقام خون دلاوران قريش آماده باشند ؛ دستور داد كه كسى حق گريه و ناله ندارد ، يا شاعرى شعرى بگويد ، زيرا گريه و نوحه از حس انتقام مىكاهد و باعث شماتت دشمنان مىگردد و براى تحريك مردم اعلان كرد كه هرگز با زنى نزديكى\r\n\r\n\r\n","description":"","footnote":"\r\n( 1 ) . فهرست نجاشى ، ص 5 .\r\n","page_name":" 502 ","page_number":502},
  {"content":"\r\n\r\nنخواهد كرد ، مگر اينكه انتقام كشته‌شدگان را از مسلمانان بگيرد .\r\n« اسود مطلب » بر اثر از دست دادن سه فرزند در آتش خشم و غضب مىسوخت .\r\nناگهان گريه و زارى زنى را شنيد ، خوش‌حال شد و تصور كرد كه گريه بر كشته‌شدگان آزاد گرديده است . كسى را فرستاد تا از جريان تحقيق كند . خبر آوردند علت گريه زن اين است كه شتر خود را گم كرده است و گريه بر شتر گم شده از نظر قانون « ابو سفيان » مانعى ندارد . وى بسيار متأثر شد و اشعارى سرود كه دو بيت آن را نقل مىكنيم :\r\n- آيا او بر شتر گم‌شدهء خود اشك مىريزد و شب‌ها براى از دست دادن شتر بيدار مىماند .\r\n- نه ، در اين لحظه هرگز شايسته نيست كه او بر شتر جوان خود بگريد ، بلكه لازم است بر كشتگانى گريه كند كه حظ و عزت و عظمت با مرگ آن‌ها از بين رفت . « 1 »\r\n\r\nآخرين تصميم دربارهء اسيران\r\nدر اين جنگ اعلان شد كه اسيران باسواد مىتوانند با تعليم خواندن و نوشتن به ده نفر از اطفال آزاد شوند . ديگران نيز با پرداخت مبلغى از چهار هزار درهم تا هزار درهم ، آزاد مىگردند و افراد فقير و نيازمند بدون پرداخت « فديه » آزاد مىشوند .\r\nانتشار اين خبر در مكّه ، باعث جنب و جوش نزديكان اسيران گرديد . بستگان هر اسيرى مبلغى تهيه كرده و روانهء مدينه شدند و با پرداخت « فديه » اسيران خود را آزاد كردند . هنگامى كه « سهيل بن عمرو » با پرداخت « فديه » آزاد شد ، يك نفر از ياران\r\n\r\n\r\n","description":"","footnote":"\r\n( 1 ) .\r\n أ تبكي أن تضلّ لها بعير * و يمنعها من النوم السهود \r\n فلا تبكي على بكر و لكن * على بدر تقاصرت الجدود \r\n« سيرهء ابن هشام ، ج 1 ، ص 648 » .\r\n","page_name":" 503 ","page_number":503},
  {"content":"\r\n\r\nپيامبر از حضرت درخواست كرد كه اجازه دهد دندان‌هاى جلو او را بكشد تا سهيل بر ضد اسلام سخنى نتواند بگويد . پيامبر اجازه نداد و فرمود : اين كار « مثله » كردن است و در اسلام جايز نيست .\r\n« ابى العاص » داماد پيامبر و شوهر زينب از مردان شريف و تجارت پيشه مكّه بود .\r\nوى با دختر پيامبر در زمان جاهليت ازدواج كرده بود و پس از بعثت ، بر خلاف همسر خود به آيين اسلام نگرويد و در جنگ بدر نيز شركت داشت و اسير شد . همسرش زينب آن روز در مكّه به سر مىبرد . براى آزادى شوهر خود گردن‌بندى را كه مادرش « خديجه » در شب زفاف به او بخشيده بود فرستاد . ناگهان چشم پيامبر به گردن بند دختر خود زينب افتاد . سخت گريست ، زيرا به ياد فداكاريهاى مادرش ، خديجه افتاد كه در سخت‌ترين لحظه‌ها او را يارى كرده و ثروت خود را در پيشبرد آيين توحيد خرج كرده بود .\r\nپيامبر گرامى ، براى حفظ احترام اموال مسلمانان ، رو به يارانش كرد و فرمود : اين گردن بند متعلق به شما و اختيار آن با شما است . اگر مايل هستيد گردن بند او را رد كنيد و ابى العاص را بدون پرداخت فديه آزاد كنيد . ياران پيامبر با پيشنهاد وى موافقت كردند . پيامبر از ابو العاص ، پيمان گرفت كه زينب را رها سازد و به مدينه بفرستد او نيز به پيمان خود عمل كرد و خود نيز اسلام آورد . « 1 »\r\n\r\nگفتار ابن ابى الحديد\r\nوى مىگويد : داستان زينب را براى استادم « ابو جعفر بصرى علوى » خواندم . او آن را تصديق كرد ، و افزود : آيا مقام فاطمه بالاتر از زينب نبود ؟ آيا شايسته نبود كه خلفا ، قلب فاطمه را با پس‌دادن « فدك » به دست آورند ؟ بر فرض اينكه فدك مال مسلمانان بود .\r\n\r\n\r\n","description":"","footnote":"\r\n( 1 ) . همان ، ص 651 - 658 .\r\n","page_name":" 504 ","page_number":504},
  {"content":"\r\n\r\nمىگويد : من گفتم فدك طبق روايت : « پيامبران چيزى به ارث نمىگذارند » « 1 » از مال مسلمانان بود ؛ چگونه ممكن است مال مسلمانان را به دختر پيامبر بدهند ؟\r\nاستاد گفت : مگر گردن بند زينب كه براى آزادى ابو العاص فرستاده شده بود ، مال مسلمانان نبود ؟\r\nمىگويد : من گفتم پيامبر صاحب شريعت بود و زمام امور در تنفيذ حكم در دست وى بود ، ولى خلفا چنين اختيارى نداشتند .\r\nاستاد در پاسخ گفت : من نمىگويم كه خلفا به زور فدك را از مسلمانان مىگرفتند و به فاطمه مىدادند . من مىگويم : چرا زمامدار وقت ، رضايت مسلمانان را در پس دادن فدك جلب نكرد ؟ چرا بسان پيامبر برنخاست و در ميان اصحاب او نگفت : مردم ! زهرا دختر پيامبر شماست ، او مىخواهد مانند زمان پيامبر نخلستان‌هاى فدك در اختيارش باشد ، آيا حاضريد با طيب نفس فدك را پس بدهيد ؟\r\nابن ابى الحديد در پايان مىنويسد : من در برابر بيانات شيواى استاد پاسخى نداشتم و فقط به عنوان تأييد ايشان گفتم : ابو الحسن عبد الجبار نيز چنين اعتراضى به خلفا دارد و مىگويد : اگر چه رفتار آن‌ها بر طبق شرع بوده ، ولى احترام زهرا عليها السّلام و مقام او ملحوظ نگرديده است . « 2 »\r\n\r\nيگانه بانوى اسلام ازدواج مىكند\r\n« 3 » تمايلات جنسى افراد ، در زمان مخصوصى بروز مىكند و گاهى بر اثر نبودن تربيت‌هاى صحيح و فراهم بودن وسايل ارضاى غريزهء جنسى ، جوان در لب پرتگاه قرار مىگيرد و آنچه نبايد بشود ، رخ مىدهد .\r\n\r\n\r\n","description":"","footnote":"\r\n( 1 ) . نحن معاشر الأنبياء لا نورّث .\r\n( 2 ) . ابن ابى الحديد ، شرح نهج البلاغه ، ج 14 ، ص 191 .\r\n( 3 ) . سرگذشت ازدواج پس از جنگ بدر بوده است . « ر . ك : بحار الانوار ، ج 43 ، ص 79 و 111 » .\r\n","page_name":" 505 ","page_number":505},
  {"content":"\r\n\r\nبهترين وسيله براى حفظ عفّت عمومى ازدواج است . اسلام نيز به حكم فطرت ، زن و مرد را موظف دانسته كه در شرايط مخصوصى ازدواج كنند و سخنانى در اين باره به عنوان‌هاى مختلف گفته كه به برخى از آن‌ها اشاره مىشود :\r\nزنان و مردان با هم ازدواج نمايند و ترس از فقر و تهيدستى آنها را از اين مراسم بازندارد ، خداوند آنان را بىنياز مىسازد . « 1 »\r\nپيامبر گرامى صلى اللّه عليه و آله و سلّم فرمود :\r\nكسى كه مىخواهد با روان پاك ، با خداوند روبه‌رو شود بايد ازدواج كند . « 2 »\r\nو نيز فرموده است :\r\nمن روز رستاخيز بر ساير ملل به فزونى پيروانم ، مباهات مىكنم .\r\n\r\nمشكلات ازدواج در عصر حاضر\r\nمشكلات ازدواج در عصر ما بىشمار است . امروزه زنان و مردان از بدى وضع و نامساعد بودن شرايط تن به زناشويى نمىدهند . مطبوعات كشور در ستون خانواده به مشكلات بىشمارى اشاره مىكند ، ولى بيشتر سختىها بر اين محور دور مىزند كه جوانان و دختران محيط ما ، در صدد تشكيل خانواده‌اى كه سعادت واقعى آن‌ها را تضمين كند نيستند . برخى مىخواهند از طريق ازدواج ، يكى از پست‌هاى حساس اجتماع را اشغال كنند و زر و زيورى از اين رهگذر به دست آورند .\r\nچيزى كه امروز كمتر مورد توجه است ، عفت و پاك‌دامنى است و اگر گاهى مورد نظر باشد بيشتر جنبهء غير ضرورى دارد . گواه اينكه براى ازدواج با دخترانى كه شهرت خانوادگى دارند ، سر و دست مىشكنند ؛ در صورتى كه ممكن است از جنبه‌هاى معنوى چندان قابل تعريف نباشند . چه بسا دختران با فضيلت و با معنويت\r\n\r\n\r\n","description":"","footnote":"\r\n( 1 ) . نور ( 24 ) آيه 23 .\r\n( 2 ) . من لا يحضره الفقيه ، ج 3 ، ص 410 .\r\n","page_name":" 506 ","page_number":506},
  {"content":"\r\n\r\nكه در زواياى اجتماع ، با فقر كمرشكن به سر مىبرند و چندان مورد توجه نيستند .\r\nبالاتر از همه ، تشريفات عقد و عروسى است كه داماد و پدر و مادر عروس را به ستوه مىآورد . مشكل ديگر سنگينى مهريه است كه روز به روز ، در كشور ما به طور سرسام‌آورى بالا مىرود . تا آنجا كه گروهى قيد ازدواج را زده‌اند و از راه « لا لاابالىگرى » اشباع شهوت مىكنند . « 1 »\r\n\r\nپيامبر عملا با اين مشكلات مبارزه كرد\r\nاين‌ها يك سلسله مشكلات اجتماعى است كه در هر جامعه‌اى به نسبت خاصى وجود داشته و دارد . دوران زندگى پيامبر را نمىتوان از اين مشكلات استثنا كرد .\r\nاشراف عرب دخترانشان را به افرادى مىدادند كه از نظر قبيله ، قدرت و زر و زور مثل آن‌ها باشند و در غير اين صورت دست رد بر سينه خواستگاران مىزدند .\r\nروى اين عادت ديرينه ، اشراف و بزرگانى اصرار داشتند با دختر گرامى پيامبر ، فاطمه عليها السّلام ازدواج كنند ، زيرا تصور مىكردند كه پيامبر در كار خود سخت‌گيرى نخواهد كرد . آنان چنين مىپنداشتند كه براى جلب رضايت عروس و پدر امكانات لازم را در اختيار دارند ؛ وانگهى وى در ازدواج دختران ديگر خود مانند رقيه و زينب سخت‌گيرى نكرد .\r\nولى غافل از آن‌كه اين دختر با آنان فرق دارد . اين دخترى است كه به موجب آيهء مباهله « 2 » مقام بلندى دارد . « 3 »\r\nخواستگاران در اين فكر اشتباه كرده بودند . ديگر نمىدانستند كه هم شأن فاطمه ،\r\n\r\n\r\n","description":"","footnote":"\r\n( 1 ) . اين بخش مربوط به تاريخ نگارش كتاب است ، سپاس خدا را كه انقلاب اسلامى ميهن ما به بسيارى از نابسامانىها پايان داد .\r\n( 2 ) . آل عمران ( 3 ) آيه 61 .\r\n( 3 ) . در جريان مباهله با نصاراى نجران ، پيامبر ، تنها على و فاطمه و حسنين را همراه خود به خارج مدينه آورد .\r\nمشروح اين واقعه ، در حوادث سال دهم خواهد آمد .\r\n","page_name":" 507 ","page_number":507},
  {"content":"\r\n\r\nكسى بايد باشد كه از نظر فضيلت و تقوا ، ايمان و اخلاص مانند او باشد . اگر فاطمه به موجب آيهء تطهير ، معصوم از گناه شمرده شده ، شوهرش نيز بايد مثل او معصوم از گناه باشد .\r\nدارايى و مظاهر مادى ملاك هم شأنى نيست . اسلام با اينكه مىگويد : دختران خود را به هم شأن آن‌ها بدهيد ، ولى هم شأن بودن را به ايمان و اسلام تفسير مىفرمايد .\r\nپيامبر از طرف خداوند مأمور بود كه در پاسخ خواستگاران بگويد ازدواج فاطمه بايد به فرمان خدا صورت بگيرد و او تا حدى در اين پوزش پرده از چهرهء حقيقت برمىداشت . اصحاب پيامبر فهميدند كه جريان ازدواج فاطمه سهل و آسان نيست و هر فردى هرچه هم شخصيت مادى داشته باشد ، نمىتواند با وى ازدواج كند . شوهر فاطمه شخصيتى است كه از نظر صدق و صفا و ايمان و اخلاص ، فضايل معنوى و سجاياى اخلاقى بايد پشت سر پيامبر باشد و اين اوصاف در شخصيتى جز على عليه السّلام جمع نيست . براى امتحان على را تشويق كردند كه از دختر پيامبر خواستگارى كند . « 1 »\r\nعلى هم از صميم قلب با اين مطلب موافق بود ، فقط در پى فرصتى مىگشت تا شرايط براى خواستگارى فراهم گردد .\r\nامير مؤمنان شخصا به محضر رسول خدا شرف‌ياب شد . حجب و حيا ، سراسر بدنش را فراگرفته بود . سر به زير افكنده بود گويا مىخواست مطلبى بگويد ، ولى شرم مانع از گفتن آن مىشد . پيامبر گرامى او را وادار به سخن گفتن كرد . او با اداى چند جمله توانست مقصود خود را بفهماند . اين نوع خواستگارى نشانهء اخلاص و صميميت است ؛ هنوز مكتب‌هاى تربيتى نتوانسته است چنين آزادى توأم باتقوا و ايمان و اخلاص را به جوانان خواستگار بياموزد .\r\nپيامبر صلى اللّه عليه و آله و سلّم با تقاضاى على عليه السّلام موافقت كرد و فرمود : شما مقدارى صبر كنيد تا من اين موضوع را با دخترم در ميان بگذارم . وقتى مطلب را به دختر خود گفت . سكوت ،\r\n\r\n\r\n","description":"","footnote":"\r\n( 1 ) . بحار الانوار ، ج 43 ، ص 93 .\r\n","page_name":" 508 ","page_number":508},
  {"content":"\r\n\r\nسراپاى زهرا را فرا گرفت . پيامبر برخاست و فرمود : « اللّه اكبر سكوتها إقرارها . » « 1 » ولى دارايى على در آن روز جز يك شمشير و زره چيز ديگرى نبود . على مأمور شد كه زره خود را بفروشد و مقدمات و مخارج عروسى را فراهم كند . وى با كمال صميميت زره خود را فروخت و پول آن را خدمت رسول خدا آورد . پيامبر مشتى از آن را بدون آن‌كه بشمارد به بلال داد كه براى زهرا ، مقدارى عطر بخرد و باقى مانده را در اختيار ابى بكر و عمار گذاشت تا از بازار مدينه براى داماد و عروس لوازم زندگى تهيه كنند .\r\nآنان به دستور پيامبر برخاستند و اشيايى را كه در حقيقت جهيزيه زهرا بود ، خريدارى كردند و به محضر پيامبر آورند .\r\n\r\nصورت جهيزيه دختر پيامبر\r\n1 . پيراهنى كه به هفت درهم خريدارى شده بود . 2 . روسرى ( مقنعه ) كه قيمت آن يك درهم بود . 3 . يك قطيفهء مشكى كه تمام بدن را كفايت نمىكرد . 4 . يك سرير عربى ( تخت ) كه از چوب و ليف خرما مىساختند . 5 . دو تشك از كتان مصرى كه يكى پشمى و ديگرى از ليف خرما بود . 6 . چهار بالش كه دوتاى آن از پشم و دوتاى ديگر از ليف خرما بود . 7 . پرده . 8 . حصير هجرى . 9 . دست آس . 10 . مشكى از پوست .\r\n11 . كاسه چوبى براى شير . 12 . ظرف پوستى براى آب . 13 . سبوى سبز رنگ .\r\n14 . كوزه‌هاى متعدد . 15 . دو بازو بند نقره‌اى . 16 . يك ظرف مسى .\r\nوقتى چشم پيامبر به آن‌ها افتاد فرمود :\r\nخداوندا ، زندگى را بر گروهى كه بيشتر ظروف آن‌ها سفال است ، مبارك گردان . « 2 »\r\nمهريه دختر پيامبر قابل توجه است . مهر وى از « مهر السّنه » است كه همان پانصد\r\n\r\n\r\n","description":"","footnote":"\r\n( 1 ) . همان .\r\n( 2 ) . اللهمّ بارك لقوم جلّ آنيتهم الخزف . « بحار الانوار ، ج 43 ، ص 94 و كشف الغمه ، ج 1 ، ص 359 » .\r\n","page_name":" 509 ","page_number":509},
  {"content":"\r\n\r\nدرهم مىباشد . « 1 » در حقيقت ، اين ازدواج براى ديگران سرمشق بود . براى دختران و پسرانى كه از بار سنگين مهريه مىنالند و گاهى قيد ازدواج را مىزنند .\r\nاساسا محيط زندگى زناشويى بايد با صميميت و مهر و وفا گرم و مطبوع گردد و گرنه مهريه‌هاى سنگين و جهيزيه‌هاى كمرشكن فروغى به زندگى نمىدهد .\r\nدر عصر حاضر ، اولياى دختر براى تحكيم موقعيت و تثبيت وضع دختر خود ، داماد را زير بار سنگين مهر قرار مىدهند تا روزى بر اثر بوالهوسى دست به طلاق نزند . در صورتى كه اين كار هدف آنان را تأمين نمىكند و درمان قطعى و علاج حقيقى آن اصلاح وضع اخلاقى جوانان است . محيط فرهنگ و اجتماع ما بايد طورى باشد كه ريشهء اين افكار را در مغز جوانان ما پديد نياورد و گرنه گاهى كار به جايى مىرسد كه دختر حاضر مىشود ، با بذل مهر خود از خانهء شوهر ، جان به سلامت برد .\r\n\r\nمراسم عروسى\r\nگروهى از طرف داماد و عروس دعوت شدند و على به افتخار همسر گرامى خود وليمه‌اى ترتيب داد . پس از صرف غذا ، رسول گرامى فاطمه را به حضور خود طلبيد .\r\nفاطمه با شرم و حيا شرف‌ياب محضر پيامبر شد . عرق حجب و خجالت از پيشانيش مىريخت . وقتى چشم او به پيامبر افتاد ، پايش لغزيد و نزديك بود به زمين بخورد .\r\nپيامبر دست دختر گرامى خود را گرفت و در حقش دعا فرمود و گفت :\r\nخداوند تو را از تمام لغزش‌ها مصون بدارد . « 2 » آن‌گاه چهره زهرا را باز كرد و دست عروس را در دست داماد نهاد و چنين گفت :\r\nبارك اللّه لك في ابنة رسول اللّه يا علي نعمة الزوجة فاطمة .\r\nسپس رو به فاطمه كرد و گفت : « نعم البعل علي » .\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 8 .\r\n( 2 ) . أقالك اللّه العثرة « بحار الانوار ، ج 43 ، ص 96 » .\r\n","page_name":" 510 ","page_number":510},
  {"content":"\r\n\r\nبه ديگر سخن ، پيامبر در آن شب صميميت و اخلاصى نشان داد كه هنوز در اجتماع كنونى ما با آن همه رشد و تكامل ، اين مقدار صفا و صميميت وجود ندارد . از آن جمله دست دختر خود را گرفت و در دست على گذاشت . فضايل على را براى دخترش بازگو كرد ، از شخصيت دختر خود و اينكه اگر على آفريده نشده بود ، هم شأنى براى او نبود ، يادآور شد و بعدا كارهاى خانه و وظايف زندگى را تقسيم كرد .\r\nكارهاى درون خانه را بر عهده فاطمه گذاشت و وظايف خارج از خانه را بر دوش على نهاد .\r\nدر اين موقع بنا به گفتهء بعضى به زنان مهاجر و انصار دستور داد كه دور ناقه دخترش را بگيرند و به خانهء شوهر برسانند . به اين ترتيب جريان ازدواج بافضيلت‌ترين زنان جهان پايان پذيرفت .\r\nگاهى گفته مىشود كه پيامبر به شخصيت برجسته‌اى ، مانند سلمان دستور داد كه مهار شتر زهرا را بگيرد و بكشد و از اين طريق جلالت دختر خود را اعلام دارد .\r\nشيرين‌تر از همه لحظه‌اى بود كه داماد و عروس به حجله رفتند ، در حالى كه هر دو از كثرت شرم به زمين مىنگريستند ، پيامبر وارد شد ؛ ظرف آبى به دست گرفت و به عنوان تفأل بر سر و اطراف بدن دختر پاشيد ، زيرا آب مايهء حيات است و در حق هر دو دعا فرمود :\r\nاللّهمّ هذه ابنتي و أحبّ الخلق إليّ ، اللّهمّ و هذا أخي و أحبّ الخلق إليّ ، اللهمّ اجعله وليّا و . . . ؛ « 1 » پروردگارا ! اين دختر من و محبوب‌ترين مردم نزد من است .\r\nپروردگارا ! على نيز گرامىترين مسلمانان نزد من است . خداوندا ، رشتهء محبت آن دو را استوارتر فرما . . .\r\nدر اينجا براى اداى حقّ مقام دختر پيامبر به حديث زير اشاره مىكنيم : « 2 »\r\n\r\n\r\n","description":"","footnote":"\r\n( 1 ) . همان .\r\n( 2 ) . مسند احمد ، ج 2 ، ص 259 .\r\n","page_name":" 511 ","page_number":511},
  {"content":"\r\n\r\nانس بن مالك نقل كرد : پيامبر شش ماه تمام هنگام طلوع فجر از خانه بيرون مىآمد و رهسپار مسجد مىگشت و مرتب در آن دم مقابل در خانهء فاطمه مىايستاد و مىفرمود :\r\nاهل بيت من ! به ياد نماز باشيد . خداوند مىخواهد از شما اهل بيت ، همه گونه پليدى را دور كند . « 1 »\r\n\r\nجنايت يهوديان « بنى قينقاع »\r\nنبرد « بدر » طوفان سهمگينى بر ضد بت‌پرستى بود كه در قلب شبه جزيره عربستان وزيدن گرفت و منجر به ريشه كن شدن گروهى از ريشه‌هاى كهن سال شرك و بت‌پرستى گرديد . دسته‌اى از ابطال و قهرمانان قريش كشته و عده‌اى اسير و گروهى با كمال زبونى پا به فرار گذاردند خبر تار و مار گشتن سپاه قريش ، در منطقه عربستان منتشر گرديد . پس از اين طوفان ، نوعى آرامش توأم با وحشت و اضطراب پديد آمد . آرامشى كه عامل آن تفكر در وضع عمومى آينده شبه جزيره بود .\r\nقبايل بت‌پرست ، يهوديان ثروت‌مند « مدينه » ، « خيبر » و « وادى القرى » همه از پيشرفت روزافزون نيروهاى حكومت جوان ، بيمناك بودند و موجوديت و هستى خود را در لب پرتگاه نيستى مىديدند ، زيرا هرگز باور نمىكردند كه كار پيامبر تا اين حد بالا بگيرد و قدرت‌هاى قديمى قريش را درهم شكند .\r\nيهوديان قبيلهء « بنى قينقاع » كه در داخل مدينه زندگى مىكردند و قدرت اقتصادى مدينه در دست آنان بود ، بيش از همه در بيم و هراس بودند ، زيرا زندگىشان با مسلمانان كاملا آميخته بود و با يهوديان « خيبر » و « وادى القرى » كه در خارج از مدينه و دور از محيط قدرت مسلمانان زندگى مىكردند فرق داشتند . از اين رو ، يهوديان « بنى قينقاع » بيش از همه به دست و پا افتاده و جنگ سرد تبليغاتى را با نشر شعارهاى\r\n\r\n\r\n","description":"","footnote":"\r\n( 1 ) . الصلاة يا أهل البيت ، إنّما يريد اللّه ليذهب عنكم الرجس أهل البيت و يطهّركم تطهيرا .\r\n","page_name":" 512 ","page_number":512},
  {"content":"\r\n\r\nزننده و اشعار توهين‌آميز آغاز كردند و عملا پيمانى را كه با پيامبر بسته بودند ، زير پا نهادند .\r\nاين جنگ سرد مجوّز آن نبود كه نيروى اسلام پاسخ آنان را با سلاح‌هاى گرم و داغ بدهد ، زيرا گرهى را كه مىتوان با انگشت باز كرد ؛ نبايد در گشودن آن به دندان متوسل شد . وانگهى حفظ اتحاد سياسى و نظم عمومى « مدينه » براى پيامبر اسلام فوق العاده ارزش داشت .\r\nپيامبر براى اتمام حجت ، در اجتماع بزرگى كه در بازار « بنى قينقاع » تشكيل شد ، سخنرانى كرد . از جمله سخنان حضرت در آن اجتماع - كه لبهء تيز آن متوجه يهودان بود - اين بود :\r\nسرگذشت قريش براى شما مايه عبرت است ، من از آن مىترسم كه بلايى كه قريش را فرا گرفت ، شما را نيز فراگيرد . ميان شما علما و دانشمندان مذهبى زياد است ، از آن‌ها تحقيق كنيد تا به شما به صراحت هرچه تمام‌تر بگويند : من پيامبر خدا هستم و اين مطلب در كتاب آسمانى شما ( تورات ) موجود است .\r\nملت لجوج و مغرور يهود ، نه تنها در برابر سخنان پيامبر سكوت اختيار نكردند ، بلكه با لحن تند به پاسخ پيامبر برخاستند و گفتند : گمان كرديد كه ما ضعيف و ناتوان هستيم و بسان قريش به رموز نبرد آشنا نيستيم ؟ با دسته‌اى در افتاديد كه با اصول نظامى و تاكتيك‌هاى جنگى آشنايى نداشتند ، ولى قدرت فرزندان « قينقاع » هنگامى براى شما معلوم مىگردد كه با آن‌ها در صحنه نبرد روبه‌رو شويد . « 1 »\r\nسخنان تند و خارج از ادب فرزندان « قينقاع » و رجزخوانى و حماسه‌سرايى قهرمانان پنبه‌اى يهود اثرى در روحيهء مسلمانان نگذاشت ، ولى از نظر اصول سياست اسلام ، حجت براى آن‌ها تمام شد و قطعى گرديد كه اين بار بايد گره را از راهى ديگر گشود و گرنه روز به روز جرأت و تجاوز و كارشكنى آنان افزوده خواهد شد ، لذا\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 176 .\r\n","page_name":" 513 ","page_number":513},
  {"content":"\r\n\r\nپيامبر در انتظار فرصتى بود كه آن‌ها را سخت تنبيه كند .\r\n\r\nآتش جنگ از يك جرقه روشن مىشود\r\nگاهى پديده‌هاى كوچك ، منجر به تحول‌ها و حوادث بزرگ اجتماعى مىگردد ، يعنى حادثه‌اى جزئى باعث انفجار علل حوادث بزرگ مىشود و طرفين روى يك سلسله جهات ديگر ( قطع نظر از اين حادثه ) به حساب هم مىرسند .\r\nعلت پديد آمدن جنگ جهانى اول - كه يكى از بزرگ‌ترين حوادث تاريخى عمر بشر است - يك حادثهء كوچكى بود كه بهانه‌اى به دست دولت‌هاى بزرگ داد .\r\nرويدادى كه باعث شد جنگ جهانى اول آغاز گردد ، همان قتل « ارشيدك فرانسيس فريناند » وارث تخت و تاج اطريش بود . اين واقعه در 28 ژوئن اتفاق افتاد و پس از يك ماه و اندى در سوم « اوت » جنگ جهانى اول با هجوم آلمان به « بلژيك » آغاز گرديد و در نتيجه ده ميليون انسان كشته و بيست ميليون مجروح شدند .\r\nمسلمانان از لجوجى و تندى فرزندان « قينقاع » فوق العاده ناراحت بودند و در انتظار كار خلافى بودند كه بر ضد يهودان بشورند . ناگهان زن عربى در بازار « بنى قينقاع » جنب دكان زرگرى يهودى ، مشغول فروش كالاهايى بود كه همراه آورده بود .\r\nاو كاملا مواظب بود كه صورت او را كسى نبيند ، ولى يهودان « قينقاع » اصرار داشتند كه پرده از رخسارش بردارند . مغازه‌دار يهودى به جرم اينكه زن حاضر نشد كه چهرهء خود را نشان بيگانه دهد ، از مغازه بيرون آمد ، دامن لباس او را به پشت وى دوخت و پس از لحظاتى كه آن زن برخاست ، قسمتى از بدنش نمايان شد و جوانان ( بنى قينقاع ) زن را مسخره كردند .\r\nمسئلهء عرض و ناموس كه براى هر اجتماع امرى حياتى است ، در ميان اعراب اهميت زايد الوصفى دارد . به خصوص قبايل بيابان گرد كه براى يك جريان ناموسى\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nسيلابى از خون جارى مىكنند . به همين انگيزه ، اوضاع پريشان زن غريب ، غيرت مسلمانى را تحريك كرد ، فورا دست به سلاح كرد و زرگر يهودى را كشت . به طور مسلم اين كار ، آن هم در محيط يهود بىعكس العمل نخواهد بود . در نتيجه يهوديان بازار ، به طور دسته جمعى خون مسلمانى را كه براى حفظ ناموس يك زن دست به سلاح زده بود ريختند .\r\nما كارى نداريم كه كشتن آن مرد يهودى به جرم توهين به يك زن ، اصولى و منطقى بود يا نه ، ولى به طور مسلم ريختن گروه چند صد نفرى و حملهء دسته جمعى آن‌ها ، بر يك مسلمان مدافع ، فوق العاده زننده بود . از اين رو انتشار خبر كشته شدن يك مسلمان آن هم به طور فجيع و رقت بار ، جام صبر مسلمانان را لبريز كرد و آنان را مصمم ساخت كه كار را يك سره و لانهء فساد را ويران كنند .\r\nقهرمانان رجزخوان « بنى قينقاع » احساس كردند كه كار به جاى باريكى كشيده است . ديگر صلاح نيست ، در بازار و خيابان‌هاى مدينه مشغول كار و كسب باشند .\r\nمصلحت ديدند كه هرچه زودتر به خانه‌هاى خود كه در ميان قلعه‌هاى بلند و محكمى بود ، پناهنده شوند و با آن همه رجز و حماسه‌سرايى با كمال شجاعت عقب‌نشينى كنند .\r\nآنان نيز در اين نقشه اشتباه كردند . هرگاه از كردهء خود پشيمان شده و پوزش مىطلبيدند ، با مراتب عفو و اغماضى كه در پيامبر سراغ داشتند ، به طور قطع رضايت مسلمانان را به دست مىآوردند ، ولى تحصن در قلعه ، نشانهء برقرار جنگ و عداوت بود . پيامبر به مسلمانان دستور داد تا دژ دشمن را محاصره كرده و از ورود تداركات جلوگيرى كنند و تماس با افراد ممنوع اعلام گرديد .\r\nيهوديان قلعه ، بر اثر محاصره اقتصادى به زانو درآمدند و با نشان دادن علايم تسليم ، اعلام كردند كه پيامبر هر تصميمى بگيرد در حق آن‌ها نافذ باشد .\r\nتصميم پيامبر گرامى اين بود كه كارشكنان و مخالفان وحدت سياسى در مدينه را\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nسخت تنبيه كند ، ولى بر اثر اصرار « عبد اللّه ابى » - كه از منافقان مدينه و در ظاهر متظاهر به اسلام بود - از شدت عمل منصرف شد . قرار بر آن شد كه هرچه زودتر با تحويل اسلحه و ثروت ، مدينه را تخليه كنند و زير نظر افسرى به نام « عبادة بن صامت » اين كارها صورت بگيرد . يهودان « قينقاع » به ناچار مدينه را به قصد « وادى القرى » و از آنجا به قصد « اذرعات » كه از نواحى شامات است ، ترك كردند .\r\nبا اخراج يهود « بنى قينقاع » وحدت سياسى به مدينه بازگشت . اين بار وحدت سياسى توأم با وحدت مذهبى بود ، زيرا در مدينه جز يك اكثريت قابل ملاحظه‌اى از مسلمانان كس ديگرى به چشم نمىخورد و اعراب بت‌پرست و منافقان در برابر اين وحدت فوق العاده ناچيز بودند . « 1 »\r\n\r\nگزارش‌هاى جديدى به مدينه رسيد\r\nمعمولا اخبار در محيطهاى كوچك برق‌آسا منتشر مىشود . از اين رو بيشتر توطئه‌ها ( تجمعات ضد اسلامى در هر منطقه‌اى كه بود ) فورا از طريق رهگذرهاى بىطرف و يا دوستان بيدار به مركز اسلام مىرسيد . علاوه بر اين ، خود پيامبر در اين قسمت فوق العاده حساس و دقيق بود . از اين رو ، بيشتر توطئه‌ها را در نطفه خفه مىكرد . همين كه گزارش مىرسيد كه قبيله‌اى در صدد گردآورى سلاح و سرباز است ، بىدرنگ براى خنثى نمودن هر نوع جنب و جوش دشمن نيرو اعزام مىكرد و يا شخصا برق‌آسا با نيروى مناسبى منطقهء دشمن را محاصره مىكرد و تمام نقشه‌هاى طرف را خنثى مىكرد . در اينجا به برخى از غزوه‌هايى اشاره مىكنيم كه در سال دوم هجرت رخ داده است :\r\n1 . غزوة الكدر : منطقهء مركزى قبيله بنى سليم را « الكدر » مىگفتند . گزارشى به مدينه رسيد كه قبيلهء مزبور در صدد تهيه سلاح ، براى حمله به مركز اسلام مىباشند . هرگاه\r\n\r\n\r\n","description":"","footnote":"\r\n( 1 ) . همان ، ج 1 ، ص 177 - 179 و الطبقات الكبرى ، ج 2 ، ص 38 - 39 .\r\n","page_name":" 516 ","page_number":516},
  {"content":"\r\n\r\nپيامبر اسلام شخصا از مدينه بيرون مىرفت ، شخصى را جانشين خود قرار داده و امور حكومت را به او واگذار مىكرد . اين بار « ابن امّ مكتوم » را جانشين خود قرار داد و خود با نيرويى به سوى نقطهء مركزى « الكدر » حركت كرد ، ولى دشمن پيش از رسيدن نيروهاى اسلام متفرق شده بود . پيامبر بدون زد و خورد به مدينه بازگشت و براى اطمينان ، گروهى را مجددا زير نظر افسرى به نام « غالب بن عبد اللّه » به همان محل اعزام نمود . نيروى اعزامى پس از زد و خورد مختصر و با دادن سه كشته فاتحانه مراجعت كرد . « 1 »\r\n2 . غزوة السويق : اعراب جاهليت نذرهاى عجيبى مىكردند ؛ مثلا ابو سفيان پس از جنگ « بدر » نذر كرده بود كه تا انتقام كشتگان قريش را از مسلمانان نگيرد با همسر خود نزديكى نكند . بنابراين ، براى انجام نذر خود ناچار شد دست به حمله بزند . با دويست نفر حركت كرد و با ارشاد و هدايت « سلام بن مشكم » رئيس يهوديان « بنى النضير » كه در خارج مدينه زندگى مىكردند ، خون مسلمانى را ريخت و در منطقهء « عريض » نخلستانى را آتش زد . شخصى جريان را فورا به مدينه گزارش داد .\r\nپيامبر از مدينه خارج شد و مقدارى دشمن را تعقيب كرد ، ولى ابو سفيان و سربازان او از چنگ مسلمان‌ها بيرون رفته بودند و در اين راه كيسه‌هايى از « سويق » ( غذايى است كه آن را از آرد و خرما درست مىكنند ) از دشمن بازمانده بود و مسلمانان آن‌ها را تصاحب كردند . از اين‌رو آن را « غزوة السويق » نام نهادند . « 2 »\r\n\r\nغزوة ذى الأمر\r\nگزارش ديگرى به مدينه رسيد كه قبيله « غطفان » دور هم گرد آمده و در صدد تسخير مدينه‌اند . رسول گرامى با 450 نفر به سوى لشكر دشمن روانه شد . دشمن\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 182 و الطبقات الكبرى ، ج 2 ، ص 30 .\r\n( 2 ) . واقدى ، المغازى ، ج 1 ، ص 181 .\r\n","page_name":" 517 ","page_number":517},
  {"content":"\r\n\r\nدست و پاى خود را گم كرده به كوه‌ها پناه برد . در اين لحظه باران شديدى باريد و لباس‌هاى پيامبر را خيس كرد . پيامبر مقدارى از لشكرگاه فاصله گرفت ؛ سپس پيراهن خود را بيرون آورده ، روى درختى افكند و خود زير سايه‌اى آرميد . دشمن از بالاى كوه حركات پيامبر را مىديد ، پهلوانى از دشمن فرصت را مغتنم شمرده با شمشير برهنه از كوه پايين آمد . با شمشير كشيده بالاى سر پيامبر ايستاد و با صداى خشنى گفت : امروز نگه دارندهء تو از شمشير برندهء من كيست ؟ پيامبر با صداى بلند فرمود :\r\nاللّه ! اين كلمه آنچنان در او تأثير كرد كه رعب و لرزه در اندامش افكند و بىاختيار شمشير از دستش افتاد . پيامبر بلافاصله از جاى برخاسته شمشير را برداشت و به او حمله كرد و فرمود :\r\nحافظ جان تو از من كيست ؟ « 1 » از آنجا كه او مشرك بود و خدايان چوبى خود را پست‌تر از آن ديد كه در اين لحظهء حساس از وى دفاع كند ، در پاسخ پيامبر گفت :\r\nهيچ كس .\r\nمورّخان مىنويسند كه او در اين لحظه اسلام آورد ، ولى اسلام او از روى ترس نبود ، زيرا بعدها در اسلام خود باقى بود . علت اسلام وى بيدارى فطرت پاك او بود ، زيرا شكست غير منتظره و اعجازآميز ، او را متوجه عالم ديگر كرد و فهميد كه پيامبر ارتباطى با عالم ديگر دارد . پيامبر ايمان او را پذيرفت و شمشير او را پس داد . وى پس از آن‌كه چند قدم برداشت ، شمشير خود را تسليم پيامبر كرد و پوزش طلبيد و گفت :\r\nشما كه رهبر اين فوج اصلاحى هستيد به اين سلاح سزاوارتريد . « 2 »\r\n\r\nقريش مسير تجارت را تغيير مىدهند\r\nسواحل درياى سرخ از جانب ارتش اسلام و كسانى كه با آن‌ها هم‌پيمان بودند به\r\n\r\n\r\n","description":"","footnote":"\r\n( 1 ) . من يمنعك منّي ؟ .\r\n( 2 ) . مناقب ، ج 1 ، ص 164 ؛ واقدى ، المغازى ، ج 1 ، ص 194 - 196 .\r\n","page_name":" 518 ","page_number":518},
  {"content":"\r\n\r\nمخاطره افتاده بود . بار ديگر قريش تشكيل جلسه داده ، اوضاع خود را بررسى كردند .\r\nهمگى گفتند : اگر تجارت ما تعطيل گردد ، كم كم سرمايه خود را از دست مىدهيم و در نتيجه بايد تسليم مسلمانان شويم و اگر مشغول تجارت شويم ، هيچ اميدى به موفقيت خود نداريم ؛ چه بسا در راه تجارت ، مسلمانان كالاهاى ما را مصادره كنند .\r\nيك نفر از آن ميان پيشنهاد كرد از طريق عراق به شام بروند . پيشنهاد وى به اتفاق آرا پذيرفته شد . كالاهاى تجارتى آماده حركت شد ، و ابو سفيان و صفوان بن اميه ، شخصا كاروان را نظارت مىكردند و مردى از قبيلهء « بنى بكر » به نام « فرات بن حيان » آن‌ها را در راه هدايت مىكرد .\r\nمقريزى « 1 » مىنويسد : مردى از اهل يثرب جريان را ديد . پس از بازگشت به مدينه مطلب را با رفيق خود در ميان گذاشت . چيزى نگذشت كه رسول اكرم باخبر گرديده ، گروهى را تحت نظر افسرى به نام « زيد بن حارثه » سر راه كاروان فرستاد . اين گروه با گرفتن يك اسير و مصادرهء كالاها ، دشمن را از طى مسافت بازداشتند .\r\n\r\n\r\n","description":"","footnote":"\r\n( 1 ) . امتاع الأسماع ، ص 112 .\r\n","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n\r\n\r\nحوادث سال سوم هجرت\r\n\r\nغزوهء احد\r\nسال سوم هجرت از نظر حوادث چشم‌گير ، دست‌كمى از سال دوم ندارد . اگر در سال دوم هجرت غزوه « بدر » رخ داد ، در سال سوم نيز غزوهء « احد » اتفاق افتاد كه هر دو از « غزوات » بزرگ اسلام به شمار مىروند . « احد » تنها غزوهء سال سوم نيست ، بلكه غزوه‌هاى ديگرى مانند بحران و حمراء الاسد به ضميمهء يك رشته سريّه‌ها در اين سال رخ داد كه ما از ميان آن‌ها به بيان يك سريّه و دو غزوه مىپردازيم :\r\n\r\n1 . سريّه محمد بن مسلمة\r\nدو سرباز مسلمان ، خبر پيروزى را در جنگ بدر ، به مدينه رساندند ، هنوز ارتش ظفرمند اسلام به مدينه نرسيده بود كه « كعب اشرف » كه از طرف مادر « يهودى » بود و در شاعرى و سخنورى مهارت داشت ، از اين پيروزى سخت برآشفت و شروع به شايعه‌سازى كرد و خبر ناگوارى در مدينه منتشر كرد . او كه پيوسته و حتى پيش از جنگ « بدر » در اشعار خود به پيامبر بد مىگفت و دشمنان را بر ضد مسلمانان تحريك مىكرد ، با شنيدن خبر پيروزى گفت : زير زمين از روى آن بهتر است . آن‌گاه آهنگ مكه نمود و چون به آن شهر رسيد ، با سرودن اشعارى قريش را بر ضد مسلمانان تحريك كرد . وى در بازگشت به مدينه ، بىاحترامى به مسلمانان را به\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nپايه‌اى رسانيد كه در اشعار خود از زنان مسلمان نام مىبرد و از آن‌ها هتك احترام مىكرد ؛ چنين فردى مصداق روشن « مفسد في الارض » بود و سرانجام پيامبر تصميم گرفت كه شرّ او را از سر مسلمانان كوتاه سازد و انجام آن را به « محمد مسلمة » واگذار كرد . او براى نابودى كعب نقشه جالبى طرح كرد و گروهى را تشكيل داد كه در ميان آن گروه ، « ابو نائله » برادر رضاعى كعب را نيز شركت داد ، تا از اين طريق بتواند نقشه خود را اجرا كند . برادر رضاعى « كعب » نزد او رفت . آنان ساعتى با هم سخن گفتند و شعر خواندند ، آن‌گاه ابو نائله رو به او كرد و گفت : « رازى دارم كه مىخواهم به تو بگويم ، ولى بايد آن را پوشيده دارى و آن راز اين است كه اين مرد ( پيامبر ) شهر ما را هدف تير بلا قرار داده است . عرب با ما به دشمنى برخاسته و همگى بر ضد ما متحد شده‌اند . اكنون خانواده‌هاى ما به سختى افتاده و بىچاره شده‌اند » .\r\nدر اين موقع « كعب » در تصديق ابو نائله گفت : « من قبلا اين مطلب را به شما گفته بودم . اكنون از من چه مىخواهى ؟ ! » ابو نائله جواب داد : « آمده‌ام مقدارى خوار و بار بخرم و چون پول نقد ندارم ، از ما چيزى را گرو بگير و از در نيكى وارد شو » . كعب گفت : « آيا حاضرى زنان خود را گرو بگذارى ؟ » ابو نائله گفت : « آيا اين صحيح است كه زنان خود را نزد تو بگذارم ، در حالى كه تو فرد جوان و زيباى يثربى ؟ » كعب گفت :\r\n« پس پسران خود را گرو بگذار » . ابو نائله گفت : « آيا مىخواهى مرا رسوا كنى ؟ » « 1 » آن‌گاه افزود : « فقط من نيستم كه خواهان خريد خواربارم ، گروهى با من در اين مورد همفكرند ، آنان نيز مايلند از شما خواربارى بخرند و در مقابل بهاى آن ، اسلحه گرو بگذارند » . كعب گفت : « مانعى ندارد » . البته هدف از طرح گروگذارى اسلحه اين بود كه\r\n\r\n\r\n","description":"","footnote":"\r\n( 1 ) . از درخواست‌هاى كعب كه در برابر بهاى خواربار ، زنان و فرزندان افراد مسلمان را گرو بگيرد ، پايه وقاحت و سنگدلى او روشن مىگردد . پيداست كه صحيح نيست چنين فردى با اين روحيه در ميان مسلمانان آزادانه زندگى كند و دشمنان را عليه آنان تحريك كند و با اشعار خود كه تأثير عجيبى در روحيه ملت عرب دارد وضع را آشفته سازد .\r\n","page_name":" 522 ","page_number":522},
  {"content":"\r\n\r\nاگر او در جلسهء بعد گروه مسلحى ديد ، بيمناك نشود و تصور كند كه سلاح‌ها براى گروگذارى به آنجا آورده شده است .\r\nابو نائله مجلس را ترك كرد و به سراغ گروهى رفت كه مىبايست همراه آنان مجددا به خانه كعب روند و به عنوان خريد خواروبار و گرو گذاردن سلاح نقشه خود را عملى سازند .\r\nشب هنگام ، گروه ياد شده تصميم گرفتند به خانه كعب روند . خانهء كعب در ميان قلعه‌اى بود كه در آن زندگى مىكرد . ابو نائله از پشت در قلعه ، فرياد زد و كعب براى باز كردن در ، از اتاق بيرون آمد ، در حالى كه همسر جوانش سعى داشت كه مانع رفتن او شود و مىگفت : من از اين ندا احساس خطر مىكنم . كعب در را باز كرد و با گروهى كه به ظاهر براى خريد خواربار آمده بودند ، مشغول گفت‌وگو شد و از هر درى سخن به ميان آمد و مجلس انسى براى او فراهم شد . آن‌گاه ابو نائله درخواست كرد باقىماندهء شب را به سوى « شعب العجوز » - دره پيرزن - بروند و جلسه انس را ادامه دهند .\r\nهمگى به راه افتادند ، در ميان راه ابو نائله دست خود را ميان موهاى بناگوش كعب فرو برد و آن را بوييد و سپس گفت : « تا امشب چنين بوى خوشى را استشمام نكرده بودم » .\r\nيك بار ديگر نيز اين برنامه تكرار شد و بالأخره ، بار سوم دست خود را ميان موهاى بناگوش او فرو برد و موهاى او را محكم گرفت و به ياران خود گفت : « بكشيد ، دشمن خدا را بكشيد ! » .\r\nدر اين موقع شمشيرها بر بدن آن « مفسد » فرود آمدند و فريادهاى وى سودى نبخشيد . ابو نائله نيز با كاردى كه همراه داشت ، زير ناف او فرو برد و او را نقش زمين كرد . آن‌گاه جسدش را ترك كردند و راه خود را در پيش گرفتند . وقتى به قبرستان « بقيع » رسيدند ، همگى تكبير گفتند و از اين طريق اطلاع دادند كه نقشه‌شان را عملى ساخته‌اند . بدين طريق عنصر خطرناكى از سر راه مسلمانان برداشته شد . « 1 »\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 51 ، 58 و واقدى ، المغازى ، ج 1 ، ص 184 و 190 .\r\n","page_name":" 523 ","page_number":523},
  {"content":"\r\n\r\n\r\nقتل مفسد ديگر\r\nابو رافع يهودى كه نيز نقش « كعب » را بازى مىكرد و جاسوسى و تحريكات او نيز كمتر از كعب نبود ، در فاصلهء كمى پس از قتل « كعب » كشته شد كه تفصيل آن را ابن اثير « 1 » نوشته است . اين دو عامل و عوامل ديگرى موجب روشن شدن نبرد « احد » گرديد . اكنون اين رويداد بزرگ را بررسى مىكنيم .\r\n\r\nقريش و تقبّل هزينه جنگ\r\nبذر انقلاب و شورش از مدت‌ها پيش در مكه افشانده شده بود . جلوگيرى از گريه كردن ، حس انتقام‌جويى را در قريش تشديد مىكرد . بسته شدن راه بازرگانى مردم مكه ، از طريق مدينه و عراق فوق العاده آن‌ها را ناراحت كرده بود و « كعب اشرف » به اين آتش دامن زده و آن را سخت شعله‌ور ساخته بود . از اين‌رو ، صفوان بن اميه و عكرمة فرزند ابى جهل به ابو سفيان پيشنهاد كردند كه چون سران قريش و دلاوران ما در راه حفاظت كاروان تجارتى مكه كشته شدند ، هر فردى كه در آن كاروان مال التجاره‌اى داشته ، بايد مبلغى به عنوان تأمين هزينه جنگ بپردازد . ابو سفيان اين پيشنهاد را تصويب و فورا عملى كرد .\r\nسران قريش كه از نيرومندى مسلمانان آگاه و از نزديك شهامت آن‌ها را در جنگ « بدر » ديده بودند ، بر خود لازم ديدند كه با يك ارتش منظم - كه دلاوران ورزيدهء اكثر قبايل عرب در آن شركت كنند - براى نبرد با محمد به پا خيزند .\r\nعمرو عاص و چند نفر ديگر مأمور شدند كه در ميان قبيله‌هاى « كنانه » و « ثقيف » بروند و از آنان كمك بگيرند و دلاورانشان را با وسايل گوناگون براى نبرد با محمد دعوت كرده و قول دهند كه هزينه جنگ و ساير لوازم سفر بر عهده « قريش » باشد .\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 101 .\r\n","page_name":" 524 ","page_number":524},
  {"content":"\r\n\r\nآنان پس از فعاليّت‌هاى زيادى توانستند دلاورانى از قبيله‌هاى « كنانه » و « تهامه » گرد آورند و ارتشى چهار هزار نفره براى جنگ آماده سازند . « 1 »\r\nآنچه گفته شد ، شمارهء مردانى بود كه در اين نبرد شركت جسته بودند و اگر زنان را نيز به حساب بياوريم ، رقم مزبور بالاتر مىرود . رسم عرب اين نبود كه زنان را به ميدان نبرد بكشاند ، ولى اين بار زنان بت‌پرست قريش دوشادوش مردان در اين مبارزه شركت كردند . نقش آن‌ها هم اين بود كه در ميان صفوف ارتش طبل بزنند و با خواندن اشعار و ايراد سخنان تحريك‌آميز ، مردان را براى گرفتن انتقام وادار سازند و راه فرار را به روى جنگ‌جويان ببندند ، زيرا فرار از نبرد ، توأم با اسير شدن دختران و زنان آنان است و عنصر با شهامت عرب به اين خوارى تن در نمىدهد .\r\nغلامان بسيارى در ارتش قريش با وعده‌هاى زيادى شركت كرده بودند .\r\n« وحشى بن حرب » حبشى ، غلام « مطعم » بود . وى در به كار بردن « زوبين » فوق العاده ماهر بود . به او نويد داده بودند كه هرگاه يكى از سه شخصيت بزرگ اسلام ( محمد ، على و حمزه ) را بكشد آزاد خواهد شد . به هر حال ، پس از تحمل رنج فراوان ، ارتشى ترتيب دادند كه هفت صد زره‌پوش ، سه هزار شتر ، دويست سواره و گروهى پياده نظام در آن شركت كرده بود .\r\n\r\nگزارش‌هاى دستگاه اطلاعاتى پيامبر\r\nعباس ، عموى پيامبر كه يك مسلمان واقعى غير متظاهر به اسلام بود ، پيامبر را از نقشهء جنگى قريش آگاه ساخت . عباس نامه‌اى به خط و امضا و مهر خود نوشت و آن را به شخصى از قبيله « بنى غفار » سپرد و تعهد گرفت كه آن را در ظرف سه روز به پيامبر برساند . قاصد هنگامى نامه را رساند كه پيامبر در باغ‌هاى خارج شهر به سر مىبرد وى پس از عرض ادب ، نامهء سربسته را به دست حضرت داد . پيامبر نامه را\r\n\r\n\r\n","description":"","footnote":"\r\n( 1 ) . در تعداد سپاهيان قريش ، ميان علماء تفسير و تاريخ ، مانند على بن ابراهيم و شيخ طبرسى در اعلام الورى و ابن هشام اختلاف است ، آنچه در بالا گفته شد قريب به حقيقت مىباشد .\r\n","page_name":" 525 ","page_number":525},
  {"content":"\r\n\r\nخواند ، ولى مضمون آن را به ياران خود نگفت . « 1 »\r\nعلامهء مجلسى ، از امام صادق عليه السّلام نقل مىكند « 2 » كه پيامبر گرامى خط نمىنوشت ، ولى نامه مىخواند . ناگفته پيداست كه رسول خدا هرچه زودتر بايد ياران خود را از نقشه دشمن آگاه سازد . از اين رو ، پس از مراجعت به شهر ، نامه را براى همه خواندند .\r\n\r\nحركت ارتش قريش\r\nارتش قريش حركت كرد و پس از طى مسافتى ، به نقطه‌اى به نام « ابواء » رسيد كه مادر پيامبر ( آمنه ) در آنجا دفن شده است . جوانان سبك سر قريش اصرار ورزيدند كه قبر مادر پيامبر را بشكافند و جسد او را بيرون بياورند ، ولى دورانديشان آن‌ها ، اين عمل را سخت تقبيح كردند و افزودند كه ممكن است اين كارها بعدها مرسوم شود و دشمنان ما از « بنى بكر » و « بنى خزاعه » قبر مردگان ما را بشكافند .\r\nپيامبر ، شب پنج شنبه پنجم ماه شوال سال سوم هجرت ، براى كسب خبر « انس » و « مونس » فرزندان « فضاله » را بيرون مدينه فرستاد تا او را از اخبار قريش آگاه سازند .\r\nآن دو نفر خبر آوردند كه سپاه قريش نزديك مدينه است و مركب‌هاى خود را براى چرا در كشتزارهاى مدينه رها كرده‌اند . « حباب بن منذر » خبر آورد كه پيشروان سپاه قريش به مدينه نزديك شده‌اند . عصر پنج شنبه ، پيش روى بيشتر سپاه قريش به سوى مدينه و استقرار آنان در دامنهء كوه احد تأييد شد . مسلمانان بيم آن داشتند كه قريش با حملهء شبانه آسيبى به پيامبر برسانند . از اين رو ، سران اوس و خزرج ، شب را با اسلحه در مسجد به سر مىبردند و خانهء پيامبر و دروازه‌هاى شهر را نگهبانى مىكردند ، تا روز روشن فرا رسد و تكليف آنان از نظر تاكتيك جنگى معين شود .\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 203 . گروهى از سيره‌نويسان معتقدند كه قاصد ، نامه را موقعى به مدينه رساند كه پيامبر در مسجد بودند و نامه را ابىّ بن كعب براى پيامبر خواند . « ر . ك : واقدى ، المغازى ، ج 1 ، ص 204 » با توجه به اينكه در طول تاريخ ديده نشده كه پيامبر گرامى نامه‌اى بخواند ، نظر واقدى به واقع نزديك‌تر است .\r\n( 2 ) . بحار الانوار ، ج 20 ، ص 111 . براى تحقيق بيشتر در اين باره ، « ر . ك : جعفر سبحانى ، در مكتب وحى » .\r\n","page_name":" 526 ","page_number":526},
  {"content":"\r\n\r\n\r\nمنطقهء احد\r\nدرهء طولانى و بزرگى كه راه بازرگانى شام را به يمن وصل مىكرد ، « وادى القرى » ناميده مىشد . در هر نقطه‌اى كه امكانات زندگى وجود داشت ، قبايل مختلفى از عرب و يهود در آن سكنا مىگزيدند . از اين نظر در طول اين دره ، دهكده‌هايى پديد آمده بود كه اطرافشان با سنگ‌هايى محصور شده بود . مركز اين دهكده‌ها « يثرب » بود كه بعدا « مدينة الرسول » ناميده شد .\r\nهر كس كه از مكه وارد مدينه مىشد ، به ناچار بايد از طرف جنوب آن وارد مىگرديد ، ولى چون اين منطقه سنگلاخى بود ، نقل و انتقال ارتش در آن به زحمت صورت مىگرفت . ارتش قريش هنگامى كه به نزديكى « مدينه » رسيد ، راه خود را كج كرد و در شمال مدينه در « وادى عقيق » در دامنه كوه احد مستقر شد . اين نقطه بر اثر نبودن نخلستان و هموار بودن زمين ، براى هرگونه فعاليّت‌هاى نظامى آماده بود .\r\nمدينه از اين سمت بيشتر آسيبب‌پذير بود ، زيرا موانع طبيعى در اين نقطه كمتر به چشم مىخورد .\r\nنيروهاى قريش ، عصر روز پنجشنبه ، پنجم شوال سال سوم هجرى ، در دامنه كوه احد پياده شدند . پيامبر همان روز و شب جمعه را در مدينه ماند و روز جمعه شوراى نظامى تشكيل داد و در مورد شكل دفاع ، از افسران و دورانديشان نظر خواست .\r\n\r\nمشورت در شيوهء دفاع\r\nپيامبر از جانب خدا مأمور است كه در مسائل نظامى و نظاير آن با يارانش مشورت كند و نظرشان را در تصميمات خود دخالت دهد تا از طريق اين عمل ، سرمشق بزرگى به پيروان خود بدهد و روح دموكراسى و حق طلبى و واقع‌بينى را در ياران خود پديد آورد . آيا پيامبر در اين مشورت‌ها سودى مىبرد يا نه ؟ ، آيا از افكار آن‌ها بهره‌مند مىشد يا نه ؟ پاسخ اين سؤال را دانشمندان و استوانه‌هاى علم كلام گفته‌اند و\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nخوانندگان گرامى بايد در اين قسمت به نوشته‌هاى علماى عقايد و مذاهب مراجعه كنند . « 1 »\r\nاين شوراها راه و روش زنده‌اى است كه از پيامبر گرامى به يادگار مانده است .\r\nروش او به قدرى آموزنده و مؤثر بود كه خلفاى اسلام پس از فوت پيامبر از شيوه او پيروى مىكردند و از افكار بلند امير مؤمنان در امور نظامى و مشكلات اجتماعى استقبال كامل به عمل مىآوردند . « 2 »\r\n\r\nشوراى نظامى\r\nپيامبر در انجمن بزرگى كه افسران و سربازان دلير ارتش اسلام در آنجا گرد آمده بودند ، با نداى رسا فرمود : افسران و سربازان ، نظرهاى خود را در خصوص شيوهء دفاع از حريم آيين يكتاپرستى كه از جانب ارتش قريش تهديد مىشود ، بيان كنيد .\r\n« عبد اللّه بن ابى » ، كه از منافقان مدينه بود ، نظريهء قلعه‌دارى را پيشنهاد كرد ؛ يعنى مسلمانان از مدينه بيرون نروند ، مردان در كوچه‌ها تن به تن نبرد كنند و زنان از بالاى بام‌ها و برج‌ها به روى دشمن سنگ بريزند .\r\nاو سخن خود را چنين آغاز كرد : ما در گذشته از طريق قلعه‌دارى استفاده مىكرديم و زن‌ها از بالاى بام‌ها ما را يارى مىكردند . از همين رو ، شهر « يثرب » هنوز دست نخورده باقى مانده و دشمن تاكنون بر آن مسلط نشده است . هرگاه ما براى دفاع از اين شيوه استفاده كرديم پيروز گشتيم و هر موقع از شهر بيرون رفتيم ، آسيب ديديم .\r\nپيران و سال‌خوردگان از مهاجر و انصار اين نظر را تأييد مىكردند ، ولى جوانان خصوصا آنان كه در نبرد بدر شركت نكرده بودند و فكر نبرد در دماغ مىپروراندند ، با\r\n\r\n\r\n","description":"","footnote":"\r\n( 1 ) . « ر . ك : جعفر سبحانى ، مشورت از نظر قرآن و نهج البلاغه » . در اين كتاب اسرار مشورت رسول گرامى با دانش گسترده و مصونيت خطاناپذيرى كه دارد ، تشريح شده است .\r\n( 2 ) . نهج البلاغه ، خطبهء 1 .\r\n","page_name":" 528 ","page_number":528},
  {"content":"\r\n\r\nاين نظر سخت مخالف بودند و مىگفتند : اين طرز دفاع باعث جرأت دشمن مىشود و آن افتخارى كه در جنگ « بدر » نصيب مسلمانان شده است ، از دست مىرود . آيا عيب نيست كه دلاوران و فداكاران ما در خانه بنشينند و اجازه دهند كه دشمن وارد خانه‌شان شود ؟ نيروى ما در جنگ بدر به مراتب از حالا كمتر بود ؛ با اين حال ، پيروزى نصيب ما شد ! ما مدت‌ها در انتظار چنين روزى بوديم و اكنون با آن روبه‌رو شده‌ايم .\r\n« حمزه » افسر رشيد اسلام گفت : « به خدايى كه قرآن را نازل كرده است ، امروز غذا نخواهم خورد تا آن‌كه در بيرون شهر با دشمن نبرد كنم . نتيجه اينكه ارتش اسلام بايد از شهر بيرون برود و مردانه در خارج شهر جنگ كند » . « 1 »\r\n\r\nقرعه‌كشى براى شهادت\r\nپيرمرد زنده‌دلى به نام « خثيمه » برخاست و گفت : اى پيامبر خدا قريش يك سال تمام دست به فعاليّت زده و قبايل عرب را با خود همراه كرده است . اگر چنان چه ما براى دفاع از اين نقطه بيرون نرويم ، آن‌ها مدينه را محاصره مىكنند و نيز ممكن است دست از محاصره بكشند و به مكه بازگردند ، ولى همين كار باعث جرأت ايشان در حمله‌هاى بعدى خواهد بود و ما در آينده از جانب آنان مطمئن نخواهيم بود .\r\nمن از اين تأسف مىخورم كه در جنگ « بدر » توفيق شركت پيدا نكردم ؛ در حالى كه من و فرزندم از صميم قلب مايل بوديم كه در اين نبرد شركت كنيم ، و هر دو در اين خصوص بر يكديگر پيشى مىجستيم . سرانجام او در جنگ بدر شركت كرد و من موفق نشدم . من در نبرد « بدر » به فرزندم گفتم كه تو جوانى ، آرزوهاى زيادى دارى ، مىتوانى نيروى جوانى خود را در راهى مصرف كنى كه رضايت خداوند را به\r\n\r\n\r\n","description":"","footnote":"\r\n( 1 ) . واقدى ، همان ، ج 1 ، ص 211 . ما در كتاب منافقان در تاريخ اسلام به روشنى ثابت كرديم كه نظريهء « عبد اللّه بن ابى » خالى از خطر نبود . هيچ بعيد نبود كه پس از ورود دشمن به داخل شهر ، از خانه‌هاى منافقان به عنوان سنگر استفاده نكنند و يهوديان داخل مدينه نيز با آنان همكارى نمايند .\r\n","page_name":" 529 ","page_number":529},
  {"content":"\r\n\r\nدست آورى ، ولى عمر من سپرى شده است ، آيندهء من روشن نيست ، لازم است كه من در اين جهاد مقدس شركت كنم و تو به جاى من ، بار زندگى بازماندگانم را به دوش بگيرى .\r\nاصرار و شدت علاقهء فرزندم در اين موضوع به حدى بود كه قرار گذاشتيم تا قرعه بزنيم . به نام وى درآمد ، و او در نبرد « بدر » به مقام شهادت رسيد . ديشب در تمام نقاط اين قلعه ، سخن از محاصره قريش بود و من با همين افكار به خواب رفتم . فرزند عزيزم را در عالم رؤيا ديدم كه در باغ‌هاى بهشت قدم مىزند و از ميوه‌هاى آنجا ميل مىكند ؛ او با يك نداى محبت‌آميز رو به من كرد و گفت : پدر جان در انتظار تو هستم .\r\nاى پيامبر خدا ! محاسن من سفيد و استخوانم لاغر شده ، تقاضا دارم برايم از خداوند ، شهادت در راه حق بطلبيد . « 1 »\r\nدر لابه‌لاى صفحه‌هاى تاريخ اسلام ، از اين نوع مردان فداكار و جانباز ، زياد ديده مىشود . مكتبى كه متكى به ايمان و عقيده به مبدأ و معاد نيست ، كمتر مىتواند سرباز فداكارى مانند « خثيمه » تربيت كند . اين روح سلحشورى و فداكارى ، اين جانبازى و از خودگذشتگى ، كه سرباز با اشك و گريه براى خود در راه برترى كلمه حق و آيين توحيد و شهادت مىطلبد ، جز در مكتب پيامبران پيدا نمىشود . در كشورهاى صنعتى جهان امروز به وضع زندگى افسران و درجه‌داران و نيروهاى دفاعى اهميت فوق العاده مىدهند ، زيرا در نبردها هدف ، زندگى بهتر و ادامه وضع موجود است ، بنابراين حفظ جان و زندگى براى آنان بالاترين هدف است . امّا در مكتب پيامبران نبرد براى كسب رضاى خداست و اگر اين هدف در گرو شهادت باشد ، سرباز الهى بدون واهمه جان به كف گرفته و خود را در معرض همه گونه مخاطرات قرار مىدهد . « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 2 ، ص 125 .\r\n( 2 ) . در جنگ تحميلى عراق عليه ايران كه غرب جنايت‌كار ، برپا كرد ، روح شهادت طلبى ، و قتل در راه خدا در ميان رزمندگان به حد اعلا رسيد . « تسابق » جوانان بر اخذ سلاح و شركت در خط مقدم جبهه و وصيت نامه‌هايى كه از خود به يادگار گذارده‌اند ، گواه روشنى بر روح شهادت طلبى است .\r\n","page_name":" 530 ","page_number":530},
  {"content":"\r\n\r\n\r\nنتيجهء شورا\r\nپيامبر گرامى نظر اكثريت را قاطع دانست و خروج از شهر را بر قلعه‌دارى و جنگ تن به تن ترجيح داد . هرگز شايسته نبود پس از آن همه اصرار از طرف افسرانى ، مانند :\r\nحمزه و سعد بن عباده ، نظريه « عبد اللّه بن ابى » را - كه از منافقان مدينه بود - ترجيح دهد .\r\nگذشته از اين ، جنگ‌هاى بىنظم تن به تن در كوچه‌هاى تنگ مدينه و شركت دادن زنان در امور دفاعى و نشستن در خانه و راه را به روى دشمن باز گذاردن ، نشانهء ضعف و بىچارگى مسلمانان بود و با آن قدرت‌نمايى جنگ بدر قابل تطبيق نبود .\r\nمحاصره مدينه و تسلط دشمن بر راه‌هاى شهر و سكوت و آرامش سربازان اسلام در برابر آن‌ها ، روح سلحشورى و سربازى را در مردان مجاهد اسلام مىكشت .\r\nشايد عبد اللّه بن ابى ، نظر سويى به محمد صلى اللّه عليه و آله و سلّم داشته و از اين طريق خواسته تا ضربهء محكمى بر حضرت وارد سازد .\r\n\r\nپيامبر لباس نظامى بر تن مىكند\r\nپيامبر پس از تعيين شيوه دفاع ، وارد خانه شد . زره پوشيد و شمشير حمايل كرد ، سپرى به پشت انداخت و كمانى به شانه آويخت و نيزه‌اى به دست گرفت و از خانه بيرون آمد .\r\nديدن اين منظره ، مسلمانان را سخت تكان داد . برخى تصور كردند كه اصرارشان در بيرون رفتن ، مورد رضاى پيامبر نبوده و آنان حضرت را بىجهت وادار به كار كردند ، لذا براى جبران عرض كردند : ما در شيوه دفاع تابع نظر شما هستيم . اگر بيرون رفتن صلاح نيست ، در همين جا بمانيم . پيامبر فرمود : هنگامى كه پيامبرى زره پوشيد ، شايسته نيست آن را بيرون آورد ، تا زمانى كه با دشمن نبرد كند . « 1 »\r\n\r\n\r\n","description":"","footnote":"\r\n( 1 ) . ما ينبغي لنبيّ إذا لبس لأمّته أن يضعها حتّى يقاتل ، واقدى ، همان ، ج 1 ، ص 214 . ابن سعد ، الطبقات الكبرى ، ج 2 ، ص 38 .\r\n","page_name":" 531 ","page_number":531},
  {"content":"\r\n\r\n\r\nپيامبر از مدينه بيرون مىرود\r\nپيامبر نماز جمعه را خواند و با لشكرى ، كه بالغ بر هزار نفر بود ، مدينه را به قصد احد ترك گفت . افرادى را كه كم سن بودند مانند : اسامه ، زيد بن حارثه و عبد اللّه عمر را براى شركت در جنگ نپذيرفت ، ولى دو نوجوان به نام‌هاى « سمره » و « رافع » ، با اينكه سنشان از پانزده بالا نبود در اين دفاع شركت كردند ، زيرا آنان با داشتن سن كم در تيراندازى مهارت داشتند .\r\nدر اين موقع ، گروهى از يهوديان كه با عبد اللّه بن ابى هم پيمان بودند ، تصميم گرفتند در اين نبرد شركت كنند ، ولى پيامبر روى مصالحى به آنان اجازه شركت نداد .\r\nدر نيمهء راه كه سربازان اسلام به نقطه‌اى به نام « شوط » « 1 » رسيدند ، عبد اللّه بن ابى به بهانه اينكه پيامبر از نظر جوانان پيروى كرد . و نظر او را نپذيرفت ، از شركت در جهاد خوددارى كرد . همچنين ، سيصد تن از « اوسيان » كه با او هم قبيله بودند ، از نيمه راه برگشتند ، بدين ترتيب در اين نبرد نه يهوديان شركت كردند و نه حزب نفاق پيشه .\r\nپيامبر و ياران او مايل بودند كه از نزديك‌ترين راه عبور كرده و به اردوگاه خود برسند ، لذا ناچار شدند كه از ميان باغ منافقى به نام « مربع » بگذرند . وى با لجاجت از ورود ارتش اسلام به املاك خود سخت ناراحت شد و به ساحت مقدس پيامبر جسارت كرد . ياران پيامبر خواستند او را بكشند ، ولى رسول خدا فرمود : با اين مرد لجوج كور دل كارى نداشته باشيد . « 2 »\r\n\r\nدو سرباز جانباز\r\nپيامبر گرامى از سربازان خود در نقطه‌اى سان ديد ، قيافه‌هاى فداكار و چهره‌هاى درخشان آنان ، از لابه‌لاى برق شمشيرها مىدرخشيد . ارتشى كه پيامبر براى دفاع از\r\n\r\n\r\n","description":"","footnote":"\r\n( 1 ) . شوط ، محلى است بين مدينه و احد .\r\n( 2 ) . سيره ابن هشام ، ج 2 ، ص 65 .\r\n","page_name":" 532 ","page_number":532},
  {"content":"\r\n\r\nآيين اسلام به دامنه كوه « احد » آورده بود از نظر سن با هم اختلاف زياد داشتند ، در ميان آنان پيران سال‌خوردهء فراوانى به چشم مىخورد و نيز فداكاران جوانى كه سنشان از پانزده تجاوز نمىكرد .\r\nمحرك اين دسته جز عشق به كمال - كه فقط در پرتو دفاع از توحيد وجود داشت - چيز ديگرى نبود . براى اثبات اين موضوع سرگذشت يك پير و جوانى را كه فقط يك شب از عروسى او گذشته بود ذكر مىكنيم :\r\n1 . « عمرو بن جموح » پيرمرد قد خميده‌اى است كه نيروى مادى خود را از دست داده و يك پايش نيز آسيب‌ديده بود ؛ وى چهار پسر رشيد خود را براى دفاع از آيين اسلام روانه منطقه دفاعى كرده بود . خانهء قلب او از اين جهت روشن و درخشان بود كه فرزندان او در راه دفاع از حق و حقيقت شمشير مىزنند .\r\nبا خود انديشيد كه كناره‌گيرى او از جنگ دور از انصاف است ، چرا چنين سعادتى را از دست بدهد ؟ خويشاوندان وى از شركت او در صحنهء دفاع ، جدا جلوگيرى كردند و گفتند : قوانين نظامى اسلام هرگونه تكليف را از دوش شما برداشته است .\r\nآنان نتوانستند پيرمرد را قانع كنند ، لذا شخصا خدمت پيامبر رسيد ، و عرض كرد :\r\nخويشانم مرا از شركت در جهاد بازمىدارند ، نظر شما چيست ؟ من آرزوى شهادت دارم ، مىخواهم به سوى بهشت پرواز كنم . پيامبر در پاسخ وى فرمود : خدا تو را معذور شمرده و تكليفى متوجه شما نيست . « 1 » او اصرار و التماس كرد . پيامبر در حالى كه بستگانش او را احاطه كرده بودند ، رو به خويشانش كرد و فرمود :\r\nمانع نشويد تا در راه اسلام شربت شهادت بنوشد . او خانه را ترك كرد ، در حالى كه موقع بيرون آمدن چنين گفت : خدايا توفيق ده ، در راه تو كشته شوم و مرا به سوى خانه‌ام بازنگردان . « 2 »\r\n\r\n\r\n","description":"","footnote":"\r\n( 1 ) . أمّا أنت فقد عذّرك اللّه و لا جهاد عليك . زيرا به موجب آيه 18 سورهء فتح :  لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ ، وَ لا عَلَى الْمَرِيضِ حَرَجٌ *  جهاد بر نابينا و لنگ و بيمار واجب نيست .\r\n( 2 ) . اللّهمّ ارزقنى الشّهادة و لا تردّني إلى اهلي .\r\n","page_name":" 533 ","page_number":533},
  {"content":"\r\n\r\nاز صحنه‌هاى مهيج در جنگ احد ، حمله‌هاى جانانهء اين پيرمرد لنگ بود . او لنگ‌لنگان حمله مىكرد و مىگفت : آرزوى بهشت دارم . يكى از پسرانش نيز پشت سر وى حركت مىكرد ، آن قدر اين دو نفر جنگيدند كه به درجه شهادت رسيدند .\r\nبرادر ديگر او به نام عبد اللّه نيز شهيد شد . « 1 »\r\n2 . « حنظله » ، جوانى است كه بيست و چند سال بيش از بهار عمرش نگذشته بود .\r\nوى به مصداق آيهء  يُخْرِجُ الْحَيَّ مِنَ الْمَيِّتِ *  ؛ از پدران ناپاك فرزندان پاك پديد مىآورد . » فرزند « ابو عامر » دشمن پيامبر است و پدر او در نبرد « احد » در ارتش قريش شركت داشت و يكى از عناصر بدخواه اسلام بود كه قريش را براى نبرد با پيامبر تحريك كرده بود و در راه دشمنى با اسلام تا آخر عمر كوتاهى نكرد . او پايه‌گذار حادثه مسجد « ضرار » است .\r\nعواطف فرزندى ، « حنظله » را از شركت در جنگ بر ضد پدر منصرف نساخت .\r\nروزى كه نبرد احد اتفاق افتاد ، شب آن روز عروسى حنظله بود . او با دختر « عبد اللّه بن ابى » ، سرشناس اوسيان ازدواج كرده و ناچار بود كه مراسم شب زفاف را همان شب انجام دهد .\r\nهنگامى كه نداى جهاد در گوش او طنين انداخت ، متحير شد . چاره‌اى نديد جز اينكه از پيشگاه فرمانده كل قوا اجازه بگيرد ، تا يك شب در مدينه توقف كند و فرداى آن خود را به ميدان جنگ برساند .\r\nبنا به نقل مرحوم مجلسى ، « 2 » آيهء زير دربارهء وى نازل شده است :\r\nافراد با ايمان كسانىاند كه به خداوند و پيامبرش ايمان آورده‌اند . هنگامى كه براى كار عمومى با او [ پيامبر 
  ] اجتماع كنند ، تا از او اجازه نگيرند ، از او جدا نمىشوند . كسانى كه از تو [ پيامبر 
  ] اجازه مىگيرند ، افرادىاند كه به خداوند و رسول او ايمان آورده‌اند .\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 9 .\r\n( 2 ) . بحار الانوار ، ج 20 ، ص 57 .\r\n","page_name":" 534 ","page_number":534},
  {"content":"\r\n\r\nهرگاه [ مؤمنى 
  ] براى كارهاى خصوصى اجازه گرفت ، به هر كس كه خواستى اجازه بده . « 1 »\r\nپيامبر يك شب براى انجام مراسم عروسى به وى اجازه داد . بامدادان ، حنظله پيش از آن‌كه غسل جنابت كند ، به سوى ميدان شتافت . وقتى خواست از در منزل بيرون آيد ؛ اشك در ديدگان نوعروس كه از ازدواج وى جز يك شب نگذشته بود ، حلقه زد .\r\nدست در گردن شوهر خود افكند ، و درخواست كرد كه چند دقيقه صبر كند . او چهار نفر مرد را كه روى داشتن عذر در مدينه مانده بودند ، گواه گرفت كه ديشب ميان او و شوهر گرامى وى عمل آميزش انجام گرفته است .\r\nحنظله از منزل بيرون رفت ، عروس رو به آن چهار نفر كرد و گفت : ديشب در خواب ديدم كه آسمان شكافت و شوهرم داخل آن شد ، سپس شكاف به هم آمد . من از اين رؤيا احساس مىكنم كه روح شوهر من به سوى جهان بالا خواهد رفت و شربت شهادت را خواهد نوشيد .\r\nحنظله وارد سپاه شد ديدگانش به ابى سفيان افتاد كه ميان دو سپاه مشغول جولان بود . او با يك حمله جوان‌مردانه شمشيرى به سمت او متوجه ساخت ، ولى شمشير بر پشت اسب وى فرود آمد و ابو سفيان نقش زمين شد .\r\nداد و فرياد ابو سفيان موجب اجتماع گروهى از سربازان قريش شد . « شدّاد ليثى » بر « حنظله » حمله كرد و بر اثر آن ابو سفيان از چنگال وى نجات يافت .\r\nدر ميان سربازان قريش ، نيزه‌دارى ، به او حمله‌ور شد و نيزه خود را در بدنش فرو برد . حنظله با همان زخم وى را تعقيب كرد و او را با شمشير از پاى درآورد و خود نيز بر اثر زخم نقش زمين شد .\r\nپيامبر گرامى فرمود : من ديدم كه فرشتگان ، حنظله را غسل مىدادند ، و از اين نظر او را « غسيل الملائكة » مىگفتند . هنگامى كه قبيلهء اوس ، مفاخر خود را مىشمردند ،\r\n\r\n\r\n","description":"","footnote":"\r\n( 1 ) .  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ وَ إِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَ رَسُولِهِ فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ  « نور ( 24 ) آيه 62 » .\r\n","page_name":" 535 ","page_number":535},
  {"content":"\r\n\r\nچنين مىگفتند : « و منّا حنظلة غسيل الملائكة ؛ از ما است حنظله كه فرشتگان او را غسل مىدادند . »\r\nابو سفيان مىگفت : اگر چه آنان در جنگ بدر ، پسرم « حنظله » را كشتند ، من نيز در جنگ احد ، حنظلهء مسلمانان را كشتم .\r\nوضع اين شوهر و عروس شگفت‌آور است ، زيرا آنان جانبازان راه حق بودند ، ولى پدران عروس و داماد ، از دشمنان سرسخت اسلام به شمار مىرفتند . پدر عروس « عبد اللّه بن ابى سلول » رئيس منافقان مدينه بود و حنظله فرزند « ابى عامر » راهب دوران جاهليت بود كه پس از اسلام ، به مشركان مكه پيوست و « هرقل » را براى كوبيدن حكومت جوان اسلام دعوت كرد . « 1 »\r\n\r\nصف‌آرايى دو لشكر\r\nبامداد روز هفتم شوال سال سوم هجرت ، نيروهاى اسلام در برابر نيروى مهاجم و متجاوز قريش صف‌آرايى كردند . ارتش توحيد نقطه‌اى را اردوگاه قرار داد كه از پشت سر به يك مانع و حافظ طبيعى ، يعنى كوه « احد » محدود مىشد و در وسط كوه شكاف و بريدگى خاصى بود كه احتمال مىرفت دشمن ، كوه « احد » را دور زند و از وسط آن شكاف در پشت اردوگاه اسلام ظاهر گردد و از عقب جبهه به مسلمانان حمله كند .\r\nپيامبر اسلام براى دفع اين خطر ، دو دسته تيرانداز را روى تپه‌اى مستقر ساخت و به فرمانده آن‌ها « عبد اللّه بن جبير » چنين فرمود :\r\nشما با پرتاب كردن تير ، دشمن را برانيد و نگذاريد از پشت سر وارد جبهه شده و ما را غافلگير سازند . ما در نبرد خواه غالب باشيم يا مغلوب ، شما اين نقطه را خالى مگذاريد . « 2 »\r\n\r\n\r\n","description":"","footnote":"\r\n( 1 ) . اسد الغابه ، ج 2 ، ص 59 ؛ بحار الانوار ، ج 20 ، ص 57 .\r\n( 2 ) . انضح عنا الخيل بالنيل لا يأتونا من خلفنا إن كانت لنا أو علينا فاثبت مكانك لا نؤتينّ من قبلك .\r\n","page_name":" 536 ","page_number":536},
  {"content":"\r\n\r\nدره كوه ، زمينى براى نبرد پيشروى مشركين و هجوم‌شان به سوى مسلمين بازگشت مشركين از پشت سرشان\r\nغزوة أحد سال سوم هجرت كانون اول سال 625 ميلادى\r\n\r\nنقشه غزوه احد\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nجايگاه دوم 1 - عقب‌نشينى و شكست سپاهيان مشرك\r\n2 - خالى گذاشتن جبل ( كوه ) رماه و جايگاه‌شان به طمع گردآورى غنيمت\r\n3 - حمله‌ى خالد به جايگاه خالى كوه و انور تاريخى او\r\nجايگاه دوم 1 - هجوم خالد و سواران او از پشت‌سر مسلمين\r\n2 - شروع هجوم سپاه مشرك پس از گردآمدنشان\r\n3 - درهم پاشيدگى نيروهاى مجاهد مسلم .\r\nجايگاه چهارم 1 - فرار و عقب‌نشينى از برابر مشركين\r\n2 - محل پايدارى رسول خدا و رفقاى او در برابر هجوم پى هم مشركين\r\nنقشه غزوه احد\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nآينده جنگ « احد » به خوبى نشان داد كه اين « دهليز » فوق العاده حساس بوده است و شكست بعدى مسلمانان پس از پيروزى ، از اين جهت بود كه تيراندازان ، بىانضباطى كردند و اين سنگر حساس را خالى گذاردند و دشمن شكست خورده و فرارى با يك حمله دورانى سريع ، همراه با غافل‌گيرى ، از پشت سر به دهانهء دهليز حمله كرد .\r\nدستور مؤكد پيامبر به تيراندازان كه مطلقا از جاى خود حركت نكنند ، حاكى از اطلاع كامل او از اصول نظامى بود و نبوغ نظامى فرمانده ، ضامن پيروزى قطعى نيست ، در صورتى كه سربازان بىانضباطى كنند .\r\n\r\nتقويت روحيهء سربازان\r\nپيامبر در نبردها از تقويت روانى سربازان غفلت نمىفرمود . اين بار نيز كه هفتصد تن ( پس از جدا شدن سيصد نفر در نيمه راه ) مسلمان در برابر سه هزار نفر قرار گرفته بودند ، رسول خدا با انشاى خطبه‌اى روحيهء جنگ‌آوران را تقويت كرد .\r\n« واقدى » مورخ بزرگ اسلام مىگويد :\r\nپيامبر پنجاه تيرانداز بر تنگهء « عينين » نصب كرد و كوه احد را پشت سر و مدينه را پيش رو قرار داد و در حالى كه پياده راه مىرفت صفوف را منظم و جايگاه هر افسرى را معين مىكرد . دسته‌اى را مقدم و گروهى را مؤخر مىساخت . او به قدرى در تنظيم صفوف دقت مىكرد كه هرگاه شانه سربازى جلوتر بود فورا او را به عقب مىبرد .\r\nپيامبر پس از منظم كردن صفوف ، رو به مسلمانان كرد و فرمود :\r\nمن شما را به آنچه خدا مرا به آن سفارش كرده ، تذكر مىدهم : فرمان خدا را اطاعت كنيد ، از مخالفت او بپرهيزيد . . .\r\nسپس افزود :\r\nمبارزه با دشمن مشكل و پرزحمت است و كمتر كسى است كه در برابر او مقاومت كند ،\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nمگر آنان كه خداوند آن‌ها را راهنمايى و تقويت كرده است ، زيرا خدا با اطاعت كنندگان فرمان او است ، و شيطان همراه كسانى است كه خدا را نافرمانى كنند . . .\r\nبيش از هر چيز در جهاد استقامت داشته باشيد و از اين طريق سعادت‌هايى را كه خداوند به شما وعده داده است ، براى خود فراهم كنيد . « 1 » پيك وحى ، « جبرئيل » به من گفته است كه هيچ كس در اين جهان نمىميرد ، مگر آن‌كه آخرين ذرهء روزى خود را مىخورد . . . و تا لحظه‌اى كه فرمان نبرد ، صادر نشده است ، كسى حمله نكند . « 2 »\r\n\r\nصف‌آرايى دشمن\r\nابو سفيان ، ارتش خود را سه قسمت كرد : پياده نظام زره‌پوش را در وسط قرار داد .\r\nگروهى را به فرماندهى « خالد وليد » براى سمت راست و دستهء ديگر را براى سمت چپ به فرماندهى « عكرمه » معين كرد .\r\nهمچنين دستهء مخصوصى را به عنوان پيش‌قراولان نبرد كه پرچم داران در ميان آن‌ها بودند ، در پيشاپيش ارتش قرار داد . سپس رو به پرچم‌داران - كه همگى از قبيله « بنى عبد الدار » بودند - كرد و گفت : پيروزى لشكر در گرو استقامت و پايدارى شما است و ما روز بدر ، از اين قسمت شكست خورديم . اگر قبيله « بنى عبد الدار » در حفظ پرچم از خود شايستگى نشان ندهند ، ممكن است افتخار پرچم‌دارى ، نصيب قبيلهء ديگر شود اين سخن براى « طلحة بن ابى طلحه » كه مرد شجاع و نخستين پرچم‌دار قريش بود گران آمد ، بلافاصله پيش رفت و هماورد طلبيد .\r\n\r\nتحريك روانى\r\nپيش از آغاز جنگ پيامبر شمشيرى به دست گرفت و براى تحريك روان سربازان دلير و شجاع ، رو به آن‌ها كرد و گفت :\r\n\r\n\r\n","description":"","footnote":"\r\n( 1 ) . فاستفتحوا أعمالكم بالصبر على الجهاد و التمسوا بذلك ما وعدكم اللّه .\r\n( 2 ) . واقدى ، المغازى ، ج 1 ، ص 221 - 222 .\r\n","page_name":" 540 ","page_number":540},
  {"content":"\r\n\r\nكيست اين شمشير را به دست بگيرد و حق آن را ادا كند ؟ « 1 » عده‌اى برخاستند ، ولى پيامبر از دادن شمشير به آن‌ها امتناع كرد . سپس « ابو دجانه » كه سربازى دلير بود برخاست و گفت : حق اين شمشير چيست ؟ و چگونه مىتوان حق آن را ادا كرد ؟\r\nپيامبر فرمود : آن قدر بايد با آن بجنگى كه خم شود . « ابو دجانه » گفت : من حاضرم حق آن را ادا كنم . سپس دستمال سرخ رنگى كه آن را « دستمال مرگ » مىگفت ، به سر بست و شمشير را از پيامبر گرفت . هر موقع ابو دجانه اين دستمال را به سر مىبست ، نشانهء آن بود كه تا جان در تن دارد نبرد خواهد كرد . وى بسان پلنگى مغرور راه مىرفت و از افتخارى كه نصيب او شده بود ، فوق العاده مسرور بود و آن دستمال سرخ ، بر شكوه او افزوده بود . « 2 »\r\nبه راستى براى تحريك يك ارتش كه براى دفاع از حق و معنويت نبرد مىكند و هدفى جز آزادى عقيده و انگيزه‌اى جز عشق به كمال ندارد ، اين چنين نمايشى بهترين محرك است . هدف پيامبر ، تنها تحريك ابو دجانه نبود ، بلكه او با اين عمل احساسات ياران را برانگيخت و به آنان فهماند كه بايد تصميم و شجاعت آنان نيز به اندازه‌اى باشد كه استحقاق دريافت چنين مدال نظامى را داشته باشند .\r\n« زبير بن عوام » كه خود سرباز دلاورى بود ، از اينكه پيامبر شمشير را به او نداد ، ناراحت شد و با خود گفت : من بايد « ابو دجانه » را تعقيب كنم تا پايه شجاعت او را ببينم . او مىگويد : من در ميدان به دنبال او بودم ، هيچ قهرمانى با وى رو به رو نمىشد ؛ مگر اينكه او را از پاى در مىآورد . سپس مىگويد : ميان ارتش قريش پهلوانى بود كه زخمىهاى مسلمانان را به سرعت سر مىبريد و من از اين عمل فوق العاده ناراحت بودم . از حسن اتفاق با ابو دجانه رو به رو شد پس از آن‌كه چند ضربت ميانشان رد و بدل شد ، بالأخره قهرمان قريش به دست وى كشته شد . « ابو دجانه » نقل مىكند : كسى را ديدم كه لشكر قريش را براى دفاع تحريك مىكند ، به سويش رفتم . او وقتى\r\n\r\n\r\n","description":"","footnote":"\r\n( 1 ) . من يأخذ هذا السّيف و يؤدّى بحقّه ؟\r\n( 2 ) . سيره ابن هشام ، ج 2 ، ص 66 .\r\n","page_name":" 541 ","page_number":541},
  {"content":"\r\n\r\nشمشير را بالاى سر خود ديد ، سخت ناله كرد . ناگهان ديدم او « هند » زن ابو سفيان است و من شمشير پيامبر را پاك‌تر از آن ديدم كه بر فرق زنى مانند « هند » بزنم . « 1 »\r\n\r\nنبرد آغاز مىشود\r\nابو عامر كه از فراريان مدينه بود ، جنگ را آغاز كرد . وى از قبيلهء « اوس » بود كه بر اثر مخالفت با اسلام از مدينه به مكه پناهنده شده بود و پانزده نفر از اوسيان نيز با او همراه بودند . او تصور مىكرد اگر « اوسيان » او را ببينند ، دست از يارى پيامبر برمىدارند ؛ از اين رو ، در اين راه پيش‌قدم شد ، ولى وقتى با مسلمانان رو به رو شد ، با طعن و بدگويى ايشان مواجه شد و پس از جنگ مختصرى از جبهه دورى گزيد . « 2 »\r\nرشادت چند سرباز در نبرد احد ، ميان تاريخ‌نويسان مشهور بوده و در ميان آنان فداكاريهاى على عليه السّلام بيشتر شايسته تقدير است . ابن عباس مىگويد : در تمام نبردها على پرچم‌دار مسلمانان بود و پيوسته آنان را از افراد ورزيده و با استقامت انتخاب مىكردند ؛ در نبرد احد پرچم مهاجران در دست على بود و به نقل بسيارى از مورخان پس از كشته شدن « مصعب بن عمير » كه پرچم‌دار مسلمانان بود ، پيامبر پرچم را به على داد . علت اينكه نخست « مصعب » حامل پرچم بود ، شايد اين بوده كه وى از قبيلهء بنى عبد الدار بود و پرچم‌داران قريش نيز از اين قبيله بودند . « 3 »\r\n« طلحة بن ابى طلحه » كه او را « كبش الكتيبه » « 4 » مىگفتند ؛ نعره‌كشان وارد ميدان شد و فرياد كشيد و گفت : ياران محمد ! شما مىگوييد كه كشتگان ما در دوزخند ، ولى كشتگان شما در بهشت ، آيا با اين وضع كسى هست كه من او را به بهشت روانه كنم و يا او مرا به دوزخ ؟ صداى او در ميدان طنين‌انداز بود ، على عليه السّلام پيش رفت و پس از زد و\r\n\r\n\r\n","description":"","footnote":"\r\n( 1 ) . همان ، ج 2 ، ص 68 - 69 .\r\n( 2 ) . همان ، ص 12 .\r\n( 3 ) . شيخ مفيد ، الارشاد ، ص 43 .\r\n( 4 ) . مرد شماره يك پيش‌قراولان لشكر .\r\n","page_name":" 542 ","page_number":542},
  {"content":"\r\n\r\nخوردى چند ، طلحه با ضربت على از پاى درآمد و روى خاك افتاد .\r\nبا كشته شدن طلحه ، نوبت پرچم‌دارى به تناوب به دو برادر وى رسيد و هر دو با تير « عاصم بن ثابت » از پاى درآمدند .\r\nاز سخنرانى امير مؤمنان ، در روزهاى « شورا » كه پس از مرگ خليفه دوم تشكيل شد چنين استفاده مىشود كه : ارتش قريش نه نفر را براى پرچم‌دارى انتخاب كرده بود و بنا بود كه آنان به ترتيب مخصوصى حامل پرچم گردند . به طورى كه اگر اولى كشته شود ، دومى پرچم را بردارد ، تا نوبت به آخرى برسد . همه اين پرچم داران از دلاوران قبيله « بنى عبد الدار » بودند در روز احد ، با شمشير على عليه السّلام كشته شدند . پس از اين‌ها غلام حبشى به نام « صوأب » كه هيكلى مهيب و قيافهء وحشت‌آورى داشت ، پرچم را برداشته و مبارز خواست كه او نيز با ضربت حضرت از پاى درآمد .\r\nعلى عليه السّلام در انجمن بزرگى كه ياران پيامبر در آنجا گرد آمده بودند ، رو به آن‌ها كرد و فرمود : آيا به خاطر داريد كه من شرّ نه نفر از قبيلهء « بنى عبد الدار » را كه هر يكى مبارزطلبان ، پس از ديگرى پرچم به دست مىگرفت و نعره مىكشيد از سر شما كوتاه كردم ؟ همه حاضران ، امير مؤمنان را تصديق كردند . « 1 »\r\nبار ديگر فرمود : به خاطر داريد پس از آن نه نفر ، « صوأب » غلام حبشى وارد ميدان شد ، در حالى كه هدفى جز كشتن پيامبر نداشت و به قدرى خشمناك بود كه دهان او كف كرده و چشمانش سرخ شده بود ، شما از ديدن اين جنگ‌آور مهيب ، وحشت زده عقب رفتيد ، ولى من پيش رفتم ضربتى بر كمر او زدم و او را از پاى درآوردم ؟ باز حضار همگى تصديق نمودند .\r\n\r\nملتى كه براى شهوات مىجنگيدند\r\nاز اشعارى كه هند و ساير زنان براى تحريك سربازان قريش مىخواندند و با دف\r\n\r\n\r\n","description":"","footnote":"\r\n( 1 ) . تفصيل كشته شدن نه پرچمدار به وسيله على را ، مجلسى در بحار الانوار ، ج 20 ، ص 51 نقل نموده است .\r\n","page_name":" 543 ","page_number":543},
  {"content":"\r\n\r\nو دايره آن‌ها را به خون‌ريزى و كينه‌جويى دعوت مىكردند ، معلوم مىشود كه اين ملت براى معنويت ، پاكى ، آزادى و فضايل اخلاقى نبرد نمىكردند ، بلكه محرك آن‌ها امور جنسى و نيل به شهوت‌هاى مادّى بوده است . آنان با آهنگ‌هاى مخصوصى در ميان صفوف لشكر چنين مىخواندند :\r\n نحن بنات طارق * نمشي على النمارق \r\n ان تقبلوا نعانق * أو تدبروا نفارق \r\n- ما دختران طارقيم ، روى فرش‌هاى گرانبها راه مىرويم .\r\n- اگر رو به دشمن كنيد ، با شما هم بستر مىشويم و اگر پشت به دشمن كرده و فرار كنيد ، از شما جدا مىشويم .\r\nبىشك ، ملّتى كه نبردشان بر محور امور جنسى بوده و هدفى جز نيل به امور مادى و لذايذ حيوانى نداشته باشد ، با ملتى كه براى هدف مقدسى مانند گسترش آزادى ، بالا بردن سطح افكار ، آزاد ساختن بشر از اسارت چوب و گل‌پرستى نبرد مىكند ، تفاوت آشكار و فاصله غير قابل مقايسه‌اى دارند . روى اين دو انگيزه مختلف كه در روح دو گروه بود ، چيزى نگذشت كه در پرتو جانبازى سرداران رشيد اسلام ، مانند : على ، حمزه ، ابو دجانه ، زبير و . . . لشكر قريش اسلحه و غنايم خود را زمين نهاده و با فضاحت عجيبى پا به فرار گذاشتند و افتخارى بر افتخارهاى سربازان اسلام افزوده شد . « 1 »\r\n\r\nشكست پس از پيروزى\r\nسربازان اسلام بدين جهت غالب شدند كه تا آخرين لحظهء پيروزى ، انگيزه‌اى جز جهاد در راه خدا و كسب رضايت او و نشر آيين توحيد ، و رفع هرگونه مانعى كه در سر راه آن بود ، نداشتند .\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 68 ؛ تاريخ طبرى ، ج 2 ، ص 194 .\r\n","page_name":" 544 ","page_number":544},
  {"content":"\r\n\r\nو شكست آنان پس از پيروزى ، بدين دليل بود كه هدف و نيت بيشتر مسلمان دگرگون شد . توجه به غنايم لشكر قريش كه بعد از فرار از خود بجا گذاشته بودند ، اخلاص گروه زيادى را آلوده ساخت و آنان فرمان پيامبر را فراموش كردند .\r\nما در تشريح اوضاع جغرافيايى « احد » اين نكته را يادآورى كرديم كه در وسط كوه احد ، شكاف و بريدگى خاصى قرار داشت و پيامبر نگهبانى درهء پشت جبهه را به پنجاه نفر تيرانداز به رياست « عبد اللّه بن جبير » سپرد و به فرمانده آن‌ها دستور داد كه با پرتاب كردن تير از عبور دشمن از شكاف كوه جلوگيرى كنند و هيچ‌گاه اين نقطه را خالى نگذارند ، خواه مغلوب شوند خواه غالب .\r\nدر گرماگرم جنگ ، هر موقع دشمن مىخواست از اين درّه عبور كند تيراندازان آنان را عقب مىراندند .\r\nزمانى كه ارتش قريش ، سلاح و متاع خود را در ميدان به زمين گذاشت و براى حفظ جان خود فرارى شد ، گروه انگشت شمارى از افسران ارشد اسلام كه بيعت خود را بر اساس بذل جان نهاده بودند ، به تعقيب دشمن در خارج از ميدان نبرد پرداختند . اما بيشتر مسلمانان از تعقيب دشمن صرف نظر كرده و سلاح به زمين نهاده و به گردآورى غنايم مشغول شدند و به گمان خود ، كار را پايان يافته تصور كردند .\r\nنگهبانان درهء پشت جبهه ، فرصت را مغتنم شمرده ، با خود گفتند : توقف ما در اينجا بىفايده است ، ما نيز بايد در گردآورى غنايم شركت كنيم . فرمانده آن‌ها گفت :\r\nرسول خدا دستور داده است كه ما از اينجا حركت نكنيم ، خواه ارتش اسلام فاتح باشد يا مغلوب .\r\nبيشتر نگهبانان تيرانداز در برابر دستور فرمانده مقاومت به خرج دادند و گفتند :\r\nتوقف ما در اينجا بىثمر است و منظور پيامبر جز اين نبوده كه ما در حال جنگ از اين دره نگهبانى كنيم و اكنون نبرد پايان يافته است .\r\nبر اين اساس ، چهل تن از مقر نگهبانى فرود آمدند و جز ده نفر در آنجا ، كسى باقى نماند . خالد بن وليد كه قهرمانى شجاع و جنگ‌آزموده بود و از آغاز نبرد\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nمىدانست كه دهانه دهليز كليد پيروزى است و چند بار خواسته بود از آنجا وارد پشت جبهه جنگ شود و با پرتاب تير از طرف تيراندازان روبه‌رو شده بود ؛ اين بار از كمى افراد نگهبان ، استفاده كرد و سربازان خود را به پشت سر نيروى اسلام رهبرى كرد و با يك حمله چرخشى توأم با غافل‌گيرى ، در پشت سر مسلمانان ظاهر شد و مقاومت گروه كمى كه روى تپه مستقر بودند سودى نبخشيد . سربازان خالد بن وليد و عكرمة بن ابى جهل تمام آن ده نفر را پس از جانبازىهاى زياد به شهادت رساندند و چيزى نگذشت كه مسلمانان غير مسلح و غفلت زده ، از پشت‌سر مورد حمله سخت دشمن مسلح قرار گرفتند .\r\nخالد پس از آن‌كه نقطه حساس را تصرف كرد ، ارتش شكست خورده قريش را كه در حال فرار بودند ، براى همكارى دعوت نمود و با فريادها و نعره‌هاى زياد روح مقاومت و استقامت قريش را تقويت كرد .\r\nپس از مدتى بر اثر از هم پاشيدگى وضع صفوف مسلمانان ، ارتش قريش به ميدان بازگشتند و از پيش‌رو و پشت‌سر سربازان اسلام را احاطه كرده و مجددا نبرد ميان آنان آغاز شد .\r\nعلّت اين شكست ، كوتاهى آن گروهى بود كه براى هدف‌هاى مادى سنگر را خالى گذاشتند و ندانسته راه ورود را براى دشمن باز كردند ، به طورى كه نيروى سواره نظام قريش ، به فرماندهى خالد بن وليد ، از پشت‌سر وارد جبهه شد .\r\nحمله خالد با حمله عكرمه فرزند ابى جهل تأييد شد ، در اين هنگام هرج و مرج بىسابقه و شگفت‌آورى در ارتش اسلام به وجود آمد . مسلمانان چاره نديدند جز اينكه به طور دسته‌هاى پراكنده به دفاع بپردازند ، ولى چون رشتهء فرماندهى از هم گسيخته شده بود ، سربازان اسلام نتوانستند در اين دفاع موفقيتى به دست آورند و تلفات سنگينى بر آنان وارد آمد و چند سرباز مسلمان نيز بدون توجه ، به دست ساير سربازان مسلمان كشته شد .\r\nحمله‌هاى خالد و عكرمه ، روحيهء ارتش قريش را تقويت كرد . نيروى فرارى\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nقريش ، بار ديگر وارد جبهه شد و به پشتيبانى آن‌ها پرداخت و مسلمانان را از هر طرف به محاصره افكنده و گروهى را كشتند .\r\n\r\nخبر كشته شدن پيامبر منتشر مىشود\r\n« ليثى » رزمندهء شجاع قريش به پرچم‌دار رشيد اسلام مصعب بن عمير حمله كرد و پس از ضربه‌هاى زيادى كه ميان آن‌ها رد و بدل شد ، مصعب به شهادت رسيد . صورت سربازان اسلام پوشيده بود ، وى به گمان اينكه مقتول پيامبر اسلام است ، بىاختيار فرياد زد و به سران ارتش اعلام كرد : « الا قد قتل محمّد ؛ هان اى مردم ! محمد كشته شد . »\r\nاين خبر دروغ ، دهان به دهان ميان ارتش قريش انتشار يافت . سران قريش به قدرى خوش‌حال بودند كه صدايشان در سرتاسر ميدان طنين‌انداز بود ، همگى مىگفتند : الا قد قتل محمّد ، الا قد قتل محمّد .\r\nانتشار اين خبر بىاساس ، باعث جرأت دشمن شد ، و لشكر قريش موج‌آسا به حركت درآمد . هر كس تلاش مىكرد در بريدن اعضاى محمد شركت داشته و از اين راه افتخارى در جهان شرك به دست آورد .\r\nاين خبر به همان اندازه كه در تقويت روحيهء لشكر دشمن تأثير داشت ، روحيهء مجاهدان اسلام را نيز به شدّت تضعيف كرد ؛ به طورى كه گروه بىشمارى از مسلمانان دست از جنگ كشيدند و به كوه پناه بردند و تنها گروه انگشت شمارى در ميدان باقى ماند .\r\n\r\nآيا مىتوان فرار عده‌اى را انكار كرد ؟\r\nفرار اصحاب و صحابى بودن آن‌ها را نمىتوان انكار كرد و يا اينكه همين افراد بعدها در ميان مسلمانان ، نام و نشان و مقام و منصبى پيدا كردند ، مانع از آن نخواهد بود كه اين حقيقت تلخ را بپذيريم .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nابن هشام ، سيره نويس بزرگ اسلام چنين مىنويسد : انس بن نضر ، عموى انس بن مالك مىگويد : موقعى كه ارتش اسلام تحت فشار قرار گرفت و خبر مرگ پيامبر در ميدان منتشر شد ، بيشتر مسلمانان به فكر جان خود افتادند و هر كس به گوشه‌اى پناه برد . همو مىگويد :\r\nديدم دسته‌اى از مهاجر و انصار كه ميان آن‌ها عمر بن خطاب ، طلحه بن عبيد اللّه بود در گوشه‌اى نشسته‌اند و به فكر خود هستند ، من با لحن اعتراض‌آميزى به آن‌ها گفتم : چرا اينجا نشسته‌ايد ؟ در جواب گفتند : پيامبر كشته شده ، ديگر نبرد فايده ندارد . من به آنان گفتم اگر پيامبر كشته شده ، ديگر زندگى سودى ندارد ، برخيزيد در آن راهى كه او كشته شده شما نيز شهيد شويد . « 1 »\r\nبسيارى از تاريخ‌نويسان مىگويند كه انس بن نضر در آن هنگام ، چنين گفت : اگر محمد كشته شده ، خداى محمد زنده است . سپس افزود : من ديدم سخنانم در آن‌ها تأثير ندارد ، خودم دست به سلاح برده و جانانه مشغول نبرد شدم . ابن هشام مىگويد :\r\nانس در اين نبرد هفتاد زخم برداشت و نعش او را جز خواهرش ، كسى ديگر نشناخت .\r\nگروهى از مسلمانان به قدرى افسرده بودند كه براى نجات خود مىخواستند به عبد اللّه بن ابى متوسل شوند . تا از ابو سفيان برايشان امان بگيرد . « 2 »\r\n\r\nآيات قرآن از يك سلسله حقايق پرده برمىدارد\r\nآيات قرآن ، پرده‌هاى جهل و تعصب را پاره كرده و آشكارا مىرساند ، گروهى از اصحاب تصور كردند كه وعده‌هاى پيامبر داير بر پيروزى بىاساس بوده است ، لذا خداوند دربارهء اين گروه چنين مىفرمايد :\r\nگروهى از اصحاب به قدرى در فكر جان خود بودند كه درباره خدا گمان‌هاى باطل ،\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 83 .\r\n( 2 ) . تاريخ كامل ، ج 2 ، ص 109 .\r\n","page_name":" 548 ","page_number":548},
  {"content":"\r\n\r\nبسان گمان‌هاى دوران جاهليت مىكردند و مىگفتند : آيا چاره‌اى و خلاصى هست ؟ « 1 »\r\nشما مىتوانيد با بررسى آياتى از سورهء آل عمران ، « 2 » حقايق پوشيده‌اى از اين نبرد را به دست بياوريد . اين آيات كاملا عقيده شيعه را دربارهء اصحاب پيامبر به منصهء ظهور مىرساند . شيعه عقيده دارد كه همه اصحاب پيامبر ، جانباز و دل باخته واقعى آيين توحيد نبودند و در ميان آن‌ها افراد سست عقيده و احيانا منافق وجود داشت ، در اين حال مؤمن و متقى پاك دل و مخلص نيز زياد بود .\r\nامروز گروهى از نويسندگان اهل تسنن مىخواهند كه بر بسيارى از اين كارهاى ناشايست كه نمونه‌هاى آن را در اين جنگ شنيديد ، پرده بكشند و با توجيه‌هاى دور از حقيقت ، مقام همه اصحاب را حفظ كنند ، در صورتى كه اين توجيه‌هاى نارسا و پرده‌هاى تعصب ، مانع از ديدن سيماى واقعى حقيقت است .\r\nكدام نويسنده مىتواند مفاد آيه زير را انكار كند كه با صراحت مىگويد :\r\nبه ياد آوريد موقعى را كه از كوه بالا مىرفتيد و به كسى توجه نمىكرديد و پيامبر شما را صدا مىزد كه برگرديد ، ولى شما به سخن او اعتنا نكرده و به فرار خود ادامه مىداديد . « 3 »\r\nاين آيه دربارهء همان افراد و امثال آن‌هاست كه انس بن نضر به چشم خود ديد كه در كنجى نشسته‌اند و به فكر آينده خود بودند . روشن‌تر از آن نيز ، آيهء زير است :\r\nكسانى كه روز روبه‌رو شدن دو لشكر ، به دشمن پشت كردند ، شيطان آن‌ها را بر اثر يك سلسله كارهايى كه انجام داده بودند لغزش داد ، ولى خداوند از آن‌ها گذشت و خدا آمرزنده و بردبار است . « 4 »\r\nقرآن كسانى را كه شنيدن شايعه قتل پيامبر را عذر خود قرار داده و دست از نبرد\r\n\r\n\r\n","description":"","footnote":"\r\n( 1 ) .  وَ طائِفَةٌ قَدْ أَهَمَّتْهُمْ أَنْفُسُهُمْ يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ يَقُولُونَ هَلْ لَنا مِنَ الْأَمْرِ مِنْ شَيْءٍ  « آل عمران ( 3 ) آيهء 154 » .\r\n( 2 ) . آيه‌هاى 121 - 180 .\r\n( 3 ) .  إِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ  « همان ، آيهء 153 » .\r\n( 4 ) .  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ  « همان ، آيه 155 » .\r\n","page_name":" 549 ","page_number":549},
  {"content":"\r\n\r\nكشيده و به اين فكر بودند كه به « عبد اللّه بن ابى » متوسل شوند تا بر ايشان از ابو سفيان امان بگيرد ، چنين توبيخ مىنمايد :\r\nمحمد فقط پيامبرى است [ از جانب خداوند 
  ] پيش از او پيامبرانى آمده‌اند و رفته‌اند هرگاه بميرد و يا كشته شود ، آيا شما به افكار و عقايد جاهليت برمىگرديد ؟ هر كس عقب‌گرد كند به خدا ضررى نمىزند ، خداوند سپاس‌گزاران را سزاى نيك مىدهد . « 1 »\r\n\r\nتجربيات تلخ\r\nاز بررسى وقايع احد ، تجربه‌هايى تلخ و شيرين ، به دست مىآيد و به خوبى قدرت پايدارى و ثبات گروهى و ناپايدارى دسته ديگرى ثابت مىگردد . با توجه به رويدادهاى تاريخى اين نكته به دست مىآيد كه نمىتوان تمام مسلمانان را ، از اين نظر كه اصحاب پيامبرند ، ملازم باتقوا و عدالت دانست ، زيرا كسانى كه تپهء تيراندازان را خالى گذاشتند و يا در لحظه‌هاى حساس از كوه بالا رفتند و نداى پيامبر را ناديده گرفتند ، از همان اصحاب پيامبر گرامى بودند .\r\n« واقدى » تاريخ‌نگار بزرگ اسلام مىنويسد : روز « احد » هشت نفر با پيامبر تا سر حدّ بذل جان بيعت كردند . سه تن از مهاجر ( على ، طلحه و زبير ) و پنج نفر از انصار بود و جز اين هشت نفر ، همگى در لحظه خطر فرار كردند .\r\nابن ابى الحديد « 2 » مىنويسد : در مجلسى در سال 608 در بغداد كتاب المغازى واقدى ، را نزد دانشمند بزرگ « محمد بن معد علوى » مىخواندم ، هنگامى كه مطلب به اينجا رسيد كه محمد بن مسلمه صريحا نقل مىكند : « من در روز احد با چشم‌هاى خود ديدم كه مسلمانان از كوه بالا مىرفتند و پيامبر آنان را به نام‌هاى مخصوص صدا مىزد و مىفرمود : اليّ يا فلان اليّ يا فلان و هيچ كس به نداى رسول خدا جواب مثبت\r\n\r\n\r\n","description":"","footnote":"\r\n( 1 ) .  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « همان ، آيه 144 » .\r\n( 2 ) . ابن ابى الحديد ، شرح نهج البلاغه ، ج 15 ، ص 23 - 24 .\r\n","page_name":" 550 ","page_number":550},
  {"content":"\r\n\r\nنمىداد » ؛ استاد به من گفت : منظور از فلان و فلان ، همان كسانىاند كه پس از پيامبر مقام و منصب به دست آوردند و راوى از ترسى كه از تصريح به نام آن‌ها داشت و احترامى كه مىبايست به آنان قايل شود ، صريحا نخواسته اسم آن‌ها را بياورد .\r\nهمچنين نامبرده در شرح خود نقل كرده كه عموم راويان اتفاق دارند كه خليفهء سوم از كسانى است كه در آن لحظهء حساس ، در ميدان پايدار و ثابت نبوده است .\r\nشما در آينده ، دربارهء يكى از بانوان فداكار اسلام ، به نام « نسيبه » كه در ميدان احد ، از پيامبر دفاع كرده است ، جمله‌اى از پيامبر خواهيد خواند و در آن به طور كنايه از مقام و شخصيت گروه فرارى كاسته شده است . ما هرگز نظر بدى با هيچ يك از ياران پيامبر نداريم ، منظور حقيقت‌يابى و واقع‌گويى است . به همان اندازه كه فرار آن‌ها را نكوهش مىكنيم ، از ثبات و پايدارى دسته ديگر - كه سرگذشت آن‌ها را بعدا خواهيد خواند - تعريف و تمجيد كرده و كردار آن‌ها را ارج مىنهيم .\r\n\r\nپنج نفر براى كشتن پيامبر هم‌پيمان مىشوند\r\nدر آن لحظه كه ارتش اسلام پراكنده شده بود ، با اينكه حمله از هر طرف متوجه شخص پيامبر بود ، پنج قهرمان نامى قريش تصميم گفتند به هر قيمت كه باشد به زندگى پيامبر خاتمه دهند . اين افراد عبارتند از :\r\n1 . عبد اللّه بن شهاب كه پيشانى پيامبر را مجروح ساخت ؛\r\n2 . عتبه فرزند ابى وقاص كه با پرتاب كردن چهار سنگ ، دندان رباعى سمت راست پيامبر را شكست ؛\r\n3 . ابن قميئه ليثى ، زخمى بر چهره رسول خدا وارد ساخت كه به دليل شدت آن حلقه‌هاى كلاه‌خود ، در گونه‌هاى پيامبر فرورفت . « ابو عبيده جراح » اين حلقه‌ها را با دندان‌هاى خود درآورد و چهار دندان او در اين بين شكست ؛\r\n4 . عبد اللّه بن حميد كه در حين حمله ، به دست قهرمان اسلام « ابو دجانه » كشته شد ؛\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n5 . ابى بن خلف ، از كسانى است كه خود پيامبر ، او را از پاى درآورد . وى موقعى با پيامبر روبه‌رو شد كه پيامبر خود را به شعب رسانيده و چند نفر از اصحاب ، پيامبر را شناخته و اطرافش گرد آمده بودند . او به سوى پيامبر آمد ، پيامبر نيزه‌اى از « حارث بن الصمة » گرفت و آن را در گردن او فروبرد كه از اسب به زمين افتاد .\r\nبا اينكه زخم « ابى بن خلف » ظاهرى و سطحى بود ، ولى به قدرى ترس و لرز او را فراگرفته بود كه هرچه دوستان او را دلدارى مىدادند ، آرام نمىگرفت و مىگفت :\r\nمحمد در مكه ، در جواب من - كه به او گفتم تو را خواهم كشت - گفته است : بلكه من تو را خواهم كشت و او هرگز دروغ نمىگويد . اين زخم و ترس و لرز كارش را ساخت و پس از چندى در ميان راه جان سپرد . « 1 »\r\nراستى اين مطلب كمال پستى قريش را نشان مىدهد ، با اينكه معترف بودند كه پيامبر راست‌گو است و دروغ به زبانش جارى نمىشود ؛ با اين حال ، دست عداوت از آستين بيرون آورده و براى ريختن خونش اين همه تلاش مىكردند .\r\nپيامبر گرامى با استقامتى چون كوه ، از خود و حريم اسلام دفاع مىكرد ، با اينكه فاصلهء چندانى با مرگ نداشت و مىديد لشكر ، موج‌آسا متوجه شخص او است ، كوچك‌ترين حركت و سخنى كه مشعر به ترس و اضطرابش باشد از وى ديده نشد .\r\nفقط موقع پاك كردن خون پيشانى اين جمله را فرمود : جمعيتى كه چهره پيامبر خود را با خونش رنگين كردند ، در حالى كه او آنان را به خداپرستى دعوت مىكند چگونه رستگار مىشوند . « 2 » اين جمله كمال عاطفه و مهربانى وى را ، حتى به دشمنان نشان مىدهد .\r\nامير مؤمنان على عليه السّلام مىفرمايد : پيامبر در ميدان نبرد ، نزديك‌ترين فرد به دشمن بود و هر موقع كار جنگ سخت‌تر مىشد ، ما را پناه مىداد . بنابراين ، پاره‌اى از علل سالم ماندن پيامبر ، همان دفاع‌هاى ارزنده خودش بود كه از حريم اسلام و جان خود\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 84 و المغازى واقدى ، ج 1 ، ص 244 .\r\n( 2 ) . كيف يفلح قوم خضبوا وجه نبيهم بالدم و هو يدعوهم إلى اللّه ؟\r\n","page_name":" 552 ","page_number":552},
  {"content":"\r\n\r\nمىكرد . اما علت ديگرى نيز در كار بود كه حيات پيامبر را ضمانت كرد و آن جان‌فشانى دسته كمى از ياران با وفايش بود كه با تلاشى گسترده ، جان او را حفظ كرده و اين مشعل فروزان را از خاموشى محفوظ داشتند .\r\nپيامبر روز احد ، سخت جنگيد . او آنچه تير در ترك خود داشت ، پرتاب كرد و كمان تير او شكست و زه آن بريد . « 1 »\r\nمدافعان وجود پيامبر ، چند نفر بيشتر نبودند « 2 » كه ثبات همه آنان ، از نظر فن تاريخى قطعى نيست . آنچه ميان مورخان قطعى و مسلم است ، همان ثبات و قيام دستهء كمى است كه اكنون به شرح دفاع آن‌ها مىپردازيم .\r\n\r\nدفاع موفقيت‌آميز با پيروزى مجدد\r\nاگر نام اين قسمت از تاريخ اسلام را پيروزى مجدد بگذاريم ، سخنى بر خلاف حقيقت نگفته‌ايم . مقصود از اين پيروزى اين است كه مسلمانان بر خلاف انتظار دشمنان ، توانستند وجود مقدس پيامبر را از خطر مرگ حفظ كنند و اين پيروزى مجددى بود كه نصيب ارتش اسلام شد .\r\nاگر اين پيروزى را به همه ارتش اسلام نسبت مىدهيم ، به منظور احترام از مقام مجاهدان اسلام است و گرنه بار سنگين اين پيروزى بر دوش عده انگشت شمارى بود كه با به خطر افكندن جان خود ، وجود پيامبر را حفظ كردند . در حقيقت ، بقاى دولت اسلام و خاموش نشدن اين مشعل فروزان ، نتيجهء فداكارى اين اقليت فداكار بود .\r\n1 . نخستين فرد ثابت و پايدار ، افسر رشيدى است كه 26 سال از بهار عمرش گذشته بود و از بچگى تا روز وفات پيامبر ، همراه او بود و لحظه‌اى از فداكارى و يارى او دست برنداشت .\r\nاين افسر ارشد ، اين فداكار واقعى ، مولاى متقيان ، امير مؤمنان على عليه السّلام است كه\r\n\r\n\r\n","description":"","footnote":"\r\n( 1 ) . تاريخ كامل ، ج 2 ، ص 107 .\r\n( 2 ) . ابن ابى الحديد ، همان ، ج 15 ، ص 21 .\r\n","page_name":" 553 ","page_number":553},
  {"content":"\r\n\r\nصفحه‌هاى تاريخ ، خدمات و فداكاريهاى او را در ترويج اسلام و دفاع از حريم آيين توحيد ضبط كرده است .\r\nاساسا اين پيروزى مجدد ، بسان پيروزى نخستين ، با رشادت‌ها و از خوگذشتگىهاى آن مرد فداكار انجام گرفت ، زيرا علت فرار قريش ، در آغاز نبرد اين بود كه پرچم‌داران آن‌ها يكى پس از ديگرى با شمشير على كشته شدند ؛ در نتيجه ، رعب طاقت‌فرسائى در دل ارتش قريش افتاد كه توان پايدارى را از آنان سلب كرد .\r\nنويسندگان معاصر مصرى كه وقايع اسلام را تحليل و تجزيه كرده‌اند ، حق على عليه السّلام را به گونه‌اى كه شايسته مقامش است و يا لااقل به قسمى كه در تواريخ ضبط شده است ، ادا نكرده‌اند و فداكارى امير مؤمنان را در رديف ديگران قرار داده‌اند . از اين نظر لازم مىدانيم اجمالى از فداكاريهاى آن حضرت را در اينجا بياوريم :\r\nالف ) « ابن اثير » در تاريخ خود « 1 » مىنويسد : وجود پيامبر از هر طرف مورد هجوم دسته‌هايى از ارتش قريش قرار گرفت . هر دسته‌اى كه به آن حضرت حمله مىآورد ، على عليه السّلام به فرمان پيامبر به آن‌ها حمله مىكرد و با كشتن برخى ، موجبات تفرق آنان را فراهم مىساخت . اين جريان چند بار در احد تكرار شد . در برابر اين فداكارى ، امين وحى نازل شد و فداكارى على را نزد پيامبر ستود و گفت : اين نهايت فداكارى است كه اين افسر از خود نشان مىدهد رسول خدا امين وحى را تصديق كرد و گفت : من از على و او از من است ، سپس ندايى در ميدان شنيده شد كه مضمون آن دو جمله زير بود :\r\nلا سيف إلّا ذو الفقار ، لا فتى إلّا علىّ ؛ شمشير خدمت‌گزار ، شمشير على بن ابى طالب است و جوان‌مردى جز على نيست .\r\nابن ابى الحديد ، جريان را با شرح بيشترى نقل كرده و مىگويد : دسته‌هايى كه براى كشتن پيامبر هجوم مىآوردند ، دسته پنجاه نفرى بودند و على در حالى كه پياده بود آن‌ها را متفرق مىساخت . سپس جريان نزول جبرئيل را نقل كرده و مىگويد : علاوه\r\n\r\n\r\n","description":"","footnote":"\r\n( 1 ) . تاريخ كامل ، ج 2 ، ص 107 .\r\n","page_name":" 554 ","page_number":554},
  {"content":"\r\n\r\nبر اينكه اين مطلب از نظر تاريخ مسلّم است ، من در برخى از نسخه‌هاى كتاب غزوات « محمد بن اسحاق » فرود آمدن جبرئيل را ديده‌ام . حتى روزى از استاد خود « عبد الوهاب سكينه » از صحت آن پرسيدم . وى گفت : صحيح است . من به او گفتم :\r\nچرا اين خبر صحيح را مؤلفان صحاح شش‌گانه ننوشته‌اند ؟ وى در پاسخ گفت : خيلى از روايات صحيح داريم كه نويسندگان صحاح از درج آن غفلت ورزيده‌اند . « 1 »\r\nب ) در آن سخنرانى مشروحى كه امير مؤمنان ، براى « رأس اليهود » در محضر گروهى از ياران خود كرد ، به فداكارى خود چنين اشاره مىفرمايد :\r\n. . . هنگامى كه ارتش قريش به ما حمله كردند ، انصار و مهاجر راه خانهء خود را گرفتند و من با هفتاد زخم از وجود آن حضرت دفاع كردم . سپس آن حضرت قبا را كنار زد و دست روى مواضع زخم كه نشانه‌هاى آن‌ها باقى بود ، كشيد . « 2 »\r\nحتى به نقل صدوق در علل الشرائع على عليه السّلام هنگام دفاع از وجود پيامبر به قدرى پافشارى و فداكارى كرد كه شمشير او شكست و پيامبر شمشير خود را كه « ذو الفقار » بود ، به وى مرحمت كرد كه با آن به جهاد خود در راه خدا ادامه داد .\r\nابن هشام ، در اثر نفيس خود « 3 » آمار كشته‌شدگان مشركان را 22 نفر نوشته و نام و مشخصات آن‌ها را از نظر قبيله و غيره معين كرده است . دوازده نفر از اين افراد به دست على عليه السّلام كشته شده و بقيه به دست ساير مسلمانان به قتل رسيده‌اند . سيره نويس مزبور ، نام و نشان مقتولان را به طور واضح نگاشته است .\r\nما اعتراف مىكنيم كه نتوانستيم خدمات على عليه السّلام را به گونه‌اى كه در كتاب‌هاى فريقين ، به خصوص كتاب بحار الانوار « 4 » نوشته شده ، در اين صفحه‌ها منعكس كنيم . از مطالعه روايات و اخبار متفرقه‌اى كه در اين باره وارد شده است ، به دست مىآيد كه\r\n\r\n\r\n","description":"","footnote":"\r\n( 1 ) . ابن ابى الحديد ، همان ، ج 14 ، ص 251 .\r\n( 2 ) . شيخ صدوق ، الخصال ، ج 1 ، ص 368 .\r\n( 3 ) . سيره ابن هشام ، ج 2 ، ص 81 .\r\n( 4 ) . بحار الانوار ، ج 20 ، ص 84 .\r\n","page_name":" 555 ","page_number":555},
  {"content":"\r\n\r\nهيچ كس مانند آن حضرت در « احد » ثبات قدم نداشته است .\r\n2 . ابو دجانه : وى پس از امير مؤمنان ، دومين افسرى است كه از حريم پيامبر اكرم دفاع كرد ؛ به گونه‌اى كه خود را سپر پيامبر قرار داد ، تيرها بر پشت او مىنشست و او بدين طريق از وجود پيامبر حراست مىكرد .\r\nمرحوم سپهر ، در ناسخ التواريخ ، جمله‌اى درباره ابو دجانه دارد كه ما مدرك آن را به دست نياورديم . وى مىنويسد : « 1 »\r\nهنگامى كه پيامبر و على در محاصره مشركان قرار گرفتند ، چشم پيامبر به « ابو دجانه » افتاد و فرمود : ابو دجانه ! من بيعت خود را از تو برداشتم ، اما على از من و من از اويم ابو دجانه زار زار گريه كرد و گفت :\r\nبه كجا روم ! به جانب همسرم روم كه خواهد مرد . به خانه‌ام روم كه خراب خواهد شد . به سوى ثروت و مال خود بروم كه نابود خواهد شد . از اجل بگريزم كه خواهد رسيد .\r\nوقتى چشم پيامبر به قطره‌هاى اشكى كه از ديدگان « ابو دجانه » مىريخت ، افتاد ، اجازهء مبارزه داد و او با على عليه السّلام ، وجود پيامبر را از حمله‌هاى سرسختانه قريش حفظ كردند .\r\nدر كتاب‌هاى تاريخ ، نام افراد ديگرى از قبيل : « عاصم بن ثابت » ، « سهل بن حنيف » ، « طلحة بن عبيد اللّه » و . . . به چشم مىخورد تا جايى كه برخى تعداد ثابت‌قدمان را به 36 نفر رسانيده‌اند . به هر حال ، آنچه از نظر تاريخ قطعى است ، همان پايدارى امير مؤمنان و ابو دجانه و حمزه و بانويى به نام امّ عامر است و ثبات غير اين چهار نفر ، مظنون و برخى از اصل مشكوك است .\r\n3 . حمزة بن عبد المطلب : حمزه ، عموى پيامبر اسلام از شجاعان عرب و از افسران به نام اسلام بود . او كسى بود كه اصرار داشت كه ارتش اسلام در بيرون مدينه با قريش\r\n\r\n\r\n","description":"","footnote":"\r\n( 1 ) . ناسخ التواريخ ، ج 1 ، ص 357 .\r\n","page_name":" 556 ","page_number":556},
  {"content":"\r\n\r\nبه نبرد پردازد . او بود كه با قدرت هرچه تمام‌تر ، پيامبر را در لحظه‌هاى حساس در مكه از شرّ ، بت‌پرستان حفظ كرد و در انجمن بزرگ قريش به جبران توهين و اذيتى كه « ابو جهل » دربارهء پيامبر انجام داده بود ، سر او را شكست و كسى را قدرت مقاومت با او نبود .\r\nوى ، همان افسر ارشد و جانبازى بود كه در جنگ « بدر » قهرمان رشيد قريش « شيبه » را از پاى درآورد : گروهى را مجروح و عده‌اى را به ديار عدم فرستاد و هدفى جز دفاع از حريم حق و فضيلت و برقرارى آزادى در زندگى انسان‌ها نداشت .\r\n« هند » همسر ابو سفيان دختر عتبه ، كينه حمزه را به دل داشت . وى تصميم گرفت به هر قيمتى انتقام پدرش را از مسلمانان بگيرد .\r\n« وحشى » قهرمان حبشى كه غلام « جبير بن مطعم » بود و عموى جبير نيز در جنگ بدر كشته شده بود ؛ از طرف هند مأمور بود با به كار بردن حيله و مكر به آرمان دختر عتبه جامهء عمل بپوشاند . وى به وحشى پيشنهاد كرد كه يكى از سه نفر ( پيامبر ، على و حمزه ) را براى گرفتن انتقام خون پدر از پاى درآورد . قهرمان حبشى در پاسخ گفت :\r\nمن هرگز به محمد نمىتوانم دسترسى پيدا كنم ، زيرا ياران او از همه كس به او نزديك‌ترند . على عليه السّلام نيز در ميدان نبرد فوق العاده بيدار است ، ولى خشم و غضب حمزه در جنگ به قدرى زياد است كه در موقع نبرد متوجه اطراف خود نمىشود ، شايد من بتوانم او را از طريق حيله و اغفال از پاى درآورم . هند به همين اندازه راضى شد و قول داد اگر در اين راه موفق شود ، او را آزاد كند . گروهى معتقدند كه « جبير » با غلام خود « وحشى » اين قرارداد را بست ، زيرا عموى وى در « بدر » كشته شده بود .\r\nغلام « حبشى » مىگويد : روز احد در مرحله پيروزى قريش من به دنبال حمزه بودم . او بسان شيرى غران ، به قلب سپاه حمله مىبرد و به هر كس مىرسيد ، او را بىجان مىساخت . من خود را پشت درخت‌ها و سنگ‌ها پنهان كردم ، به طورى كه او مرا نمىديد . او گرماگرم مشغول نبرد بود كه من از كمين درآمدم . چون كه يك فرد « حبشى » بودم ، حربهء خود را مانند آن‌ها مىانداختم ، از اين رو كمتر خطا مىكرد . بدين\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nسان به فاصله معينى « زوبين » خود را پس از حركت مخصوصى به سويش افكندم .\r\nحربه بر تهىگاه او نشست و از ميان دو پاى او درآمد . وى خواست به سوى من حمله كند ، ولى شدت درد او را از مقصد بازداشت و به همان حالت ماند تا روح از بدنش جدا شد . سپس با كمال احتياط به سويش رفتم ، حربهء خود را درآورده و به لشكرگاه قريش برگشتم و به انتظار آزادى نشستم .\r\nپس از جنگ احد من مدت‌ها در مكه مىزيستم ، تا آن‌كه مسلمانان ، مكه را فتح كردند . من به سوى طائف فرار كردم ، چيزى نگذشت تا آن‌كه شعاع قدرت اسلام تا آن حدود كشيده شد . شنيده بودم كه هر كس ، هر اندازه مجرم باشد ؛ اگر به آيين توحيد بگرود ، پيامبر از تقصيرش مىگذرد . من در حالى كه شهادتين را بر زبان جارى مىساختم ، خود را خدمت پيامبر رساندم . ديدهء پيامبر بر من افتاد ، فرمود : تو همان وحشى حبشى هستى ؟ عرض كردم بلى . فرمود : چگونه حمزه را كشتى ؟ من عين همين جريان را نقل كردم . پيامبر متأثر شد و فرمود :\r\nتا زنده‌اى روى تو را نبينم ، زيرا مصيبت جان گداز عمويم به دست تو انجام گرفته است . « 1 »\r\nاين همان روح بزرگ نبوت و سعهء صدرى است كه خداوند به رهبر عالى قدر اسلام عطا كرده بود ، با اينكه با ده‌ها عنوان مىتوانست قاتل عمو را اعدام كند او را آزاد كرد .\r\nوحشى مىگويد : تا پيامبر زنده بود ، من خود را از او پنهان مىكردم . پس از مرگ پيامبر ، نبرد مسيلمهء كذاب پيش آمد ، من در ارتش اسلام شركت كردم و همان حربه خود را در كشتن مسيلمه به كار بردم و با كمك يك نفر از انصار وى را كشتم . اگر من با اين حربه بهترين مردم يعنى حمزه را كشته‌ام ، ولى بدترين مردم نيز از خطر اين حربه بىنصيب نبوده است .\r\n\r\n\r\n","description":"","footnote":"\r\n( 1 ) . ويحك غيّب عنّي وجهك فلا أرينك .\r\n","page_name":" 558 ","page_number":558},
  {"content":"\r\n\r\nشركت وحشى در نبرد مسيلمه مطلبى است كه خود او ادعا مىكند ، ولى ابن هشام مىگويد : وحشى در پايان عمر بسان زاغ سياهى بود كه پيوسته بر اثر شراب‌خوارى مورد تنفر مسلمانان بود و مرتب حد شراب بر او جارى مىشد و بر اثر عمل‌هاى ناشايست ، نامش را در دفتر ارتش خط كشيدند و عمر خطاب مىگفت : قاتل حمزه نبايد در سراى ديگر رستگار گردد . « 1 »\r\n4 . امّ عمارة : بىترديد ، جهاد ابتدايى براى زنان در اسلام حرام است . از اين رو هنگامى كه نماينده زنان مدينه ، به حضور پيامبر اكرم شرف‌ياب شد و دربارهء اين محروميت با پيامبر سخن گفت و اعتراض كرد كه ما تمام كارهاى شوهران را از نظر زندگى تأمين مىكنيم و آنان با خاطر آرام در جهاد شركت مىنمايند ، ولى ما جامعه زنان از اين فيض بزرگ محروميم .\r\nپيامبر از طريق وى به جامعهء زنان مدينه پيام داد و فرمود : اگر چه روى يك سلسله علل فطرى و اجتماعى ، از اين فيض بزرگ محروم شده‌ايد ، شما مىتوانيد با قيام به وظايف شوهردارى فيض جهاد را درك كنيد . آن‌گاه اين جمله تاريخى را فرمود :\r\nو إنّ حسن التّبعل يعدل ذلك كله ؛ قيام به وظايف شوهردارى به وجه صحيح با جهاد « فى سبيل اللّه » برابرى مىكند .\r\nولى گاهى برخى از بانوان تجربه ديده ، براى كمك به جنگ‌آوران اسلام ، همراه آنان از مدينه بيرون مىآمدند و با سيراب كردن تشنگان ، و شستن لباس‌هاى سربازان و پانسمان كردن زخم مجروحان به پيروزى مسلمانان كمك مىكردند .\r\nامّ عمارة كه نام وى « نسيبه » است ، مىگويد : من براى رسانيدن آب به سربازان اسلام در « احد » شركت كردم ، تا آنجا كه ديدم نسيم فتح به جانب مسلمانان وزيد . اما چيزى نگذشت كه يك مرتبه ورق برگشت . مسلمانان شكست خورده پا به فرار گذاشتند . جان پيامبر در معرض خطر قرار گرفت ، وظيفه خود ديدم تا سر حدّ مرگ ، از\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 69 - 72 .\r\n","page_name":" 559 ","page_number":559},
  {"content":"\r\n\r\nپيامبر اسلام دفاع كنم . مشك آب را به زمين گذاشتم و با شمشيرى كه به دست آورده بودم ، از حملات دشمن مىكاستم و گاهى تيراندازى مىكردم . در اين لحظه ، جاى زخمى را كه در شانه بود ، متذكر مىشود و مىگويد : در آن وقت كه مردم پشت به دشمن و فرار مىكردند ، چشم پيامبر به يك نفر افتاد كه در حال فرار بود ، فرمود :\r\nاكنون كه فرار مىكنى سپر خود را روى زمين بينداز . او سپر خود را انداخت و من آن را برداشتم و از آن استفاده كردم . ناگاه متوجه شدم كه مردى به نام « ابن قميئه » فرياد مىكشد و مىگويد : محمد كجا است ؟ او پيامبر را شناخت و با شمشير برهنه به او حمله‌ور شد . من و مصعب او را از حركت بازداشتيم . او براى عقب زدن من ، ضربتى بر شانه‌ام زد ؛ بااينكه من چند ضربه به او زدم ، ولى ضربه وى در من تاثير كرد و اثر آن تا يك سال باقى بود . وى دو زره بر تن داشت و بدين دليل ضربه‌هاى من در وى مؤثر نبود .\r\nضربه‌اى كه بر شانهء من خورد بسيارى كارى بود . پيامبر متوجه شانه من شد كه خون از آن فوران مىكند . فورا يكى از پسرانم را صدا زد و فرمود : زخم مادرت را ببند . وى زخم مرا بست و من دو مرتبه مشغول دفاع شدم .\r\nدر اين بين متوجه شدم كه يكى از پسرانم زخم برداشته است ، بىدرنگ پارچه‌هائى را كه براى بستن زخم مجروحان با خود آورده بودم ، درآورده و زخم پسرم را بستم . در آن حال ، براى حفظ وجود پيامبر كه در آستانه خطر بود ، رو به فرزندم كردم و گفتم : فرزندم برخيز و مشغول كارزار باش . « 1 »\r\nرسول اكرم ، از شهامت و رشادت اين زن فداكار سخت در شگفت بود . وقتى چشمش به ضارب پسر وى افتاد بىدرنگ او را به « نسيبه » معرفى كرد و گفت : ضارب فرزندت همين مرد است . مادر دل سوخته كه همچون پروانه گرد وجود پيامبر مىگشت ، مثل شير نر به آن مرد حمله برد و شمشيرى به ساق او نواخت كه او را نقش\r\n\r\n\r\n","description":"","footnote":"\r\n( 1 ) . قم فضارب القوم .\r\n","page_name":" 560 ","page_number":560},
  {"content":"\r\n\r\nزمين ساخت . اين بار تعجب پيامبر از شهامت اين زن زيادتر شد و از شدت تعجب خنديد ؛ به طورى كه دندان‌هاى عقب او آشكارا شد و فرمود : قصاص فرزند خود را گرفتى . « 1 »\r\nفرداى آن روز كه حضرت ستون لشكر را به « حمراء الاسد » حركت داد ، « نسيبه » خواست كه همراه لشكر حركت كند ، ولى زخم‌هاى سنگينى كه بر او وارد شده بود ، اجازهء حركت به او نداد . لحظه‌اى كه پيامبر از « حمراء الاسد » بازگشت ، شخصى را به خانه « نسيبه » فرستاد تا از وضع مزاجى او به پيامبر گزارش دهد . پيامبر از سلامت وضع وى آگاه و خوش‌حال شد .\r\nاين زن در برابر آن همه فداكارى از پيامبر خواست كه دعا كند خدا او را در بهشت ملازم حضرتش قرار دهد . پيامبر در حق وى دعا كرد و عرض كرد : خدايا اين‌ها را در بهشت رفيق من قرار بده . « 2 »\r\nمنظرهء دفاع اين بانو ، به قدرى براى پيامبر مايهء خرسندى بود كه دربارهء اين بانو چنين فرمود :\r\nلمقام نسيبة بنت كعب اليوم خير من فلان و فلان ؛ موقعيت اين بانوى فداكار امروز از فلانى و فلانى بالاتر است .\r\nابن ابى الحديد مىنويسد : راوى حديث به پيامبر خيانت ورزيده زيرا صريحا نام آن دو نفر را كه پيامبر اسم آن‌ها را برده ذكر نكرده است . « 3 »\r\nولى من گمان مىكنم ، لفظ فلان و فلان كنايه از همان شخصيت‌هايى است كه پس از رسول خدا منصب‌هاى بزرگ در ميان مسلمانان پيدا كردند و راوى از نظر احترام و ترس از موقعيت ، مطلب را در پرده گفته است .\r\n\r\n\r\n","description":"","footnote":"\r\n( 1 ) . فضحك حتى بدت نواجده ، در صورتى كه خنده‌هاى پيامبر از حدود تبسم تجاوز نمىكرد .\r\n( 2 ) . رشته خدمات اين بانوى فداكار در اينجا قطع نگرديد ، او بعدها با پسر خود در فتنه مسيلمه كذّاب شركت كرد ، و يك دست خود را نيز در آن جنگ از دست داد .\r\n( 3 ) . ابن ابى الحديد ، شرح نهج البلاغه ، ج 14 ، ص 265 - 267 و اسد الغابه ، ج 5 ، ص 555 .\r\n","page_name":" 561 ","page_number":561},
  {"content":"\r\n\r\n\r\nدنبالهء سرگذشت احد\r\nرشادت يك اقليت ، سبب شد كه جان پيامبر از خطر قطعى نجات يافت .\r\nخوش‌بختانه ، اكثريت دشمن تصور مىكردند كه پيامبر كشته شده و مشغول تفحص و گردش در ميان كشته‌ها بودند تا بدن او را پيدا كنند و على ، ابو دجانه و چند نفر ديگر ( به طور احتمال ) حمله‌هاى اقليتى كه از سلامت پيامبر آگاه بودند دفع مىكردند . در اين لحظه صلاح ديده شد كه خبر مرگ پيامبر تكذيب نشود و پيامبر با همراهان خود به طرف « شعب » حركت كند .\r\nدر ميان راه ، پيامبر در گودالى كه از طرف « ابو عامر » براى مسلمانان حفر شده بود ، افتاد . بىدرنگ على عليه السّلام دست پيامبر را گرفت و بالا آورد . نخستين كسى كه از مسلمانان ، پيامبر را شناخت ، « كعب مالك » بود . او ديد ، چشمان پيامبر از زير كلاه‌خود مىدرخشد . فورا فرياد كشيد : هان ! مسلمانان ! پيامبر اينجاست او زنده است و خدا او را از گزند دشمنان حفظ كرده است .\r\nچون انتشار زنده بودن پيامبر ، موجب حمله‌هاى مجدد مىشد ، پيامبر دستور داد كه « كعب » جريان را پنهان بدارد ، او نيز سكوت اختيار كرد .\r\nسرانجام پيامبر به دهانه شعب ( دره ) رسيد . در اين لحظه مسلمانانى كه در آن اطراف بودند ، از اينكه پيامبر را زنده يافتند خوش‌حال شدند و خود را در پيشگاه پيامبر شرمنده و سرافكنده يافتند . ابو عبيده جراح ، دو حلقه « مغفر » را كه بر چهره پيامبر فرو رفته بود ، در آورد و امير مؤمنان سپر خود را پر از آب كرد و پيامبر سر و صورت خود را شست و اين جمله را فرمود :\r\nخشم خدا بر ملتى كه صورت پيامبر خود را خون‌آلود ساختند ، شدت يافت . « 1 »\r\n\r\n\r\n","description":"","footnote":"\r\n( 1 ) . اشتدّ غضب اللّه على من أدمى وجه نبيه .\r\n","page_name":" 562 ","page_number":562},
  {"content":"\r\n\r\n\r\nدشمن فرصت طلب\r\nدر لحظه‌هايى كه مسلمانان با شكست عظيمى روبه‌رو شده بودند ، دشمن فرصت طلب ، وقت را براى نفوذ عقايد خود مغتنم شمرد و شعارهايى را بر ضد آيين توحيد - كه ساده‌لوحان را فورا تحت تأثير قرار مىدهد - سرداد . به گفتهء يكى از نويسندگان معاصر : « هيچ فرصتى براى نفوذ در عقايد و افكار و نفوس مردم ، مساعدتر از فرصت شكست و گرفتارى به بلايا و مصايب بزرگ نيست . در موقع شدت مصيبت ، روحيه قوم ستم‌ديده ، آنچنان ضعيف و متزلزل مىگردد كه عقل آن قوم ، قدرت حكومت و تشخيص خود را از دست مىدهد . در چنين فرصتى است كه تبليغات سوء به آسانى مىتواند در قلب‌هاى قوم شكست خورده نافذ و مؤثر واقع شود . »\r\nابو سفيان و عكرمه ، در حالى كه بت‌هاى بزرگ را روى دست گرفته و غرق سرور و شادى بودند ، از اين فرصت مناسب استفاده كرده و فرياد مىكشيدند : « اعل هبل ، اعل هبل ؛ سرفراز باد هبل . » يعنى اين پيروزى ما به بت‌پرستى مربوط است و اگر خدايى جز او بود و يكتاپرستى حقيقت داشت ، شما پيروز مىشديد .\r\nپيامبر متوجه شد كه رقيب در لحظات حساس ، برنامه خطرناكى را اجرا مىكند و سرگرم استفاده از فرصت است . از اين نظر ، تمام مصايب را فراموش كرد و فورا به على و ساير مسلمانان دستور داد ، پاسخ اين منادى شرك را چنين بگويند : « اللّه أعلى و أجلّ ، اللّه أعلى و أجلّ ؛ خدا بزرگ و توانا است و اين شكست به خداپرستى ما مربوط نيست ، بلكه معلول انحراف از دستور فرمانده است .\r\nابو سفيان باز دست از تبليغ افكار مسموم خود نكشيد و گفت : « نحن لنا العزّى و لا عزّى لكم ؛ ما بت عزّى داريم و شما چنين بتى نداريد . » پيامبر ، فرصت را از دشمن گرفت و دستور داد كه مسلمانان همگى در ميان درّه با آهنگ‌رسا جمله‌اى كه از نظر وزن و سجع مشابه آن است بگويند : « اللّه مولانا و لا مولى لكم ؛ يعنى اگر شما به يك\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nبت كه قطعه سنگ و يا چوبى بيش نيست ، متكى هستيد ، تكيه‌گاه ما خداوند بزرگ و توانا است .\r\nمنادى شرك بار سوم گفت : امروز به عوض روز بدر . مسلمانان به دستور پيامبر گفتند : اين دو روز هرگز با هم مساوى نيست ، كشتگان ما در بهشتند و كشتگان شما در دوزخ .\r\nابو سفيان در برابر اين پاسخ‌هاى كوبنده كه از حلقوم صدها مسلمان در مىآمد ، سخت منقلب شد و با گفتن جملهء : « وعدهء ما و شما سال آينده » راه خود را در پيش گرفت و ميدان را به قصد مكه ترك گفت . « 1 »\r\nاكنون مسلمانان با داشتن صدها زخمى و هفتاد كشته ، ناچارند وظيفه الهى را ( نماز ظهر و عصر ) انجام دهند . پيامبر بر اثر ضعف مفرط نماز را در حال نشسته با جماعت خواند و بعدا به وظيفهء دفن و كفن شهداى « احد » پرداخت .\r\n\r\nپايان جنگ\r\nآتش جنگ خاموش شد و طرفين از يكديگر فاصله گرفتند . مسلمانان بيش از سه برابر قريش كشته داده بودند و مىبايست هرچه زودتر اجساد عزيزان خود را به خاك بسپارند و مراسم مذهبى را عملى كنند .\r\nزنان قريش ، هنگام پيروزى كه عرصه را از انجام هرگونه جنايتى خالى ديده بودند ، پيش از آن‌كه مسلمانان به دفن كشتگان برسند ، دست به جنايات بزرگى زده بودند كه در تاريخ بشر كم‌نظير است . آنان به پيروزى ظاهرى خود قانع نشده و براى گرفتن انتقام بيشتر ، اعضا و گوش و بينى مسلمانانى كه روى بستر خاك افتاده بودند ، بريده و از اين طريق لكه ننگين‌ترى بر دامن خود نشانيدند . در ميان تمام ملت‌هاى جهان ، كشتهء دشمن كه بىدفاع و بىپناه است احترام دارد ، ولى همسر\r\n\r\n\r\n","description":"","footnote":"\r\n( 1 ) . بحار الانوار ، ج 20 ، ص 44 - 45\r\n","page_name":" 564 ","page_number":564},
  {"content":"\r\n\r\nابو سفيان از اعضاى بدن مسلمانان ، گردن‌بند و گوشواره ترتيب داد . شكم افسر فداكار اسلام ، حضرت حمزه را پاره كرد و جگر او را درآورد و آن را به دندان گرفته هرچه خواست بخورد نتوانست .\r\nاين عمل به قدرى ننگين و زشت بود كه ابو سفيان گفت : من از اين عمل تبرّى مىجويم و چنين دستورى نداده بودم ، ولى خيلى هم ناراحت نيستم .\r\nاين كردار زشت ، باعث شد كه اين زن ميان مسلمانان به « هند آكلة الاكباد ، هند جگرخوار » معروف شود و در آينده فرزندان هند ، به فرزندان زن جگرخوار معروف شدند .\r\nمسلمانان در محضر پيامبر وارد نبردگاه شده و مىخواهند ، آن هفتاد كشته را به خاك بسپارند . چشم پيامبر به بدن عمويش افتاد . وضع رقت‌بار « حمزه » فوق العاده او را منقلب ساخت و طوفانى از خشم و غضب ، در كانون وجودش پديد آورد ، به طورى كه فرمود : اين خشم و غضبى كه اكنون در خود احساس مىكنم ، در زندگانى من بىسابقه است .\r\nتاريخ‌نويسان و مفسران ، به طور اتفاق مىنويسند : مسلمانان عهد كردند ( و گاهى خود پيامبر را نيز اضافه مىكنند ) كه اگر بر مشركان دست يابند ، همين معامله را با كشته‌هاى آن‌ها انجام دهند و آنان به جاى يكى ، سى نفر از آنان را « مثله » كنند . چيزى از تصميم آنان نگذشته بود كه امين وحى اين آيه را آورد :\r\nاگر تصميم داريد كه آن‌ها را مجازات كنيد ، در مجازات خود ميانه‌رو باشيد و از حد اعتدال بيرون نرويد و اگر صبر كنيد ، براى بردباران بهتر است . « 1 »\r\nاسلام با اين آيه كه خود يك اصل قضائى مسلم اسلامى است ، بار ديگر سيماى روحانى و عاطفى خود را نشان داد كه آيين آسمانى اسلام ، آيين انتقام‌جوئى نيست ؛ در سخت‌ترين لحظه‌ها كه طوفان خشم در كانون وجود انسان حكومت مىكند ، از\r\n\r\n\r\n","description":"","footnote":"\r\n( 1 ) .  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  « نحل ( 16 ) آيه 126 » .\r\n","page_name":" 565 ","page_number":565},
  {"content":"\r\n\r\nدستور عدالت و ميانه‌روى غفلت نكرده و با اين طريق ، اصول عدالت را در تمام اوقات در نظر گرفته و مستقر ساخته است .\r\nخواهر حمزه ، « صفيه » اصرار داشت كه نعش برادر را ببيند . ولى فرزندش « زبير » از آمدن مادر به دستور رسول خدا جلوگيرى كرد . آن‌گاه « صفيه » به فرزند خود گفت :\r\nشنيده‌ام برادرم را « مثله » كرده‌اند . به خدا سوگند ! كه اگر بالين او بيايم ، اظهار ناراحتى نخواهم كرد و اين مصيبت را در راه خدا خواهم پذيرفت .\r\nاين بانوى تربيت يافته ، با كمال وقار بالين برادر آمد ، نماز بر او خواند و در حق او طلب آمرزش كرد و بازگشت .\r\nراستى قدرت ايمان بالاترين نيروهاست . سخت‌ترين طوفان‌ها و هيجان‌ها را مهار مىكند و بر شخص مصيبت‌زده وقار و سكينه مىبخشد .\r\nپيامبر ، براى شهداى « احد » نماز خواند و آن‌ها را يك‌يك و يا دوتا دوتا ، دفن كرد و دستور داد كه « عمرو بن جموح » و « عبد اللّه بن عمرو » را در يك قبر بگذارند ، زيرا آنان قبلا با هم دوست بودند ، چه بهتر كه در حال مرگ نيز با هم باشند . « 1 »\r\n\r\nآخرين سخنان سعد بن ربيع\r\n« سعد بن ربيع » از ياران با وفاى پيامبر بود و دلى لبريز از ايمان و اخلاص داشت آن‌گاه كه با دوازده زخم نقش بر زمين شده بود ، مردى از كنار وى گذشت و به او گفت .\r\nمىگويند محمد صلى اللّه عليه و آله و سلّم كشته شده است . سعد به وى گفت : اگر محمد صلى اللّه عليه و آله و سلّم كشته شده ، خداى محمد صلى اللّه عليه و آله و سلّم زنده است و ما در راه نشر آيين خدا جهاد مىكنيم و از حريم توحيد دفاع مىكنيم .\r\nوقتى شعلهء جنگ خاموش شد ، پيامبر به ياد سعد بن ربيع افتاد و گفت : چه كسى مىتواند ، براى من خبرى از « سعد » بياورد ؟ « زيد بن ثابت » داوطلب شد كه از مرگ و\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 498 و بحار الانوار ، ج 20 ، ص 131 .\r\n","page_name":" 566 ","page_number":566},
  {"content":"\r\n\r\nحيات سعد خبر صحيحى براى پيامبر بياورد . او سعد را در ميان كشتگان يافت و به وى گفت : پيامبر مرا مأمور كرده كه از حال شما تحقيق كنم و خبر صحيحى از شما برايش ببرم . سعد گفت : سلام مرا به پيامبر برسان و بگو چند لحظه از زندگى « سعد » باقى نمانده است و خداوند به تو اى پيامبر خدا ، بهترين پاداش را كه سزاوار يك پيامبر است بدهد .\r\nوى افزود : سلام مرا به انصار و ياران پيامبر نيز برسان و بگو : هرگاه به پيامبر آسيبى برسد و شما زنده باشيد ، هرگز در پيشگاه خداوند معذور نخواهيد بود .\r\nهنوز فرستاده پيامبر از كنار « سعد » دور نشده بود كه روان او به جهان ديگر پرواز كرد . « 1 »\r\nعلاقهء انسان به خود و به اصطلاح دانشمندان « حب ذات » آنچنان اصيل و قدرتمند و ريشه‌دار است كه هيچ‌گاه انسان خود را فراموش نمىكند و همه چيز خود را در راه آن فدا مىكند ؛ قدرت ايمان و عشق به هدف و علاقه به معنويات ، از آن مؤثرتر است ، زيرا به تصريح متون تاريخ ، اين افسر با شهامت در سخت‌ترين لحظه‌ها كه فاصله چندانى با مرگ نداشت خود را فراموش كرده و به ياد وجود نازنين پيامبر افتاده بود كه حفظ او را عالىترين تجلى براى بقاى هدف خود مىدانست و تنها پيامى كه با « زيد بن ثابت » فرستاد ، اين بود كه ياران پيامبر لحظه‌اى از حفظ و حراست رهبر خود غفلت نكنند .\r\n\r\nپيامبر به مدينه بازمىگردد\r\nخورشيدى به سوى مغرب كشيده مىشد و مىخواست اشعهء زرّين خود را به سوى نيم‌كره ديگر بريزد . سكوت و خاموشى مطلق سرزمين احد را فراگرفته بود . در چنين لحظه‌هايى مسلمانان مجروح و كشته داده ، ناچار بودند براى تجديد قوا و\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 95 .\r\n","page_name":" 567 ","page_number":567},
  {"content":"\r\n\r\nپانسمان كردن زخمىها ، به خانه‌هاى خود بازگردند . فرمان حركت به سوى مدينه ، از فرمانده كل قوا صادر شد . پيامبر با آن گروه از انصار و مهاجر - كه در جنگ شركت كرده بودند - وارد مدينه شدند . شهرى كه از اكثر خانه‌هاى آن نالهء مادران داغ‌ديده و همسران شوهر از دست داده بلند بود .\r\nپيامبر به خانه‌هاى « بنى عبد الاشهل » رسيد . نوحه‌سرايى زنان آن‌ها ، حال پيامبر را منقلب ساخت . اشك از چشمان نورانىاش سرازير شد و با چشمانى اشك‌بار زير لب اين جمله را گفت :\r\nمتأسفم كه كسى براى « حمزه » گريه نمىكند ! « 1 »\r\nسعد معاذ و چند نفر ديگر از مقصد پيامبر آگاه شدند ، به گروهى از زنان دستور دادند كه براى حمزه ، اين افسر خدمت‌گزار نوحه‌سرايى كنند . پيامبر گرامى از جريان ، مطلع شد ، در حق زنان دعا كرد و گفت : من پيوسته از كمك‌هاى مادى و معنوى گروه انصار برخوردار بوده‌ام . سپس فرمود : زنان نوحه‌گر ، به خانه‌هاى خود برگردند .\r\n\r\nخاطرات هيجان‌انگيز يك زن با ايمان\r\nتاريخ زنان با ايمان در فصل تاريخ اسلام مايه تعجب و شگفتى است . اينكه مىگويم مايهء شگفتى است ، از اين نظر است كه ما اشباه و نظاير آن را در زنان معاصر خود به ندرت مىبينيم . « 2 »\r\nبانويى از قبيلهء « بنى دينار » كه شوهر و پدر و برادر خود را از دست داده بود ، در ميان گروهى از زنان نشسته ، اشك مىريخت و زنان ديگر نيز نوحه‌سرايى مىكردند .\r\n\r\n\r\n","description":"","footnote":"\r\n( 1 ) . و لكن حمزة لا بواكي له « سيرهء ابن هشام ، ج 2 ، ص 99 » .\r\n( 2 ) . در جنگ تحميلى عراق عليه ايران اسلامى ، نمونه‌هاى بارزى از زنان ايثارگر ديده شد ، كه تاريخ نظاير آن‌ها را فقط در عصر رسالت نشان مىدهد ، و بار ديگر جهان با مشاهدهء اثرات شگفت‌انگيز ايمان ، انگشت تعجب به دندان گرفته و در هاله‌اى از اعجاب قرار گرفت .\r\n","page_name":" 568 ","page_number":568},
  {"content":"\r\n\r\nناگهان پيامبر از كنار اين دسته از زنان عبور كرد . اين بانوى داغ‌ديده از كسانى كه اطراف او بودند ، از حال پيامبر سراغ گرفت . همگى گفتند : به حمد اللّه سالم است . وى گفت : مايلم از نزديك پيامبر را ببينم . نقطه‌اى كه پيامبر ايستاده بود ، با محل آنان چندان فاصله نداشت ، پيامبر را به وى نشان دادند . چشم اين بانو به چهره پيامبر افتاد ، بىاختيار تمام مصايب را فراموش كرد و از صميم قلب ندايى در داد كه انقلابى برپا كرد عرض كرد : اى رسول خدا ! تمام ناگوارىها و مصيبت‌ها در راه تو آسان است .\r\nشما زنده بمانيد ، هر فاجعه‌اى بر ما وارد شود ، ما آن را كوچك مىشماريم و ناديده مىگيريم .\r\nآفرين بر اين استقامت ! آفرين بر اين ايمان ! كه بسان لنگر كشتىهاى اقيانوس‌پيما ، كشتى وجود انسان‌ها را در برابر طوفان‌هاى كوبنده ، از تزلزل و بىقرارى نگه مىدارد . « 1 »\r\n\r\nنمونه ديگرى از زنان فداكار\r\nدر صفحه‌هاى گذشته به طور اجمال دربارهء « عمرو بن جموح » سخن گفتيم ؛ بااينكه او لنگ بود و جهاد بر او واجب نبود ، ولى با اصرار فراوان از پيامبر اجازه گرفت و در صفوف مقدم مجاهدان شركت جست . فرزندش « خلاد » و برادر همسرش « عبد اللّه بن عمرو » نيز در اين جهاد مقدس شركت داشتند و هر سه جام شهادت نوشيدند .\r\nهمسر وى ( هند ) دختر « عمرو بن حزام » عمهء « جابر بن عبد اللّه » انصارى به احد آمد و شهيدان و عزيزان خود را از روى خاك برداشت و بر روى شترى انداخت و رهسپار مدينه شد .\r\nدر مدينه انتشار يافته بود كه پيامبر در صحنه جنگ كشته شده است . زنان براى\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 99 .\r\n","page_name":" 569 ","page_number":569},
  {"content":"\r\n\r\nيافتن خبر صحيح ، از حال پيامبر ، رهسپار « احد » بودند . او در نيمهء راه با همسران پيامبر ملاقات كرد . آنان از وى حال رسول خدا را پرسيدند . اين زن در حالى كه اجساد شوهرش و برادر و فرزند خود را بر شترى بسته و به مدينه مىبرد ، گويا كوچك‌ترين مصيبتى متوجه وى نشده بود او با گشاده‌رويى به آنان گفت : خبر خوشى دارم ، پيامبر زنده و سالم است و در برابر اين نعمت بزرگ تمام مصايب كوچك و ناچيز است .\r\nخبر ديگر اينكه : خداوند كافران را در حالى برگردانيد كه مملو از خشم و غضب بودند . « 1 » سپس از وى پرسيدند كه اين جنازه‌ها از كيست ؟ گفت : همگى مربوط به خود من است : يكى شوهرم ، ديگرى فرزند و سومى برادرم كه براى دفن ، آن‌ها را به مدينه مىبرم .\r\nبار ديگر در اين صحنه از تاريخ اسلام ، يكى از عالىترين اثر ايمان كه همان آسان شمردن مصايب و هضم تمام شدايد و آلام در راه هدف مقدّس است ، تجلى مىكند .\r\nمكتب مادى هرگز نتوانسته چنين زنان و مردان فداكارى تربيت كند . نكته اين است كه اين افراد براى هدف مىجنگند ، نه براى زندگى مادى و نيل به مناصب .\r\nدنباله اين داستان شگفت‌انگيزتر است و هرگز با مقياس‌هاى مادى و قواعدى كه مادّىگرايان براى تحليل مسائل تاريخى طراحى كرده‌اند ، قابل مقايسه نيست . فقط مردان الهى و كسانى كه به تأثير عالم بالا اعتقاد جازم دارند و مسائل اعجاز و كرامت را حل كرده‌اند . مىتوانند دنباله داستان را تحليل كرده و از هر نظر صحيح بدانند .\r\nاو مهار شتر را در دست داشت و به سوى مدينه مىكشيد . اما شتر به زحمت راه مىرفت . يكى از زنان پيامبر گفت : لا بد بار شتر سنگين است . هند در پاسخ گفت : اين شتر بسيار نيرومند است و مىتواند بار دو شتر را بردارد ، علت ديگرى دارد ! هر موقع روى شتر را به جانب « احد » برمىگردانم ، اين حيوان به آسانى راه مىرود ، ولى هر\r\n\r\n\r\n","description":"","footnote":"\r\n( 1 ) . بنا به نقل ابن ابى الحديد در شرح نهج البلاغه ، ج 14 ، ص 262 اين آيه را خواند :  وَ رَدَّ اللَّهُ الَّذِينَ كَفَرُوا بِغَيْظِهِمْ لَمْ يَنالُوا خَيْراً وَ كَفَى اللَّهُ الْمُؤْمِنِينَ الْقِتالَ وَ كانَ اللَّهُ قَوِيًّا عَزِيزاً  . سپس مىگويد : لا بد وى مفاد نخستين قسمت آيه را خوانده ، نه تمام آيه را ، زيرا اين آيه در جنگ خندق كه پس از احد بود ، نازل گرديده است . ( احزاب ( 33 ) آيه 25 )\r\n","page_name":" 570 ","page_number":570},
  {"content":"\r\n\r\nموقع روى آن را به سمت مدينه مىكنم به زحمت كشيده مىشود و يا زانو به زمين مىزند .\r\nهند تصميم گرفت كه به احد برگردد و پيامبر را از جريان آگاه سازد وى با همان شتر و اجساد به « احد » آمد ، وضع راه رفتن شتر را به پيامبر گفت . پيامبر فرمود :\r\nهنگامى كه شوهرت به سوى ميدان رفت ، از خدا چه خواست ؟ وى عرض كرد ، شوهرم رو به درگاه خدا كرد و گفت خداوندا مرا به خانه‌ام بازنگردان !\r\nپيامبر فرمود : دعاى شوهرت مستجاب شده ، خداوند نمىخواهد اين جنازه به سوى خانهء « عمرو » برگردد . بر تو لازم است كه هر سه جنازه را در اين سرزمين ( احد ) به خاك بسپارى و بدان كه اين سه نفر در سراى ديگر پيش هم خواهند بود .\r\nهند در حالى كه اشك از گوشهء چشمانش مىريخت ، از پيامبر درخواست كرد كه از خداوند بخواهد كه او نيز پيش آن‌ها باشد . « 1 »\r\nپيامبر وارد خانه خود گرديد . ديدگان دختر عزيزش « فاطمه » به چهرهء مجروح پدر افتاد ، اشك از گوشهء چشمانش سرازير شد . پيامبر شمشير خود را به دختر خود « زهرا » داد تا آن را بشويد .\r\n« اربلى » مورخ شيعه در قرن هفتم مىنويسد : امير مؤمنان آب آورد . تا خون‌هاى چهره پيامبر را شستشو دهد . ايشان آب مىريخت و زهرا عليها السّلام خون‌هاى اطراف را مىشست ، ولى چون زخم صورت عميق بود ، خون بند نيامد . ناچار قطعه حصيرى را سوزاندند و خاكستر آن را روى زخم‌ها ريختند و خون زخم‌هاى صورت بند آمد . « 2 »\r\n\r\nدشمن را بايد تعقيب كرد\r\nشبى كه مسلمانان پس از حادثهء « احد » در خانه‌هاى خود آرميدند ، بسيار شب\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 265 .\r\n( 2 ) . اربلى ، كشف الغمة ، ج 1 ، ص 189 و مقريزى ، امتاع الاسماع ، ج 1 ، ص 137 - 138 .\r\n","page_name":" 571 ","page_number":571},
  {"content":"\r\n\r\nحساسى بود . منافقان و يهوديان و پيروان عبد اللّه بن ابى ، از اين پيش آمد سخت خوش‌حال بودند . از بيشتر خانه‌ها صداى ناله و نوحه بازماندگان شهيدان به گوش مىرسيد . بالاتر از همه بيم آن مىرفت كه منافقان و يهوديان بر ضد اسلام و مسلمانان شورش كنند و دست كم با ايجاد اختلاف و دودستگى ، وحدت سياسى و وضع ثابت مركز اسلام را از بين ببرند .\r\nضرر اختلاف‌هاى محلى به مراتب بالاتر از حمله‌هاى دشمنان خارجى است .\r\nروى اين حساب‌ها لازم بود پيامبر دشمنان داخلى را بترساند و به اصطلاح ضرب‌شستى به آن‌ها نشان بدهد و به آنان بفهماند كه نيروى توحيد دچار بىنظمى و تزلزل نشده و هرگونه فعاليّت و زمزمه مخالف كه اساس اسلام را تهديد كند ، در نخستين مرحله با قدرت هرچه تمام‌تر كوبيده خواهد شد .\r\nپيامبر اسلام از طرف خداوند مأمور شد فرداى همان شب دشمن را تعقيب كند و شخصى را مأمور كرد كه در تمام نقاط شهر ، اعلام كند : كسانى كه ديروز در احد بوده‌اند ، فردا بايد براى تعقيب دشمن آماده شوند و كسانى كه در احد شركت نداشته‌اند ، حق ندارند در اين جهاد ، با ما باشند ! « 1 »\r\nالبته اين محدوديت و بازدارى گروه شركت نكرده در اين امر مهم ، روى سلسله مصالحى بود كه براى مردان سياسى روشن دل مخفى نيست .\r\nاولا ، اين محدوديت نوعى تعرض به كسانى بود كه از شركت در احد امتناع ورزيده بودند ؛ در حقيقت سلب صلاحيت از اين دسته بود كه شايستگى دفاع و شركت را نداشتند .\r\nثانيا ، گوشمالى به شركت كنندگان بود ، زيرا اين ضربت بر اثر بىانضباطى آنان متوجه اسلام شده بود و مىبايست خود آن‌ها اين شكست را جبران و ترميم مىكردند تا بار ديگر به چنين بىنظمىهايى دست نزنند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 101 .\r\n","page_name":" 572 ","page_number":572},
  {"content":"\r\n\r\nنداى منادى پيامبر به گوش جوانى از قبيلهء « بنى عبد الاشهل » رسيد ، در حالى كه او با برادر خود با بدن مجروح در رخت‌خواب افتاده بود . اين ندا ، طورى آن‌ها را تكان داد كه با اينكه تنها يك اسب سوارى داشتند و حركت كردن از جهاتى توأم با مشكلات بود ، به يك ديگر گفتند : هرگز سزاوار نيست ، پيامبر به جهاد برود و ما از او عقب بمانيم . اين دو برادر با اينكه مركب خود را به تناوب سوار مىشدند ، خود را به سربازان اسلام رسانيدند . « 1 »\r\n\r\nحمراء الأسد\r\n« 2 » پيامبر « ابن امّ مكتوم » را جانشين خود در مدينه قرار داد و در « حمراء الأسد » كه هشت ميلى مدينه است ، موضع گرفت . « معبد خزاعى » رئيس قبيله « خزاعه » با اينكه مشرك بود ، به پيامبر اسلام تسليت عرض كرد . تمام افراد قبيله خزاعه همواره از اسلام پشتيبانى مىكردند . « معبد » به منظور خدمت به پيامبر از « حمراء الأسد » عازم « روحاء » مركز ارتش قريش گرديد و با ابو سفيان ملاقات كرد و چنين دريافت كه ابو سفيان تصميم گرفته به سوى مدينه برگردد ، و باقى مانده قدرت مسلمانان را از بين ببرد . معبد او را از مراجعت منصرف ساخت و گفت : هان اى ابو سفيان ! محمد اكنون در « حمراء الأسد » است و با قدرت سربازان بيشتر ، از مدينه خارج شده و آن‌هايى هم كه ديروز در نبرد شركت نكرده بودند ، امروز در ركاب ايشانند .\r\nابو سفيان ! من چهره‌هايى ديدم كه از شدت غيظ و خشم برافروخته شده بودند و من تاكنون در عمرم چنين قيافه‌هايى را نديده‌ام و مسلمانان از بىانضباطى ديروز سخت پشيمانند . او به قدرى از قدرت ظاهرى و عظمت روحى و روانى مسلمانان سخن گفت كه ابو سفيان را از تصميم خود منصرف ساخت .\r\n\r\n\r\n","description":"","footnote":"\r\n( 1 ) . همان .\r\n( 2 ) . گروهى رفتن پيامبر را تا « حمراء الأسد » براى تعقيب دشمن ، غزوه مستقل شمرده ، و برخى نيز آن را دنباله غزوهء « احد » دانسته‌اند .\r\n","page_name":" 573 ","page_number":573},
  {"content":"\r\n\r\nپيامبر با ياران خود ، سر شب در « حمراء الأسد » ماند و دستور داد در تمام نقاط بيابان آتش روشن كنند تا دشمن تصور كند كه قدرت و نيروهاى جنگنده آن‌ها بيش از آن مقدار است كه در احد ديده بودند .\r\nصفوان بن اميه رو به ابو سفيان كرد و گفت : مسلمانان خشمگين و زخم خورده‌اند ، تصور مىكنم كه به همين مقدار اكتفا كرده و راه مكه را پيش بگيريم . « 1 »\r\n\r\nشخص با ايمان بيش از يك بار فريب نمىخورد\r\nاين جمله خلاصهء گفتار پيامبر اسلام است كه فرمود :\r\nلا يلدغ المؤمن من جحر مرّتين .\r\nپيامبر اين سخن را موقعى فرمود كه « ابو عره جمحى » از او درخواست آزادى كرد .\r\nوى پيش از اين در جنگ بدر اسير شده بود ، پيامبر او را آزاد و با او شرط كرد كه با مشركان بر ضد اسلام همكارى نكند . او نيز شرط را پذيرفت ، ولى پيمان خود را با شركت در جنگ احد ، نقض كرد . اتفاقا ، موقع بازگشت از « حمراء الأسد » مسلمانان او را دست‌گير كردند . اين بار نيز او از محضر پيامبر درخواست آزادى كرد ، امّا پيامبر به درخواست او اعتنا نكرد و با گفتن اين جمله كه مؤمن از يك سوراخ بيش از يك بار گزيده نمىشود ، دستور اعدام او را صادر كرد و فاجعه احد كه سراسر آموزنده بود ، پايان پذيرفت . « 2 » سرانجام نبرد احد با تقديم هفتاد و يا 74 و به قولى 82 شهيد ، پايان گرفت ؛ در حالى كه كشته‌شدگان قريش بيش از 22 نفر نبود . بدينسان جنگ احد كه روز شنبه هفتم شوال سال سوم هجرت رخ داد ، به ضميمهء حادثه « حمراء الأسد » كه آن\r\n\r\n\r\n","description":"","footnote":"\r\n( 1 ) . ابن سعد ، الطبقات الكبرى ، ج 2 ، ص 49 .\r\n( 2 ) . سيره ابن هشام ، ج 2 ، ص 104 . ما در پاورقىها ، مدارك فرازهاى مهم را نقل كرده‌ايم . خوانندگان گرامى براى تفصيل بيشتر ، مىتوانند به مدارك ذيل كه مورد نظر و مطالعه نگارنده در تأليف اين كتاب بوده است ، مراجعه كنند :\r\nابن سعد ، الطبقات الكبرى ، ج 2 ، ص 36 - 49 ؛ واقدى ، المغازى ، ج 1 ، ص 199 - 340 ؛ ابن ابى الحديد ، شرح نهج البلاغه ، ج 14 ، ص 14 - 218 و ج 15 ، ص 60 و بحار الانوار ، ج 20 ، ص 14 - 146 .\r\n","page_name":" 574 ","page_number":574},
  {"content":"\r\n\r\nنيز تا روز جمعه همان هفته ادامه داشت ، در روز چهاردهم شوال همان سال پايان پذيرفت .\r\nاز حوادث سال سوم هجرت ، تولّد نخستين گوهر تابناك امامت ، حضرت « امام مجتبى » حسن بن على است . وى در نيمه ماه رمضان سال سوم ديده به جهان گشود . تولد او داراى مراسمى بود كه در زندگى پيشوايان بزرگ شيعه بازگو شده است .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n\r\nحوادث سال چهارم هجرت\r\n\r\nفاجعهء سپاه تبليغ\r\n« 1 » پس از پايان جنگ ، آثار سياسى شكست مسلمانان در نبرد « احد » كاملا آشكار بود .\r\nمسلمانان ، با اينكه در برابر دشمن پيروز ، ايستادگى نشان دادند و از بازگشت مجدد او جلوگيرى به عمل آوردند ؛ با اين حال پس از حادثهء « احد » تحريك‌هاى داخلى و خارجى براى براندازى اسلام رو به فزونى گذاشت . منافقان و يهوديان مدينه و مشركان خارج از شهر و قبيله‌هاى مشرك دوردست ، جرأت زيادى پيدا كرده ، از تحريك و توطئه‌چينى و گردآورى سپاه و سلاح بر ضد اسلام ، خوددارى نمىكردند .\r\nپيامبر با كمال مهارت ، تحريك‌هاى داخلى را خاموش مىكرد و قبايل خارج را كه قصد هجوم به مدينه داشتند ، با اعزام سربازان مجاهد سركوب مىساخت . در همين وقت گزارش رسيد كه قبيلهء بنى اسد ، در صدد تسخير « مدينه » و قتل و غارت اموال مسلمانان‌اند . پيامبر فورا يك گروه صد و پنجاه نفرى را به فرماندهى « ابو سلمه » روانهء منطقه توطئه‌كنندگان ساخت . پيامبر به فرمانده دستور داد كه هدف اصلى سفر را پنهان سازد و از بيراهه برود . روزها استراحت كند و شب‌ها راه‌پيمايى كند . او دستور پيامبر اسلام را عمل كرد . شبانه قبيلهء بنى اسد را محاصره كرد و توطئه را در نطفه خفه\r\n\r\n\r\n","description":"","footnote":"\r\n( 1 ) . حادثه ناگوار قتل سپاه تبليغ ، در سى و ششمين ماه هجرت رخ داده است . « واقدى ، المغازى ، ج 1 ، ص 354 » . و چون سال نخست ، ده ماه حساب شد ، طبعا ، اين حادثه ، مربوط به سال چهارم هجرت خواهد بود .\r\n","page_name":" 576 ","page_number":576},
  {"content":"\r\n\r\nساخت و پيروزمندانه با مقدارى از غنايم جنگى به مدينه بازگشت . اين حادثه در سى و پنجمين ماه هجرت اتفاق افتاد . « 1 »\r\n\r\nنقشه ماهرانه براى كشتن رجال تبليغ\r\nپيامبر گرامى با اعزام دسته‌هاى نظامى ، نقشه‌هاى توطئه‌چينان را نقش بر آب مىكرد . همچنين با اعزام گروه تبليغى ، به ميان قبايل و مراكز جمعيت ، قلب‌هاى قبايل بىطرف را به معارف اسلام جلب مىكرد .\r\nمبلّغان ورزيده كه حافظ قرآن و احكام و سخنان پيامبر بودند ، حاضر بودند به قيمت جان خود ، عقايد اسلامى را با روشن‌ترين بيان و واضح‌ترين اسلوب به گوش مردم دور دست برسانند .\r\nپيامبر با اعزام دسته‌هاى نظامى و گروه تبليغى ، به دو وظيفه سنگين مقام شامخ نبوت عمل مىكرد .\r\nدر حقيقت ، اعزام دسته‌هاى نظامى ، براى خنثى كردن فتنه‌هايى بود كه مىخواست صورت گيرد ، تا در سايه امنيّت و آزادى محيط ، گروه تبليغى به وظيفه خطير خود كه حكومت بر قلب‌ها و روشن‌گرى افكار بود ، قيام كنند .\r\nولى برخى از قبايل وحشى و پست ، با گروه تبليغى كه نيروهاى معنوى اسلام بودند و هدفى جز ترويج خداپرستى و ريشه‌كن ساختن كفر و بت‌پرستى نداشتند ، از در حيله و تزوير وارد شده و آنان را با وضع رقت‌بارى به قتل مىرسانيدند . اكنون سرگذشت عده‌اى از مبلغان ورزيدهء اسلام را مىآوريم كه ابن هشام « 2 » تعداد آنان را شش ، و ابن سعد « 3 » ده نفر نوشته است .\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 340 - 346 . به خاطر داريد كه در سى و چهارمين ماه هجرت ، سال سوم پايان مىپذيرد و حوادث ماه‌هاى سى و پنجم به بالا مربوط به سال چهارم هجرت خواهد بود .\r\n( 2 ) . سيره ابن هشام ، ج 2 ، ص 169 ، ابن سعد ، الطبقات الكبرى ، ج 2 ، ص 39 .\r\n( 3 ) . ابن سعد ، همان ، ج 2 ، ص 39 .\r\n","page_name":" 577 ","page_number":577},
  {"content":"\r\n\r\n\r\nكشتار بىرحمانه مبلغان اسلام\r\nگروهى از نمايندگان قبايل « عضل » و « قاره » از در حيله وارد شده ، به حضور پيامبر شرف‌ياب شدند و چنين گفتند :\r\nاى پيامبر خدا ! قلب‌هايمان متوجه اسلام شده و محيط ما نيز براى پذيرش اسلام آماده است . لازم است گروهى از ياران خود را همراه ما اعزام فرماييد كه در ميان قبيله ما تبليغ كنند و قرآن را به ما بياموزند و از حلال و حرام خدا آگاه سازند . « 1 »\r\nپيامبر وظيفه داشت كه به نداى اين گروه كه نمايندگان قبيله‌هاى بزرگى بودند پاسخ مثبت بدهد و وظيفه مسلمانان است كه به هر قيمتى باشد ، از اين فرصت استفاده كنند . از اين‌رو ، پيامبر دسته‌اى را به فرماندهى « مرثد » همراه نمايندگان قبايل ، به آن نقاط فرستاد .\r\nاين دسته ، همراه نمايندگان قبيله از مدينه خارج و از قلمرو قدرت مسلمانان دور شدند و به آبگاهى به نام « رجيع » رسيدند . در آنجا نمايندگان قبايل ، نيت‌هاى پليد خود را ابراز كردند و از قبيله « هذيل » كمك گرفتند و مصمم شدند كه افراد اعزامى را دست‌گير و نابود كنند .\r\nمسلمانان در آن نقطه - در حالى كه دسته‌هاى مسلح ، آن‌ها را احاطه كرده بودند - پناه‌گاهى جز قبضه‌هاى شمشير خود نداشتند . از اين جهت ، دست به قبضه‌هاى شمشير برده و براى دفاع از خود ، آماده شدند . دشمنان آنان ، سوگند ياد كردند كه ما منظورى جز دست‌گيرى شما نداريم و مقصد ما اين است كه شما را به مقامات قريش زنده تحويل دهيم و در برابر آن مبلغى پول از آن‌ها بگيريم .\r\nمسلمانان به يكديگر نگريستند و بيشتر آن‌ها تصميم گرفتند كه نبرد كنند و به آنان گفتند : ما از مشرك و بت‌پرست پيمان نمىپذيريم ، سپس دست به شمشير بردند و\r\n\r\n\r\n","description":"","footnote":"\r\n( 1 ) . نمايندگان به پيامبر چنين گفتند : إنّ فينا إسلاما فاشيا فابعث معنا نفرا من أصحابك يقرءوننا القرآن و يفقّهوننا في الإسلام « واقدى ، همان ، ج 1 ، ص 354 » .\r\n","page_name":" 578 ","page_number":578},
  {"content":"\r\n\r\nمردانه در راه دفاع از اسلام و تبليغ آيين حق جان سپردند ، ولى سه نفر به نام‌هاى « زيد بن دثنه » ، « خبيب عدىّ » و « عبد اللّه » شمشيرها را غلاف كردند و تسليم شدند . در نيمه راه « عبد اللّه » از تسليم شدن خود پشيمان شد ، بدينسان دست از بند رها ساخت و شمشير به دست گرفت و به دشمن حمله برد ، دشمنان عقب نشستند و با پرتاب سنگ او را به زانو درآوردند . آن قدر به او سنگ زدند كه به روى زمين افتاد و جان سپرد و در همان جا به خاك سپرده شد .\r\nولى دو اسير ديگر به كفار مكه تحويل داده شد و در برابر آن ، دو اسيرى كه از قبيلهء اسير كنندگان بودند ، آزاد شدند .\r\n« صفوان بن اميه » كه پدرش در جنگ « بدر » كشته شده بود ، « زيد » را خريد ، تا با كشتن يك مبلّغ اسلامى انتقام پدر را بگيرد . قرار شد در يك اجتماع با عظمت « زيد » به دار آويخته شود . چوبهء دار در « تنعيم » « 1 » نصب شد . قريش و ياران آن‌ها در آن نقطه ، در روز مخصوصى گرد آمدند . محكوم در كنار چوبه دار ايستاده ، در حالى كه چند دقيقه بيش ، از عمر او باقى نمانده بود .\r\n« ابو سفيان » كه فرعون مكه بود و در تمام حوادث دست او در بيرون و يا پشت پرده كار مىكرد ، رو به « زيد » كرد و گفت : تو را به خدايى كه به او ايمان دارى سوگند مىدهم ؛ آيا مىخواهى كه « محمد » به جاى تو كشته شود و تو آزاد شوى و به خانه خود برگردى ؟\r\nزيد با كمال شجاعت گفت : « من هرگز راضى نمىشوم كه خارى در پاى پيامبر فرو رود ، اگر چه به قيمت آزادى من تمام شود . پاسخ زيد ، حال ابو سفيان را دگرگون ساخت و از كثرت علاقه ياران محمد به آن حضرت فوق العاده تعجب كرد و گفت :\r\n« در طول عمر خود ، ياران هيچ كس را مثل اصحاب محمد نيافتم كه تا اين حد فداكار و علاقه‌مند باشند » .\r\n\r\n\r\n","description":"","footnote":"\r\n( 1 ) . تنعيم : نقطه‌اى است كه آغاز « حرم » و پايان « حل » شمرده مىشود ، و براى عمره مفرده از آنجا احرام مىبندند .\r\n","page_name":" 579 ","page_number":579},
  {"content":"\r\n\r\nچيزى نگذشت كه زيد بالاى چوبه دار ظاهر شد و مرغ روحش به ملكوت شتافت و در راه دفاع از حريم حقيقت و نشر آيين اسلام و مبارزه با شرك دست از زندگى شست .\r\nنفر دوم « خبيب » مدت‌ها در بازداشت بود ، شوراى مكه تصميم گرفت او را نيز در « تنعيم » به دار آويزد . « 1 » وى در كنار چوبهء دار ، از مقامات رسمى مكه اجازه گرفت كه دو ركعت نماز بگزارد . سپس آن را با كمال اختصار به جاى آورد و رو به سران قريش كرد و گفت : اگر گمان نمىكرديد كه من از مرگ ترس و واهمه دارم ، بيش از اين نماز مىگزاردم « 2 » و ركوع و سجود نماز را طول مىدادم . سپس روى به آسمان كرد و گفت :\r\nخداوندا ! ما به مأموريتى كه از جانب پيامبر داشتيم ، عمل كرديم . در اين هنگام ، فرمان اعدام صادر شد و خبيب به دار آويخته شد . او بر سر دار مىگفت : خدايا تو مىبينى ، يك دوست در اطراف من نيست كه سلامم را به پيامبر برساند . خدا ! تو سلامم را به او برسان .\r\nگويا احساس‌هاى مذهبى اين مرد روحانى ، « ابو عقبه » را سخت ناراحت كرد ، كه برخاسته ضربتى بر پيكرش وارد ساخت و او را كشت .\r\nبنا به نقل ابن هشام ، « 3 » پيش از آن‌كه بميرد اشعارى چند روى چوبه دار سرود كه ما مضمون دو بيت آن را در اينجا مىآوريم :\r\nبه خدا سوگند ! اگر مسلمان بميرم غصه‌اى ندارم كه در كدام منطقه به خاك سپرده شوم .\r\nاين مرگ رقت‌بار من در راه خدا است و اگر او بخواهد ، اين شهادت را بر اعضاى قطعه‌قطعه من مبارك مىسازد ! « 4 »\r\n\r\n\r\n","description":"","footnote":"\r\n( 1 ) . واقدى مىگويد : هر دو اسير در يك روز به دار آويخته شدند « المغازى ، ج 1 ، ص 358 » .\r\n( 2 ) . همان ، ص 359 .\r\n( 3 ) . سيرهء ابن هشام ، ج 2 ، ص 17 .\r\n( 4 ) .\r\n فو اللّه ما أرجو إذا متّ مسلما * على أيّ جبّ كان في اللّه مصرعي \r\n و ذلك في ذات الإله و إن يشأ * يبارك على أوصال شلو ممزع \r\n","page_name":" 580 ","page_number":580},
  {"content":"\r\n\r\nاين حادثهء جان گداز ، حال پيامبر را دگرگون و همه مسلمانان را غرق اندوه ساخت .\r\n« حسان بن ثابت » شاعر زبردست مسلمانان اشعار غم‌انگيزى سرود كه ابن هشام در سيره خود نقل كرده است . پيامبر گرامى از اين نگران بود كه جريان تكرار شود و از اين راه سپاه تبليغ كه با زحمت‌هاى زيادى تربيت مىشدند ؛ ضربه‌هاى غير قابل جبرانى ببينند و اين نيروى مقدس دست خوش سوء قصد گروهى پليد شوند .\r\nمدت‌ها نعش اين مبارز مذهبى بالاى چوبه دار بود و گروهى در اطراف آن پاس مىدادند ؛ تا اينكه به دستور پيامبر دو نفر از مسلمانان دلير ، شبانه نعش او را پايين آورده و دفن كردند . « 1 »\r\n\r\nفاجعهء بئر معونه\r\nدر ماه صفر سال چهارم ، پيش از آن‌كه خبر شهادت فرزندان اسلام ، در سرزمين « رجيع » به پيامبر برسد ، « ابو براء عامرى » وارد مدينه شد . پيامبر او را به آيين اسلام دعوت كرد ، او نپذيرفت و به حضرتش عرض كرد ، اگر سپاه تبليغ نيرومندى را روانهء صفحات « نجد » كنيد ، اميد است ايمان بياورند ، زيرا تمايلات آن‌ها به توحيد زياد است . پيامبر فرمود : از حيله ، عداوت و دشمنى مردم « نجد » بيم دارم . « ابو براء » گفت :\r\nستون اعزامى شما در پناه من هستند و من ضمانت مىكنم كه آن‌ها را از هر حادثهء سوء حفظ كنم .\r\nچهل نفر از رجال علمى اسلام كه حافظ قرآن و احكام بودند ، به فرماندهى « منذر » رهسپار منطقهء « نجد » گرديدند و در كنار « بئر معونه » منزل كردند . پيامبر نامه‌اى كه مضمون آن دعوت به آيين اسلام بود ، به يكى از سران « نجد » به نام « عامر بن الطفيل » نوشت و يك نفر از مسلمانان مأمور شد كه نامهء پيامبر را به « عامر » برساند . او نه تنها نامه پيامبر را نخواند ، بلكه حامل نامه را نيز به قتل رسانيد . آن‌گاه قبيله خود را بر كشتن\r\n\r\n\r\n","description":"","footnote":"\r\n( 1 ) . سفينة البحار ، ج 1 ، ص 372 .\r\n","page_name":" 581 ","page_number":581},
  {"content":"\r\n\r\nرجال علمى اسلام دعوت كرد . افراد قبيله از همكارى خوددارى كردند و گفتند :\r\nبزرگ قبيله « ابو براء » به آنان امان داده است . سرانجام از كمك قبيله خود مأيوس شد و از عشاير و قبايل اطراف كمك طلبيد . بدين ترتيب ، منطقه‌اى كه سپاه تبليغى در آنجا فرود آمده بود ، با نيروهاى « عامر » محاصره شد .\r\nسپاه تبليغى اسلام ، نه تنها مبلغان ارشد و زبردستى بودند ، بلكه مردمى شجاع و رزمنده به شمار مىرفتند . آنان تسليم را براى خود ننگ دانسته ، دست به قبضه شمشير بردند و پس از جنگى خونين ، همه شربت شهادت نوشيدند ، جز « كعب بن زيد » كه با بدن مجروح خود را به مدينه رساند و جريان را اطلاع داد . « 1 »\r\nاين فاجعهء جان‌سوز و بزرگ ، عالم اسلام و مسلمانان را سخت ناراحت ساخت و پيامبر مدت‌ها به ياد شهداى « بئر معونه » بود .\r\nاين دو حادثهء جان گداز ، همگى از نتايج سوء شكست احد بود كه جرأت قبايل اطراف را براى كشتن مسلمانان زياد كرد .\r\n\r\nغرض‌ورزى خاورشناسان\r\nخاورشناسان كه از خراش صورت يك مشرك انتقاد كرده و به اسلام و مسلمانان مىتازند و اصرار دارند كه اثبات كنند كه آيين اسلام در سايه شمشير پيش رفته است ، در برابر اين دو حادثه رقت‌بار ، لب فروبسته و كوچك‌ترين سخنى دربارهء آن نگفته‌اند .\r\nدر كجاى جهان ، سپاه علم و دانش را از دم تيغ مىگذرانند ؟ اگر آيين اسلام در سايهء شمشير پيشرفت كرده است ، پس اين دسته‌هاى تبليغى براى چه ، جان بر كف نهاده و در راه نشر آيين اسلام جان سپرده‌اند .\r\nاين دو حادثه نكته‌هاى تازه و آموزنده‌اى دارد . قدرت ايمان ، فداكارى و جانبازى ،\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 364 - 369 .\r\n","page_name":" 582 ","page_number":582},
  {"content":"\r\n\r\nرشادت و شهامت آن‌ها ، مايه تقدير و باعث اعجاب و سرمشق براى مسلمانان است .\r\n\r\nهرگز مؤمن از يك سوراخ دو بار گزيده نمىشود\r\nحادثه‌هاى جان‌گداز سرزمين رجيع و بئر معونه كه منجر به كشته شدن سپاه تبليغى اسلام شد موجى از تأثر و اندوه در مسلمانان ايجاد كرد و افسردگى فوق العاده‌اى سراسر محافل آن‌ها را فرا گرفت . در اين موقع ، خوانندگان گرامى از خود سؤال مىكنند كه چرا پيامبر دست به چنين عملى زد ؟ با اينكه او در حادثه نخست ( رجيع ) تجربيات تلخى داشت ، چرا بار ديگر چهل نفر را روانه نواحى بئر معونه كرد ؟ مگر خود پيامبر نفرموده است :\r\nلا يلدغ المؤمن من جحر مرّتين ؛ مؤمن هرگز از يك سوراخ دو بار گزيده نمىشود .\r\nپاسخ اين پرسش با مراجعه به متون تاريخى روشن مىشود ، زيرا گروه دوم در حمايت و ضمانت ابو براء ( عامر بن مالك بن جعفر ) - كه رئيس قبيله بنى عامر بود - قرار گرفته بودند و هرگز قبيله او بر خلاف منويات رئيس خودكارى انجام نمىداد و براى دادن اطمينان بيشتر ، خود او در مدينه باقى ماند ، تا سپاه تبليغى برگردند .\r\nنقشه و تدبير رسول خدا صحيح و منتج بود ، زيرا سپاه تبليغى اسلام به دست قبيله ابو براء كشته نشدند . با اينكه برادرزاده او ، عامر بن الطفيل ، قبيله ابو براء را كه قبيله خودش نيز بود ، بر ضد سپاه تبليغ تحريك كرد ؛ با اين حال ، كسى از آنان گوش به حرف او نداد و همگى گفتند : عموى تو آن‌ها را امان داده است . سرانجام ، عامر بن الطفيل از قبيله‌هاى بيگانه مانند « سليم » و « ذكوان » كمك گرفت و رجال تبليغ اسلام را به قتل رسانيد .\r\nلحظه‌اى كه سپاه تبليغى عازم منطقهء ابو براء شد ، دو نفر از ميان خود به نام‌هاى عمرو بن اميه و حارث بن صمه را « 1 » انتخاب كردند تا شتران سپاه را به چرا برده و\r\n\r\n\r\n","description":"","footnote":"\r\n( 1 ) . بنا به نقل ابن هشام در سيره ، ج 2 ، ص 186 منذر بن محمد بوده است .\r\n","page_name":" 583 ","page_number":583},
  {"content":"\r\n\r\nمراقب آن‌ها باشند ، در حالى كه اين دو نفر مشغول انجام وظيفهء خود بودند ، ناگهان « عامر بن الطفيل » بر سر آنان نيز تاخت ؛ در نتيجه حارث بن صمه كشته و عمرو بن اميه آزاد شد .\r\nعمرو بن اميه ، در بازگشت خود به مدينه به دو نفر برخورد و يقين پيدا كرد اين‌ها از همان قبايلىاند كه سپاه تبليغى اسلام را كشته‌اند ، از اين نظر هر دو نفر را در موقع خواب سر بريد و به مدينه بازگشت .\r\nاو در اين تصور به خطا رفته بود ، زيرا آن‌ها از قبيله ابو براء ( قبيله بنى عامر ) بودند كه به پاس احترام رئيس خود ، خون سپاه تبليغ اسلام را محترم شمرده بودند .\r\nاين جريان نيز باعث فزونى اندوه پيامبر شد و تصميم گرفت خون بهاى اين دو نفر را بپردازد .\r\nولى پاسخ روشن را مؤلف الطبقات « ابن سعد » « 1 » متذكر است . او مىگويد : خبر هر دو گروه در يك شب به پيامبر رسيد و پيامبر هنگام اعزام گروه دوم از سرنوشت شهداى « رجيع » آگاه نبود .\r\n\r\nغزوهء « بنى النضير »\r\nمنافقان و يهوديان مدينه از شكست مسلمانان در احد و كشته شدن رجال علمى سخت خوش‌حال بودند و به دنبال فرصت بودند كه در مدينه شورشى برپا كنند و به قبايل خارج از مدينه بفهمانند كه كوچك‌ترين اتحاد و وحدت كلمه در مدينه وجود ندارد و دشمنان خارجى مىتوانند حكومت نوجوان اسلام را سرنگون سازند .\r\nپيامبر براى اينكه از منويات و طرز تفكر يهوديان « بنى النضير » آگاه شود ، همراه گروهى از افسران خود عازم دژ آن‌ها شد . امّا هدف ظاهرى پيامبر از تماس با بنى النضير اين بود كه آمده است در پرداخت خون بهاى آن دو نفر عرب از قبيله\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 52 - 53 .\r\n","page_name":" 584 ","page_number":584},
  {"content":"\r\n\r\n« بنى عامر » كه به دست عمرو بن اميه كشته شده بودند ، كمك بگيرد . زيرا قبيلهء بنى النضير هم با مسلمانان پيمان داشتند و هم با قبيله بنى عامر و قبايل هم پيمان همواره در چنين لحظاتى يك ديگر را كمك مىكردند .\r\nپيامبر در برابر درب دژ فرود آمد و مطلب خود را با سران قوم در ميان گذاشت آنان با آغوش باز از پيامبر استقبال كردند و قول دادند كه در پرداخت ديه كمك كنند .\r\nسپس در حالى كه پيامبر را با كنيه‌اش ( ابو القاسم ) خطاب مىكردند ، درخواست كردند كه رسول خدا وارد دژ آن‌ها شود و روز را آنجا به سر ببرد . رسول گرامى تقاضاى آن‌ها را نپذيرفت و در سايه ديوار دژ با افسران خود نشست و با سران بنى النضير مشغول گفت‌وگو شد . « 1 »\r\nپيامبر احساس كرد كه اين چرب‌زبانى ، با يك سلسله حركت‌هاى مرموز توأم است . از طرفى ، در محوطه‌اى كه پيامبر نشسته بود ، رفت و آمد زياد به چشم مىخورد ؛ سخنان در گوشى ، كه مورث شك و بدبينى است ، فراوان بود . در حقيقت ، سران بنى النضير تصميم گرفته بودند كه پيامبر را غافل‌گير كنند . يك نفر از آن‌ها به نام « عمرو بن حجاش » آماده شده بود كه بالاى بام برود و با افكندن سنگ بزرگى بر سر پيامبر ، به زندگى او خاتمه بخشد .\r\nخوش‌بختانه توطئه‌ها و نقشه‌هاى شومشان از حركت‌هاى مرموز و ناموزون آن‌ها فاش شد و بنا به نقل « واقدى » فرشتهء وحى ، پيامبر را از ماجرا آگاه ساخت . حضرت از جاى خود حركت كرد و طورى مجلس را ترك گفت كه يهوديان تصور كردند دنبال كارى مىرود و برمىگردد ، ولى پيامبر راه مدينه را در پيش گرفت و همراهانش را نيز از تصميم خود آگاه نساخت . آنان هم چنان در انتظار بازگشت پيامبر به سر مىبردند ، امّا هرچه انتظار كشيدند انتظار آن‌ها سودى نبخشيد .\r\nجهودان بنى النضير سخت در تكاپو و تشويش افتادند : از طرفى فكر مىكردند كه\r\n\r\n\r\n","description":"","footnote":"\r\n( 1 ) . واقدى مىگويد : پيامبر وارد جلسه سران « بنى النضير » گرديد « المغازى ، ج 1 ، ص 364 » .\r\n","page_name":" 585 ","page_number":585},
  {"content":"\r\n\r\nشايد پيامبر از توطئه آن‌ها آگاه شده باشد ؛ در اين صورت مجازات سختى در انتظارشان بود . از طرف ديگر با خود مىگفتند : اكنون كه پيامبر از تيررس ما بيرون رفته ، انتقام او را از يارانش بگيريم ، ولى بلافاصله مىگفتند : در اين صورت كار به جاى باريك‌ترى مىكشد و به طور مسلم پيامبر از ما انتقام مىگيرد .\r\nدر اين گيرودار همراهان پيامبر تصميم گرفتند كه دنبال پيامبر بروند و از جاى او آگاه شوند . مقدار زيادى از ديوار دژ دور نشده بودند كه با مردى رو به رو شدند كه از مدينه مىآمد و خبر ورود پيامبر را به آنان اطلاع داد . آنان فورا به محضر پيامبر شرف‌ياب شدند و از توطئه‌چينى يهود - كه امين وحى نيز آن را گزارش كرد - آگاه گرديدند . « 1 »\r\n\r\nدر برابر اين جنايت چه بايد كرد ؟\r\nاكنون وظيفهء پيامبر در قبال اين دسته از خيانت‌كاران چيست ؟ گروهى كه از مزاياى حكومت اسلامى برخوردار بودند و سربازان اسلام ، اموال و نواميس آن‌ها را حفظ مىكردند ، جمعيتى كه نشانه‌هاى بارز نبوت و رسالت را در سراسر زندگى پيامبر مىديدند و دلايل نبوّت و گواه‌هاى راست‌گويى او را در كتاب‌هاى خود مىخواندند ، ولى به جاى مهمان‌نوازى نقشه قتل او را كشيدند و ناجوانمردانه كمر بر ترور او بستند ، مقتضاى عدالت در اين زمينه چيست و براى اينكه ريشهء اين گونه حوادث سوزانده شود اين جريان‌ها بار ديگر تكرار نشود ، چه بايد كرد ؟\r\nراه منطقى همان بود كه پيامبر گرامى برگزيد . به تمام سربازان آماده باش داده شد ، سپس « محمد بن مسلمهء اوسى » را پيش خود خواند و دستور داد كه هرچه زودتر از طرف وى به سران بنى النضير پيام زير را برساند .\r\nوى نزد آنان رفت و به سران بنى النضير چنين گفت : رهبر عالى قدر اسلام با من\r\n\r\n\r\n","description":"","footnote":"\r\n( 1 ) . واقدى ، المغازى ، ج 1 ، ص 365 .\r\n","page_name":" 586 ","page_number":586},
  {"content":"\r\n\r\nبراى شما پيامى فرستاده كه هرچه زودتر اين آب و خاك را در مدت ده روز ترك كنيد ، زيرا پيمان‌شكنى كرده‌ايد و از در مكر و حيله وارد شده‌ايد و اگر در اين ده روز اين مرز و بوم را ترك نكنيد خون شما هدر است .\r\nاين پيام ، افسردگى عجيبى در ميان يهود پديد آورد و هر كدام گناه را به گردن ديگرى انداخت . يكى از سران آن‌ها پيشنهاد كرد كه همگى اسلام آورند ، ولى لجاجت اكثريت مانع از پذيرفتن چنين توصيه‌اى شد . بىچارگى عجيبى آن‌ها را فراگرفت ، به ناچار رو به محمد بن مسلمه كردند و گفتند : اى محمد تو از قبيله اوس هستى و ما پيش از آمدن پيامبر اسلام با قبيله تو پيمان دفاعى داشتيم ، اكنون چرا با ما از در جنگ وارد مىشوى ؟ وى با كمال رشادت كه در خور هر مسلمانى است گفت : آن زمان گذشت ، اكنون دل‌ها دگرگون شده است .\r\nاين تصميم مطابق پيمانى است كه مسلمانان در نخستين روزهاى ورود پيامبر با طوايف يهود مدينه بسته بودند . اين پيمان را « حيىّ بن اخطب » از طرف قبيله بنى النضير امضا كرده بود . در اينجا ، خلاصه‌اى از متن پيمان را مىآوريم :\r\nپيامبر با هر يك از سه گروه ( بنى النضير ، بنى قينقاع و بنى قريظه ) پيمان مىبندد كه هرگز بر ضرر رسول خدا و ياران وى قدمى برندارند و با زبان و دست ضررى به او نزنند . . .\r\nهرگاه يكى از اين سه قبيله ، بر خلاف متن پيمان رفتار كنند ، دست پيامبر در ريختن خون و ضبط اموال و اسير كردن زنان و فرزندان آن‌ها بازخواهد بود . « 1 »\r\n\r\nاشك‌هاى تمساحانه\r\nخاورشناسان باز در اين مورد ، گريه‌هاى دروغى و اشك‌هاى تمساحانه خود را از سر گرفته و بسان دايه‌هاى مهربان‌تر از مادر ، اشك ترحم بر جهودان پيمان‌شكن و خيانت پيشه « بنى النضير » ريخته و عمل پيامبر را دور از انصاف و عدالت دانسته‌اند .\r\n\r\n\r\n","description":"","footnote":"\r\n( 1 ) . ر . ك : همين كتاب ، ص 435 - 440 متن پيمان در بحار الانوار ، ج 19 ، ص 110 - 111 نقل شده است .\r\n","page_name":" 587 ","page_number":587},
  {"content":"\r\n\r\nاين خرده‌گيرى به منظور شناخت حقيقت و فهم مطلب نيست ، زيرا حقيقت با مراجعه به متن پيمان روشن مىشود ، مجازاتى كه پيامبر در حق آن‌ها قايل شد به مراتب سبك‌تر از مجازاتى بود كه در متن پيمان پيش‌بينى شده بود .\r\nامروز اربابان همين خاورشناسان ، صدها جنايت و ستم را در شرق و غرب انجام مىدهند و يك نفر از آن‌ها كوچك‌ترين اعتراضى به آنان نمىكند . اما وقتى پيامبر يك مشت توطئه‌گر را به كمتر از آن چيزى كه با آن‌ها قرار گذشته بود مجازات مىكند ، فورا داد و ناله مشتى نويسنده كه به اغراض گوناگون دست به تحليل اين حوادث مىزنند ، بلند مىشود .\r\n\r\nنقش حزب نفاق\r\nخطر حزب « نفاق » بالاتر از خطر « يهود » بود ، زيرا منافق در سنگر دوستى از پشت خنجر مىزند و ماسك دوستى بر چهره مىبندد . سر دستهء اين گروه ، عبد اللّه بن ابىّ و مالك بن ابىّ و . . . بودند . آنان بىدرنگ پيامى به سران بنى النضير دادند كه ما با دو هزار سرباز شما را يارى مىكنيم و قبايل هم پيمان شما يعنى بنى قريظه و غطفان شما را تنها نمىگذارند . اين وعدهء دروغين بر جرأت يهود افزود و اگر هم در آغاز كار تصميم بر تسليم و ترك ديار داشتند ، فكرشان دگرگون شد . درهاى دژ را بستند و با سلاح جنگى مجهز شده ، تصميم گرفتند كه به هر قيمتى باشد از برج‌هاى خود دفاع كنند و باغ و زراعت خود را بلا عوض در اختيار ارتش اسلام نگذارند .\r\nيكى از سران بنى النضير ( سلام بن مشكم ) وعدهء عبد اللّه را پوچ شمرد و گفت :\r\nصلاح در اين است كه كوچ كنيم ، ولى حيىّ بن اخطب مردم را به استقامت و پايدارى دعوت كرد .\r\nرسول گرامى ، از پيام عبد اللّه آگاه شد . ابن امّ مكتوم را در مدينه جانشين خود ساخت و تكبيرگويان براى محاصرهء قلعه « بنى النضير » حركت كرد . فاصلهء بنى قريظه و بنى النضير را لشكرگاه خود قرار داد و رابطهء آن دو گروه را از هم قطع كرد . بنا به نقل\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nابن هشام ، « 1 » شش شبانه روز و بنا به نقل برخى ديگر پانزده روز قلعه آن‌ها را محاصره كرد ، ولى يهوديان بر استقامت و پايدارى خود افزودند . پيامبر دستور داد ، نخل‌هاى اطراف قلعه را ببرند ، تا يهوديان يك باره دندان طمع از اين سرزمين بكنند .\r\nدر اين لحظه داد يهوديان از داخل قلعه بلند شد و همگى گفتند : اى ابو القاسم ( كنايه از پيامبر ) تو هميشه سربازان خود را از قطع اشجار نهى مىكردى ، اين بار چرا دست به چنين كارى مىزنيد ؟ !\r\nسرانجام جهودان تن به قضا دادند و گفتند : ما حاضريم جلاى وطن كنيم ، مشروط بر اينكه اموال منقول خود را از اين سرزمين ببريم . پيامبر اكرم موافقت كرد كه آنان غير از سلاح ، آنچه از اموال دارند با خود ببرند .\r\nيهود آزمند در نقل اموال خود حد اكثر كوشش را كردند ، حتى درهاى خانه‌ها را با چهارچوبه از جايش كنده ، براى حمل آماده مىكردند و باقيماندهء خانه‌ها را با دست خود ويران مىكردند : گروهى از آن‌ها عازم خيبر و دسته‌اى ديگر روانه شام شدند و دو نفر از آن‌ها نيز اسلام آوردند .\r\nملت زبون و بىچاره براى جبران شكست با زدن دف و خواندن سرود ، مدينه را ترك گفتند و شكست خود را از اين طريق جبران كردند و خواستند برسانند كه ما از ترك اين ديار چندان ملول و آزرده نيستيم .\r\n\r\nمزارع بنى النضير ميان مهاجران تقسيم مىشود\r\nغنيمتى كه سربازان اسلام بدون جنگ و نبرد به چنگ مىآورند ، به حكم قرآن « 2 » متعلق به شخص پيامبر است و او هرگونه صلاح بداند در مصالح اسلام صرف مىكند . حضرت مصلحت ديد اين مزارع و آب‌ها و باغ‌ها را ميان مهاجران قسمت كند ، زيرا دست آن‌ها از ثروت دنيا به علت مهاجرت از مكه كوتاه بود ، و در حقيقت\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 191 .\r\n( 2 ) . حشر ( 59 ) آيه 6 .\r\n","page_name":" 589 ","page_number":589},
  {"content":"\r\n\r\nسربار انصار و مهمان آنان بودند . اين نظر را سعد بن معاذ و سعد بن عباده نيز تصديق كردند . از اين رو تمام اراضى ميان مهاجران تقسيم شد و از انصار جز « سهل بن حنيف » و « ابو دجانه » كه بسيار تهى دست بودند كسى بهره‌اى نبرد و از اين راه گشايشى براى عموم مسلمانان به وجود آمد و شمشير قيمتى يكى از سران بنى النضير نيز به سعد معاذ واگذار شد .\r\nاين جريان در ماه ربيع سال چهارم اتفاق افتاد و سوره حشر نيز دربارهء اين حادثه نازل شد . ما براى اختصار آيه‌هاى اين سوره را تفسير و ترجمه نمىكنيم .\r\nبيشتر تاريخ‌نويسان اسلامى عقيده دارند كه در اين حادثه خونى ريخته نشد ، ولى مرحوم مفيد « 1 » مىگويد :\r\nشب فتح ، نبرد مختصرى صورت گرفت كه منجر به قتل ده نفر از يهوديان شد و با كشته شدن آنان مقدمات تسليم شدن ارتش آماده شد .\r\n\r\nتحريم مشروبات الكلى\r\nشراب و به طور كلى « مسكرات » از بزرگ‌ترين بلاهاى خانمان‌برانداز جامعه بشرى بوده و هست . در نكوهش اين سم مهلك ، همين اندازه كافى است كه با بزرگ‌ترين سرمايه بشر و مايه امتياز او از ساير جانداران كه همان « عقل و خرد » است ، سر جنگ دارد . سعادت انسان در پرتو خرد تأمين مىشود ، فرق انسان با ساير جانداران در همان قواى فكرى است و الكل دشمن بزرگ آن به شمار مىرود . از اين نظر ، جلوگيرى از نوشيدن مشروبات الكلى يكى از برنامه‌هاى پيامبران آسمانى بوده است . همچنين شراب ، در تمام شرايع آسمانى محكوم به تحريم بوده است . « 2 »\r\n\r\n\r\n","description":"","footnote":"\r\n( 1 ) . شيخ مفيد ، الارشاد ، ص 47 و 48 .\r\n( 2 ) . در سال 1339 هجرى شمسى ، آقاى دكتر « آرشه تونگ » ، دبير كل سازمان بين المللى مبارزه با الكل به ايران آمد ، از اينكه آگاه شده بود كه آيين اسلام مصرف مشروبات الكلى را شديدا ممنوع كرده است خوش‌حال بود .\r\n","page_name":" 590 ","page_number":590},
  {"content":"\r\n\r\nدر شبه جزيره عربستان ، مىخوارگى به صورت بلاى عمومى و يك بيمارى واگير درآمده بود كه مبارزه قطعى و اصولى با آن نياز به زمانى طولانى داشت . امكانات محيط و شرايط و احوال عموم عرب نيز اجازه نمىداد كه پيامبر خدا ، بدون مقدمه آن را تحريم كند ، بلكه ناچار بود بسان يك طبيب ، به تدريج مزاج جامعه را آماده سازد تا مبارزه قطعى و نهايى صورت پذيرد .\r\nاز اين نظر آيه‌هاى چهارگانه‌اى كه در خصوص ابراز انزجار از شراب نازل شده است يكنواخت نيست ، بلكه از مرحله ابتدايى شروع شده تا آنجا كه به صورت قطعى تحريم آن را اعلام كرده است .\r\nدقت در اين آيه‌ها روش تبليغى پيامبر خدا را به ما مىآموزد . شايسته است گويندگان و نويسندگان زبردست از اين شيوه پيروى كنند و مبارزه با آلودگىهاى اجتماعى را از همين راه تعقيب كنند .\r\nشرط اساسى مبارزه با كردار ناشايست ، در مرحلهء نخست بيدار كردن افكار و توجه دادن جامعه به مضارّ و مفاسد آن است ؛ تا آمادگى روحى و انگيزه باطنى در جامعه نباشد ، مبارزه اصولى با يك عمل ناپسند به طورى كه خود مردم ضامن اجراى آن باشند امكان‌پذير نيست .\r\nاز اين نظر ، قرآن در نخستين بار ، در اجتماعى كه مىخوارگى جزء زندگى آن‌ها وى براى آشنايى با نظر اسلام درباره مواد الكلى ، مايل شده بود كه با رئيس مذهب شيعه در آن وقت حضرت آيت اللّه العظمى آقاى بروجردى قدّس سرّه در قم مصاحبه‌اى برگزار نمايد . از اين نظر ، به همراه يكى از پزشكان معروف تهران كه از خانواده روحانى و مذهبى اصفهان است ، به قم آمد و پس از كسب اجازه از محضر آيت اللّه بروجردى ، جلسه‌اى در منزل معظم له منعقد گرديد .\r\nدر آن جلسه حضرت استاد علامه طباطبائى حضور داشت ، و نگارنده و پدر بزرگوارم حضرت حجة الاسلام و المسلمين آقاى حاج ميرزا محمد حسين خيابانى - دام ظله - نيز پيش از ورود آقايان براى زيارت حضرت آيت اللّه شرف‌ياب شده بوديم و قهرا در جلسه شركت نموديم .\r\nنخستين سؤال دكتر اين بود كه چرا اسلام ، صرف مشروبات الكلى را ممنوع ساخته است . حضرت آيت اللّه ، از ميان علل و اسرار مختلفى كه در تحريم شراب موجود است ، فقط به اين نكته تكيه كرد كه : الكل نابودكننده عقل و خرد است ، كه مايه امتياز انسان با ديگر موجودات است ، چنان كه در بالا توضيح داده شده است .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nبود ، ساختن شراب از خرما و انگور را با رزق حسن ( روزى نيكو ) مخالف دانسته و از اين طريق هشدارى به افكار خفته داده است . چنان كه مىفرمايد :\r\n وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً  « 1 » ؛ شما اى مردم ! از خرما و انگور هم مايه مست‌كننده و هم رزق نيكو به دست مىآوريد .\r\nقرآن ، براى نخستين بار گوشزد كرد كه ساختن شراب از آن‌ها ، ارتزاق نيكو نيست ، بلكه « ارتزاق حسن » آن است كه آن‌ها را به همان صورت انگور و خرما مصرف كنيد .\r\nاين آيه ؛ تكانى به افكار داد و مزاج آلوده را آماده كرد كه پيامبر بتواند پس از آن ، لحن خود را شديدتر كند و با آيهء ديگر اعلام كند كه نفع جزئى ( مادى ) شراب و قمار در برابر آن همه مضارّ ناچيز است و اين مطلب را با آيهء زير چنين بيان فرمود :\r\n يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما  « 2 » ؛ از حكم شراب و قمار از تو سؤال مىكنند ، در پاسخ آنان بگو كه اگر چه در قمار و شراب استفادهء جزئى مادى است ، ضرر و گناه آن‌ها بيشتر است .\r\nبدون شك ، مقايسه سود و زيان از طريق برترى زيان بر سود ، تنها براى مردم متفكر و آگاه ، در ايجاد انزجار كافى است ، ولى توده مردم تا نهى صريح نباشد با اين شيوه از بيان ، از ارتكاب عمل ناشايست خوددارى نمىكنند .\r\nحتى « عبد الرحمن عوف » با اينكه آيهء فوق نازل شده بود ، ضيافتى ترتيب داد و شرابى سر سفره حاضر كرد حاضران پس از نوشيدن شراب به نماز ايستادند . يكى از آن‌ها آيه را در نماز غلط خواند به طورى كه معنا را دگرگون ساخت و به جاى  لا أَعْبُدُ ما تَعْبُدُونَ  ؛ يعنى اى مشركان من بت‌هاى شما را نمىپرستم ، چنين خواند : « أعبد ما تعبدون » كه مفاد آن ، ضد آيه ياد شده است .\r\nاين جريان‌ها مزاج‌ها را آماده كرد تا شرايط و اوضاع اجازه دهد كه شراب لااقل در شرايط و حالات خاصّى تحريم شود . از اين‌رو ، صريحا اعلام شد كه هيچ فرد\r\n\r\n\r\n","description":"","footnote":"\r\n( 1 ) . نحل ( 16 ) آيهء 67 .\r\n( 2 ) . بقره ( 2 ) آيه 219 .\r\n","page_name":" 592 ","page_number":592},
  {"content":"\r\n\r\nمسلمانان حق ندارد كه با حالت مستى نماز بگزارد و اين تشريع الهى با اين آيه اعلام شد :\r\n لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ  « 1 » ؛ در حال مستى نماز نخوانيد تا بدانيد چه مىگوييد .\r\nتأثير اين آيه به حدى بود كه گروهى ، براى هميشه مىخوارگى را ترك گفتند و منطقشان اين بود كه چيزى كه به نمازتان زيان مىرساند ، بايد مطلقا از برنامه زندگى حذف شود .\r\nولى گروه ديگر هم چنان دست از كردار خود برنداشته بودند ، حتى يك نفر از « انصار » با توجه به آيه ياد شده ، در ضيافتى كه ترتيب داده بود ، ميهمانان پس از صرف شراب ، به جان هم افتاده و سر و دست هم ديگر را شكستند ، سپس شكايت حضور رسول خدا آوردند . خليفه دوم كه تا آن روز شراب مىخورد ، به گمان اينكه آيات گذشته براى تحريم قطعى شراب كافى نيست ، دست به دعا برداشت و گفت :\r\nاللّهمّ بيّن لنا بيانا شافيا فى الخمر ؛ بار الها بيان صريح و قانع‌كننده‌اى براى ما نازل فرما .\r\nناگفته پيداست كه اين گونه پيشامدهاى ناگوار ، محيط را آمادهء پذيرش قطعى تحريم شراب ساخت . از اين رو ، حكم صريح و نهايى حرمت شراب چنين نازل شد :\r\n يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ  « 2 » ؛ اى افراد با ايمان ! شراب و قمار و بتان و « ازلام » ( يك نوع بخت‌آزمايى بود ) پليد و نجس‌اند ، همگى از آن‌ها اجتناب ورزيد شايد رستگار شويد .\r\nاين بيان بليغ و اكيد باعث شد كه كسانى كه تا آن روز به بهانه نبودن بيان قطعى ، باده‌گسارى مىكردند از مىخوارگى دورى جويند . در كتاب‌هاى سنّى و شيعه وارد است كه خليفه دوم پس از استماع آيه فوق چنين گفت :\r\n\r\n\r\n","description":"","footnote":"\r\n( 1 ) . نساء ( 4 ) آيه 44 و نيز ر . ك : سنن ابى داود ، ج 2 ، ص 128 .\r\n( 2 ) . مائده ( 5 ) آيه 90 .\r\n","page_name":" 593 ","page_number":593},
  {"content":"\r\n\r\nانتهينا يا ربّ ؛ دورى خود را از اين وقت ! اعلام مىداريم . « 1 »\r\n\r\nتعليقى بر بيان كافى\r\nخليفه دوم با شنيدن آيات سه‌گانه ، قانع نشد و در انتظار بيان كافى بر تحريم شراب بود . سرانجام ، آيه چهارم با تحريم مشروب‌هاى الكلى به روشن‌ترين وجه او را قانع ساخت . حكم خداوند در اين باره چنين بود :\r\n رِجْسٌ مِنْ عَمَلِ الشَّيْطانِ ، فَاجْتَنِبُوهُ لَعَلَّكُمْ تُفْلِحُونَ  .\r\nولى فرنگ‌مآب‌هاى عصر ما ، اين آيات را قانع‌كننده ندانسته و مىگويند : بايد در تحريم شراب كلمه « حرام » و « حرّم » به كار رفته باشد ، در غير اين صورت تحريم شراب معلوم نمىشود .\r\nاين گروه كه اسير هوا و هوس و دنبال بهانه‌اند ، مىخواهند با بطرى شيطان هم آغوش باشند و اين نوع ترّهات را مطرح مىكنند . اتفاقا قرآن براى سركوب كردن اين نوع افكار شيطانى ، درباره شراب به گونه‌اى لفظ « حرام » را به كار برده است ، زيرا در آيه‌اى مىفرمايد :\r\n وَ إِثْمُهُما أَكْبَرُ مِنْ نَفْعِهِما  « 2 » و نوشيدن « الكل » را همراه با « اثم كبير » دانسته است .\r\nو در آيه ديگر كليه « اثم » ها را حرام كرده و مىفرمايد :\r\n قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ  « 3 » ؛ بگو پروردگارم فحشاى آشكار و پنهانى را تحريم كرده و كليه « اثم » ها و گناه‌ها را .\r\nو به ديگر سخن : در يك آيه ، موضوع را بيان كرد و اين كه در ارتكاب شراب « اثم » ها تحريم شده است .\r\nآيا پس از اين بيان ، دنباله‌روهاى كثافت‌هاى غربيان ، باز در انتظار بيان كافى و\r\n\r\n\r\n","description":"","footnote":"\r\n( 1 ) . مستدرك ، ج 4 ، ص 143 ؛ روح المعانى ، ج 7 ، ص 15 .\r\n( 2 ) . بقره ( 2 ) آيه 219 .\r\n( 3 ) . اعراف ( 7 ) آيه 33 .\r\n","page_name":" 594 ","page_number":594},
  {"content":"\r\n\r\nشافى ديگر نيز مىباشند ؟ !\r\nما هرگز نيازى به چنين استدلالى نداريم . آيات چهارگانه پيشين كه « شراب » را « رجس » ، « پليدى » هم دوش « ميسر » ، « قمار » ، « عمل شيطانى » ، « ضد رستگارى » و مايه پيدايش « عداوت » و « بغضاء » دانسته است ؛ به صورت روشن تحريم آن را اعلام داشته و براى هر بىنظر و بىغرضى مؤثرترين بيان مىباشد .\r\nدر اينجا يادآورى اين نكته لازم است كه پيامبر گرامى با چهار آيه ، محيط خود را از اين پليدى پاك ساخت و ايمان افراد ، خود مجرى حكم الهى شد ، ولى جهان غرب با داشتن امكانات وسيع تبليغاتى ، هنوز نتوانسته است در اين مورد گامى بردارد و تمام اقداماتش در برابر اين سمّ كشنده بىاثر مانده است . شكست دولت آمريكا ، در مسأله تحريم نوشابه‌هاى الكلى در سال‌هاى 1933 - 1935 معروف است و تراژدى عجيبى دارد .\r\n\r\nغزوه ذات الرقاع\r\n« رقاع » در واژه عرب به معناى وصله‌ها است و نام‌گذارى اين جهاد مقدس به « ذات الرقاع » بدين دليل است كه مسلمانان در اين جبهه به پستىها و بلندىهايى برخوردند كه بسان جامهء وصله‌دار نمايان بود . گاهى نيز در نام‌گذارى آن ، چنين مىگويند كه سربازان براى رفع رنج پياده‌روى ، كهنه‌هايى به پاى خود پيچيده بودند .\r\nدر هر حال اين غزوه مانند ديگر غزوه‌ها ، يك نبرد ابتدايى نبود ، بلكه به منظور خاموش كردن جرقه‌اى بود كه در شرف اشتعال بود . هدف ، خفه كردن جنب و جوش‌هايى بود كه از دو تيرهء « بنى محارب » و « بنى ثعلبه » از غطفان بر ضد اسلام در حال انجام گرفتن بود .\r\nروش پيامبر اين بود كه افراد زيرك و بيدارى به اطراف اعزام مىكرد تا او را از اوضاع عمومى مطلع سازند . ناگهان گزارش رسيد كه دو تيره ياد شده ، در فكر گردآورى سلاح و سرباز براى تسخير « مدينه » هستند . پيامبر با ستون مخصوص ،\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nآهنگ « نجد » كرد و در نزديكى سرزمين دشمن فرود آمد . سوابق درخشان ارتش اسلام ، جان‌فشانى و جانبازىهاى آن‌ها كه شبه جزيره را غرق حيرت كرده بود ، باعث شد كه دشمن عقب‌نشينى كند و بدون مقاومت به كوه‌ها و مناطق بلند پناهنده شود .\r\nولى از اينكه در اين نبرد ، پيامبر اكرم با سربازان اسلام نماز واجب را به صورت « نماز خوف » برگزار كرد و كيفيت آن را با آيهء 102 سوره نساء به مسلمانان آموخت ؛ حدس زده مىشود كه نيروى دشمن تجهيزات كافى داشته و رشته مبارزه به جاى باريكى كشيده شده ، ولى سرانجام پيروزى از آن مسلمانان شده است .\r\n\r\nجوان مردى\r\nسيره‌نويسان و مفسران اسلام ، مانند « ابن هشام » و امين الاسلام « طبرسى » « 1 » در اين غزوه جريانى نقل كرده‌اند كه حاكى از جوان مردى پيامبر درباره دشمن بود و ما مشابه آن را در غزوه « ذى امر » نقل كرديم . « 2 »\r\n\r\nپاسداران بردبار\r\nارتش اسلام با اينكه بدون نبرد به سوى مدينه بازگشت ، ولى در اين نبرد غنايم مختصرى نصيب آن‌ها شد . سپاه اسلام در نيمه راه در درّه وسيعى شب را به استراحت پرداخت . پيامبر دو نفر سرباز دلير را مأمور كرد كه حفاظت دهانهء دره را بر عهده بگيرند . اين دو سرباز به نام‌هاى « عباد » و « عمار » ساعت‌هاى شب را بين خود تقسيم كردند و قرار شد « حفاظت » نيمه اول شب بر عهده « عباد » باشد .\r\nمردى از قبيله « غطفان » در صدد تعقيب مسلمانان بود كه آسيبى برساند و بىدرنگ به محل خود بازگردد . اين مرد از تاريكى شب استفاده كرد و از نقطهء مخفى ، نگهبان دره را كه در حال نماز بود ، هدف تير قرار داد . نگهبان به قدرى غرق در مناجات با خدا\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 205 و مجمع البيان ، ج 3 ، ص 103 .\r\n( 2 ) . سيرهء ابن هشام ، ج 1 ، ص 534 .\r\n","page_name":" 596 ","page_number":596},
  {"content":"\r\n\r\nبود كه سوزش تير را كمتر احساس كرد و تير را از پاى خود در آورد و به نماز خود ادامه داد ، ولى حملهء دشمن تا سه بار تكرار شد . بار آخر تير به شدت بر پاى او خورد كه ديگر نتوانست مناجات خود را به گونهء دل خواهش ادامه دهد . از اين رو ، فورا با سجود و ركوع كوتاهى نماز خود را به پايان رسانيد و « عمار » را بيدار كرد .\r\nمنظرهء رقت بار « عباد » عمار را سخت منقلب كرد و با لحن اعتراض گفت : چرا در آغاز كار مرا بيدار نكردى ؟ نگهبان زخمى در پاسخ وى گفت : من در حال مناجات با پروردگار خود بودم و سوره‌اى از قرآن را مىخواندم كه ناگهان تير اول اصابت كرد .\r\nلذت مناجات و شيرينى توجه به مبدأ مانع از آن شد كه نماز خود را قطع كنم اگر پيامبر حفاظت اين نقطه را بر عهده من نگذاشته بود ، هرگز نماز و سوره‌اى را كه مىخواندم قطع نمىكردم و جان خود را در طريق مناجات با خدا از دست مىدادم ، پيش از آن‌كه آهنگ بريدن نماز كنم . « 1 »\r\n\r\nبدر دوم\r\nدر پايان جنگ « احد » ابو سفيان رو به مسلمانان كرد و گفت : سال ديگر همين موقع ما در بيابان « بدر » به هم خواهيم رسيد و انتقام بيشترى خواهيم گرفت .\r\nمسلمانان به دستور پيامبر آمادگى خود را براى دفاع اعلام كردند . يك سال تمام از موعد گذشت و ابو سفيان كه رئيس قبيلهء « قريش » بود ، با مشكلات گوناگونى دست به گريبان شده بود . « نعيم بن مسعود » كه با طرفين روابط دوستانه داشت وارد مكه شد .\r\nابو سفيان از وى خواهش كرد كه فورا به مدينه برگردد ، و محمد را از تصميم خروج از مدينه بازدارد و نيز افزود كه امسال ترك مكه براى ما مقدور نيست و تظاهرات و مانورهاى نظامى محمد صلى اللّه عليه و آله و سلّم ، در نقطه « بدر » كه بازار عمومى عرب است موجب شكست ما خواهد بود .\r\n« نعيم » به هر غرض بود به مدينه بازگشت ، ولى سخنان او كوچك‌ترين اثرى در\r\n\r\n\r\n","description":"","footnote":"\r\n( 1 ) . همان ، ج 2 ، ص 208 - 209 .\r\n","page_name":" 597 ","page_number":597},
  {"content":"\r\n\r\nروحيه پيامبر نگذاشت . پيامبر با هزار و پانصد سرباز و چند رأس اسب و مقدارى كالاى بازرگانى در آغاز ماه ذى القعدة الحرام سال چهارم هجرت ، در سرزمين « بدر » فرود آمد و هشت روز تمام در آنجا كه همگى مصادف با بازار ساليانه عمومى عرب در « بدر » بود اقامت گزيد ، مسلمانان كالاهاى تجارتى را فروختند و سود هنگفتى نيز بردند . سپس مردمى كه از اطراف آمده بودند متفرق شدند ، ولى ارتش اسلام هم چنان در انتظار ورود ارتش مكه بود .\r\nگزارش‌هايى به مكه رسيد كه حاكى از ورود محمد به زمين « بدر » بود . سران حكومت مكه چاره نديدند جز اينكه براى حفظ آبرو ، سرزمين مكه را به قصد « بدر » ترك كنند . ابو سفيان با تجهيزات كافى تا « مرّ الظهران » آمد ، امّا قحط و غلا را بهانه قرار داد و از نيمه راه برگشت .\r\nبازگشت ارتش شرك به قدرى زننده بود كه « صفوان » به ابو سفيان اعتراض كرد و گفت :\r\nما با اين عقب‌نشينى تمام افتخارهايى كه كسب كرده بوديم ، از دست داديم و اگر تو در سال گذشته وعده نبرد نداده بودى ما دچار چنين شكست معنوى نمىشديم . « 1 »\r\nدر سوم شعبان سال چهارم هجرت ، حسين بن على عليه السّلام دومين نوادهء پيامبر گرامى ديده به جهان گشود . « 2 » همچنين ، فاطمه بنت اسد ، مادر على عليه السّلام چشم از جهان فرو بست « 3 » و در همين سال بود كه پيامبر به « زيد بن ثابت » دستور داد كه خط سريانى را از يهوديان بياموزد . « 4 »\r\n\r\n\r\n","description":"","footnote":"\r\n( 1 ) . واقدى ، همان ، ج 1 ، ص 390 - 484 . اين حادثه در چهل و پنجمين ماه هجرت اتفاق افتاده است .\r\n( 2 ) . ديار بكرى ، تاريخ الخميس ، ج 1 ، ص 467 .\r\n( 3 ) . همان .\r\n( 4 ) . مقريزى ، امتاع الاسماع ، ص 187 و ديار بكرى ، تاريخ الخميس ج 1 ، ص 464 .\r\n","page_name":" 598 ","page_number":598},
  {"content":"\r\n\r\n\r\nحوادث سال پنجم هجرت « 1 »\r\n\r\nكوبيدن سنت‌هاى غلط\r\nجالب‌ترين رويدادهاى تاريخى در سال پنجم هجرت ، جنگ احزاب و سرگذشت بنى قريظه و ازدواج پيامبر با زينب دختر « جحش » است . سرآغاز اين حوادث ، طبق نوشتهء نويسندگان اسلامى همين ازدواج پيامبر است .\r\nقرآن مجيد ، داستان مزبور را طى آيه‌هاى چهار ، شش ، 36 تا چهل از سورهء احزاب بيان كرده و ديگر مجالى براى دروغ‌پردازى خاورشناسان و خيال‌بافان نگذاشته است . ما اين حادثه را از طريق صحيح‌ترين و ارزنده‌ترين سند تاريخى اسلام ( قرآن ) بررسى مىكنيم ، آن‌گاه در مورد سخنان خاورشناسان سخن مىگوييم .\r\n\r\nزيد بن حارثه كيست ؟ !\r\nزيد جوانى است كه در دوران كودكى ، غارت‌گران بيابان‌گرد عرب او را از قافله‌اى ربوده و در بازار « عكاظ » به عنوان غلام فروختند ، « حكيم بن حزام » او را براى عمه\r\n\r\n\r\n","description":"","footnote":"\r\n( 1 ) . مؤلف كتاب « تاريخ الخميس » تاريخ اين حادثه را مربوط به ماه ذى القعده سال پنجم مىداند ؛ ولى از نظر محاسبات اجتماعى ، صحيح به نظر نمىرسد ، زيرا پيامبر گرامى از بيست و چهارم ماه شوال سال پنجم تا نوزدهم ماه ذى الحجّه گرفتار غزوه « احزاب » و « بنى قريظه » بود . در چنين شرايطى تحقق چنين ازدواجى بسيار بعيد است .\r\nاگر ازدواج با زينب از حوادث سال پنجم باشد ، حتما مربوط به قبل از وقايع پيشين مىباشد . از اين نظر ، ما اين حادثه را پيش از حوادث « احزاب » و « بنى قريظه » نگاشتيم .\r\n","page_name":" 599 ","page_number":599},
  {"content":"\r\n\r\nخود « خديجه » خريد ، وى نيز پس از ازدواج ، او را به محمد صلى اللّه عليه و آله و سلّم بخشيد .\r\nروحيات پاك و عواطف عالى و اخلاق نيك پيامبر باعث شد كه زيد شيفته وى شود ، حتى آن‌گاه كه پدر « زيد » براى پيدا كردن فرزند خود وارد مكه شد و از ساحت مقدس « محمد » خواست كه او را آزاد سازد ، تا او را به سوى مادر و فاميل ببرد ، زيد حاضر به مراجعت نشد و محضر پيامبر را بر همه چيز ( از ديار و وطن و خويشاوندان ) ترجيح داد و رسول خدا او را در ماندن و يا مراجعت به وطن مختار ساخت .\r\nاين جذبه معنوى و عواطف قلبى از دو طرف بود . اگر زيد از صميم دل شيفته اخلاق و عواطف حضرت بود ، پيامبر نيز متقابلا او را دوست مىداشت ؛ تا آنجا كه او را به فرزندى برگزيد و مردم به او ، به جاى زيد بن حارثه ، « زيد بن محمد » مىگفتند .\r\nپيامبر ، براى رسمى شدن اين موضوع ، روزى دست زيد را گرفت و به مردم قريش خطاب كرد و فرمود :\r\nاين فرزند من است ، و ما از يك ديگر ارث مىبريم .\r\nاين علاقهء قلبى هم چنان باقى بود ، تا اينكه زيد در جنگ موته به شهادت رسيد و پيامبر از مرگ او بسان مرگ يك فرزند متأثر شد . « 1 »\r\n\r\nزيد با دختر عمه پيامبر ازدواج مىكند\r\nيكى از اهداف مقدس پيامبر گرامى اين بود كه فاصله‌ها را كمتر سازد و افراد بشر را تحت لواى انسانيت و پرهيزگارى گردآورد و ملاك فضيلت و شخصيت را فضايل اخلاق و سجاياى انسانى معرفى كند . بنابراين ، مىبايست هرچه زودتر ، رسوم زشت كهن عرب ( دختران اشراف نبايد با طبقهء تهى دست ازدواج كنند ) را بكوبد و چه بهتر كه اين برنامه را از فاميل خود آغاز كند و دختر عمهء خود « زينب » را كه نوه عبد المطلب\r\n\r\n\r\n","description":"","footnote":"\r\n( 1 ) . « ر . ك : اسد الغابه » ؛ « الاستيعاب و الاصابة » ، مادهء « زيد » .\r\n","page_name":" 600 ","page_number":600},
  {"content":"\r\n\r\nبود ، به ازدواج غلام سابق خود و آزاد شده آن روز درآورد ، تا مردم بدانند كه اين مرزهاى موهوم هرچه زودتر بايد برچيده شود و مردم آگاه گردند كه هرگاه پيامبر به مردم مىگويد : « ملاك برترى ، تقوا و پرهيزكارى است و دختر مسلمان هم شأن مرد مسلمان است » خود او عامل اول و مجرى قانون است .\r\nبراى سركوب ساختن چنين رسم غلطى ، پيامبر به خانه زينب رفت به طور رسمى او را براى « زيد » خواستگارى كرد . وى و برادرش در آغاز كار چندان تمايل نداشتند ، زيرا هنوز افكار دوران جاهليت ، از اعماق قلوبشان ريشه كن نشده بود . از طرفى ، چون ردّ فرمان پيامبر بر آن‌ها ناگوار بود ، سوابق غلام بودن زيد را بهانه قرار داده و از پذيرفتن درخواست پيامبر ، شانه خالى كردند .\r\nچيزى نگذشت پيك وحى نازل شد و عمل زينب و برادرش را در اين باره تقبيح كرد و چنين فرمود :\r\nهيچ مرد و زن مؤمنى ، در صورتى كه خدا و پيامبر او دربارهء آن‌ها تصميمى گرفتند ، اختيارى از خود ندارند و هر كس خدا و پيامبر او را مخالفت كند ، آشكارا گمراه است . « 1 »\r\nپيامبر بىدرنگ آيه را براى آنان فرو خواند . ايمان پاك زينب و برادرش « عبد اللّه » به ساحت مقدس پيامبر اسلام و اهداف عالى وى ، باعث شد كه دختر « جحش » رضايت خود را اعلام كند . در نتيجه ، اشراف‌زاده‌اى به ازدواج غلام محمد درآمد و از اين طريق بخشى از برنامه‌هاى حيات آفرين اسلام اجرا شد و در عمل روش غلطى كوبيده شد .\r\n\r\nزيد از همسر خود جدا مىشود\r\nسرانجام ، اين ازدواج روى عللى به طلاق منجر شد . برخى مىگويند كه عامل جدايى ، روحيات زينب بود كه پستى حسب و نسب شوهر خود را به رخ وى مىكشيد\r\n\r\n\r\n","description":"","footnote":"\r\n( 1 ) .  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  احزاب ( 33 ) آيه 36 .\r\n","page_name":" 601 ","page_number":601},
  {"content":"\r\n\r\nو از عظمت خاندان خود سخن مىراند و از اين راه زندگى را بر او تلخ مىساخت .\r\nولى احتمال دارد كه عامل طلب طلاق خود زيد باشد ، زيرا بيوگرافى وى گواهى مىدهد كه او داراى روح انزواطلب و ناسازگارى بوده است و به طور مكرر همسر برگزيده است و همه را ( جز آخرى كه تا روز كشته شدن ، در يكى از جنگ‌ها ، در حباله عقد او بود ) طلاق داده و از آن‌ها جدا شده بود . اين طلاق‌هاى پياپى ، حاكى از روح ناسازگارى در « زيد » است .\r\nگواه ديگر ، بر اينكه زيد در اين حادثه سهيم بوده ، همان خطاب تند پيامبر است ، زيرا وقتى او آگاه شد كه پسر خوانده او تصميم گرفته كه همسر خود را طلاق دهد ، سخت برآشفت و فرمود :\r\n أَمْسِكْ عَلَيْكَ زَوْجَكَ وَ اتَّقِ اللَّهَ  « 1 » ؛ همسر خود را نگاه دار و از خشم خداوند بپرهيز .\r\nاگر تقصير همه جانبه ، متوجهء همسر او مىبود ، در چنين صورتى ، جدايى زيد از همسرش خلاف تقوا و پرهيزكارى به شمار نمىرفت ، ولى سرانجام ، « زيد » به تصميم خود جامه عمل پوشانيد و از زينب جدا شد .\r\n\r\nازدواج براى كوبيدن غلط ديگر\r\nپيش از آن‌كه علت اساسى اين ازدواج را بررسى كنيم ، ناچاريم نقش نسب را كه عامل حياتى براى يك اجتماع صحيح است در نظر بگيريم . به ديگر سخن ، از تفاوت جوهرى « پسر واقعى » و « پسر خوانده » آگاه شويم . پسر حقيقى ، با پدر ريشه تكوينى دارد و در حقيقت ، پدر مبدأ مادى براى پيدايش فرزند بوده و فرزند وارث صفت جسمانى و روحيات پدران و مادران است ، و روى اين يگانگى و هم خونى ، پدر و فرزند وارث اموال و ثروت يك ديگر مىشوند و احكام مخصوصى در باب ازدواج و\r\n\r\n\r\n","description":"","footnote":"\r\n( 1 ) . احزاب ( 33 ) آيهء 37 .\r\n","page_name":" 602 ","page_number":602},
  {"content":"\r\n\r\nطلاق پيدا مىكنند .\r\nبنابراين ، چنين موضوعى كه ريشهء تكوينى دارد ، با لفظ و زبان درست نمىشود « 1 » و پسر خواندهء انسان ، هرگز پسر واقعى انسان نمىشود ، چه رسد كه پسر خوانده ، در يك سلسله از احكام از قبيل : ارث و ازدواج و طلاق مانند فرزند واقعى انسان شود ؛ مثلا هرگاه پسر واقعى از پدر ارث مىبرد و بالعكس و يا همسر فرزند واقعى پس از طلاق فرزند بر پدر او حرام مىشود ، هرگز نمىتوان گفت كه پسر خوانده نيز در اين قسمت‌ها با فرزند واقعى شرعى و يك سان است .\r\nبه طور مسلم ، يك چنين تشريك علاوه بر اينكه مبدأ صحيح ندارد ، يك نوع بازى با عامل مهم ( نسب ) در اجتماع صحيح است .\r\nبنابراين ، اگر پسرخواندگى به منظور ابراز عاطفه و علاقه بوده بسيار مستحسن و بجاست ، ولى اگر به منظور تشريك در يك سلسله احكام اجتماعى است كه همگى از آن فرزند واقعى به شمار مىرود ، از حسابهاى علمى بسيار دور است .\r\nجامعه عرب پسر خوانده را مانند پسر واقعى فرض مىكردند . پيامبر مأمور شد كه با زينب كه سابقا همسر پسر خوانده او ( زيد ) بود ازدواج كند و اين روش غلط ديگر را ، از بين ببرد و اين شيوه ناستوده را با عمل كه اثر آن بيش از گفتن و جعل قانون است ، از ميان مردم عرب بردارد و اين ازدواج علتى جز اين نداشته است . از آنجا كه كمتر كسى جرأت داشت ، كه اين برنامه را در دنياى آن روز كه ازدواج با پسر خوانده قبح مصنوعى غريبى داشت اجرا كند ، خداوند پيامبر را به طور رسمى براى اين كار دعوت فرمود . چنان كه مىفرمايد :\r\nهنگامى كه زيد زينب را طلاق داد ، او را به ازدواج تو در آورديم ، تا براى افراد با ايمان درباره همسران پسر خوانده خود هنگامى كه آن‌ها را طلاق مىدهند محدوديتى نباشد . « 2 »\r\n\r\n\r\n","description":"","footnote":"\r\n( 1 ) . خلاصه آيه‌هاى 4 و 5 سورهء احزاب .\r\n( 2 ) .  فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَ كانَ أَمْرُ اللَّهِ مَفْعُولًا  « احزاب ( 33 ) آيه 37 » .\r\n","page_name":" 603 ","page_number":603},
  {"content":"\r\n\r\nاين ازدواج ، علاوه بر اينكه يك سنت غلطى را كوبيد ، بزرگ‌ترين مظهر براى مساوات و برابرى قرار گرفت ، زيرا رهبر عالى قدر اسلام با بانويى ازدواج كرد كه در گذشته همسر آزادشدهء او بود و در دنياى آن روز چنين ازدواجى ، مخالف با شئون اجتماع به شمار مىرفت .\r\nاين اقدام شجاعانه ، موجى از اعتراض و انتقاد را از جانب منافقان و كوتاه‌فكران پديد آورد . در همه جا به عنوان يك امر مستنكر ، مىگفتند : « محمد » با همسر پسر خوانده خود ازدواج كرده است .\r\nخدا براى سركوبى اين افكار ، آيه زير را فرو فرستاد :\r\n ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ وَ كانَ اللَّهُ بِكُلِّ شَيْءٍ عَلِيماً  « 1 » ؛ محمد پدر يكى از مردان شما نيست ، او سمتى ندارد ، جز اينكه رسول خدا و خاتم پيامبران است و خداوند از همه چيز آگاه است .\r\nقرآن ، تنها به اين بيان اكتفا نكرد ، بلكه پيامبر خود را كه در اجراى فرمان خدا ، شجاع و بىباك بود ، با آيه‌هاى 38 و 39 سورهء احزاب ستايش كرد . خلاصهء اين دو آيه اين است :\r\nمحمد بسان ساير پيامبران ، پيام‌هاى خدا را مىرساند و در اطاعت فرمان خدا از هيچ كس نمىترسد . « 2 »\r\nاكنون نظريهء خاورشناسان را بررسى مىكنيم :\r\n\r\nخاورشناسان و ازدواج زينب\r\nازدواج پيامبر با زينب ، همسر سابق زيد بن حارثه ، يك موضوع ساده و خالى از\r\n\r\n\r\n","description":"","footnote":"\r\n( 1 ) . احزاب ( 33 ) آيه 40 .\r\n( 2 ) . اينك متن آيه‌ها :   ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ وَ كانَ أَمْرُ اللَّهِ قَدَراً مَقْدُوراً . الَّذِينَ يُبَلِّغُونَ رِسالاتِ اللَّهِ وَ يَخْشَوْنَهُ وَ لا يَخْشَوْنَ أَحَداً إِلَّا اللَّهَ وَ كَفى بِاللَّهِ حَسِيباً   احزاب ( 33 ) آيه‌هاى 38 - 39 .\r\n","page_name":" 604 ","page_number":604},
  {"content":"\r\n\r\nهرگونه ابهامى است ، ولى از آنجا كه عده‌اى از خاورشناسان آن را براى فريب افراد ساده‌لوح و بىاطلاع ، دست‌آويز قرار داده‌اند و از اين طريق در تضعيف ايمان مردمى كوشيده‌اند كه از سيره پيامبر اكرم آگاهى درست ندارند به پاس اين انگيزه به نظر رسيد كه گفتار اين گروه را تعقيب و مطلب را بررسى كنيم .\r\nناگفته پيداست كه استعمار براى تسلط بر مشرق زمين ، نه تنها از قدرت‌هاى نظامى و اقتصادى كمك مىگيرد ، بلكه گاهى با قيافه علم و تحقيق وارد اين سرزمين مىگردد و با نقشه‌هاى منظم و دقيق ، مىكوشد بدترين نوع وابستگى را كه همان استعمار فكرى است ، پديد آورد ، در حقيقت ، مستشرق همان استعمارگر توسعه‌طلبى است كه با قيافه مخصوصى در دل جامعه و در ميان روشن‌فكران دست به فعاليّت زده و با تخدير افكار طبقهء فاضل ، هدف‌هاى استعمارى خود را تعقيب مىكند .\r\nشايد بسيارى از نويسندگان و دوست‌داران علم و فرهنگ مغرب زمين ، اين مطلب را از ما نپذيرند و ما را به واپس‌گرايى و تعصب متهم سازند و تصور كنند كه تعصب ملى و يا مذهبى ما را به اين گفتار وادار كرده است ، ولى نوشته‌هاى خاورشناسان و پرده‌پوشىها و غرض‌ورزىهاى آنان در تاريخ اسلام گواه روشنى است كه انگيزه علمى در بسيارى از آن‌ها كم و نوع نوشته‌هايشان با تزريق يك رشته افكار ضد دينى و ملى آميخته است . « 1 »\r\nگواه آن موضوع گفتار ما است . آنان با خيال‌پردازى مخصوص غربى به اين ازدواج كه به منظور « كوبيدن يك سنت باطلى » بود ، رنگ « عشق و دل‌باختگى » داده و بسان رمان‌نويسان و داستان‌سرايان آنچه توانسته‌اند به يك تاريخ مجعول ، پروبال داده و آن را به ساحت پاك‌ترين فرد جهان انسانيت نسبت داده‌اند .\r\nبه هر حال ، اساس افسانه آن‌ها جمله‌هايى است كه ابن اثير « 2 » و پيش از او طبرى و برخى از مفسران نقل كرده‌اند : روزى چشم پيامبر بىاختيار به « زينب » همسر « زيد »\r\n\r\n\r\n","description":"","footnote":"\r\n( 1 ) . ر . ك : المستشرقون .\r\n( 2 ) . تاريخ كامل ، ج 2 ، ص 121 .\r\n","page_name":" 605 ","page_number":605},
  {"content":"\r\n\r\nافتاد . زيد احساس كرد كه پيامبر به زينب علاقه‌مند شده است و روى علاقه مفرطى كه به پيامبر داشت ، حضور پيامبر گرامى شرف‌ياب شد و موضوع طلاق زينب را پيش كشيد تا كوچك‌ترين مانعى براى پيامبر درباره ازدواج با زينب نباشد . پيامبر به طور مكرر او را از طلاق دادن همسرش نهى كرد ، ولى سرانجام همسر خود را طلاق داد و رسول خدا با او ازدواج كرد .\r\nخاورشناسان به جاى بررسى سند تاريخ ، به متن اين تاريخ مجعول قناعت نكرده و آن قدر به آن پيرايه بسته‌اند كه به صورت افسانه‌هاى هزار و يك شب درآمده است .\r\nبه طور مسلم ، كسانى كه با سيره پاك پيامبر اسلام آشنائى دارند ، اصل و فرع اين تاريخ را زاييده خيال و اوهام مىدانند و آن را با صفحه‌هاى درخشان زندگى رسول گرامى كاملا مخالف مىبينند ، حتى دانشمندانى مانند « فخر رازى » و « آلوسى » با صراحت هرچه تمام‌تر به تكذيب اين تاريخ برخاسته و مىگويند : دشمنان اسلام به جعل آن‌ها دست زده و در ميان نويسندگان مسلمان منتشر كرده‌اند . « 1 »\r\nچگونه مىتوان گفت كه بر اين قطعهء تاريخى طبرى و ابن اثير معتقد بوده‌اند ؛ در صورتى كه ده‌ها برابر مخالف آن را نقل كرده و ساحت آورندهء اسلام را از هرگونه آلايش مبرا دانسته‌اند .\r\nبه هر حال ما علايم و نشانه‌هاى ساختگى بودن اين قسمت را در اين صفحه‌ها منعكس كرده و موضوع را روشن‌تر و بىنيازتر از اين مىدانيم كه به دفاع بيشترى بپردازيم .\r\n1 . تاريخ مزبور با سند قطعى اسلام و مسلمانان مخالف است ، زيرا قرآن به شهادت آيهء 37 سورهء احزاب مىگويد : ازدواج پيامبر با زينب ، به منظور ابطال سنت باطل عرب بود كه كسى حق ندارد همسر پسر خوانده را بگيرد و آن هم به فرمان خداوند صورت گرفته است ، نه به منظور علاقه‌مندى و دل‌باختگى و هيچ كس اين\r\n\r\n\r\n","description":"","footnote":"\r\n( 1 ) . مفاتيح الغيب رازى ، ج 25 ، ص 212 و روح المعانى جزء 22 ، ص 23 - 24 .\r\n","page_name":" 606 ","page_number":606},
  {"content":"\r\n\r\nمطلب را در صدر اسلام تكذيب نكرده است . اگر گفتهء قرآن بر خلاف حقيقت بود ، بىدرنگ يهوديان و نصارى و منافقان ، به انتقاد برخاسته و جنجالى به راه مىانداختند ، در صورتى كه چنين جريانى از دشمنانش ، كه پيوسته در كمين وى بودند ، شنيده نشد .\r\n2 . زينب همان بانويى است كه پيش از ازدواج با « زيد » به پيامبر گرامى پيشنهاد كرد كه همسر وى شود ، ولى پيامبر على رغم خواسته وى اصرار ورزيد كه با غلام او ( زيد ) ازدواج كند . اگر پيامبر به چنين كارى علاقه داشت ، در آن روز كوچك‌ترين مانعى بر سر راه وى نبود ، پس چرا به اين عمل رضايت نداد ؟ با اين حال ، مىبينيم كه او با كمال تمايلى كه در زينب احساس مىكرد ، نه تنها پاسخ مثبت به او نگفت ، بلكه او را وادار كرد كه با ديگرى ازدواج كند .\r\nبا تكذيب متن تاريخ ، ديگر ميدانى براى پيرايه‌هاى سربازان علمى استعمار باقى نمىماند . ما صفحه‌هاى تاريخ پيامبر را منزه و بالاتر از آن مىدانيم كه كلمه‌هاى زنندهء اين گروه را نقل كنيم ، پيامبرى كه تا پنجاه سالگى با زنى كه هيجده سال از او بزرگ‌تر بود ، به سر برده است .\r\n\r\nتوضيح دو جمله\r\nدر اينجا براى تكميل بحث ، آيه‌اى را مىآوريم كه در اين مورد نازل شده و دو جملهء آن باعث ترديد برخى از افراد كم اطلاع گرديده است .\r\n وَ إِذْ تَقُولُ لِلَّذِي أَنْعَمَ اللَّهُ عَلَيْهِ وَ أَنْعَمْتَ عَلَيْهِ أَمْسِكْ عَلَيْكَ زَوْجَكَ وَ اتَّقِ اللَّهَ  « 1 » ؛ به ياد آر زمانى را كه به غلام خود زيد كه مورد انعام خدا و تو بود ، مىگفتى همسرت را نگاه‌دار و طلاق مده و از خشم خداوند بپرهيز .\r\nاين قسمت كوچك‌ترين ابهامى ندارد ، آنچه نياز به توضيح دارد ، دو جمله زير است :\r\n\r\n\r\n","description":"","footnote":"\r\n( 1 ) . احزاب ( 33 ) آيه 37 .\r\n","page_name":" 607 ","page_number":607},
  {"content":"\r\n\r\n1 .  وَ تُخْفِي فِي نَفْسِكَ مَا اللَّهُ مُبْدِيهِ  ؛ در نفس خود چيزى را پنهان مىكردى كه خداوند آن را آشكار ساخت .\r\nآيا مطلبى بود كه پيامبر پس از آن همه نصيحت به زيد پنهان مىكرد و خداوند آن را آشكار خواهد كرد ؟\r\nممكن است چنين تصور شود مطلبى كه پنهان مىكرد ، اين بوده كه « زيد » را از طلاق دادن نهى مىكرد ، ولى در باطن راضى بود كه وى زينب را طلاق دهد و خود با او ازدواج كند .\r\nاين احتمال به هيچ وجه درست نيست ، زيرا اگر پيامبر در باطن چنين مىانديشيد ، چرا خداوند اين انديشه را با آيه‌هاى ديگر اظهار نكرد ؟ در صورتى كه او در همين جمله وعده داده است كه آنچه را پيامبر حديث نفس مىكرد ، ابراز خواهد كرد ، چنان كه مىفرمايد :\r\n اللَّهُ مُبْدِيهِ  ؛ خداوند آشكاركننده چيزى است كه تو پنهان مىدارى .\r\nمفسران مىگويند : منظور از آنچه كه او پنهان مىداشت ، همان وحى الهى است كه خداوند بر او فرستاده بود خداوند به وى وحى كرده بود كه زيد همسر خود را طلاق خواهد داد و تو براى ابطال سنت باطل ( همسر پسر خوانده بر پدر خوانده حرام است ) با او ازدواج خواهى كرد . از اين‌رو ، لحظه‌اى كه وى را نصيحت مىكرد ، متوجه اين وحى الهى بود ، اما آن را از « زيد » و ديگران پنهان مىساخت . خداوند در همان جملهء فوق ، به پيامبر خبر مىدهد كه آنچه در خاطر توست و آن را پنهان كرده‌اى ، خداوند اظهار خواهد كرد .\r\nگواه اين معنا آن است كه قرآن ذيل همين آيه ، مطلب را ابراز كرده و مىفرمايد :\r\n فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ  ؛ هنگامى كه زيد همسر خود را طلاق داد ، به تو فرمان داديم كه با همسر او ازدواج كنى تا محدوديتى براى مؤمنان ، در ازدواج با همسران پسرخوانده‌هاى خود نباشد .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nاز اين آيه استفاده مىشود كه آنچه پيامبر اخفاء مىكرد ، همان وحى الهى بود كه براى ابطال سنت غلط ، بايد با همسر پسرخواندهء خود پس از طلاق ازدواج كند .\r\n2 .  وَ تَخْشَى النَّاسَ وَ اللَّهُ أَحَقُّ أَنْ تَخْشاهُ  ؛ از مردم مىترسيدى ، در صورتى كه خدا شايسته‌تر است كه از او بترسى .\r\nابهام اين قسمت از جمله دوم به مراتب كمتر از قسمت اوّل است ، چون زير پا نهادن يك سنّت چندساله و مستمر در يك محيط آلوده ، يعنى ازدواج با همسر پسرخوانده ، طبعا توأم با يك ناراحتى قلبى است كه در پيامبران با توجه به فرمان الهى مرتفع مىشود .\r\nاگر پيامبر ناراحتى داشت و يا دغدغهء خاطرى در او پديد آمده بود ، بدان علّت بود كه فكر مىكرد ، گروه عرب كه تازه از جاهليت و افكار پليدى بريده شده‌اند ، خواهند گفت كه پيامبر دست به يك كار خلافى زده است ، در صورتى كه ناشايست نيست .\r\n\r\nغزوهء احزاب « 1 »\r\nرسول گرامى در سال پنجم ، غزوه‌هايى را رهبرى كرد و سريه‌هايى نيز براى خنثى كردن توطئه‌هاى احتمالى دشمن اعزام كرد . اينك برخى از غزوه‌هاى سال پنجم را ذكر مىكنيم :\r\n\r\n1 . غزوه دومة الجندل « 2 »\r\nگزارشى به مدينه رسيد كه گروهى در « دومة الجندل » گرد آمده‌اند و بر مسافران و\r\n\r\n\r\n","description":"","footnote":"\r\n( 1 ) . ابن هشام در سيرهء خود ، تاريخ اين غزوه را ماه شوال سال پنجم هجرت مىداند ، و از آنجا كه پايان غزوه « احزاب » ، بيست و چهارم ماه « ذى القعدة » بود و مدت محاصره نيز يك ماه بوده است ؛ بايد گفت اين نبرد حدود بيست و چهارم ماه شوال آغاز شده است .\r\n( 2 ) . منطقه‌اى است در نزديكى دمشق و فاصله اين دو با وسائل گذشته در پنج روز پيموده مىشد و فاصله آن تا مدينه در پانزده تا شانزده روز پيموده مىگشت . « ابن سعد ، الطبقات الكبرى ، ج 2 ، ص 44 » .\r\n","page_name":" 609 ","page_number":609},
  {"content":"\r\n\r\nرهگذران ستم مىكنند و قصد دارند مدينه را محاصره كنند . رسول گرامى براى دفع آنان ، مدينه را با هزار سرباز ترك گفت . او شب‌ها راه مىرفت و روزها به استراحت مىپرداخت . دشمنان از حركت رسول گرامى آگاه شدند و اجتماع خود را به هم زده و متفرق شدند . آن‌گاه پيامبر مدتى در آنجا ماند و هيئت‌هايى را به اطراف فرستاد تا توطئه‌هاى احتمالى آن منطقه را خنثى كند . پيامبر در بيستم ربيع الآخر ، آهنگ مدينه كرد و در بازگشت با شخصى از قبيله « فزار » قراردادى را امضا كرد و به وى اجازه داد به دليل قحطى و خشك‌سالى ، كه دامن‌گير قبيله او شده بود ، از چراگاه‌هاى مدينه استفاده كند . « 1 »\r\n\r\n2 . غزوهء خندق\r\nچنان كه گفتيم رسول گرامى در سال چهارم هجرت ، يهوديان « بنى نضير » را به سبب پيمان‌شكنى از مدينه اخراج كرد و قسمتى از اموالشان را نيز ضبط كرد .\r\nبنى نضير ناچار شدند يا به سوى « خيبر » كوچ كنند و در آنجا سكنا گزينند و يا به سمت شام بروند . عمل انقلابى پيامبر مطابق پيمانى بود كه طرفين امضا كرده بودند .\r\nهمين عمل سبب شد كه سران بنى نضير ، دست به توطئه زده و آهنگ مكه كنند و قريش را به نبرد با « محمد » تشويق كنند .\r\nنيروهاى عرب مشرك و يهود در اين نبرد بر ضد اسلام بسيج شدند . آنان با تشكيل اتحاديه نظامى نيرومندى ، قريب يك ماه مدينه را محاصره كردند و چون در اين غزوه ، احزاب و دسته‌هاى مختلف شركت كرده و مسلمانان براى جلوگيرى از پيش روى دشمن ، اطراف مدينه را به صورت خندق درآورده بودند ، اين غزوه را جنگ احزاب و گاهى غزوهء « خندق » مىنامند .\r\nهمانطور كه يادآور شديم ، آتش افروزان اين جنگ ، سران يهود « بنى النضير » و\r\n\r\n\r\n","description":"","footnote":"\r\n( 1 ) . ابن سعد ، همان ، ج 2 ، ص 44 و سيرهء ابن هشام ، ج 2 ، ص 213 .\r\n","page_name":" 610 ","page_number":610},
  {"content":"\r\n\r\nگروهى از « بنى وائل » بودند . ضربت محكمى كه يهوديان « بنى النضير » از مسلمانان خوردند و به طور اجبار مدينه را ترك گفته و گروهى از آنان در خيبر مسكن گزيدند ، موجب شد كه نقشهء دقيقى براى براندازى اساس اسلام بريزند ، به راستى آنان نقشه عجيبى كشيدند و مسلمانان را با دسته‌هاى گوناگونى روبه‌رو ساختند كه در طول تاريخ عرب بىسابقه بود .\r\nدر اين نبرد گروه‌هاى بىشمار عرب ، از كمك‌هاى مالى و اقتصادى يهوديان برخوردار بودند و همه گونه وسايل براى ارتش مخالف فراهم شده بود .\r\nنقشه از اين قرار بود كه سران بنى النضير ، مانند « سلام بن ابى الحقيق » و « حيىّ بن اخطب » در رأس هيئتى وارد مكه شدند و با سران قريش تماس گرفتند و به آنان گفتند :\r\nمحمد شما و ما را هدف قرار داده و يهوديان « بنى قينقاع » و « بنى النضير » را مجبور به ترك وطن كرد .\r\nشما گروه قريش برخيزيد و از هم‌پيمانان خود كمك بگيريد و ما نيز هفتصد تن شمشيرزن يهودى « بنى قريظه » در دهانه مدينه داريم كه همهء آن‌ها به يارى شما مىشتابند . يهوديان بنى قريظه ، اگر چه به صورت ظاهر با محمد پيمان دفاعى دارند ، ما آن‌ها را وادار مىكنيم كه پيمان خود را ناديده بگيرند و با شما همراه باشند . « 1 »\r\nلاف و گزاف آنان ، در سران قريش كه از نبرد با مسلمانان خسته و سرخورده شده بودند ، مؤثر افتاد و نقشهء آن‌ها را پسنديدند و اعلام آمادگى كردند ، ولى پيش از اعلام موافقت ، از سران يهود پرسيدند :\r\nشما اهل كتاب و پيرو كتاب‌هاى آسمانى هستيد و شرايع حق و باطل را به خوبى از هم تميز مىدهيد و مىدانيد كه ما با « محمد » اختلافى ، به جز آيين وى كه بر خلاف سنت ما است نداريم . راستى به ما بگوييد : آيين ما بهتر است يا رسم او كه بر اساس يكتاپرستى استوار است ؟\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 441 .\r\n","page_name":" 611 ","page_number":611},
  {"content":"\r\n\r\nاكنون بايد ديد اين دسته كه خود را پرچم‌دار يكتاپرستى در جهان مىدانند ، در پاسخ اين دستهء جاهل و بىاطلاع كه آنان را خبير تشخيص داده و مشكلات خود را با آن‌ها در ميان گذارده بودند ، چه پاسخى گفتند ؟ آنان با كمال بىشرمى گفتند :\r\nبت‌پرستى بهتر از آيين محمد است ، شما در آيين خود استوار باشيد و كوچك‌ترين تمايلى به سنت او پيدا نكنيد . « 1 »\r\nآنان با اين گفتار ، لكه ننگينى بر دامن خود نشانده و چهره تاريخ يهود را - كه سياه بود - سياه‌تر ساختند . اين لغزش به قدرى نابخشودنى است كه نويسندگان يهود از چنين پيشامد ، فوق العاده ابراز تأسف مىكنند . دكتر اسرائيل ، در كتاب تاريخ يهودان و عربستان مىنويسد :\r\n« هرگز ارزش نداشت يهود چنين خطائى را مرتكب شود ، هر چند قريش تقاضاى آن‌ها را رد مىكرد . علاوه بر اين ، هرگز صحيح نبود ملت يهود به بت‌پرستان پناه ببرد ، زيرا اين رفتار با تعليمات تورات موافق نيست » . « 2 »\r\nدر حقيقت اين نظريّه‌اى است كه سياست‌مداران مادى امروز ، در پيشبرد اهداف خود به كار مىبرند . آنان به طور جدى معتقدند كه براى پيشرفت هدف بايد از هر وسيله‌اى ( مشروع و نامشروع ) استفاده كرد ؛ همچنين پيشرو اين مكتب « ماكياول » گفته : « هدف توجيه‌گر وسيله است » و اخلاق در مكتب آنان چيزى است كه به تحقق هدف كمك كند .\r\nقرآن دربارهء اين واقعه تلخ چنين مىفرمايد :\r\nنمىبينيد كسانى را كه بهره‌اى از كتاب دارند ، بت‌پرستان را تصديق كرده مىگويند : آنان رستگارتر از مؤمنان يكتاپرستند ؟ « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 214 و تاريخ طبرى ، ج 2 ، ص 233 .\r\n( 2 ) . حيات محمد ، ص 297 .\r\n( 3 ) .  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا  « نساء ( 4 ) آيه 51 » .\r\n","page_name":" 612 ","page_number":612},
  {"content":"\r\n\r\nگفتار اين عالم‌نماها در روحيهء بت‌پرستان مؤثر افتاد و آنان موافقت خود را اعلام كردند و وقت حركت به جانب مدينه تعيين شد .\r\nآتش افروزان جنگ ، با دلى مملو از خوشى از مكه بيرون آمده ، به جانب « نجد » حركت كردند ، تا با قبيلهء « غطفان » كه دشمنى سرسختى با اسلام داشتند تماس بگيرند .\r\nاز قبيلهء غطفان ، تيره‌هاى : بنى فزاره ، بنى مرّه و بنى اشجع به درخواست آن‌ها رأى موافق دادند ، مشروط بر اينكه پس از پيروزى ، محصول يك سالهء خيبر به آنان پرداخت شود . اما كار در اينجا پايان نيافت ، قريش با هم‌پيمان خود بنى سليم و غطفان با هم‌پيمان خود بنى اسد مكاتبه كرده ، آن‌ها را نيز براى شركت در اين اتحاديه نظامى دعوت كردند . هم‌پيمانان ، دعوت آنان را پذيرفتند و در روز معيّن تمام اين احزاب ، سيل‌آسا از نقاط مختلف عربستان حركت كرده و آهنگ تسخير و محاصره مدينه كردند . « 1 »\r\n\r\nدستگاه اطلاعاتى مسلمانان\r\nاز آن هنگام كه پيامبر در « مدينه » سكنا گزيد ، پيوسته مأموران زبردست را روانه اطراف مىكرد تا او را از اوضاع و جنب و جوش‌هاى خارج از محوطه اسلام ، آگاه سازند . از اين رو ، گزارش‌گران اطلاع دادند كه اتحاديه نظامى نيرومندى بر ضد اسلام تشكيل شده و افراد اين اتحاديه در روز معينى حركت و مدينه را محاصره مىكنند .\r\nپيامبر بىدرنگ شوراى دفاعى تشكيل داد ، تا از تجربه‌هاى تلخى كه از نبرد « احد » داشتند نتيجه بگيرند .\r\nگروهى قلعه‌دارى و نبرد از برج‌ها و نقاط مرتفع را بر بيرون رفتن ترجيح دادند ، ولى اين نقشه هرگز كافى نبود ، زيرا سيل خروشان سپاه عرب و هجوم هزاران سرباز جنگ‌جو ، قلعه‌ها و برج‌ها را از بين مىبرد و مسلمانان را از پاى در مىآورد . آنان بايد\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 443 .\r\n","page_name":" 613 ","page_number":613},
  {"content":"\r\n\r\nكارى مىكردند كه دشمن نتواند نزديك مدينه بيايد .\r\nسلمان فارسى كه با فنون رزمى ايرانى آشنايى كامل داشت ، گفت : در سرزمين فارس ، هر موقع مردم با هجوم دشمن خطرناك رو به رو مىشوند ، در اطراف شهر « خندق » ژرفى مىكنند و از اين طريق از پيشرفت دشمن جلوگيرى مىكنند . از اين نظر بايد نقاط آسيب‌پذير مدينه را كه عبور و مرور وسايل نقلى و جنگى به آسانى صورت مىگيرد ، با خندق ژرفى در حصار انداخت و دشمن را از پيش روى در اين قسمت متوقف ساخت و با ساختن سنگرها در اطراف خندق به دفاع پرداخت و با پرتاب كردن تير و سنگ از برج‌ها و سنگرها ، عبور دشمن از خندق را جلوگيرى كرد . « 1 »\r\nپيشنهاد سلمان به اتفاق آرا تصويب شد و اين طرح دفاعى ، نقش مؤثرى در صيانت و حفاظت اسلام و مسلمانان داشت . قابل توجه اينكه پيامبر ، خود همراه گروهى موارد آسيبب‌پذير را بررسى و محل حفر خندق را با خط مخصوصى تعيين كرد . قرار شد از « احد » تا « راتج » خندقى كنده شود و براى برقرارى نظم ، هر چهل ذراع را به ده نفر واگذار فرمود . پيامبر ، اولين كلنگ را خود به زمين زد و مشغول كندن زمين شد ؛ على عليه السّلام خاك‌ها را بيرون مىريخت ، از صورت و پيشانى آن حضرت عرق ريزش مىكرد ، در حالى كه اين جمله‌ها را به زبان جارى مىساخت :\r\nلا عيش إلّا عيش الآخرة اللّهمّ اغفر الأنصار و المهاجرة ؛ زندگى واقعى زندگى اخروى است ، پروردگارا مهاجر و انصار را بيامرز .\r\nپيامبر با اين كار گوشه‌اى از برنامه اسلام را نشان داد و به جامعه اسلامى تفهيم كرد كه فرمانده لشكر و پيشواى جمعيت بايد بسان افراد ديگر شريك غم بوده و پيوسته بارى از دوش آنان بردارد . از همين رو ، تلاش و كوشش پيامبر شور عجيبى در مسلمانان پديد آورد و همه بدون استثنا شروع به كار كردند . حتى يهوديان بنى قريظه كه با مسلمانان هم‌پيمان بودند ، با دادن ابزار و ادوات كار به پيشرفت كار كمك كردند . « 2 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 234 .\r\n( 2 ) . واقدى ، المغازى ، ج 2 ، ص 445 .\r\n","page_name":" 614 ","page_number":614},
  {"content":"\r\n\r\nمسلمانان آن روز از نظر خواربار در مضيقه عجيبى قرار داشتند . با اين حال ، از طرف خانواده‌هاى متمكن به سربازان اسلام كمك مىشد . موقعى كه حفر خندق بر اثر بروز تخته سنگ‌هاى عظيمى دچار اشكال مىشد ، به خود پيامبر متوسل مىشدند و پيامبر با ضربه‌هاى محكمى آن‌ها را در هم مىشكست .\r\nطول خندق ، با توجه به تعداد كارگران به دست مىآيد ، زيرا شماره مسلمانان در آن روز ، بنا به نقل مشهور سه هزار نفر بود « 1 » و قرار شد كه هر ده نفر متصدى حفر چهل ذراع شوند ، در اين صورت طول خندق دوازده هزار زراع است ؛ يعنى نزديك به پنج و نيم كيلومتر خواهد بود و پهناى آن به قدرى بود كه سواران چابك نمىتوانستند با اسب از آن عبور كنند . از همين رو ، بايد ژرفاى آن لااقل پنج متر و پهناى آن نيز پنج متر باشد .\r\n\r\nجملهء معروفى از پيامبر دربارهء سلمان\r\nهنگام تقسيم افراد ، مهاجران و انصار درباره سلمان به تشاجر پرداخته ، هر كدام مىگفتند كه سلمان از ماست و بايد همكار ما باشد . پيامبر در اين لحظه با سخن خود نزاع را خاتمه داد و فرمود :\r\nسلمان منّا أهل البيت . « 2 »\r\nپيامبر شب و روز در كنار خندق به سر مىبرد تا كار خندق پايان پذيرد ؛ گروه منافق ، به بهانه‌هاى گوناگونى شانه از كار خالى كرده و گاهى بدون اجازه به منازل خود مىرفتند . اما مردان با ايمان ، با عزمى استوار مشغول كار بودند و در موقع عذر موجه با كسب اجازه از مقام فرماندهى دست از كار كشيده ، با بر طرف ساختن عذر ، دو مرتبه به سوى كار بازمىگشتند . « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 220 و واقدى ، المغازى ، ج 2 ، ص 453 .\r\n( 2 ) . واقدى ، المغازى ، ج 2 ، ص 446 و سيره ابن هشام ، ج 2 ، ص 224 .\r\n( 3 ) . اين جريان ، به طور واضح در سورهء « نور » ، ضمن آيه‌هاى 62 و 63 بيان شده است .\r\n","page_name":" 615 ","page_number":615},
  {"content":"\r\n\r\nنقشه غزوه احزاب\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n\r\nارتش عرب و يهود مدينه را محاصره مىكنند\r\nسپاه عرب بسان مور و ملخ ، در كنار خندق ژرفى كه شش روز پيش از ورود آنان حفر شده بود ، فرود آمدند . آنان ، چنين انتظار داشتند كه در دامنه كوه احد با ارتش اسلام روبه‌رو گردند ، اما وقتى به بيابان احد رسيدند ، اثرى از مسلمانان نديدند . از اين رو به پيش روى خود هم چنان ادامه دادند تا لب خندق رسيدند . مشاهده خندقى ژرف در خطوط آسيب‌پذير مدينه ، باعث حيرت آن‌ها شد ، همگى گفتند : اين تاكتيك نظامى را « محمد » از يك فرد ايرانى آموخته و گرنه عرب با اين فنون رزمى آشنايى نداشت .\r\n\r\nآمار دقيق از قواى طرفين\r\nسپاه عرب بيش از ده هزار نفر بود . برق شمشيرهاى آنان از پشت خندق ديدگان را خيره مىساخت . بنا به نقل مقريزى در « الامتاع » تنها قريش با چهار هزار سرباز و سيصد رأس اسب و 1500 شتر در لب خندق اردو زد و تيره بنى سليم كه از هم‌پيمانان قريش بودند ، با هفتصد تن در « مرّ الظهران » به آن‌ها پيوستند . تيره بنى فزاره با هزار تن و تيره‌هاى بنى اشجع و بنى مره ، هر كدام با چهارصد سرباز و باقى تيره‌ها كه در حدود 3500 تن بودند و مجموع آنان بيش از ده هزار نفر نبود ، در قسمت ديگرى خيمه زدند .\r\nعده مسلمانان بيش از سه هزار نفر نبود و دامنه كوه « سلع » كه نقطه مرتفعى است ، اردوگاه آنان بود . اين نقطه كاملا بر خندق و خارج آن تسلط داشت و تمام فعاليّت‌هاى دشمن و عبور و مرور آن‌ها ديده مىشد . گروهى از مسلمانان مأمور حفاظت و كنترل عبور و مرور از روى خندق بودند و با سنگرهاى طبيعى و غير طبيعى كه در اختيار داشتند ، از تجاوز دشمن از روى خندق جلوگيرى مىكردند .\r\nسپاه شرك نزديك به يك ماه در پشت خندق توقف كرد و جز عده معدودى نتوانستند از خندق عبور كنند و كسانى كه فكر عبور از خندق را در سر مىپروراندند ، با پرتاب سنگ - كه به جاى گلوله امروز به كار مىرفت - عقب رانده مىشدند\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nو مسلمانان با سربازان متجاوز عرب در اين مدت سرگذشت‌هاى شيرينى دارند كه در صفحه‌هاى تاريخ منعكس است . « 1 »\r\n\r\nخطر سرما و كمبود خواربار و علوفه\r\nغزوه احزاب با فصل زمستان مصادف بود . در آن سال ، مدينه با كمبود باران و نوعى قحطى روبه‌رو بود . از طرفى ، آذوقهء سپاه شرك آن قدر نبود كه اجازه توقف بيشترى به آنان بدهد و هرگز تصور نمىكردند كه بايد يك ماه در كرانه‌هاى خندق معطل شوند ، بلكه يقين داشتند كه با يك حمله ، كليه دلاوران اسلام را از پاى درآورده و مسلمانان را از دم تيغ خواهند گذراند .\r\nاين مشكل را آتش افروزان جنگ ( يهوديان ) پس از چند روزى درك كردند . آنان فهميدند كه مرور زمان از قدرت اراده سران سپاه خواهد كاست و مقاومت آن‌ها را بر اثر استيلاى سرما و كمى علوفه و خواربار كاهش خواهد داد . از همين رو ، بدين فكر افتادند كه از بنى قريظه كه در داخل مدينه بودند استمداد طلبند ، تا آتش جنگ را در داخل روشن كنند و راه مدينه را به روى سپاه عرب باز كنند .\r\n\r\nحيىّ بن اخطب وارد دژ بنى قريظه مىگردد\r\nبنى قريظه ، تنها تيره يهودى بودند كه در مدينه در كنار مسلمانان با صلح و آرامش به سر مىبردند و به پيمانى كه با محمد صلى اللّه عليه و آله و سلّم بسته بودند ، كاملا احترام مىگذاشتند .\r\nفرزند « اخطب » ديد كه راه پيروزى اين است كه از داخل مدينه به نفع سپاه عرب كمك بگيرد . او يهوديان بنى قريظه را به پيمان‌شكنى دعوت كرد ، تا آتش جنگ را ميان مسلمانان و يهودان بنى قريظه شعله‌ور كرده و از سرگرمى مسلمانان به\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 238 .\r\n","page_name":" 618 ","page_number":618},
  {"content":"\r\n\r\nجنگ‌هاى داخلى ، به پيروزى سپاه عرب كمك كند . روى اين نقشه ، خود را به در « دژ » رسانيد و خود را معرفى كرد . « كعب » كه رئيس بنى قريظه بود ، دستور داد در را باز نكنند ، ولى او سماجت و اصرار نشان داد و فرياد زد : اى كعب از آب و نانت مىترسى كه در به روى من باز نمىكنى ؟ اين جمله احساس كعب را تحريك كرد ، لذا فرمان داد كه در را باز كنند . درب دژ بازشد و آتش افروز جنگ ، در كنار هم كيش خود « كعب » نشست و به او چنين گفت : من يك جهان عزت و عظمت به سوى تو آورده‌ام ، سران قريش و صناديد عرب و امراى غطفان با تجهيزات كامل براى از بين بردن دشمن مشترك ( محمد ) در كرانه‌هاى خندق فرود آمده‌اند و به من قول داده‌اند : تا محمد و مسلمانان را قتل عام نكنند ، به جايگاه‌هاى خود بازنگردند .\r\nكعب در پاسخ او گفت : به خدا سوگند با يك جهان ذلت و خوارى آمده‌ايد . سپاه عرب در نظر من بسان ابر بىبارانى است كه غرش مىكند ، ولى قطره‌اى نمىريزد . اى فرزند اخطب ! اى آتش افروز جنگ ! دست از سر ما بردار . ملكات فاضلهء « محمد » مانع از آن است كه ما پيمان خود را با او ناديده بگيريم . ما از او جز صدق و صفا ، درستى و پاكى چيز ديگرى نديده‌ايم ، پس چگونه به او خيانت كنيم .\r\nفرزند اخطب ، بسان شتربان ماهرى كه با مالش كوهان ، شتر چموش و سركش را رام مىكند ، آن قدر سخن گفت تا كعب را آمادهء پيمان‌شكنى كرد و به او قول داد كه اگر سپاه عرب بر محمد پيروز نشود ، خود او سرانجام وارد دژ گردد و شريك كعب در حضور « حيىّ » رؤساى يهود را دعوت كرد و شورايى تشكيل داد و از آن‌ها نظرخواهى كرد . آنان همگى گفتند : رأى ، رأى شما است هرچه تصميم بگيريد ما حاضريم . « 1 »\r\n« زبير باطا » پير سال‌خورده‌اى بود ، گفت : من در تورات خوانده‌ام كه در آخر الزمان از سرزمين مكه پيامبرى طلوع مىكند و به سوى مدينه مهاجرت مىكند . آيين او\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 455 - 456 .\r\n","page_name":" 619 ","page_number":619},
  {"content":"\r\n\r\nجهان را فرا مىگيرد و هيچ سپاهى در برابر او تاب مقاومت نمىآورد . اگر محمد همان پيامبر باشد ، اين سپاه بر او پيروز نخواهد شد . فرزند اخطب بىدرنگ گفت : آن پيامبر از بنى اسرائيل است و محمد از فرزندان اسماعيل مىباشد كه از در حيله و سحر وارد شده و اين گروه را گرد آورده است . او به قدرى در اين باره سخن گفت كه آنان را بر پيمان‌شكنى مصمم ساخت . در اين هنگام ، عهدنامه‌اى را كه ميان آنان و محمد صلى اللّه عليه و آله و سلّم نوشته شده بود ، خواست و آن را در برابر چشم آن‌ها پاره كرد و گفت : كار پايان يافت ، آماده جنگ باشيد . « 1 »\r\n\r\nپيامبر از پيمان‌شكنى بنى قريظه آگاه مىگردد\r\nپيامبر گرامى از طريق مأموران زبردست خود از پيمان‌شكنى بنى قريظه ، در اين لحظهء حساس آگاه شد و سخت پريشان و دل آزرده گشت . فورا « سعد بن معاذ » و « سعد بن عباده » را كه از افسران ارشد اسلام و رئيس قبيله اوس و خزرج بودند ، مأمور ساخت كه اطلاعات دقيقى به دست آورند و اگر خيانت آنان حقيقت داشته باشد ؛ پيامبر را با رمز « عضل وقاره » « 2 » آگاه سازند و اگر آنان در پيمان خود استوار باشند ، به طور آشكار مطلب را تكذيب كنند . آنان با دو افسر ديگر به نزديكى دژ « بنى قريظه » آمدند و در اولين برخورد با كعب ، جز فحش و ناسزا به پيامبر و سعد چيز ديگرى نشنيدند . سعد با الهام غيبى گفت : به خدا سوگند سپاه عرب از اين سرزمين مىرود و پيامبر گرامى اين دژ را محاصره مىكند و گردن تو را مىزند ، و قبيله تو را به روز بدى مىنشاند . سپس بلافاصله برگشتند و به رسول خدا گفتند : « عضل وقاره » . پيامبر با صداى بلند گفت :\r\nاللّه أكبر أبشروا يا معشر المسلمين بالفتح ؛ خدا بزرگ است ، اى گروه مسلمانان ! بشارت بر شما باد كه پيروزى نزديك است .\r\n\r\n\r\n","description":"","footnote":"\r\n( 1 ) . بحار الانوار ، ج 20 ، ص 223 .\r\n( 2 ) . نام دو قبيله‌اى است كه سپاه تبليغى اسلام را به سرزمين خود دعوت نمود ، و سپس آنان را كشتند .\r\n","page_name":" 620 ","page_number":620},
  {"content":"\r\n\r\nاين جمله كه كمال شهامت و سياست رهبر اعظم اسلام را مىرساند ، براى اين بود كه مبادا روحيهء مسلمانان با شنيدن پيمان‌شكنى بنى قريظه ضعيف شود . « 1 »\r\n\r\nتجاوزات ابتدايى بنى قريظه\r\nنقشه ابتدايى بنى قريظه اين بود كه در آغاز كار شهر مدينه را غارت كنند و زنان و كودكان مسلمان را كه به خانه‌ها پناهنده شده‌اند مرعوب سازند و اين نقشه را در مدينه به تدريج عملى كردند .\r\nمثلا دلاوران بنى قريظه مرموزانه در شهر به تردد پرداختند . « صفيه » دختر عبد المطلب ، در اين باره چنين مىگويد : من در خانه « حسّان بن ثابت » بودم و حسّان نيز با زن خود در آنجا به سر مىبرد . ناگهان يك مرد يهودى را ديدم كه به گونه‌اى مرموز در اطراف حصار مشغول گشت است . به حسّان گفتم : اين مرد سوء نيت دارد ، برخيز او را از اينجا دور كن . حسّان گفت : اى دختر عبد المطلب ! من شهامت كشتن او را ندارم و مىترسم كه از اين حصار بيرون روم و آسيب ببينم . من به ناچار برخاستم و كمرم را بستم و قطعهء آهنى برداشتم و با يك ضربت آن مرد يهودى را از پاى درآوردم .\r\nمأمور اطلاعاتى مسلمانان به پيامبر گزارش داد كه بنى قريظه از قريش و غطفان دو هزار سرباز خواسته‌اند تا از داخل دژ وارد مدينه شوند و مدينه را غارت كنند . اين خبر موقعى رسيد كه مسلمانان سرگرم حفاظت كرانه‌هاى خندق بودند كه مبادا دشمن از آن عبور كند . پيامبر بىدرنگ دو افسر ، به نام زيد بن حارثه و مسلمه ابن اسلم را با پانصد سرباز مأمور كرد كه در ميان شهر به گردش بپردازند و تكبيرگويان از تجاوزهاى « بنى قريظه » جلوگيرى كنند تا زنان و كودكان با شنيدن صداى تكبير آرام بگيرند . « 2 »\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 485 - 459 .\r\n( 2 ) . سيره حلبى ، ج 2 ، ص 315 .\r\n","page_name":" 621 ","page_number":621},
  {"content":"\r\n\r\n\r\nتقابل ايمان و كفر\r\nمشركان و يهوديان تا پيش از جنگ احزاب ، نبردهاى مختلفى بر ضد اسلام به راه انداخته بودند ، ولى طرف جنگ در اين نبردها ، جمعيت خاصى بود و هرگز جنبهء عمومى نداشت كه تمام شبه جزيره را بر ضد اسلام بشوراند . از آنجا كه دشمنان با آن همه كوشش‌ها موفق به برانداختن حكومت جوان اسلام نشده بودند ، اين بار با تشكيل سپاه مختلط كه قبايل مختلفى در آن شركت داشتند ، خواستند كار اسلام را يك‌سره سازند و به اصطلاح آخرين تيرى كه در تركش داشتند ، به جانب مسلمانان پرتاب كنند . از اين رو ، با به كارگيرى نيروهاى نظامى و اقتصادى سپاه عظيمى را به راه انداختند كه اگر تدبير لازم از طرف مسلمانان براى دفاع از مدينه اتخاذ نشده بود ، دشمن به پيروزى مىرسيد .\r\nبدين سان دشمنان اسلام ، قهرمان بزرگ عرب يعنى « عمرو بن عبد ود » را همراه خود آورده بودند تا به نيروى بازوى او پيروزى خود را سرعت بخشند .\r\nبنابراين ، در روزهاى احزاب ، بلكه در لحظه تقابل دو قهرمان شرك و اسلام ، كفر و اسلام با هم روبه‌رو شدند و اين مبارزه صحنه‌اى بود از تقابل كفر و ايمان .\r\nيكى از علل عدم موفقيت سپاه عرب ، همان خندق ژرفى بود كه در پيش پاى آنان كنده شده بود . سپاه دشمن شب و روز مىكوشيد كه از خندق عبور كند ، ولى با حملات سرسختانه نگهبانان و تدابير شخص پيامبر اسلام مواجه مىشدند .\r\nزمستان سوزان آن سال و كمى خوار بار و علوفه ، سپاه عرب و زندگى دام‌هاى آنان را تهديد مىكرد . حيىّ بن اخطب ( آتش افروز جنگ ) بيست بار شتر ، خرما از يهوديان بنى قريظه كمك گرفت كه مأموران اسلام آن را توقيف و سپس ميان ارتش اسلام تقسيم كردند . « 1 »\r\n\r\n\r\n","description":"","footnote":"\r\n( 1 ) . همان ، ج 2 ، ص 323 .\r\n","page_name":" 622 ","page_number":622},
  {"content":"\r\n\r\nروزى ابو سفيان به پيامبر گرامى نامه‌اى به مضمون زير نوشت : من با سپاه گران براى برانداختن آيين تو آمده‌ام ، ولى چه كنم گويا مقابله با ما را مكروه شمردى و ميان ما و خود خندق ژرفى قرار دادى ؛ نمىدانم اين تاكتيك نظامى را از چه كسى آموخته‌اى ، اما اين را مىگويم تا نبرد خونينى مانند « احد » برپا نكنم ، برنخواهم گشت .\r\nپيامبر اكرم در پاسخ او چنين نوشت : از محمد رسول خدا به ابو سفيان فرزند حرب . . . مدتى است كه به خود باليده و تصور كرده‌اى كه مىتوانى چراغ فروزان اسلام را خاموش سازى ، ولى اين را بدان ، تو زبون‌تر از آنى كه به اين كار موفق شوى ، به همين زودى شكست خورده و برمىگردى و من در آينده بت‌هاى بزرگ قريش را در برابر تو خواهم شكست . « 1 »\r\nپاسخ نامه كه حاكى از اراده و تصميم قطعى نويسندهء آن بود ، بسان تيرى بر قلب رئيس سپاه شرك نشست . از آنجا كه قريش ، به راست‌گويى محمد ايمان داشتند ، فوق العاده روحيه خود را باختند ، ولى باز از تلاش دست برنداشتند . شبى « خالد بن وليد » تصميم گرفت با گردان مخصوصى از خندق بگذرد ، اما با مراقبت دويست تن از سربازان اسلام به فرماندهى « اسيد بن حضير » عقب‌نشينى كرد .\r\nرسول خدا هيچ‌گاه از تقويت روحيه سربازان اسلام غافل نبود . وى با خطابه‌هاى آتشين و سخنان گرم و جالب خود ، آنان را براى دفاع از حريم آزادى عقيده آماده مىساخت . روزى در يك اجتماع با شكوهى روبه سربازان و افسران كرد و پس از نيايش كوتاهى به درگاه خداوند ، چنين گفت :\r\nهان ، اى سربازان اسلام ! در برابر دشمن استقامت ورزيد و بدانيد كه بهشت زير سايه شمشيرهايى است كه در راه حق و عدالت و آزادى كشيده شود . « 2 »\r\n\r\n\r\n","description":"","footnote":"\r\n( 1 ) . مقريزى ، الامتاع ، ص 240 .\r\n( 2 ) . أيّها النّاس إذا لقيتم العدوّ فاصبروا و اعلموا انّ الجنّة تحت ظلال السّيوف . « سيرهء حلبى ، ج 2 ، ص 323 » .\r\n","page_name":" 623 ","page_number":623},
  {"content":"\r\n\r\n\r\nقهرمانانى از سپاه عرب از خندق عبور مىكنند\r\nپنج قهرمان به نام‌هاى : عمرو بن عبد ود ، عكرمة بن ابى جهل ، هبيرة بن وهب ، نوفل بن عبد اللّه و ضرار بن الخطاب لباس جنگ پوشيدند و با غرور مخصوصى در برابر سپاه « بنى كنانه » ايستاده و گفتند : آماده نبرد باشيد ! امروز خواهيد فهميد كه قهرمانان واقعى سپاه عرب كيستند ؟ سپس اسبان خود را تاخته و از نقطه‌اى كه پهناى آن تنگ‌تر بود با اسبان خود پريدند . اين پنج قهرمان ، از تيررس سربازان مراقب بيرون رفتند ، ولى به سرعت نقطهء عبور ، محاصره و از تجاوز ديگران جلوگيرى شد .\r\nنقطه توقف اين پنج قهرمان كه براى جنگ‌هاى تن به تن آمده بودند ، ميان خندق و كوه سلع ( مركز سپاه اسلام ) بود . قهرمانان عرب با كبر و غرور مخصوصى با اسب‌هاى خود بازى مىكردند و به طور اشاره و تلويح مبارز مىطلبيدند . « 1 »\r\nولى از ميان اين پنج نفر ، قهرمانى كه از نظر جرأت و شجاعت و كاردانى شهرت زيادى داشت ، جلوتر آمد و رسما مبارز طلبيد . او لحظه به لحظه صداى خود را بلندتر مىكرد و نعره‌هاى مستانهء او كه فرياد مىكشيد و مىگفت : هل من مبارز ؛ در سرتاسر ميدان طنين افكنده و لرزه بر اندام سپاه اسلام انداخته بود . سكوت مسلمانان ، جسارت او را بيشتر كرده ، مىگفت : مدعيان بهشت كجايند ؟ مگر شما ملت اسلام نمىگوييد كه كشتگان شما در بهشت و مقتولان ما در دوزخند ؟ آيا يك نفر از شما حاضر نيست كه مرا به دوزخ بفرستد و يا من او را روانه بهشت سازم ؟ وى اين مطالب را در ضمن رجزى كه مىخواند بيان مىكرد و چنين مىگفت :\r\nمن از داد زدن و مبارز طلبيدن خسته شدم و صدايم گرفت . « 2 »\r\nدر لشكرگاه اسلام ، در برابر نعره‌هاى « عمرو » سكوت مطلق حكم فرما بود . پيامبر گرامى مىفرمود : يك نفر برخيزد ، شرّ اين مرد را از سر مسلمانان قطع كند . اما\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 239 و الطبقات الكبرى ، ج 2 ، ص 68 .\r\n( 2 ) .\r\n و لقد بححت من النداء * بجمعكم هل من مبارز \r\n","page_name":" 624 ","page_number":624},
  {"content":"\r\n\r\nهيچ كس ، جز على بن ابى طالب عليه السّلام آماده مبارزه نبود ؛ « 1 » به ناچار بايد اين مشكل را حضرت على عليه السّلام مىگشود . پيامبر شمشير خود را به على داد ، عمامه مخصوصى بر سر او بست و در حق او چنين دعا كرد :\r\nخداوندا على را از هر بدى حفظ بنما ، پروردگارا در روز « بدر » عبيدة بن الحارث و در جنگ احد ، شير خدا حمزه از من گرفته شد ؛ پروردگارا على را از گزند دشمن حفظ بنما .\r\nسپس اين آيه را خواند :\r\n رَبِّ لا تَذَرْنِي فَرْداً وَ أَنْتَ خَيْرُ الْوارِثِينَ  « 2 » ؛ بار الها مرا تنها مگذار و تو بهترين وارثى . « 3 »\r\nعلى براى جبران تأخير ، با سرعت هرچه زيادتر به راه افتاد . در اين لحظه ، پيامبر جملهء تاريخى خود را چنين گفت :\r\nبرز الإيمان كلّه إلى الشّرك كلّه ؛ ايمان و كفر به تمامى رو به روى يك ديگر قرار گرفت .\r\nعلى عليه السّلام رجزى بر وزن و قافيه رجز حريف انشاء كرد و گفت : عجله مكن ! پاسخ‌گوى نيرومندى به ميدان تو آمد . « 4 » سراسر بدن على عليه السّلام زير سلاح‌هاى آهن قرار گرفته و چشمان او از ميان « مغفر » مىدرخشيد . عمرو خواست حريف خود را بشناسد . به على عليه السّلام گفت : تو كيستى ؟ على عليه السّلام كه به صراحت لهجه معروف بود ، گفت :\r\nعلى فرزند ابو طالب . عمرو گفت : من خون تو را نمىريزم ، زيرا پدر تو از دوستان ديرينه من بود ، من در فكر پسر عمت هستم كه تو را به چه اطمينان به ميدان من فرستاده ، من مىتوانم تو را با نوك نيزه‌ام بردارم و ميان زمين و آسمان نگاه دارم ، در حالى كه نه مرده باشى و نه زنده .\r\n\r\n\r\n","description":"","footnote":"\r\n( 1 ) . واقدى مىنويسد : هنگامى كه « عمرو » مبارز مىطلبيد ، سكوت بر همه مسلمانان حكمفرما بود و كانّ على رءوسهم الطّير . « المغازى ، ج 2 ، ص 470 » .\r\n( 2 ) . انبياء ( 21 ) آيه 89 .\r\n( 3 ) . كنز الفوائد ، ص 137 .\r\n( 4 ) .\r\n لا تعجلنّ فقد أتاك * مجيب صوتك غير عاجز \r\n","page_name":" 625 ","page_number":625},
  {"content":"\r\n\r\nابن ابى الحديد مىگويد : استاد تاريخ من ( ابو الخير ) هر موقع اين بخش از تاريخ را شرح مىداد ، چنين مىگفت : عمرو در حقيقت از نبرد با على عليه السّلام مىترسيد ، زيرا او در جنگ بدر و احد حاضر بود و دلاوريهاى على عليه السّلام را ديده بود . از اين نظر ، مىخواست على را از نبرد با خود منصرف سازد .\r\nعلى عليه السّلام فرمود : تو غصه مرگ مرا مخور ، من در هر دو حالت ( كشته شوم و يا بكشم ) سعادتمند بوده و جايگاهم بهشت است ، ولى در همهء احوال دوزخ انتظار تو را مىكشد . عمرو لبخندى زد و گفت : على ! اين تقسيم عادلانه نيست ، بهشت و دوزخ هر دو مال تو باشد .\r\nدر اين هنگام ، على عليه السّلام او را به ياد پيمانى انداخت كه روزى دست در استار كعبه كرده و با خدا عهد بسته بود كه هر قهرمانى در ميدان نبرد سه پيشنهاد كند ، يكى از آن‌ها را بپذيرد . به همين دليل ، على پيشنهاد كرد كه نخست اسلام آورد ، او گفت : على ! از اين بگذر كه ممكن نيست . فرمود : دست از نبرد بردار و محمد را به حال خود واگذار و از معركهء جنگ بيرون رو . گفت : پذيرفتن اين مطلب براى من وسيلهء سرافكندگى است ، فردا شعراى عرب ، زبان به هجو و بدگويى من مىكشانيد و تصور مىكنند كه من از ترس به چنين كارى دست زدم . على فرمود : اكنون حريف تو پياده است ، تو نيز از اسب پياده شو تا با هم نبرد كنيم . وى گفت : على ! اين يك پيشنهاد ناچيزى است كه هرگز تصور نمىكردم ، عربى از من چنين درخواستى بكند . « 1 »\r\n\r\nنبرد دو قهرمان آغاز مىگردد\r\nنبرد ميان دو قهرمان به شدت آغاز شد و گرد و غبار اطراف دو قهرمان را فراگرفت و تماشاگران از وضع آنان بىخبر بودند . تنها صداى ضربه‌هاى شمشير كه بر روى آلات دفاعى از سپر و غيره مىخورد ، به گوش آنان مىرسيد . پس از زدوخوردهايى\r\n\r\n\r\n","description":"","footnote":"\r\n( 1 ) . بحار الانوار ، ج 20 ، ص 227 .\r\n","page_name":" 626 ","page_number":626},
  {"content":"\r\n\r\n« عمرو » شمشير خود را متوجه سر على كرد ، على عليه السّلام ضربت او را با سپر مخصوص دفع كرد ؛ با اين حال ، شكافى در سر وى پديد آورد اما او از فرصت استفاده كرد و ضربتى برنده بر پاى حريف وارد ساخت و هر دو يا يك پاى او را بريد و عمرو نقش بر زمين گشت .\r\nصداى تكبير از ميان گرد و غبار كه نشانه پيروزى على عليه السّلام بود ، بلند شد . منظرهء به خاك غلطيدن « عمرو » آنچنان رعبى در دل ساير قهرمانان - كه در پشت سر عمرو ايستاده بودند - افكند كه بىاختيار عنان اسب‌ها را متوجه خندق سقوط كرده و همگى به لشكرگاه خود بازگشتند . جز « نوفل » كه اسب وى در وسط خندق سقوط كرد و خود او سخت به زمين خورد ، مأموران خندق او را سنگ باران كردند ، اما وى با صداى بلند گفت : اين طرز كشتن ، دور از جوان‌مردى است ، يك نفر فرود آيد با هم نبرد كنيم .\r\nعلى عليه السّلام وارد خندق شد و او را كشت .\r\nوحشت سراسر لشكر شرك را فراگرفته و بيش از همه ابو سفيان مبهوت شده بود .\r\nوى تصور مىكرد كه مسلمانان بدن « نوفل » را براى گرفتن انتقام حمزه ، مثله خواهند كرد ، لذا كسى را فرستاد تا جسد او را به ده هزار دينار بخرد . پيامبر فرمود : نعش را بدهيد ، پول مرده در اسلام حرام است .\r\n\r\nارزش اين ضربت\r\nبه حسب ظاهر على عليه السّلام قهرمانى را كشته بود ، ولى در حقيقت افرادى را كه از شنيدن نعره‌هاى دل خراش عمرو رعشه بر اندامشان افتاده بود ، زنده كرد و يك ارتش ده هزار نفرى را كه براى پايان دادن حكومت جوان اسلام كمر بسته بودند ، وحشت‌زده ساخت . هرگاه پيروزى از آن « عمرو » بود ، در آن لحظه معلوم مىشد كه ارزش اين فداكارى چه قدر بوده است .\r\nوقتى على به محضر پيامبر شرف‌ياب شد ، او ارزش ضربت على را چنين توصيف كرد : ارزش اين فداكارى بالاتر از تمام اعمال امت من است ، زيرا در سايه شكست\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nبزرگ‌ترين قهرمان كفر ، عموم مسلمانان ، عزيز و ملت شرك خوار و ذليل شد . « 1 »\r\n\r\nجوان‌مردى\r\nبا اينكه زره عمرو گرانبها بود ، ولى على روى جوان‌مردى دست به آن نزد . حتى خليفهء دوم ، على را سرزنش كرد كه چرا زره او را از بدنش در نياورد . خواهر « عمرو » از جريان آگاه شد و گفت : هرگز تأسف نمىخورم كه برادرم كشته شد ، زيرا به دست فردى كريم كشته شده است و اگر غير از آن بود تا جان داشتم اشك مىريختم . « 2 »\r\n\r\nسپاه عرب متفرق مىشود\r\nانگيزه سپاه عرب و يهود براى جنگ با اسلام ، انگيزه واحدى نبود . يهود از گسترش روزافزون حكومت جوان اسلام بيم داشت و محرّك قريش ، عداوت‌هاى ديرينه آنان با اسلام و مسلمانان بود . قبيله‌هاى « غطفان » ، « فزاره » و تيره‌هاى ديگر به طمع محصولات خيبر كه يهوديان آنجا به آنان وعده داده بودند ، در اين نبرد شركت كرده بودند . بنابراين ، محرك دسته‌هاى اخير ، يك امر مادى بود و اگر اين هدف از طريق مسلمانان تأمين مىشد آنان با خوش‌حالى هرچه تمام‌تر به خانه‌هاى خود بازمىگشتند . به خصوص كه سرماى سال و كمى علوفه و طول مدت محاصره ، روح و روان آنان را خسته كرده و دام‌هاى آنان را در آستانه مرگ قرار داده بود .\r\nاز اين نظر ، پيامبر هيئتى را مأمور كرد كه با سران قبايل نامبرده پيمانى ببندند و بگويند : مسلمانان حاضرند يك سوم ميوه‌هاى مدينه را به آنان بدهند ، مشروط بر اينكه آن‌ها از صفوف « احزاب » جدا شوند و به مناطق خود بازگردند . نمايندگان پيامبر قراردادى را با سران قبايل تنظيم كرده ، براى امضا خدمت پيامبر آوردند . پيامبر جريان را با دو افسر رشيد : « سعد بن معاذ » و « سعد بن عباده » در ميان نهاد . هر دو با هم\r\n\r\n\r\n","description":"","footnote":"\r\n( 1 ) . همان ، ص مستدرك حاكم ، ج 3 ، ص 32 .\r\n( 2 ) . مستدرك حاكم\r\n","page_name":" 628 ","page_number":628},
  {"content":"\r\n\r\nرأى دادند كه اگر اين پيمان به دستور خداست ، قبول مىكنيم و اگر نظر شخصى آن حضرت است كه نظر ما را مىخواهند ، تصور مىكنيم كه قرارداد در همين جا متوقف شود و از تصويب نهايى نگذرد ، زيرا ما در هيچ يك از ادوار به اين قبايل باج نداده‌ايم و يك نفر از اين دسته‌ها جرأت نداشت دانه‌اى از خرماهاى ما را از طريق زور و فشار ببرد ، چه رسد كه الآن در پرتو عنايات خدا و راهنمايىهاى حضرتت اسلام آورده و با اين دين ، گرامى و عزيز شده‌ايم .\r\nبه خدا سوگند ! ما تقاضاى باطل و پوچ آن‌ها را با شمشير پاسخ مىدهيم ، تا به حكم الهى كار فيصله پيدا كند . « 1 »\r\nپيامبر فرمود : علت اينكه من به فكر چنين قراردادى افتادم ، اين بود كه ديدم شما هدف سپاه عرب قرار گرفته و از هر سو مورد هجوم واقع شده‌ايد ؛ چاره را در اين ديدم كه از اين طريق اتفاق دشمن را برهم بزنم . اكنون كه فداكارى شما بر من آشكار شد ، من قرارداد را متوقف ساخته و به شما مىگويم - و به گفته‌ام ايمان دارم - كه خداوند پيامبر خود را خوار نساخته و وعده خود را در پيروزى توحيد بر شرك عملى خواهد كرد . در اين لحظه ، « سعد بن معاذ » با كسب اجازه مطالب نامه را پاك كرد و گفت : بت‌پرستان هرچه مىخواهند در حق ما انجام بدهند ، ما ملت باج دهى نيستيم . « 2 »\r\n\r\nعواملى كه سپاه عرب را متفرق ساخت\r\n1 . نخستين عامل پيروزى ، گفت‌وگوهاى نمايندگان پيامبر با سران قبايل « غطفان » و « فزاره » بود ، زيرا اين قرارداد اگر چه به تصويب نهائى نرسيد ، نقض آن نيز اعلام نشد . قبايل مزبور از اين طريق با متفقين خود دودل شده و روز به روز در انتظار امضاى قرارداد مزبور بودند و هر موقع از آن‌ها تقاضاى حمله عمومى مىشد ، آنان به\r\n\r\n\r\n","description":"","footnote":"\r\n( 1 ) . و اللّه لا نعطيهم إلّا السيف حتى يحكم اللّه بيننا و بينهم .\r\n( 2 ) . سيره ابن هشام ، ج 2 ، ص 223 و بحار الانوار ، ج 20 ، ص 252 .\r\n","page_name":" 629 ","page_number":629},
  {"content":"\r\n\r\nاميد اين قرارداد ، به عذرهاى خاصى ، تقاضا را رد مىكردند .\r\n2 . كشته شدن « عمرو » قهرمان تواناى سپاه عرب كه بسيارى از افراد به پيروزى او اميدوار بودند ، رعب و هراس شديدى ايجاد كرد ؛ خصوصا به دنبال كشته شدن وى قهرمانان ديگر ، از ميدان نبرد گريختند .\r\n3 . نعيم بن مسعود تازه مسلمان ، در به هم زدن اتحاد فوق العاده مؤثر بود . او مؤثرين نقشه را در متفرق ساختن سپاه شرك ريخت و عمل او از فعاليّت‌هاى جاسوسان زبردست عصر ما دست‌كمى ندارد ، بلكه بالاتر و اهميت آن بيشتر است .\r\nوى خدمت پيامبر آمد و گفت : من يك فرد تازه مسلمانى هستم و با تمام اين قبايل دوستى ديرينه دارم ، آنان از اسلام من آگاهى ندارند ، اگر دستورى داريد بفرماييد اجرا كنم . پيامبر فرمود : كارى كن كه اين جمعيت پراكنده شود ؛ يعنى اگر در اين راه براى حفظ يك سلسله مصالح عالى چاره‌جويى كنيد ، مانعى ندارد . « 1 »\r\n« نعيم » مقدارى انديشيد ، آن‌گاه سراغ قبيلهء بنى قريظه رفت ، كه در حقيقت ستون پنجم دشمن بوده و مسلمانان را از پشت سر تهديد مىكردند . وى وارد دژ « بنى قريظه » شد و مراتب دوستى و صميميت خود را به رخ آن‌ها كشيد و قيافهء هم‌دردى و خيرخواهى گرفت و از هر درى سخن گفت ؛ به طورى كه اعتماد « بنى قريظه » را به خود جلب كرد . سپس افزود : موقعيت شما با احزاب متفق ( قريش و غطفان ) تفاوت دارد ، زيرا مدينه مركز زندگى فرزندان و زنان شما است و تمام ثروت شما در اينجا قرار گرفته و به هيچ روى براى شما امكان ندارد از اين نقطه به جاى ديگر منتقل شويد ، ولى احزاب متفق كه به جنگ محمد آمده‌اند ، مركز زندگى و تجارت آن‌ها بيرون از مدينه و دور دست است .\r\nاگر آنان فرصتى به دست آورده و در جنگ پيروز شوند ، به هدف خود رسيده‌اند و اگر در اين راه با شكست مواجه شدند بىدرنگ از اين نقطه كوچ كرده ، راه خود را\r\n\r\n\r\n","description":"","footnote":"\r\n( 1 ) . فإنّ الحرب خدعة .\r\n","page_name":" 630 ","page_number":630},
  {"content":"\r\n\r\nپيش گرفته و به مراكز خود ، كه از تيررس محمد دور است ، برمىگردند .\r\nپيشنهاد مىكنم در اين مورد فكر كنيد ، اگر احزاب در اين جنگ پيروز نشدند و به مراكز خود بازگشتند ، در اين صورت شما در چنگال قدرت مسلمانان قرار خواهيد گرفت . من تصور مىكنم ، صلاح در اين است كه اكنون كه به احزاب پيوسته‌ايد در اين تصميم باقى بمانيد ، ولى براى اينكه احزاب در ميان جنگ ، شما را تنها نگذارند و به محل خود برنگردند ، چند نفر از اشراف و سران آن‌ها را به عنوان گروگان بگيريد ، تا در روز سختى آنان شما را رها نكرده و كار را به پايان برسانند ، زيرا آنان ناچارند براى نجات شخصيت‌هاى خود ، تا آخرين نفس با محمد نبرد كنند .\r\nنظر « نعيم » به اتفاق آرا تصويب شد و او مطمئن شد كه سخن وى در دل آن‌ها كاملا مؤثر افتاد . سپس از دژ آن‌ها بيرون آمد و به اردوگاه احزاب رفت . وى با سران قريش سوابق دوستى داشت ، با آنان نيز تماس گرفت و چنين گفت : « بنى قريظه » از شكستن پيمان خود با محمد ، سخت پشيمانند و اكنون به طريقى مىخواهند آن را جبران كنند .\r\nآنان تصميم گرفته‌اند چند نفر از اشراف شما را گروگان بگيرند و تحويل محمد صلى اللّه عليه و آله و سلّم دهند و از اين راه صداقت خود را تثبيت كنند و محمد آن‌ها را بلافاصله بكشد . اين مطلب را قبلا با محمد در ميان گذاشته و به او قول داده‌اند كه بعد از اين او را پشتيبانى كرده و با شما تا آخرين نفس مبارزه كنند و محمد نيز با اين قرارداد موافقت كرده است .\r\nبنابراين ، اگر يهود از شما گروگان بخواهند ، مبادا موافقت كنيد ؛ بدانيد كه عاقبت آن خطرناك است . گواه روشن بر اين كار آن‌كه شما فردا از آن‌ها بخواهيد وارد جنگ شوند و از پشت سر به محمد حمله كنند ، خواهيد ديد كه هرگز قبول نخواهند كرد و مطالبى پيش خواهند كشيد .\r\nسپس از آنجا به اردوگاه « غطفان » رفت و در آنجا با شيوه مخصوصى سخن را آغاز كرد . وى گفت : شما قبيله غطفان ريشه و اصل من هستيد . گمان نمىكنم مرا در گفتارم متهم كنيد ؛ من با شما سخنى خواهم گفت ، ولى تمنا دارم كه آن را با كسى بازگو\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nنكنيد ، همه او را به صداقت و دوستى پذيرفتند . سپس او مطلبى را كه به قريش گفته بود ، به طور مشروح بازگفت و آنان را از عواقب كار بنى قريظه برحذر داشت و گفت :\r\nمبادا به خواهش آن‌ها پاسخ مثبت بگوييد .\r\nوى مأموريت خود را به نحو احسن انجام داد ، سپس مخفيانه به اردوگاه مسلمانان آمد . اين شايعه را كه يهوديان بنى قريظه مىخواهند از نيروهاى عرب گروگان بگيرند و آن‌ها را تحويل مسلمانان بدهند ، در ميان ارتش اسلام پخش كرد . البته منظور از پخش شايعه اين بود كه مطلب از كرانه‌هاى خندق تجاوز كرده و به گوش لشكر عرب برسد .\r\n\r\nنمايندگان قريش به دژ بنى قريظه مىروند\r\nابو سفيان ، شب شنبه تصميم گرفت كه كار را يك سره سازد . از اين‌رو ، سران قريش و غطفان ، نمايندگانى به دژ « بنى قريظه » اعزام كرده و به آن‌ها گفتند : اينجا منطقه زندگى ما نيست ، چارپايان ما دستخوش هلاك شده‌اند ، شما فردا از پشت سر حمله كنيد ، تا كار را يك‌سره سازيم . فرمانده « بنى قريظه » در پاسخ نمايندگان احزاب گفت : فردا روز شنبه است و ما ملت يهود در چنين روزى دست به هيچ كارى نمىزنيم ، زيرا گروهى از گذشتگان ما در چنين روزى دست به كار زدند و گرفتار عذاب الهى شدند . علاوه بر اين ما در صورتى اقدام به جنگ مىكنيم كه عده‌اى از بزرگان احزاب ، به عنوان گروگان در دژ ما باشند ، تا شما براى نجات آن‌ها تا آخرين نفس جنگ كنيد و ما را در ميان كار تنها نگذاريد .\r\nنمايندگان قريش بازگشتند و مطالب را به سمع سران احزاب رسانيدند . همگى گفتند : دلسوزى « نعيم » درست بوده و « بنى قريظه » مىخواهند با ما از در حيله وارد شوند . بار ديگر نمايندگان قريش با سران بنى قريظه تماس گرفتند و گفتند : اين مطلب كه ما اشراف خود را گروگان بدهيم عملى نيست ؛ حتى ما حاضر نيستيم يك نفر را در اختيار شما بگذاريم . اگر شما مايليد ، فردا حمله كنيد و ما شما را يارى مىكنيم .\r\nسخنان نمايندگان ، آن هم با اين لحن كه ما حتى يك نفر هم گروگان در اختيار شما\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nنمىگذاريم ، ترديدى در صدق گفتار نعيم براى بنى قريظه نگذاشت و همگى گفتند :\r\nحق همان است كه نعيم مىگفت . قريش مآل‌انديش است ، اگر خود را در اين جنگ موفق و پيروز نديد ، راه خود را پيش خواهد گرفت و ما را در چنگال مسلمانان رها خواهد كرد . « 1 »\r\n\r\nآخرين عامل\r\nعوامل فوق با عامل ديگر كه در حقيقت مىتوان آن را مدد غيبى ناميد ، ضميمه شده و احزاب را متفرق ساخت . عامل ديگر اين بود كه ناگهان هوا طوفانى شد و سردى هوا شدت پيدا كرد . انقلاب هوا به قدرى بود كه خيمه‌ها را از جاى مىكند و ديگ‌هاى غذا را از روى آتش پرت مىكرد ، چراغ‌ها را خاموش كرده و آتش‌هاى افروخته را در وسط بيابان پخش مىكرد . در اين لحظه ، پيامبر « حذيفه » را مأمور كرد كه از خندق عبور كرده از اوضاع دشمن اطلاعاتى به دست بياورد . وى مىگويد : من خود را تا نزديك ابو سفيان رسانيده ، ديدم او در ميان سران سپاه مشغول سخنرانى است و چنين مىگويد :\r\nنقطه‌اى كه ما فرود آمده‌ايم ، مركز زندگى ما نيست . چارپايان ما دست خوش هلاك شده و باد و طوفان ، خيمه و خرگاه و آتش براى ما باقى نگذاشته است و « بنى قريظه » نيز ما را يارى نكردند . صلاح در اين است كه از اينجا كوچ كنيم . سپس بر شتر زانو بستهء خود سوار شده ، مرتب بر بدن او تازيانه مىزد . بىچاره به قدرى ترسان و سرخورده بود كه نمىدانست دست‌هاى شترش بسته است .\r\nهنوز سفيدى صبح منطقه احزاب را روشن نكرده بود كه سپاه عرب آنجا را ترك گفته و كسى از آنان در آنجا باقى نمانده بود . « 2 » بدين ترتيب غائلهء احزاب در بيست و چهارم ماه ذى القعده سال پنجم پايان پذيرفت .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 229 - 231 و تاريخ طبرى ، ج 2 ، ص 242 - 243 .\r\n( 2 ) . تاريخ طبرى ، ج 2 ، ص 244 .\r\n","page_name":" 633 ","page_number":633},
  {"content":"\r\n\r\n\r\nآخرين لانه فساد\r\nنخستين سالى كه پيامبر گرامى وارد شهر مدينه شهر مدينه شد ، براى پايان دادن به تمام دسته‌بندىها و اختلاف‌هاى داخلى ، يك سند زنده و منشور محكمى براى مدينه و حومه آن تنظيم فرمود . اوسيان و خزرجيان عموما و يهوديان اين دو قبيله خصوصا متعهد شدند كه از منطقهء مدينه دفاع كنند . اين سند با تمام خصوصيات و موادش ، از نظر خوانندگان گرامى گذشت . « 1 »\r\nاز طرفى ، پيامبر با يهوديان مدينه پيمان ديگرى بست كه در آن طوايف گوناگون يهود ، همگى متعهد شدند كه اگر ضررى به رسول خدا و يارانش برسانند و يا اسلحه و مركب در اختيار دشمن بگذارند ، پيامبر در اعدام آن‌ها و ضبط اموال و اسير كردن زنان و فرزندان ايشان دستش باز باشد .\r\nتمام طوايف سه‌گانه يهود به عناوين گوناگون پيمان را نقض كرده و آن را ناديده گرفتند . « بنى قينقاع » مسلمانى را كشتند و « بنى النضير » نقشه كشتن پيامبر را طرح كردند . از اين رو ، پيامبر گرامى آن‌ها را مجبور كرد كه جلاى وطن كنند و از محيط مسلمانان بيرون روند . طايفه « بنى قريظه » هم ، در كوبيدن اسلام با سپاه عرب صميمانه همكارى كردند ، لذا پيامبر در صدد تنبيه و تأديب بنى قريظه برآمد .\r\nهنوز افق مدينه روشن نشده بود كه آخرين دستهء احزاب سرزمين مدينه را با ترس و وحشت فوق العاده‌اى ترك گفتند . آثار خستگى و فرسودگى در چهرهء مسلمانان نمايان بود ؛ با اين حال ، پيامبر به فرمان خداوند مأمور شد كه كار « بنى قريظه » را يك‌سره كند . مؤذن اذان گفت و پيامبر نماز ظهر را با مسلمانان برگزار كرد . سپس مؤذن به دستور پيامبر چنين گفت : مسلمانان بايد نماز عصر را در محلهء « بنى قريظه » بگزارند . « 2 » سپس پرچم را به دست على عليه السّلام داد و سربازان دلير و فاتح به دنبال على عليه السّلام\r\n\r\n\r\n","description":"","footnote":"\r\n( 1 ) . ر . ك : همين اثر ، ج 1 ، ص 440 .\r\n( 2 ) . منادى پيامبر چنين گفت : من كان سامعا مطيعا فلا يصلّينّ العصر إلّا ببنى قريظة .\r\n","page_name":" 634 ","page_number":634},
  {"content":"\r\n\r\nبه راه افتاد ، سرتاسر دژ بنى قريظه را محاصره كردند . ديده‌بانان ، حركت ارتش اسلام را به داخل قلعه گزارش كرده و يهوديان به سرعت درهاى دژ را بستند .\r\nاز لحظه ورود ارتش اسلام ، جنگ سرد آغاز شد ، جهودان بنى قريظه از روزنه‌ها و برج‌هاى دژ به پيامبر اسلام فحش و ناسزا مىگفتند . پرچم‌دار لشكر ، امير مؤمنان على عليه السّلام ، براى اينكه سخنان ركيك جهودان به گوش پيامبر اسلام نرسد ، به سوى مدينه حركت كرد ، تا از نزديك شدن پيامبر به اطراف دژ جلوگيرى كند ، ولى پيامبر به على فرمود : اگر چشم آن‌ها به من افتد ، از فحش و ناسزا خوددارى مىكنند . پيامبر نزديك قلعه آمد و به آنان گفت : آيا خداوند شما را خوار و ذليل نساخت ؟ « 1 »\r\nاين تندى از جانب پيامبر ، براى يهوديان بىسابقه بود . براى اينكه احساسات پيامبر را خاموش سازند ، گفتند : اى ابو القاسم ! تو يك فرد تند زبان نبودى ؟\r\nاين سخن آنچنان عواطف حضرت را تحريك كرد كه بىاختيار عقب رفت و عبا از دوش وى افتاد . « 2 »\r\n\r\nشوراى يهوديان در درون دژ\r\nدر اين شورا ، حيىّ بن اخطب نضيرى كه آتش افروز جنگ احزاب بود ، پس از تفرق احزاب به جانب خيبر نرفت ، بلكه وارد دژ آن‌ها شد . رهبر طايفه سه طرح داد و درخواست كرد كه با يكى از آن‌ها موافقت شود :\r\n1 . همگى اسلام بياوريم ، زيرا نبوّت محمد امرى است قطعى و بر همهء ما مسلم و تورات نيز آن را تصديق كرده است .\r\n2 . زنان و كودكان خود را بكشيم و از دژ بيرون آييم و با مسلمانان آزادانه بجنگيم .\r\nاگر كشته شديم نگرانى نداريم و اگر پيروز شويم دو مرتبه زن و فرزند پيدا مىكنيم .\r\n3 . امشب شنبه است ، محمد و يارانش مىدانند كه طايفهء « يهود » در شب و روز\r\n\r\n\r\n","description":"","footnote":"\r\n( 1 ) . هل أخزاكم اللّه و أنزل عليكم نقمته .\r\n( 2 ) . سيرهء ابن هشام ، ج 2 ، ص 234 و تاريخ طبرى ، ج 2 ، ص 245 - 246 .\r\n","page_name":" 635 ","page_number":635},
  {"content":"\r\n\r\nشنبه دست به هيچ كارى نمىزنند . بنابراين ، ما از غفلت آن‌ها استفاده كنيم و شبانه حمله ببريم .\r\nشورا هر سه پيشنهاد را رد كرد و گفت : ما هرگز دست از آيين خود و تورات برنمىداريم و زندگى براى ما پس از زنان و كودكان خود لذت‌بخش نيست . طرح سوم نيز از نظر عقايد مذهبى قابل اجرا نيست ، زيرا ممكن است گرفتار خشم الهى شويم ، هم چنان كه اقوام قبل از ما بر اثر عدم مراعات حقوق و احترام شنبه دچار قهر خداوند شدند . « 1 »\r\nبراى شناسايى روحيهء اعضاى شورا ، گفت‌وگوهاى آنان بهترين راهنماى ما است .\r\nرد طرح نخست ، حكايت از آن دارد كه آنان يك جمعيت لجوج و معاند بودند ، زيرا اگر به راستى - چنان كه رهبر آنان گفت - از نبوت پيامبر آگاه بودند ، ايستادگى در برابر او معنايى جز لجاجت نخواهد داشت . طرح دوم و گفت‌وگويى كه دربارهء آن انجام گرفت ، شاهد روشنى است كه اين طايفه مردم سنگدلى بوده‌اند ، زيرا كشتن كودكان و زنان معصوم و بىگناه ، بدون قساوت شديد ، امكان‌پذير نيست . قابل توجه اينكه ، شورا اين طرح را بدين دليل رد كرد كه زندگى پس از آن‌ها براى ما لذت‌بخش نخواهد بود . هيچ كس نگفت كه اين بىچاره‌ها چه گناهى مرتكب شده‌اند كه ما آن‌ها را ذبح كنيم و اگر محمد بر آنان مسلط شود ، هرگز آن‌ها را نمىكشد و ما پدران مهربان چگونه دست به چنين كارى بزنيم !\r\nطرح سوم حاكى است كه آنان قدرت معنوى و آشنايى پيامبر را به فنون نظامى و قوانين دفاعى ، درست ارزيابى نكرده بودند و تصور مىكردند كه رهبر بزرگ اسلام ، در شب و روز شنبه احتياط را رعايت نمىكند ؛ آن هم دربارهء دشمنى مثل يهود كه به حيله و نيرنگ معروف است .\r\nبررسى واقعهء احزاب ثابت مىكند كه افراد خردمند در ميان اين دسته ، بسيار كم\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 235 .\r\n","page_name":" 636 ","page_number":636},
  {"content":"\r\n\r\nبوده است و گرنه آنان از نظر سياسى هم ، مىتوانستند موجوديت خود را حفظ كنند ، بدون اينكه به يكى از دو گروه ( اسلام و شرك ) بپيوندند . در حقيقت مىتوانستند تماشاگر ميدان نبرد محمد و سپاه عرب گردند و هر دسته‌اى پيروز مىشد ، موجوديت و سيادت آن‌ها محفوظ بود .\r\nولى بدبختانه فريب چرب‌زبانى « حيىّ بن اخطب » را خوردند و به سپاه عرب پيوستند . اين بدبختى موقعى شدت پيدا كرد كه پس از يك ماه همكارى با سپاه عرب در آخر كار ، از كمك به قريش خوددارى كردند و تسليم صحنه‌سازى « نعم بن مسعود » شده و به قريش پيام دادند كه تا گروگانى از شخصيت‌هاى بزرگ به ما نسپاريد ، ما هرگز با شما بر ضد محمد همكارى نخواهيم كرد .\r\nاين خيره‌سران در اين لحظه قافيه را سخت باختند ، ديگر تصور نمىكردند كه از اين طرف بر ضد محمد قيام كرده‌اند و اگر روابط خود را با قريش قطع كنند ، چه بسا سپاه عرب احساس ناتوانى كنند و معركه نبرد را ترك كرده به خانه خود برگردند ؛ در اين صورت همه « بنى قريظه » در چنگال مسلمانان گرفتار خواهند شد .\r\nاگر آنان داراى نقشه صحيح سياسى بودند ، در همين لحظه كه از سپاه عرب فاصله گرفته بودند ، بىدرنگ از شكستن پيمان اظهار ندامت مىكردند و از پيشگاه محمد صلى اللّه عليه و آله و سلّم عذر تقصير خود را مىخواستند ، تا از خطر احتمال پيروزى مسلمانان محفوظ بمانند . ولى بدبختى آن‌گاه دامن‌گير آن‌ها شد كه از قريش بريدند و به مسلمانان هم نپيوستند .\r\nپيامبر هرگز نمىتوانست پس از رفتن سپاه عرب ، « بنى قريظه » را به حال خود بگذارد ، زيرا هيچ بعيد نبود بار ديگر سپاه عرب در فصل مناسب ، با تجهيزات كافى در صدد تسخير مدينه برآيند و با همكارى « بنى قريظه » كه كليد فتح و سركوبى اسلام بودند و دشمن خانگى محسوب مىشدند ، موجوديت اسلام را به خطر افكنند .\r\nبنابراين ، حل مشكل بنى قريظه و يك‌سره كردن كار آن‌ها براى مسلمانان امر حياتى بود .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n\r\nخيانت ابو لبابه\r\nيهوديان بنى قريظه ، پس از محاصره قلعه از پيامبر درخواست كردند كه « ابو لبابهء » اوسى را بفرستد تا با او به مشورت بپردازند « ابو لبابه » سابقا با « بنى قريظه » پيمان دوستى داشت . وقتى وى وارد دژ شد ، زنان و مردان يهود گرد وى جمع شده ، گريه و شيون آغاز كردند و گفتند : آيا صلاح است كه ما بدون قيد و شرط تسليم شويم ؟\r\nابو لبابه گفت : بلى ، ولى با دست به گلو اشاره كرد ؛ يعنى اگر تسليم شويد ، كشته خواهيد شد . وى مىدانست كه پيامبر گرامى با موجوديت اين دسته كه خطرناك‌ترين جمعيت براى آيين توحيدند ، موافقت نخواهد كرد . او از اينكه به مصالح عالى اسلام و مسلمانان خيانت ورزيد و اسرارشان را فاش ساخت ، سخت پشيمان شد . با بدنى لرزان و چهره‌اى پريده ، از دژ آن‌ها بيرون آمد و يك‌سره به مسجد رفت و خود را به يكى از ستون‌هاى مسجد بست و با خدا پيمان بست كه اگر خداوند از تقصير وى نگذرد ، تا پايان عمر به همين حالت به سر برد .\r\nمفسران مىگويند : اين آيه دربارهء خيانت ابو لبابه نازل شد :\r\nاى افراد با ايمان هرگز از روى علم ، به خدا و رسول وى و امانت‌هايى كه در اختيار شما قرار گرفته است خيانت مورزيد . « 1 »\r\nوقتى اين خبر به پيامبر گرامى رسيد ، فرمود :\r\nاگر قبل از اين عمل پيش من مىآمد ، برايش از خداوند طلب آمرزش مىكردم و خداوند نيز او را مىبخشيد ، ولى اكنون بايد بماند تا مغفرت خدا شامل حالش شود .\r\nهمسر وى در اوقات نماز مىآمد ، گره طنابى را كه با آن خود را به ستون بسته بود باز مىكرد و پس از انجام فريضه بار ديگر او را به ستون مسجد مىبست .\r\nشش روز گذشت ، سحرگاهان كه پيامبر مهمان « ام سلمه » بود ، پيك وحى فرود آمد\r\n\r\n\r\n","description":"","footnote":"\r\n( 1 ) .  يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ  « انفال ( 8 ) آيه 27 .\r\n","page_name":" 638 ","page_number":638},
  {"content":"\r\n\r\nو آيه زير را كه حاكى از آمرزش ابو لبابه است ، آورد :\r\nگروهى ديگر از آن‌ها به گناهان خود اعتراف كرده ، عمل نيك و بد را به هم آميخته‌اند ، شايد خداوند توبهء آنان را بپذيرد ، خداوند آمرزنده و رحيم است . « 1 »\r\nديدگان « ام سلمه » بر چهره نورانى پيامبر افتاد ، در حالى كه خنده‌اى بر لب داشت .\r\nپيامبر به ام سلمه فرمود : خداوند از تقصير « ابو لبابه » درگذشت . برخيز و بشارت بده .\r\nوقتى همسر پيامبر آمرزش او را به مردم بشارت داد ، مردم ريختند كه بندها را باز كنند ، ولى او گفت : بايد پيامبر اين قيد و بندها را باز كند . پيامبر براى اقامه نماز صبح وارد مسجد شد و با دست‌هاى مبارك خود بندها را باز كرد . « 2 »\r\nالبته لغزش ابو لبابه ، به خاطر احساسات نابجاى او بود . گريه مردان و زنان خائن ، قدرت خوددارى را از او سلب كرد و راز مسلمانان را فاش ساخت ، ولى قدرت ايمان و ترس از خدا بالاتر از آن بود ، تا آنجا كه او را وادار كرد خيانت خود را آنچنان جبران كند كه بار ديگر فكر خيانت در انديشهء وى خطور نكند .\r\n\r\nكار ستون پنجم به كجا انجاميد ؟\r\nروزى شاس بن قيس يهودى به نمايندگى از قلعه فرود آمد و به حضور پيامبر گرامى رسيد و درخواست كرد كه پيامبر اجازه دهد « بنى قريظه » مانند يهودان ديگر اموال منقول خود را برداشته ، از محيط مدينه بيرون روند . پيامبر طرح وى را نپذيرفت و فرمود : بايد بدون قيد و شرط تسليم شوند . « شاس » پيشنهاد خود را عوض كرد و گفت : بنى قريظه حاضرند اموال خود را در اختيار مسلمانان بگذارند و محيط مدينه را ترك كنند ؛ پيامبر اين طرح را نيز نپذيرفت . « 3 »\r\n\r\n\r\n","description":"","footnote":"\r\n( 1 ) .  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  « توبه ( 9 ) آيه 102 » .\r\n( 2 ) . سيرهء ابن هشام ، ج 2 ، ص 237 .\r\n( 3 ) . واقدى ، المغازى ، ج 2 ، ص 501 .\r\n","page_name":" 639 ","page_number":639},
  {"content":"\r\n\r\nدر اينجا اين سؤال مطرح مىشود كه چرا پيامبر گرامى با طرح نماينده « بنى قريظه » موافقت نكرد ؟ علت روشن است ، زيرا هيچ بعيد نبود كه اين گروه مانند گروه بنى نضير ، وقتى از تير رس مسلمانان بيرون رفتند ، باز با تحريك نيروهاى عرب بت‌پرست ، اسلام و مسلمانان را با خطرهاى بزرگى روبه‌رو سازند و باعث شوند كه خون عده زيادى ، ريخته شود . از اين رو پيامبر با طرح وى موافقت نكرد و شاس برگشته ، مراتب را به مقامات بالا رسانيد .\r\nتصميم نهايى بنى قريظه اين شد كه بدون قيد و شرط تسليم مسلمانان شوند و يا بنا به نقل برخى از مورخان ، آنچه « سعد معاذ » هم‌پيمانشان درباره آنان روا دانست ، بىچون و چرا آن را بپذيرند ، از اين نظر ، درهاى قلعه بازشد ، امير مؤمنان عليه السّلام با ستون مخصوصى وارد دژ شده همه را خلع سلاح كرد و آنان را در منازل « بنى النجار » بازداشت كرد تا سرنوشت آن‌ها روشن شود .\r\nارتش اسلام ، در گذشته يهودان « بنى قينقاع » را دست‌گير كرده بود كه با مداخله خزرجيان ، خصوصا « عبد اللّه أبيّ » بخشوده شدند و پيامبر از ريختن خونشان صرف نظر كرد ؛ از همين رو « اوسيان » براى رقابت با خزرجيان ، بيش از حد به پيامبر فشار آوردند كه « بنى قريظه » را به پاس پيمانى كه با آن‌ها دارند ، ببخشد . پيامبر در برابر درخواست آن‌ها مقاومت كرد و فرمود : داورى در اين موضوع را به عهدهء بزرگ شما و رئيس گروه اوس ( سعد معاذ ) مىگذارم . او در اين باره هرچه بگويد و نظر دهد ، من خواهم پذيرفت . همه حاضران پيشنهاد پيامبر را از صميم دل پذيرفتند .\r\nجالب آن‌كه داورى سعد معاذ مورد قبول بنى قريظه نيز قرار گرفته بود ؛ بنا به نقل ابن هشام و شيخ مفيد ، يهوديان بنى قريظه به پيامبر چنين پيغام دادند :\r\nننزل على حكم سعد معاذ ؛ ما تسليم مىشويم كه سعد معاذ درباره ما داورى كند . « 1 »\r\nسعد معاذ ، در اين وقت بر اثر تيرى كه بر دست او وارد شده بود ، در خيمهء زنى به\r\n\r\n\r\n","description":"","footnote":"\r\n( 1 ) . شيخ مفيد ، الارشاد ، ص 50 .\r\n","page_name":" 640 ","page_number":640},
  {"content":"\r\n\r\nنام « فيده » كه مهارتى در جراحى داشت ، بسترى بود و پيامبر گاهى از وى عيادت مىكرد . جوانان اوس برخاستند ، رئيس قبيله را با تشريفات خاصى به حضور رسول اكرم آوردند . وقتى سعد وارد مجلس شد ، پيامبر فرمود : همگى از بزرگ قبيله خود احترام كنيد ، همه حاضران به احترام سعد برخاسته و احترام لازم را به عمل آوردند . ملازمان ركاب سعد در ميان راه ، به طور مكرر از وى درخواست مىكردند كه در حق بنى قريظه نيكى كند و جان آن‌ها را از خطر مرگ نجات دهد ، ولى او بر خلاف اين پافشارىها ، در آن مجلس نظر داد كه مردان جنگندهء آن‌ها اعدام ، اموالشان تقسيم و زنان و فرزندانشان اسير شوند . « 1 »\r\n\r\nبررسى مدارك سعد معاذ\r\nجاى گفت‌وگو نيست كه اگر عواطف و احساسات قاضى بر عقلش پيروز شود ، دستگاه قضايى دچار آشفتگى مىگردد ؛ در نتيجه ، شيرازهء اجتماع از هم مىپاشد .\r\nعواطف مانند اشتهاى كاذب است كه موضوعات مضر و نامطلوب را ، مفيد و سودمند جلوه مىدهد ؛ در صورتى كه غلبهء اين احساسات بر عقل ، منافع فرد و صلاح اجتماع را پايمال مىكند .\r\nعواطف و احساسات سعد معاذ ، منظرهء دل‌خراش كودكان و زنان بنى قريظه ، اوضاع نامطلوب مردان آن‌ها كه در بازداشتگاه به سر مىبردند و ملاحظه افكار عمومى اوسيان كه جدا اصرار داشتند قاضى از سر تقصير آن‌ها درگذرد ؛ همهء اين‌ها ايجاب مىكرد كه قاضى مورد قبول طرفين ، رأى خود را بر اساس تقديم مصالح يك اقليت ( بنى قريظه ) بر مصالح اكثريت ( عموم مسلمانان ) بگذارد و جنايت‌كاران بنى قريظه را به جهاتى تبرئه كند و يا دست كم در مجازات حد اكثر تخفيف قايل شود و يا به يكى از طرح‌هاى پيش ، تسليم شود .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 240 و واقدى ، المغازى ، ج 2 ، ص 510 .\r\n","page_name":" 641 ","page_number":641},
  {"content":"\r\n\r\nولى منطق و عقل ، حريت و استقلال قاضى ، ملاحظه مصالح عموم ، او را به سويى راهنمايى كرد كه سرانجام به آن سو رفته و رأى و نظر خود را داير بر كشتن مردان جنگ‌جو و ضبط اموال و اسيرى زنان و فرزندان ، صادر كرد . او با ملاحظهء دلايل زير ، نظر خود را اعلام كرد :\r\n1 . يهوديان بنى قريظه ، چندى پيش با پيامبر پيمان بسته بودند كه اگر بر ضد مصالح اسلام و مسلمانان قيام كنند و دشمنان آيين يكتاپرستى را يارى كنند و فتنه و آشوبى برپا كنند و بر ضد مسلمانان تحريك‌هايى بكنند ، مسلمانان در كشتن آن‌ها آزاد باشند . « 1 » قاضى با خود فكر مىكرد اگر من آن‌ها را طبق اين پيمان مؤاخذه كنم ، نظرى بر خلاف عدالت نداده‌ام .\r\n2 . گروه پيمان‌شكن ، در سايه سر نيزه‌هاى نيروهاى عرب مدتى شهر مدينه را دچار ناامنى كرده و براى ارعاب مسلمانان به خانه‌هاى آن‌ها ريختند و اگر مراقبت پيامبر نبود و گروهى را براى استقرار امنيت در شهر ، از لشكرگاه به داخل شهر اعزام نمىكرد ، چه بسا نقشه‌هاى بنى قريظه عملى مىشد و آنان در اين صورت مردان جنگنده مسلمانان را اعدام مىكردند و اموال آن‌ها را ضبط و زنان و اولادشان را به اسارت درمىآوردند ، سعد معاذ با خود فكر كرد كه اگر من در حق آنان چنين داورى كنم ، سخنى بر خلاف حق و عدالت نگفته‌ام .\r\n3 . سعد معاذ ، رئيس قبيلهء اوسيان با بنى قريظه هم‌پيمان بود و دوستى نزديكى با هم داشتند . احتمال دارد كه او از قوانين جزايى يهود اطلاع داشته است . متن تورات يهود اين است :\r\nهنگامى كه به قصد نبرد آهنگ شهرى كردى ، نخست آن‌ها را به صلح دعوت نما و اگر آنان از در جنگ وارد شدند ، شهر را محاصره كن و همين كه بر شهر مسلط شدى ، همه مردان را از دم تيغ بگذران ، ولى زن‌ها و كودكان و حيوانات و هرچه در شهر\r\n\r\n\r\n","description":"","footnote":"\r\n( 1 ) . متن اين پيمان كه رئيس بنى قريظه به نام « كعب بن اسد » ، آن را نيز امضا كرده بود ، در صفحات پيش گذشت .\r\n( ج 1 ، ص 440 . )\r\n","page_name":" 642 ","page_number":642},
  {"content":"\r\n\r\nموجود است ، همه را براى خود به عنوان غنيمت بردار . « 1 »\r\nشايد تصور سعد معاذ اين بود كه من قاضى انتخابى طرفين هستم و اگر متجاوزان را با قوانين مذهبى خودشان مجازات كنم ، كارى جز عدالت و انصاف انجام نداده‌ام .\r\n4 . ما تصور مىكنيم كه بزرگ‌ترين علت براى صادر كردن اين رأى ، اين بود كه سعد معاذ با چشمان خود ديده بود كه رسول خدا بنا به درخواست خزرجيان ، از تقصير طايفهء « بنى قينقاع » گذشت و فقط به خارج شدن آنان از محيط مدينه اكتفا كرد .\r\nاين گروه هنوز خاك اسلام را درست تخليه نكرده بودند كه كعب اشرف ، راه مكه را پيش گرفت و بر كشتگان « بدر » اشك‌هاى تمساحانه ريخت و از پاى ننشست تا قريش را براى جنگ مصمم ساخت . در نتيجه ، جنگ احد پيش آمد و هفتاد تن از فرزندان اسلام در اين راه شربت شهادت نوشيدند .\r\nهمچنين پيامبر ، بنى النضير را بخشيدند ، ولى آنان در برابر اين عمل ، با تشكيل يك اتحاديه نظامى ، جنگ احزاب را به وجود آوردند كه اگر كاردانى پيامبر اسلام و نقشهء خندق نبود ، در همان روزهاى نخست تاروپود اسلام را به باد مىدادند و بعدها نامى از اسلام باقى نمىماند و هزاران نفر كشته مىشدند .\r\nسعد معاذ اين مراتب را از نظر خود مىگذراند . تجربه‌هاى گذشته ، اجازه نمىداد كه او تسليم عواطف شود و مصالح هزاران تن را فداى دوستى و مصالح يك اقليت كند ، زيرا به طور مسلم ، اين گروه در آينده با تشكيل اتحاديه وسيع‌تر ، نيروهاى عرب را بر ضد اسلام شورانيده و با نقشه‌هاى ديگر هستهء مركزى اسلام را به خطر مىافكندند .\r\nبدين دليل ، موجوديت اين گروه را صد در صد به ضرر اجتماع مسلمانان تشخيص داد و يقين داشت كه اگر اين دسته از تيررس مسلمانان بيرون روند ، لحظه‌اى آرام نخواهند گرفت و مسلمانان را با خطرهاى بزرگى روبه‌رو خواهند ساخت .\r\n\r\n\r\n","description":"","footnote":"\r\n( 1 ) . تورات ، سفر تثنيه ، فصل 20 .\r\n","page_name":" 643 ","page_number":643},
  {"content":"\r\n\r\nاگر اين جهات نبود ، ارضاى افكار عمومى براى سعد معاذ فوق العاده ارزنده بود و رئيس يك ملت ( اوس ) پيش از هر چيز به پشتيبانى مردمش نيازمند است و آزردن آن‌ها و ردّ سفارش‌هاى آنان ، بزرگ‌ترين لطمه‌اى است كه متوجه رئيس جمعيّتى مىشود ، ولى او تمام اين درخواست‌ها را بر خلاف مصالح هزاران مسلمان تشخيص داد ؛ از اين‌رو ، نارضايتى عموم را براى خود خريد و از حكم خرد و منطق سر برنتافت .\r\nشاهد دقت نظر و صحت تشخيص وى اين است : هنگامى كه آن‌ها را براى اعدام مىبردند ، اسرار دل را بيرون مىريختند . چشم حيىّ بن اخطب ( آتش افروز جنگ ) موقع اعدام به رسول خدا افتاد و چنين گفت : « من از كينه‌توزى با تو پشيمان نيستم ، ولى خداوند هر كس را خوار سازد ذليل مىشود » . « 1 » سپس رو به مردم كرد و گفت : از فرمان خداوند نگران مباشيد ، ذلت و خوارى به بنى اسرائيل از جانب خداوند قطعى است .\r\nاز زنان ، يك تن كشته شد ، زيرا او با پرتاب سنگ دست‌آس ، مسلمانى را كشته بود و از ميان محكومان به اعدام ، يك نفر به نام « زبير باطا » با شفاعت مسلمانى به نام « ثابت بن قيس » بخشوده شد . زنان و فرزندان او نيز از بند اسارت بيرون آمدند و اموال او پس داده شد . چهار تن از بنى قريظه اسلام آوردند ، و غنايم دشمن پس از اخراج يك پنجم كه به اداره دارايى اسلام تعلق داشت ، ميان مسلمانان تقسيم شد : سواره نظام سه سهم و پياده نظام يك سهم . پيامبر اسلام خمس غنايم را به زيد داد كه به نجد برود و با فروش آن‌ها اسب و سلاح و ساز و برگ جنگ تهيه كند . بدين ترتيب ، غائله بنى قريظه ، در نوزدهم ذى الحجّه سال پنج هجرت پايان پذيرفت و آيه‌هاى 26 - 27 سورهء احزاب ، در مورد « بنى قريظه » نازل شد و « سعد معاذ » كه در جنگ « خندق » زخمى شده بود ، پس از حادثه « بنى قريظه » با همان زخم به شهادت رسيد . « 2 »\r\n\r\n\r\n","description":"","footnote":"\r\n( 1 ) . أما و اللّه ما لمت في عداوتك و لكن من يخذل اللّه يخذل . « تاريخ طبرى ، ج 2 ، ص 250 » .\r\n( 2 ) . سيرهء ابن هشام ، ج 2 ، ص 250 - 254 .\r\n","page_name":" 644 ","page_number":644},
  {"content":"\r\n\r\n\r\nحوادث سال ششم هجرت\r\n\r\nكنترل دشمنان اسلام « 1 »\r\nهنوز سال پنجم هجرت پايان نيافته بود كه غائله « احزاب » و شورش « بنى قريظه » در هم شكست . تمام مدينه و حوالى آن ، در اختيار مسلمانان قرار گرفت . پايه‌هاى حكومت جوان اسلام محكم‌تر شد و آرامش نسبى در قلمرو حكومت اسلام حكم فرما شد ، ولى اين آرامش موقتى بود . رهبر عالى قدر مسلمانان بايد مراقب حال دشمنان باشد و هرگونه توطئه بر ضد اسلام را با نيروهايى كه در اختيار دارد در نطفه خفه سازد .\r\nآرامش محيط به او اجازه داد برخى از آتش افروزان جنگ احزاب را كه از تيررس مسلمانان پس از كوچ احزاب خارج شده بودند ، سركوب كند . « حيى بن اخطب » كه يكى از آتش افروزان احزاب بود ، در جنگ « بنى قريظه » كشته شد ، ولى هم‌دست او « سلام بن ابى الحقيق » در خيبر به سر مىبرد . به طور مسلم ، اين عنصر خطرناك هرگز آرام نمىنشست تا بار ديگر احزاب را بر ضد اسلام بشوراند ، به خصوص كه عرب بت‌پرست براى نبرد با اسلام آماده بود و اگر هزينه جنگ تأمين مىشد باز اوضاع احزاب تجديد مىگشت .\r\n\r\n\r\n","description":"","footnote":"\r\n( 1 ) . از سيرهء ابن هشام ، ج 3 ، ص 291 به دست مىآيد كه طرح قتل « سلام » پيش از پايان سال پنجم هجرى بوده است .\r\nولى با توجه به اينكه غائله « بنى قريظه » در نوزدهم « ذى الحجّه » رخ داده است ؛ اين نظر بعيد به نظر مىرسد .\r\n","page_name":" 645 ","page_number":645},
  {"content":"\r\n\r\nروى اين محاسبات ، پيامبر دلاوران خزرج « 1 » را مأمور كرد كه اين عنصر جسور كينه‌توز را از ميان بردارند ، مشروط بر اينكه متعرض كسى از فرزندان و همسرانش نشوند . دلاوران خزرج شبانه وارد خيبر شدند و درب خانه‌هايى را كه در اطراف خانهء « سلام » بود از بيرون بستند كه اگر سرو صدايى پيش آمد ، همسايه‌ها نتوانند ، از خانه‌ها بيرون بريزند . سپس از پله‌ها به طرف طبقه بالا كه « سلام » در آنجا زندگى مىكرد رفتند . در منزل را زدند ، همسرش بيرون آمد و گفت كيستيد ؟ گفتند : جمعى از عرب هستيم براى خريد غله آمده‌ايم « 2 » . وى بدون تحقيق در را باز كرد و آنان را به اتاق « سلام » كه تازه به رخت‌خواب خود رفته بود ، هدايت كرد . آنان براى جلوگيرى از هرگونه سروصدا بىدرنگ وارد اطاق شده ، در را بستند و به طور دسته جمعى به حيات يك عنصر خطرناك و فتنه‌انگيز كه مدت‌ها آسايش را از مسلمانان سلب كرده بود ، خاتمه دادند . سپس از پله‌ها پايين آمده ، در خارج قلعه در مدخل آب پنهان شدند .\r\nسر و صداى همسر « سلام » همسايگان را بيدار كرد . همگى چراغ به دست ، دلاوران خزرج را تعقيب كردند ، ولى هرچه گشتند ، اثرى از آن‌ها نديدند و به خانه‌هاى خود بازگشتند . جرأت مسلمانان به قدرى بود كه يكى از آن‌ها داوطلب شد كه به صورت ناشناس به ميان آنان برود تا از نتيجهء كارشان مطلع شود ، زيرا آنان تصور مىكردند كه او هنوز زنده است .\r\nاو هنگامى وارد جرگهء آن‌ها شد كه يهودان دور « سلام » را گرفته بودند و همسر او جريان را تعريف مىكرد . ناگهان همسرش نگاهى به صورت « سلام » كرد و گفت : به خداى يهود سوگند ، او جان سپرد . « 3 » سپس وى بازگشت و همرزمان خود را از جريان\r\n\r\n\r\n","description":"","footnote":"\r\n( 1 ) . علت اينكه پيامبر اين مأموريت را بر عهده « خزرجيان » نهاد ، اين بود كه چون « اوسيان » ، رقيبان آن‌ها « كعب بن اشرف » را كشته بودند . از اين جهت ، براى حفظ « تعادل در كسب افتخارات » ، قتل اين مفسد بر عهده « خزرجيان » گذارده شد .\r\n( 2 ) . ناس من العرب نلتمس الميرة : « ميرة » جمع « مير » به خواربار ذخيره شده گفته مىشود .\r\n( 3 ) . فات و إله يهود : به خداى يهود سوگند ، او درگذشت .\r\n","page_name":" 646 ","page_number":646},
  {"content":"\r\n\r\nمطلع ساخت . همگى در تاريكى شب از پناهگاه خود بيرون آمدند و رهسپار مدينه شدند و پيامبر را از سرگذشت خود آگاه ساختند . « 1 »\r\n\r\nدورانديشان قريش در حبشه\r\nگروهى از دورانديشان قريش كه پيشرفت روزافزون اسلام آن‌ها را سخت نگران كرده بود ، رهسپار دربار حبشه شدند تا در آن كشور زندگى كنند . آنان با خود چنين انديشيدند : اگر محمد بر شبه جزيره مسلط شود ، آن‌ها پيش از وقوع واقعه ، چاره‌جويى كرده و آسايش خود را در خاك حبشه فراهم آورند و اگر قريش بر وى پيروز شود ، آنان بار ديگر به خانه‌هاى خود بازمىگردند .\r\n« عمرو عاص » جزء همين دسته بود كه با هداياى زيادى حجاز را به عزم حبشه ترك گفت . روز ورود آن‌ها ، مصادف با ورود « عمرو بن اميه ضمرى » نماينده رسول خدا و حامل پيام آن حضرت دربارهء جعفر بن ابى طالب و مهاجران ديگر بود .\r\nعمرو عاص ، به منظور تقرب به دربار نجاشى به يارانش گفت : من اكنون با هداياى مخصوص خود ، حضور سلطان حبشه شرف‌ياب شده ، درخواست مىكنم كه اجازه دهد ، تا گردن نماينده محمد را بزنم . او براى اجراى منويات خود ، وارد دربار شد . به رسم ديرينه زمين خدمت را بوسيد و در برابر او سجده كرد . سلطان از حال او تفقد كرد و گفت : ارمغانى از سرزمين خود براى من آورده‌اى ؟\r\nوى گفت : بلى قربان . سپس هدايا را تقديم كرد و گفت : مردى كه اكنون از خدمت شما مرخص شد ، نماينده شخصى است كه بزرگان و دلاوران ما را كشته است ، اگر اجازه بفرماييد كه من براى انتقام گردن او را بزنم ، بسيار مايهء مسرت براى ما خواهد بود .\r\nسخنان عمرو عاص آنچنان طوفانى از خشم در كانون وجود « نجاشى » پديد آورد كه بىاختيار سيلى به صورت خود زد ؛ به طورى كه نزديك بود بينى وى بشكند .\r\nسپس با حالت خشم گفت : از من درخواست مىكنى كه نماينده مردى را كه امين\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 274 - 275 .\r\n","page_name":" 647 ","page_number":647},
  {"content":"\r\n\r\nوحى بر او مانند موسى نازل مىشود ؛ در اختيار تو بگذارم تا او را به قتل برسانى ؟ « 1 » به خدا قسم او بر حق است و بر دشمنان خود پيروز خواهد شد . عمرو عاص مىگويد :\r\nمن از شنيدن اين سخنان ، به آيين محمد مايل شدم ، ولى مطلب را از دوستان خود پنهان كردم . « 2 »\r\n\r\nپيش‌گيرى از تكرار حوادث تلخ\r\nحادثه تلخ و ناگوار « رجيع » - كه گروهى از قبيله‌هاى « عضل » و « قاره » ( تيره‌هايى از بنى لحيان ) بودند ، سپاه تبليغى اسلام را بىرحمانه و ناجوانمردانه كشتند و حتى دو نفر از آن‌ها را زنده دست‌گير كرده به مقامات قريش فروختند و آن‌ها هم به عنوان انتقام ، هر دو نفر را به دار زدند - داغى بر دل مسلمانان گذاشت و سير سپاه تبليغ اسلام را متوقف ساخت . در اين لحظه كه تمام موانع از سر راه مسلمانان برداشته شد و فتنهء احزاب و يهود در هم شكسته گرديد ؛ رهبر عالىقدر مسلمانان لازم ديد كه قبيله « بنى لحيان » را ادب كند ، تا قبايل ديگر نيز به وظيفهء خود آشنا شوند و گروه‌هاى تبليغى اسلام را اذيت نكنند .\r\nاو در ماه پنجم از سال ششم هجرت ، « ابن امّ مكتوم » را به جاى خود در مدينه گذاشت و كسى را از مقصد خود آگاه نساخت ، زيرا از آن مىترسيد كه « قريش » و « بنى لحيان » از قصدش آگاه شوند . از اين رو راه شمال را كه منتهى به شام مىشد ، در پيش گرفت و پس از طى منازلى ، راه خود را منحرف ساخت و در « غران » كه سرزمين « بنى لحيان » بود فرود آمد ، ولى دشمن از تصميم مسلمانان آگاه شده و به كوه‌ها پناه برده بودند . همين حمله مسلحانه و زبونى دشمن ، اثر معنوى خود را بخشيد و دل‌هاى آن‌ها پر از ترس شد .\r\nپيامبر براى تكميل مقصد ، دست به مانور نظامى زد و خود با دويست سرباز از\r\n\r\n\r\n","description":"","footnote":"\r\n( 1 ) . أ تسألني أن أعطيك رسول رجل ياتيه الناموس الأكبر الذي يأتي موسى ، لتقتله ؟\r\n( 2 ) . سيرهء ابن هشام ، ج 2 ، ص 276 - 277 .\r\n","page_name":" 648 ","page_number":648},
  {"content":"\r\n\r\n« غران » حركت كرده ، در « عسفان » كه نزديكى « مكه » است فرود آمد . سپس ده نفر را به عنوان « گروه اكتشافى » به كرانه‌هاى مكه ( كراع الغميم ) فرستاد ؛ به طورى كه حركت سربازان اسلام و قدرت‌نمايى آن‌ها ، براى قريش نمايان بود . سپس دستور كوچ داد و همگى رهسپار مدينه شدند .\r\nجابر بن عبد اللّه مىگويد : رسول خدا پس از بازگشت از اين غزوه چنين مىگفت :\r\nاز رنج مسافرت و مشقت نقل و انتقال و حوادث ناگوار در زندگى مادى و خانواده [ انسان 
  ] به خدا پناه مىبرم . « 1 »\r\n\r\nغزوه ذى قرد « 2 »\r\nچند روزى از بازگشت پيامبر به مدينه نگذشته بود كه عيينة بن حصن فزارى به كمك گروهى از قبيلهء « غطفان » گلّهء شترى را كه در چراگاهى به نام « غابه » - كه در ناحيه « شام » بود و چراگاه مردم مدينه بود - به غارت برد و نگهبان آن را كشت و زن مسلمانى را اسير كرد و همراه خود برد . « سلمه اسلمى » كه به قصد شكار از مدينه بيرون آمده بود جريان را ديد ، فورا روى تل « سلع » آمد و مسلمانان را به يارى خود طلبيد و گفت :\r\nوا صباحا ! ( اين جمله شعار عرب در كمك طلبيدن بود ) ، سپس غارت‌گران را تعقيب كرده و با پرتاب كردن تير ، دستهء يغماگر را از فرار بازداشت . پيامبر نخستين كسى بود كه فرياد و استغاثهء « سلمه » را شنيد . صداى كمك خواهى پيامبر نيز بلند شد ، گروهى سواره خود را به پيامبر رسانيدند . وى آن‌ها را به فرماندهى « سعد بن زيد » به تعقيب غارت‌گران فرستاد و خود نيز به دنبال آنان حركت كرد . نبرد مختصرى ميان آن‌ها درگرفت و دو نفر از مسلمانان و سه نفر از دسته مقابل كشته شد . سرانجام توانستند قسمت مهمى از شتران را بازگيرند و زن مسلمان را آزاد كنند ، ولى دشمن به سرزمين\r\n\r\n\r\n","description":"","footnote":"\r\n( 1 ) . أعوذ باللّه من وعثاء السفر و كآبة المنقلب ، و سوء المنظر في المال و الأهل . « تاريخ طبرى ، ج 2 ، ص 254 و واقدى ، المغازى ، ج 2 ، ص 535 » .\r\n( 2 ) . « ذى قرد » ، آبگاهى است نزديك سرزمين قبايل « غطفان » .\r\n","page_name":" 649 ","page_number":649},
  {"content":"\r\n\r\nقبايل « غطفان » پناهنده شد .\r\nرسول خدا يك شبانه روز ، در نقطه‌اى به نام « ذى قرد » به سر برد و تعقيب دشمن را ( با اينكه سواران مدينه اصرار داشتند كه آن‌ها را تعقيب كنند ) صلاح نديد و از آنجا به سوى مدينه بازگشت . « 1 »\r\n\r\nنذر نامشروع\r\nزن مسلمانى كه آزاد شده بود ، خدمت پيامبر رسيد و عرض كرد : هنگامى كه مرا با اين شتر ( اشاره به شترى كرد كه متعلق به رسول خدا بود ) به اسارت مىبردند نذر كردم كه اگر از دست دشمن نجات يافتم ، اين شتر را نحر كنم . پيامبر در حالى كه تبسم نمكينى بر لب داشت ، فرمود : چه پاداش بدى براى شتر قرار دادى . او تو را نجات داد و تو آن را مىكشى ؟ سپس مطلب را جدىتر گرفت و فرمود : نذرى كه متضمن معصيت خدا باشد و يا شخصى چيزى را نذر كند كه مالك آن نباشد ، صحيح نيست و تو شترى را نذر كردى كه مالك آن نبوده‌اى ، بلكه ملك من بوده است ؛ « 2 » بنابراين چيزى بر تو لازم نيست . « 3 »\r\n\r\nشورشيان بنى المصطلق\r\nقدرت نظامى مسلمانان در سال ششم هجرت ، چشم‌گير و قابل توجه بود ، به گونه‌اى كه دستهء مخصوصى از آنان با كمال آزادى توانستند تا نزديكىهاى مكه بروند و بازگردند ، ولى اين قدرت نظامى براى تسخير سرزمين‌هاى قبايل و گرفتن اموال آنان نبود .\r\nاگر مشركان ، آزادى را از مسلمانان سلب نمىكردند و محيط را براى فعاليّت‌هاى\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 255 ؛ واقدى ، المغازى ، ج 2 ، ص 537 - 549 .\r\n( 2 ) . إنّه لا نذر في معصية اللّه و لا فيما لا تملكين ، إنّما هي ناقة من إبلي .\r\n( 3 ) . سيرهء ابن هشام ، ج 2 ، ص 281 - 289 و الطبقات الكبرى ، ج 2 ، ص 133 .\r\n","page_name":" 650 ","page_number":650},
  {"content":"\r\n\r\nتبليغى آن‌ها آزاد مىگذاشتند ، پيامبر اسلام هرگز دست به خريد اسلحه و اعزام سرباز نمىزد ، ولى از آنجا كه مسلمانان و گروه تبليغى آن‌ها پيوسته از جانب دشمن مورد تهديد بودند ، رهبر عالى قدر اسلام به حكم خرد و فطرت ناچار بود نيروى دفاعى اسلام را تقويت كند .\r\nعلل واقعى اين جنگ‌ها كه تا سال ششم هجرت ، بلكه تا آخرين روز زندگى پيامبر رخ داد ، يكى از عوامل ذيل بود :\r\n1 . پاسخ به تجاوزهاى ناجوان‌مردانه مشركان ، مانند جنگ بدر ، احد و خندق .\r\n2 . تنبيه افراد ستمگر كه مسلمانان و يا سپاه تبليغى آنان را در بيابان‌ها و نقاط دور دست كشته و يا با شكستن ميثاق خود ، هستى اسلام را به خطر مىانداختند . و نمونه اين جنگ‌ها همان نبرد با طوايف سه‌گانهء يهود و بنى لحيان است .\r\n3 . خنثى ساختن جنب و جوش‌هايى كه در ميان قبايل در شرف تكوين بود و مىخواستند با جمع كردن سرباز و سلاح ، مقدمات حمله به مدينه را فراهم آورند .\r\nبيشتر نبردهاى جزئى روى همين جهت صورت مىگرفت .\r\n\r\nغزوه بنى المصطلق\r\nبنى المصطلق ، تيره‌اى از قبيلهء خزاعه‌اند كه با قريش هم‌جوار بودند . گزارش‌هايى به مدينه رسيد كه « حارث بن ابى ضرار » رئيس قبيله ، در صدد جمع كردن سلاح و سرباز است و مىخواهد مدينه را محاصره كند . پيامبر گرامى ، بسان مواقع ديگر تصميم گرفت فتنه را در نطفه خفه كند . از اين رو يكى از ياران خود به نام « بريده » را براى تحقيق رهسپار سرزمين قبيله ياد شده كرد . وى به صورت ناشناس با رئيس قبيله تماس گرفت و از جريان آگاه شد . سپس به مدينه برگشت و گزارش را تأييد كرد . در اين موقع ، پيامبر با يارانش به طرف قبيلهء « بنى المصطلق » حركت كرد و در كنار چاه « مريسيع » با آن‌ها روبه‌رو شد . جنگ ميان دو دسته آغاز شد . جانبازى مسلمانان و رعبى كه در دل قبايل عرب افتاده بود ، سبب شد كه پس از زد و خورد\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nكوتاهى با كشته شدن ده نفر از دشمن و يك نفر از مسلمانان ، - آن هم به طور اشتباهى - سپاه دشمن متفرق شوند . سرانجام ، اموال زيادى نصيب ارتش اسلام شد و زنان آن‌ها به اسارت درآمدند . « 1 »\r\nنكات آموزندهء اين جنگ سياست‌هايى است كه پيامبر اكرم در حوادث پس از اين جنگ اعمال كرد .\r\nبراى نخستين بار ، آتش اختلاف ميان مهاجر و انصار در اين سرزمين روشن شد .\r\nاگر تدابير پيامبر نبود ، نزديك بود كه اتحاد و اتفاق آن‌ها ، دستخوش هوا و هوس چند نفر كوته‌فكر شود .\r\nريشهء جريان اين بود كه پس از خاموش شدن جنگ ، دو مسلمان يكى به نام « جهجاه مسعود » از مهاجران و ديگرى به نام « سنان جهنى » از انصار ، بر سر آب با يك ديگر اختلاف پيدا كردند . هر كدام طايفه خود را به يارى طلبيد . نتيجهء اين كمك‌طلبى اين شد كه مسلمانان ، در اين نقطهء دور از مركز ، نزديك بود به جان يكديگر بيفتند و به هستى خويش خاتمه دهند . پيامبر از جريان آگاه شد و فرمود :\r\nاين دو نفر را به حال خود واگذاريد و اين فرياد كمك ، بسيار نفرت‌انگيز و بدبو است « 2 » و بسان دعوت‌هاى دوران جاهليت است و هنوز آثار شوم جاهليت از دل اين‌ها ريشه كن نشده است .\r\nاين دو نفر از برنامه اسلام آگاهى ندارند كه اسلام ، همه مسلمانان را برادر يكديگر خوانده و هر ندايى كه باعث تفرقه شود ، از نظر آيين يكتاپرستى بىارزش است . « 3 »\r\n\r\nمنافقى آتش اختلاف را دامن مىزند\r\nپيامبر از اين طريق جلو اختلاف را گرفت و هر دو طايفه را از شورش بر ضد\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 260 .\r\n( 2 ) . دعوها فإنّها منتنة .\r\n( 3 ) . تعاليق سيرهء ابن هشام ، نقل از « سهيلى » .\r\n","page_name":" 652 ","page_number":652},
  {"content":"\r\n\r\nيكديگر بازداشت ، ولى « عبد اللّه بن أبيّ » كه رئيس حزب نفاق مدينه بود و كينه فوق العاده‌اى به اسلام داشت و به طمع غنايم در جهاد اسلام شركت مىكرد ، كينه و نفاق خود را ابراز كرد و به جمعى كه دور او بودند ، چنين گفت :\r\nاز ما است كه بر ماست . ما مردم مدينه ، مهاجران مكه را در سرزمين خود جاى داديم و آن‌ها را از شرّ دشمن حفظ كرديم ، حال ما ، مضمون گفتار معروفى است كه مىگويند :\r\nسگ خود را پرورش ده تا تو را بخورد » . بر شما لازم است به ياران پيامبر ، انفاق نكنيد تا از اطرف وى پراكنده شوند . به خدا سوگند اگر به مدينه بازگرديم ، بايد جمعيت نيرومند و پرافتخار ( مردم مدينه ) افراد ناتوان و ضعيف ( مهاجران ) را بيرون كنند .\r\nسخنان عبد اللّه ، در برابر جمعيتى كه هنوز ريشه‌هاى تعصب عربى و افكار جاهلى در دل آنان حكم فرما بود ، اثر بدى به جاى گذاشت و نزديك بود ضربه‌اى بر اتحاد و اتفاق آن‌ها وارد شود .\r\nخوش‌بختانه ، جوان مسلمان و غيورى به نام « زيد بن ارقم » در آن جمع نشسته بود و با قدرت هرچه تمام‌تر به سخنان شيطانى او پاسخ داد و گفت :\r\n« به خدا قسم خوار و ذليل تويى . آن كس كه در ميان خويشاوندان خود كوچك‌ترين موقعيت ندارد تويى ، ولى محمد عزيز مسلمان‌ها است ، دل‌هاى آن‌ها آكنده از مهر و مودت اوست » .\r\nسپس برخاست و به نقطهء فرماندهى لشكر آمد و پيامبر را از سخنان و فتنه‌جويىهاى عبد اللّه آگاه ساخت . پيامبر گرامى براى حفظ ظواهر سه بار سخن زيد را رد كرد ، گفت : تو شايد اشتباه مىكنى ! شايد خشم و غضب ، تو را به گفتن اين سخن وادار كرده است ! شايد او تو را كوچك و بىخرد شمرده و منظورى غير اين نداشته است ، ولى زيد در برابر هر سه احتمال جواب منفى داد و گفت : نه ، نظر او ايجاد اختلاف و دامن زدن بر نفاق بود .\r\nخليفه دوم ، از پيامبر درخواست كرد كه دستور دهد عبد اللّه بن ابىّ را بكشد ، ولى پيامبر فرمود :\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nصلاح نيست ، زيرا مردم مىگويند : محمد ياران خود را مىكشد . « 1 »\r\nعبد اللّه از گفت و گوى پيامبر با « زيد ارقم » باخبر شد ، بىدرنگ محضر پيامبر شرف‌ياب شد و گفت :\r\nهرگز من چنين سخنى نگفته‌ام و عده‌اى از خيرانديشان نيز از عبد اللّه طرفدارى كرده و گفتند : « زيد » در نقل مطالب « عبد اللّه » دچار اشتباه شده است .\r\nولى مطلب در اينجا خاتمه نيافت ، زيرا اين نوع خاموشى موقت ، بسان آرامش پيش از طوفان است كه هرگز اعتمادى به آن نيست . رهبر عالى قدر بايد كارى كند كه طرفين ، جريان را به كلى فراموش كنند و براى همين هدف ، با اينكه موقع حركت نبود ، دستور حركت داد « اسيد بن حضير » حضور پيامبر شرف‌ياب شد و گفت : اكنون موقع حركت نيست ، علت اين دستور چيست ؟\r\nپيامبر گفت : مگر از گفتار عبد اللّه و آتشى كه روشن كرده اطلاع ندارى ؟ « اسيد » قسم ياد كرد و گفت : پيامبر عزيز ! قدرت در دست شما است ، شما مىتوانيد او را بيرون كنيد . عزيز و گرامى شماييد ، خوار و ذليل او است . با وى مدارا كنيد كه او فردى شكست خورده است . اوسيان و خزرجيان ، پيش از مهاجرت شما به مدينه ، اتفاق كرده بودند كه وى را حاكم مدينه كنند و در فكر جمع‌آورى جواهرها بودند ، تا تاجى بر سرش بگذارند ، ولى با طلوع ستارهء اسلام ، وضع او تغيير يافت و مردم از اطرافش\r\n\r\n\r\n","description":"","footnote":"\r\n( 1 ) . بررسى زندگانى خليفه دوم ، اين مطلب را به ثبوت مىرساند كه او هرگز در معركه‌هاى نبرد و صحنه‌هاى جنگ اظهار قدرت نمىكرد و همواره در صفوف متقاعدان بود .\r\nولى هر موقع مسلمانان ، دشمن را دست‌گير مىكردند ، او نخستين شخصى بود كه از پيامبر مىخواست او را اعدام كند و گردنش را بزند . براى نمونه مواردى را تذكر مىدهيم .\r\n1 . يكى همين مورد است كه خواست عبد اللّه منافق را گردن زند .\r\n2 . در مقدمات فتح مكه كه « حاطب بن ابى بلتعه » به نفع مشركان جاسوسى كرده بود ؛ از پيامبر خواست كه گردن او را بزند .\r\n3 . هنگامى كه ابو سفيان ، وسيله عباس عموى پيامبر ، به اردوگاه مسلمانان آورده شد . او از پيامبر خواست كه در همان لحظه او را اعدام كند . موارد ديگرى نيز هست كه در فصول اين كتاب از نظر شما گذشته و يا خواهد گذشت .\r\n","page_name":" 654 ","page_number":654},
  {"content":"\r\n\r\nپراكنده شدند و او شما را عامل اين تفرّق مىداند . فرمان حركت صادر شد . سربازان اسلام بيش از 24 ساعت به راه‌پيمايى ادامه دادند و جز براى انجام فريضهء نماز ، در هيچ نقطه‌اى توقف نكردند . روز دوم كه هوا به شدت گرم بود و طاقت راه‌پيمايى از همه سلب شده بود ، فرمان نزول صادر شد . مسلمانان ، در همان لحظه‌اى كه از مركب‌ها پياده شدند ، از فرط خستگى همه به خواب رفتند و تمام خاطره‌هاى تلخ از دلشان زدوده شد و با اين تدابير آتش اختلاف خاموش گشت . « 1 »\r\n\r\nسربازى ، در كشمكش ايمان و عواطف\r\nفرزند « عبد اللّه » يكى از جوانان پاك‌دل اسلام بود . طبق تعاليم عالى اسلام به پدر منافق خود ، بيش از همه مهربان بود . او از جريان پدر آگاه شد و تصور كرد كه پيامبر او را به قتل خواهد رسانيد .\r\nاز اين‌رو ، به پيامبر عرض كرد : اگر قرار است پدر من به قتل برسد ، من شخصا حاضرم اين دستور را اجرا كنم و تقاضا دارم كه اين كار را به ديگرى واگذار نفرماييد !\r\nزيرا مىترسم روى حميت عربى و عواطف پدرى ، تحمل از من سلب شود و قاتل پدرم را بكشم و دست خود را با خون مسلمانى آلوده سازم و سرانجام زندگى خود را تباه كنم .\r\nگفت و گوى اين جوان از باشكوه‌ترين تجليات ايمان است . وى از پيامبر درخواست نكرد كه از سر تقصير پدر درگذرد ، زيرا مىدانست كه هر كارى كه پيامبر انجام دهد به دستور خداوند است ، ولى فرزند عبد اللّه خود را در يك كشمكش روحى عجيبى ديد .\r\nعواطف پدرى و اخلاق عربى او را تحريك مىكند كه انتقام خون پدر را از قاتل بگيرد و خون مسلمانى را بريزد ، ولى در مقابل عواملى مانند علاقه به آرامش محيط\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 261 - 262 و مجمع البيان ، ج 10 ، ص 292 - 295 .\r\n","page_name":" 655 ","page_number":655},
  {"content":"\r\n\r\nاسلام ايجاب مىكند كه پدر او به قتل برسد . او در اين كشاكش ، راه سومى را برگزيد كه هم مصالح عالى اسلام محفوظ بماند و هم عواطف او از جانب ديگران جريحه‌دار نشود و آن اينكه خود او شخصا مجرى فرمان باشد .\r\nاين عمل جگرخراش و جان‌كاه است ، ولى نيروى ايمان و تسليم در برابر ارادهء خداوند تا حدّى به او آرامش مىداد . اما پيامبر مهربان به او فرمود : چنين تصميمى در كار نيست و ما با او مدارا خواهيم كرد .\r\nاين سخن ، كه نمايان‌گر عظمت روحى پيامبر بود ، همهء مسلمانان را در تعجب فروبرد . در اين هنگام ، موج اعتراض و نكوهش به جانب عبد اللّه سرازير گشت . او به قدرى در انظار مردم خوار و ذليل شد كه ديگر كسى به او اعتنا نمىكرد .\r\nپيامبر در اين حوادث درس‌هاى آموزنده‌اى به مسلمانان آموخت و گوشه‌اى از سياست‌هاى خردمندانه اسلام را آشكار ساخت . پس از اين واقعه ، رئيس منافقان ، عبد اللّه ديگر قد علم نكرد و در هر واقعه‌اى مورد تنفر و اعتراض مردم بود . روزى پيامبر به عمر فرمود : روزى كه به من گفتى او را به قتل برسانم ، در آن روز مردمى كه در قتل او متأثر مىشدند به حمايت او برمىخواستند ، امّا امروز آنچنان از وى متنفرند كه اگر دستور قتلش را صادر كنم ، بدون تأمل وى را مىكشند .\r\n\r\nازدواج با بركت\r\nدختر « حارث بن ضرار » رئيس شورشيان « بنى مصطلق » از دستگيرشدگان بود .\r\nپدر او با فديه سراغ دخترش آمد تا او را آزاد سازد . وقتى به بيابان عقيق رسيد ، دو شتر از مجموع شترانى كه آن‌ها را براى پرداخت فديه آورده بود ، برگزيد و در ميان دره‌اى پنهان ساخت . وقتى حضور رسول گرامى رسيد ، يادآور شد من فديه دخترم را آورده‌ام . پيامبر رو به حارث كرد و گفت : « دو شترى را كه در آن دره پنهان كرده‌اى كجاست ؟ »\r\nحارث با شنيدن چنين خبر غيبى ، سخت تكان خورد و او و دو فرزندش كه همراه\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nوى بودند ، اسلام آوردند ، لذا بىدرنگ فرستاد آن دو شتر را آوردند و تسليم رسول خدا كرد . بدين ترتيب ، دختر وى آزاد شد و او نيز اسلام آورد . آن‌گاه پيامبر از دختر او خواستگارى كرد و پدرش با كمال علاقه ، در ازاى چهارصد درهم ، او را به عقد پيامبر درآورد .\r\nخبر بستگى پيامبر با حارث كه رئيس بنى مصطلق بود ، در ميان مسلمانان منتشر شد . اين امر سبب شد كه صد خانواده از بنى مصطلق آزاد شوند و پيوسته در زبان‌ها گفته مىشد هيچ زنى براى قوم خود پربركت‌تر از اين زن نبود .\r\nسرانجام ، همه اسيران بنى مصطلق از زن و مرد به گونه‌اى آزاد شدند و به قبيله خود بازگشتند . « 1 »\r\n\r\nفاسق رسوا مىشود\r\nگرايش گروه بنى مصطلق به اسلام يك گرايش اصيل بود ، زيرا آنان در مدت اسارتشان هيچ چيزى جز خوش‌رفتارى و نيكى و گذشت نديده بودند ، تا آنجا كه اسيران آنان همگى به بهانه‌هاى گوناگونى آزاد شدند و به ميان عشيرهء خود بازگشتند .\r\nپيامبر « وليد بن عقبه » را براى اخذ زكات به جانب آنان اعزام كرد . وقتى آنان خبر ورود نماينده رسول خدا را شنيدند ، بر اسب‌ها سوار شدند و به استقبال وى رفتند . نماينده پيامبر تصور كرد كه آنان قصد قتل او را كرده‌اند ، بىدرنگ به مدينه بازگشت و دروغى را سر هم كرد و گفت : آنان مىخواستند مرا بكشند و از پرداخت زكات امتناع ورزيدند .\r\nخبر وليد در ميان مسلمانان منتشر شد . آنان هرگز چنين انتظارى از « بنى مصطلق » نداشتند ، در اين زمان هيئتى از آن‌ها وارد مدينه شد . آنان حقيقت را به رسول خدا گفتند و افزودند : « ما به استقبال او رفتيم و مىخواستيم به او احترام بگذاريم و زكات\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 295 ، تفسير قمى ، ص 681 و تاريخ طبرى ، ج 2 ، ص 264 .\r\n","page_name":" 657 ","page_number":657},
  {"content":"\r\n\r\nخود را بپردازيم ، ولى او ناگهان از منطقه دور شد و به مدينه بازگشت و شنيديم مطلب خلافى را به شما گفته است . در اين موقع ، آيه ششم سورهء حجرات نازل شد و گفتار « بنى مصطلق » را تأييد كرد و وليد را يك فرد فاسق معرفى كرد . مضمون آيه اين است :\r\nاى افراد با ايمان اگر يك فرد فاسقى خبرى را به شما آورد ، توقف كنيد و به بررسى بپردازيد تا مبادا به گفتار او اعتماد كرده و كارى انجام دهيد كه بعدها پشيمان شويد .\r\n\r\nداستان افك\r\nرئيس حزب نفاق در عصر جاهلى ، حتى پس از ورود اسلام به مدينه ، با نواميس مردم و كنيزانى كه مىخريد ، تجارت مىكرد و پيوسته آن‌ها را در اختيار مردم قرار مىداد و از اين طريق سودى به دست مىآورد . وقتى آيات تحريم زنا نازل شد ، او هم چنان به حرفهء كثيف خود ادامه مىداد .\r\nتا آنجا كه كنيزان وى كه در رنج روحى عظيمى به سر مىبردند ، از دست « عبد اللّه » به پيامبر شكايت كردند و گفتند : ما مىخواهيم پاك و پاكيزه باشيم ، ولى اين مرد ما را به عمل زشت اجبار مىكند . آيهء زير ، در نكوهش عمل اين مرد نازل شد . چنان كه مىفرمايد :\r\n وَ لا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَياةِ الدُّنْيا  « 1 » ؛ دختران خود را آن‌گاه كه خواهان پاك‌دامنى هستند ، به خاطر مال دنيا به زنا وادار نكنيد . « 2 »\r\nمردى كه اين چنين با عفّت زنان تجارت مىكرد ، قصد داشت ساحت يك زن با شخصيّتى را كه در جامعهء آن روز پيوند نزديكى با جامعه اسلامى داشت ، « 3 » آلوده\r\n\r\n\r\n","description":"","footnote":"\r\n( 1 ) . نور ( 24 ) آيه 33 .\r\n( 2 ) . مجمع البيان ، ج 4 ، ص 141 و الدر المنثور ، ج 5 ، ص 46 .\r\n( 3 ) . اين تعبير به خاطر اين است كه خصوصيت دو نوع شأن نزولى كه در پاره‌اى از آيات مربوط به « افك » نقل شده است ؛ نزد نگارنده ثابت نيست و دلايل عدم ثبوت آن را در اين بحث مىخوانيد . آنچه از مجموع آيات و روايات استفاده مىشود ، همان است كه در بالا نگارش يافت و اينكه : اجمالا يك زن با شخصيتى در جامعه اسلامى آن روز از طرف منافقان مورد اتهام قرار گرفته بود و اما اين زن چه كسى بود ، نظر قاطع نمىتوان درباره او اظهار كرد .\r\n","page_name":" 658 ","page_number":658},
  {"content":"\r\n\r\nسازد و او را به عمل زشت متهم كند .\r\nعداوت « نفاق » با « ايمان » بالاترين دشمنىها است . دشمن مشرك و غيره ، با به كارگيرى اين دشمنى در تمام مواقع ، از غيظ و خشم خود مىكاهد ، ولى منافق كه ايمان را سپر خود قرار داده در ظاهر نمىتواند تظاهر به دشمنى كند . از اين رو ، عداوت باطنى او گاهى به حد انفجار مىرسد و بسان ديوانگان بدون حساب و كتاب سخن مىگويد و تهمت مىزند .\r\nدر سرگذشت « بنى مصطلق » ذلّت رئيس حزب آشكار شد و فرزند وى از ورود او به مدينه جلوگيرى كرد و سرانجام با وساطت پيامبر وارد شهر شد ؛ در نتيجه كار فردى كه پيوسته به فكر سلطنت بود و خواب آن را مىديد به جايى منتهى شد كه نزديك‌ترين فرد به او ، مانع از ورود او به زادگاهش شد . در حالى كه از پيامبر مىخواست كه شر فرزندش را از سر او كوتاه سازد .\r\nچنين فردى ، ديوانه‌وار به هر كارى دست مىزند ، حتى به دنبال شايعه‌سازى مىرود تا انتقام خود را از جامعه اسلامى بازستاند .\r\nوقتى دشمن از حملهء مستقيم عاجز مىشود ، دست به چنين شايعه‌اى مىزند تا از اين طريق افكار عمومى را نگران و به خود مشغول ساخته و از مسائل ضرورى و حساس منحرف كند .\r\nشايعه‌سازى يكى از سلاح‌هاى مخرّب براى جريحه‌دار ساختن حيثيت پاكان و نيكان و پراكنده ساختن مردم از اطراف آن‌ها است .\r\n\r\nتهمت منافقان\r\nاز آياتى كه دربارهء حديث « افك » وارد شده است ، چنين برمىآيد كه منافقان فرد بىگناهى را به عمل منافى عفت متهم كردند و در خصوص فردى تهمت زدند كه در جامعهء آن روز از ويژگى خاصى برخوردار بوده است . منافقان از اين حربهء تهمت ، به نفع خويش و زيان جامعه اسلامى بهره مىگرفتند كه آيات قرآن با قاطعيت كم‌نظيرى\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nبا آن برخورد كرده و آنان را بر سر جاى خود نشاند .\r\nاين فرد بىگناه كيست ؟ مفسّران در اين باره اختلاف نظر دارند . اغلب مىگويند ، مقصود عايشه همسر رسول خدا است و گروهى ديگر معتقدند كه مقصود « ماريه » مادر ابراهيم است . شأن نزول‌هايى كه در اين زمينه نقل مىكنند ، خالى از اشكال نيست . اينك به بررسى شأن نزولى مىپردازيم كه آيات « افك » را به همسر رسول خدا « عايشه » مربوط مىداند و نقاط صحيح و غير صحيح آن را توضيح مىدهيم .\r\n\r\nشأن نزول نخست\r\nمحدثان و مفسران اهل سنت ، شأن نزول آيات « افك » را مربوط به عايشه مىدانند و در اين مورد داستان مفصلى را نقل مىكنند كه قسمتى از آن با عصمت پيامبر تطبيق نمىكند . از اين رو ، نمىتوان اين شأن نزول را به طور دربست قبول كرد .\r\nدر اينجا به آن قسمت از شأن نزول كه با مقام نبوت سازگار است اشاره كرده و سپس به نقل و ترجمه آيات « افك » مىپردازيم . آن‌گاه در پايان بحث ، قسمتى ديگر از شأن نزول كه با عصمت پيامبر مخالفت دارد ، بررسى مىكنيم .\r\nسند داستان « افك » به خود عايشه منتهى مىشود . وى مىگويد : پيامبر هنگام مسافرت ، يكى از همسران خود را به حكم قرعه همراه خود مىبرد . در جنگ « بنى مصطلق » قرعه فال به نام من افتاد و من در اين سفر ، افتخار ملازمت او را داشتم .\r\nسركوبى دشمن به پايان رسيد و سپاه اسلام در حال بازگشت به مدينه بود شب هنگام در نزديكى مدينه ، به استراحت پرداختند ؛ ناگهان ، نداى « الرّحيل » سراسر سپاه اسلام را فراگرفت و من از كجاوه خود درآمدم و براى قضاى حاجت ، به نقطهء دور رفتم .\r\nوقتى به نزد كجاوه خود بازگشتم ، متوجه شدم گردن‌بندى كه از مهره‌هاى « يمنى » داشتم بازشده و به زمين افتاده است . من بار ديگر به دنبال آن رفتم و مقدارى معطل شدم . پس از آن‌كه گردن بند را يافتم ، به جايگاه خود بازگشتم . امّا سپاه اسلام حركت\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nكرده بود و كجاوهء مرا نيز به گمان اينكه من در ميان آن هستم ، روى شتر گذاشته و رفته بودند . من تك و تنها در آنجا ماندم ، ولى مىدانستم وقتى به منزل بعدى رسيدند و مرا در محمل نديدند ، به سراغم مىآيند .\r\nاتفاقا ، يك نفر از سپاهيان اسلام ، به نام « صفوان » از لشكر عقب مانده بود . به هنگام صبح مرا از دور ديد . نزديك آمد و مرا شناخت ، بىآن كه با من سخن بگويد ، كلمهء  إِنَّا لِلَّهِ وَ إِنَّا إِلَيْهِ راجِعُونَ  را به زبان جارى ساخت . سپس شتر خود را خوابانيد و من بر آن سوار شدم . او در حالى كه مهار ناقه را در دست داشت ، مرا به سپاه اسلام رساند . وقتى منافقان ، به خصوص رئيس آنان از جريان آگاه شدند به شايعه‌سازى پرداختند و شايعه در شهر پيچيد و نقل مجالس گرديد .\r\nكار به جايى كشيد كه گروهى از مسلمانان درباره من گمان بد بردند ، و پس از مدتى آيات « افك » نازل شد و مرا از تهمت منافقان پاك ساخت .\r\nاين بخش از « شأن نزول » كه ما آن را از يك داستان بسيار مفصل ، خلاصه كرده‌ايم ، با اين آيات قابل تطبيق است و در آن چيزى كه با عصمت پيامبر منافى باشد ، وجود ندارد . « 1 »\r\n إِنَّ الَّذِينَ جاؤُ بِالْإِفْكِ عُصْبَةٌ مِنْكُمْ لا تَحْسَبُوهُ شَرًّا لَكُمْ بَلْ هُوَ خَيْرٌ لَكُمْ لِكُلِّ امْرِئٍ مِنْهُمْ مَا اكْتَسَبَ مِنَ الْإِثْمِ وَ الَّذِي تَوَلَّى كِبْرَهُ مِنْهُمْ لَهُ عَذابٌ عَظِيمٌ  ؛ همانا آن گروه منافقان كه بهتان به شما بستند ، مپنداريد ضررى به آبروى شما مىرسد ؛ بلكه آن موجب خير و نيكى شما خواهد شد و هر كس از آن‌ها به عقاب كردار خود خواهند رسيد و آن كس از منافقان كه رهبرى آن را بر عهده داشته است ، بسيار سخت كيفر خواهد ديد .\r\n لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً وَ قالُوا هذا إِفْكٌ مُبِينٌ  ؛ آيا سزاوار اين نبود كه شما زنان و مردان با ايمان ، هنگامى كه از منافقان چنين بهتانى\r\n\r\n\r\n","description":"","footnote":"\r\n( 1 ) . نور ( 24 ) آيات 11 - 16 .\r\n","page_name":" 661 ","page_number":661},
  {"content":"\r\n\r\nشنيديد ، حسن ظنّتان دربارهء يكديگر بيشتر شده و بگوييد كه اين دروغى آشكار است ؟\r\n لَوْ لا جاؤُ عَلَيْهِ بِأَرْبَعَةِ شُهَداءَ فَإِذْ لَمْ يَأْتُوا بِالشُّهَداءِ فَأُولئِكَ عِنْدَ اللَّهِ هُمُ الْكاذِبُونَ  ؛ چرا منافقان بر ادعاى خود ، چهار شاهد نياوردند ، اكنون كه شاهد نياوردند ، در پيشگاه خدا دروغ‌گويانند .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ فِي الدُّنْيا وَ الْآخِرَةِ لَمَسَّكُمْ فِيما أَفَضْتُمْ فِيهِ عَذابٌ عَظِيمٌ  ؛ اگر فضل و رحمت الهى شامل شما در دنيا و آخرت شامل حال مؤمنان نمىبود ، به خاطر اين گناهى كه كردند ، عذاب عظيمى به شما مىرسيد .\r\n إِذْ تَلَقَّوْنَهُ بِأَلْسِنَتِكُمْ وَ تَقُولُونَ بِأَفْواهِكُمْ ما لَيْسَ لَكُمْ بِهِ عِلْمٌ وَ تَحْسَبُونَهُ هَيِّناً وَ هُوَ عِنْدَ اللَّهِ عَظِيمٌ  ؛ آن زمان كه شايعه منافقان را از زبان يكديگر مىگفتيد و در زبان چيزى را مىگفتيد كه نمىدانستيد و آن را آسان مىپنداشتيد در صورتى كه نزد خدا گناهى بس بزرگ است .\r\n وَ لَوْ لا إِذْ سَمِعْتُمُوهُ قُلْتُمْ ما يَكُونُ لَنا أَنْ نَتَكَلَّمَ بِهذا سُبْحانَكَ هذا بُهْتانٌ عَظِيمٌ  ؛ چرا آن‌گاه كه آن را شنيديد ، نگفتيد كه بر ما شايسته نيست كه دربارهء آن سخن بگوييم ؟\r\n[ خداوندا 
  ] تو منزهى اين بهتانى بزرگ است .\r\n\r\nنكات آيات\r\nاز قراين مىتوان به دست آورد كه ريشهء اين تهمت از جانب منافقان بوده است .\r\n1 . مىگويند : مقصود از جملهء « و الّذى تولّى كبره . » آن‌كه پخش آن را بر عهده داشت ، همان « عبد اللّه ابى » رئيس حزب نفاق است .\r\n2 . در آيهء يازدهم از گروه تهمت زن ، به لفظ « عصبه » تعبير مىآورد . اين لفظ درباره گروه متحد و همكار و هم‌فكر به كار مىرود و مىرساند كه توطئه‌گران ارتباط نزديك و محكمى با هم داشته‌اند و چنين گروهى در ميان مسلمانان ، جز منافقان دستهء ديگرى نبود .\r\n3 . به خاطر مخالفتى كه از ورود « عبد اللّه » به مدينه انجام گرفته بود ، وى در دروازهء\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nمدينه متوقف بود او وقتى ورود همسر پيامبر را با شتر صفوان ديد ، دست به تهمت زد و گفت : همسر پيامبر شب را با فرد بيگانه‌اى به سر برده است ؛ به خدا سوگند هيچ كدام از گناه نجات نيافته‌اند .\r\n4 . باز در همان آيهء يازدهم مىفرمايد :\r\n لا تَحْسَبُوهُ شَرًّا لَكُمْ بَلْ هُوَ خَيْرٌ لَكُمْ  ؛ اين رويداد را بر خود بد مپنداريد ، بلكه براى شما خوب است .\r\nاكنون بايد ديد چگونه متهم ساختن يك فرد پاك ، براى مؤمنان بد نيست ، بلكه خوب است . علتش آن است كه اين جريان از نيت پليد منافقان پرده برداشت و همگى رسوا شدند . گذشته از اين ، مسلمانان از اين حادثه درس‌هاى خوبى نيز آموختند .\r\n\r\nشاخ و برگ اين سرگذشت\r\nاين مقدار از سرگذشت مطابق با قرآن است و با عصمت پيامبر مخالفتى ندارد ، ولى در لا بلاى اين شأن نزول كه « بخارى » آن را نقل كرده و ديگران غالبا از او گرفته‌اند ؛ دو اشكال وجود دارد كه در اينجا يادآور مىشويم :\r\n\r\n1 . با مقام نبوت و عصمت سازگار نيست\r\n« بخارى » از عايشه چنين نقل مىكند : « من از مسافرت بازگشتم ، در حالى كه بيمار شده بودم . پيامبر به ديدن من مىآمد ، ولى مهر سابق او را نمىديدم و از جريان آگاه نبودم . كم كم حالم خوب شد و بيرون آمدم . شايعه منافقان به گوشم رسيد ، دو مرتبه بيمار شدم ، بيماريم شدت گرفت ، از پيامبر اجازه گرفتم به خانهء پدرم بروم . وقتى به خانه پدرم رفتم ، از مادرم پرسيدم مردم درباره من چه مىگويند ؟ گفت : زنانى كه امتياز دارند ، مردم پشت سر او سخن بسيار مىگويند .\r\nپيامبر در اين جريان ، با اسامه مشورت كرد . اسامه به پاكى من گواهى داد . با على نيز مشورت كرد ، على گفت : از كنيزش تحقيق كن . پيامبر كنيز مرا خواست و از او تحقيق\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nكرد . او گفت : به خدايى كه تو را به حق مبعوث كرده است ، من هيچ كار خلافى از او نديده‌ام . » ! « 1 »\r\nاين بخش از تاريخ با عصمت پيامبر سازگار نيست ، زيرا اين قسمت حاكى است كه پيامبر تحت تأثير موج شايعه قرار گرفت ، تا آنجا كه رفتار خود را با عايشه دگرگون كرد و با ياران خود در اين مورد به مشاوره پرداخت . اين نوع رفتار با متهمى كه هيچ نوع دليل و گواه بر اتهام او در دست نيست ، نه تنها با مقام عصمت پيامبر بلكه با مقام يك فرد با ايمان نيز سازگار نيست ، زيرا هرگز نبايد شايعه ، رفتار يك مسلمان را با يك فرد متهم دگرگون سازد و اگر در انديشه او نيز اثر بگذارد ، هرگز نبايد ، در رفتار او ايجاد دگرگونى كند .\r\nقرآن ، در آيه‌هاى دوازدهم و چهاردهم سورهء نور ، كسانى را كه تحت تأثير شايعه قرار گرفته‌اند ؛ سخت توبيخ مىكند و مىفرمايد :\r\nچرا هنگامى كه اين تهمت را شنيديد ، مردان و زنان با ايمان نسبت به متهم ، گمان خير نبرديد و چرا نگفتيد كه اين دروغ آشكار است و اگر رحمت خدا شامل حال شما در دنيا و آخرت نمىشد ، به خاطر اين گناهى كه كرديد ، عذاب عظيمى به شما مىرسيد .\r\nاگر اين بخش از شأن نزول صحيح باشد ، بايد بگوييم كه شخص پيامبر نيز مشمول اين عتاب و عقاب بوده است ، در حالى كه مقام نبوت كه همراه با عصمت است ، هرگز اجازه نمىدهد كه گفته شود : اين خطاب و عتاب متوجه شخص پيامبر نيز بوده است .\r\nاز اين رو ، بايد همهء اين شأن نزول را كه بخشى از آن با مقام نبوت و عصمت سازگار نيست ، رد كرد و يا دست كم آن را تجزيه كرده و قسمت نخست آن را كه منافاتى با عصمت و نبوت ندارد ، پذيرفت و قسمت ديگر را رد كرد .\r\n\r\n2 . سعد معاذ ، قبل از حادثهء « افك » در گذشته است\r\n« بخارى » در صحيح خود ، در ذيل شأن نزول از عايشه چنين نقل مىكند : پيامبر\r\n\r\n\r\n","description":"","footnote":"\r\n( 1 ) . صحيح بخارى ، جزء ششم تفسير سوره نور ، ص 102 - 103 و نيز جزء پنجم ، ص 118 .\r\n","page_name":" 664 ","page_number":664},
  {"content":"\r\n\r\nپس از تحقيق از كنيزم « بريره » بر بالاى منبر قرار گرفت و رو به مسلمانان كرد و گفت :\r\nچه كسى مرا در تأديب كسى معذور مىشمارد كه اهل بيت مرا ناراحت كرده ، در حالى كه من از او جز نيكى نديدم و همچنين مردى را متهم مىكنند كه از او نيز جز خوبى سراغ ندارم .\r\nدر اين موقع ، سعد معاذ « 1 » برخاست و گفت : اى رسول خدا ! من تو را معذور مىشمارم ، اگر آن كس از قبيله اوس باشد ، گردن او را مىزنيم و اگر از برادران خزرجى ما باشد ، دستور تو را نيز دربارهء او اجرا مىكنيم .\r\nاين سخن ، بر سعد بن عباده ، رئيس خزرج گران آمد و برخاست و به او پرخاش كرد و گفت : به خدا سوگند دروغ مىگويى ، تو قادر بر كشتن او نيستى .\r\nاسيد بن خضير ، عموزاده سعد بن معاذ برخاست و به فرزند عباده پرخاش كرد و گفت : به خدا سوگند ما مىكشيم و تو منافقى و از منافقان دفاع مىكنى . افراد دو قبيله در حالى كه پيامبر بر فراز منبر قرار داشت ، برخاستند تا به جان يكديگر بيفتند .\r\nسرانجام ، با فرمان پيامبر از هم جدا شدند و بر جاى خود نشستند . « 2 »\r\nاين بخش از شأن نزول ، با تاريخ صحيح سازگار نيست ، زيرا اصولا « سعد معاذ » در غزوهء احزاب با جراحتى كه برداشته بود ، پس از صدور حكم درباره « بنى قريظه » درگذشت . اين مطلب را نيز ، بخارى در صحيح خود جزء پنجم ، ص 113 در باب « جنگ احزاب و بنى قريظه » آورده است . در اين صورت ، چگونه مىتواند ، اين مرد در حادثه « افك » كه ماه‌ها پس از حادثه بنى قريظه رخ داده است ، پاى منبر پيامبر باشد و با سعد بن عباده به مناقشه و نزاع بپردازد ؟\r\nسيره‌نويسان مىگويند : جنگ « خندق » و پس از آن جريان بنى قريظه در سال\r\n\r\n\r\n","description":"","footnote":"\r\n( 1 ) . سعد معاذ ، رئيس « اوس » و « سعد بن عباده » رئيس قبيله « خزرج » بود . ميان اين دو قبيله پيوسته جنگ و رقابت وجود داشت و « عبد اللّه بن ابى » نيز خزرجى بود .\r\n( 2 ) . همان ، ص 11 ، ابن هشام در سيره خود ، از « سعد بن معاذ » نام نمىبرد ، فقط مناقشه سعد بن عباده را با « اسيد » يادآور مىشود . « ر . ك : سيره ابن هشام ، ج 2 ، ص 300 . »\r\n","page_name":" 665 ","page_number":665},
  {"content":"\r\n\r\nپنجم ، در ماه شوال رخ داده است . در نتيجه ، غائلهء بنى قريظه در نوزده ذى الحجّه به پايان رسيد و سعد معاذ در اين جريان به زخم دليل تركيدن و خون‌ريزى شديد بلافاصله درگذشت « 1 » . در حالى كه غزوهء بنى مصطلق ، در ماه شعبان سال ششم هجرت رخ داده است .\r\nآرى ، آنچه مهم است اينكه بدانيم حزب نفاق مىكوشيد كه زن با شخصيتى را كه در جامعهء آن روز مقام و موقعيت خاصى داشت ، متهم سازد و از اين طريق روحيه‌ها را تضعيف كند .\r\nدر شأن نزول آيات ، از جملهء « الّذى تولّى كبره » به « عبد اللّه بن ابى » تفسير شده است و از آن چنين استفاده مىشود كه وى اين شايعه را رهبرى كرده است .\r\n\r\nشأن نزول دوم\r\nاين شأن نزول مىگويد : اين آيات دربارهء « ماريه » همسر رسول گرامى و مادر ابراهيم نازل شده است . وقتى ابراهيم درگذشت و پيامبر در غم و اندوه او فرو رفت ، يكى از همسران پيامبر به او گفت : چرا غمگينى ؟ او فرزند تو نبود ، او فرزند « ابن جريح » بود . پيامبر به على فرمان داد كه برود او را بكشد . وى با شمشير به در باغى آمد كه ابن جريح در آنجا كار مىكرد . وقتى وى على عليه السّلام را خشمگين ديد ، در را به روى على باز نكرد . على به داخل باغ رفت و او را تعقيب كرد . او از ترس على بالاى نخلى رفت ، على نيز بالاى نخل رفت . در اين حال ، ابن جريح از ترس خود را به پايين افكند ، ناگهان لباس‌هاى او كنار رفت و معلوم شد كه اصلا آلت جنسى ندارد . على حضور پيامبر رسيد و جريان را بازگو كرد .\r\nاين شأن نزول كه « محدث بحرينى » « 2 » و « حويزى » « 3 » نقل كرده‌اند ؛ از نظر مضمون\r\n\r\n\r\n","description":"","footnote":"\r\n( 1 ) . همان ، ص 250 .\r\n( 2 ) . تفسير برهان ، ج 2 ، ص 126 - 127 .\r\n( 3 ) . تفسير نور الثقلين ، ج 2 ، ص 581 - 582 .\r\n","page_name":" 666 ","page_number":666},
  {"content":"\r\n\r\nضعيف و نااستوار بوده و نيازى به بازگويى آن نيست .\r\nاز اين رو ، نمىتوان اين شأن نزول را پذيرفت و مهم اصل جريان است ، حالا شخص متهم هر كه مىخواهد باشد .\r\n\r\nيك سفر مذهبى - سياسى !\r\nسال ششم هجرت ، با حوادث تلخ و شيرين خود مىرفت كه پايان يابد . ناگهان ، پيامبر در رؤياى شيرينى ، ديد كه مسلمانان در « مسجد الحرام » مشغول انجام مراسم خانه خدايند . پيامبر خواب خود را به ياران خويش گفت و اين را به فال نيك گرفت كه مسلمانان در همين نزديكىها به آرزوى ديرينهء خود خواهند رسيد . « 1 »\r\nچيزى نگذشت كه به مسلمانان دستور داد كه آماده « عمره » شوند و از قبايل مجاور كه هنوز به حال شرك باقى بودند دعوت كرد كه به مسلمانان هم سفر شوند . از اين رو ، اين خبر در همه نقاط عربستان انتشار يافت كه مسلمانان در ماه « ذى القعده » به سوى مكه حركت مىكنند و مراسم « عمره » را انجام مىدهند .\r\nاين مسافرت روحانى علاوه بر مزاياى معنوى و روحى ، يك سلسله مصالح اجتماعى و سياسى را در برداشت و موقعيت مسلمانان را در شبه جزيره بالا مىبرد و باعث انتشار آيين يكتاپرستى در ميان ملت عرب مىگشت .\r\nاولا ، قبايل مشرك عرب تصور مىكردند كه پيامبر با تمام عقايد و مراسم ملى و مذهبى آنان ، حتّى با فريضه « حج » و « عمره » - كه يادگار نياكان آن‌ها است - مخالف است . از اين رو ، از محمد و آيين وى وحشت و اضطراب داشتند . در اين موقع ، شركت محمد صلى اللّه عليه و آله و سلّم و يارانش در مراسم « عمره » توانست تا حدى از وحشت و اضطراب قبايل مشرك بكاهد و در عمل روشن كند كه پيامبر هرگز با زيارت خانه خدا و فريضهء ياد شده كه از شعارها و رسوم مذهبى آن‌ها است ، نه تنها مخالف نيست ، بلكه آن را يك فريضهء لازم مىداند و او بسان پدر بزرگ عرب حضرت « اسماعيل » در احيا\r\n\r\n\r\n","description":"","footnote":"\r\n( 1 ) . مجمع البيان ، ج 9 ، ص 126 .\r\n","page_name":" 667 ","page_number":667},
  {"content":"\r\n\r\nو ابقاى آن‌ها كوشا است و از اين راه مىتواند قلوب گروهى را كه آيين آن حضرت را با شئون ملى و مذهبى خود صد در صد مخالف مىدانستند ، به خود جلب كند و از وحشت آنان بكاهد .\r\nثانيا ، اگر مسلمانان در اين راه با موفقيت روبه‌رو شوند او فرايض عمره را آزادانه در مسجد الحرام ، در برابر ديدهء هزاران عرب مشرك انجام دهند ؛ اين عمل ، تبليغ عظيمى از آيين اسلام خواهد بود ، زيرا در اين ايام كه مشركان ، از تمام نقاط عربستان در آن سرزمين گرد خواهند آمد ، اخبار مسلمانان را به وطن خود خواهند برد و از اين طريق نداى اسلام به نقاطى كه پيامبر نمىتوانست در آن روز به آن نقاط مبلغ اعزام كند ، خود به خود خواهد رسيد و اثر خواهد گذاشت .\r\nثالثا : پيامبر ، احترام ماه‌هاى حرام را در مدينه يادآور شد و فرمود : « ما فقط براى زيارت خانهء خدا مىرويم » و به مسلمانان دستور داد كه از حمل هر نوع اسلحه ، جز شمشيرى كه مسافر در حال سفر همراه خود حمل مىكند ، خوددارى كنند . اين مطلب ، عواطف و تمايلات بسيارى از اجانب را به جانب اسلام جلب كرد ، زيرا بر خلاف تبليغات سوئى كه قريش درباره اسلام انجام داده بود ؛ همگى ديدند كه پيامبر گرامى همانند ديگران ، جنگ را در اين ماه‌ها حرام دانسته و خود طرفدار بقاى اين سنّت ديرينه است .\r\nرهبر عالى قدر اسلام با خود مىانديشيد كه اگر در اين ره توفيقى نصيب مسلمانان شود ، مسلمانان به يكى از آرزوهاى ديرينه خود نائل خواهند شد . همچنين ، دور افتادگان از وطن ، از خويشان و دوستان خود ، تجديد ديدار خواهند كرد و اگر قريش از ورود آن‌ها به سرزمين حرم جلوگيرى كنند ، حيثيت خود را در جهان عرب از دست مىدهند .\r\nزيرا نمايندگان عموم قبايل بىطرف ، خواهند ديد كه قريش با دسته‌اى كه عازم زيارت كعبه و انجام فرايض عمره بودند و سلاحى ، جز سلاح مسافر همراه نداشتند چگونه معامله كردند ، در صورتى كه « مسجد الحرام » به عموم عرب تعلق دارد و\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nقريش فقط توليت مناصب آنجا را دارد .\r\nدر اين لحظه حقانيّت مسلمانان به گونه‌اى روشن تجلى كرده و زورگويى قريش آشكار خواهد شد و بار ديگر قريش نخواهد توانست با قبايل عرب بر ضد اسلام پيمان نظامى تشكيل دهد ، زيرا آن‌ها در برابر ديدهء هزاران زائر ، مسلمانان را از حق مشروع خود بازداشتند .\r\nپيامبر جوانب موضوع را بررسى كرد ، و دستور حركت داد و با 1400 « 1 » و يا 1600 « 2 » و يا 1800 « 3 » نفر در نقطه‌اى به نام « ذو الحليفه » احرام بست و هفتاد شتر براى قربانى تعيين و آن‌ها را نشانه‌گذارى كرد و از اين راه هدف خود را از اين سفر آشكار ساخت .\r\nگزارش گران پيامبر جلوتر از او به راه افتادند ، تا اگر در نيمه راه به دشمن برخورد كردند ، به سرعت پيامبر را مطلع سازند .\r\nدر نزديكى « عسفان » يك مرد خزاعى كه عضو دستگاه اطلاعات پيامبر بود ، حضور پيامبر رسيد و چنين گفت :\r\nقريش از حركت شما آگاه شده و نيروهاى خود را گرد آورده و به « لات » و « عزّى » سوگند ياد كرده است كه از ورود شما جلوگيرى كند .\r\nسران و شخصيت‌هاى مؤثر قريش در « ذى طوى » « 4 » اجتماع كرده‌اند و براى جلوگيرى از پيش روى مسلمانان ، سردار شجاع خود « خالد بن وليد » را با دويست سواره نظام تا « كراع الغميم » « 5 » فرستاده‌اند و آن‌ها در آنجا موضع گرفته‌اند . « 6 » برنامهء آنان اين است كه يا از ورود مسلمانان جلوگيرى كنند و يا در اين راه كشته شوند .\r\nپيامبر پس از شنيدن گزارش چنين فرمود . واى بر قريش ! جنگ آن‌ها را نابود\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 309 .\r\n( 2 ) . روضه كافى ص 322 .\r\n( 3 ) . مجمع البيان ، ج 2 ، ص 488 .\r\n( 4 ) . نقطه‌اى است در نزديكى مكه .\r\n( 5 ) . بيابانى است در هشت ميلى عسفان .\r\n( 6 ) . بحار الانوار ، ج 20 ، ص 330 .\r\n","page_name":" 669 ","page_number":669},
  {"content":"\r\n\r\nساخت ؛ اى كاش كار مرا به ساير قبايل بت‌پرست واگذار مىكردند كه اگر بر من پيروز مىشدند به هدف خود مىرسيدند و اگر من بر آنان پيروز مىشدم ، در اين صورت يا اسلام مىآوردند و يا با قدرت‌هاى محفوظ خود با من نبرد مىكردند . به خدا سوگند در تبليغ آيين يكتاپرستى ، كوشش خواهم كرد تا خدا ، يا آن را پيروز گرداند و يا در اين راه جان بسپارم . سپس راهنمايى خواست تا او را از طريقى عبور دهد كه با خالد روبه‌رو نشود . مردى از قبيله « اسلم » راهنمايى كاروان را بر عهده گرفت و آن‌ها را از دره‌هاى صعب العبور ، گذراند و در نقطه‌اى به نام « حديبيه » فرود آورد . ناقهء پيامبر در اين نقطه زانو زد . پيامبر فرمود : اين حيوان به فرمان خداوند در اين نقطه خوابيد ، تا تكليف ما روشن شود . سپس دستور داد همگى از مركب‌ها فرود آيند و خيمه‌ها را برپا كنند .\r\nسواران قريش از مسير پيامبر آگاه شده ، بىدرنگ خود را به نزديكى مسلمانان رسانيدند . اگر پيامبر به سير خود ادامه مىداد ، ناچار بود صفوف سواران قريش را بشكافد و خونشان را بريزد و از روى كشته‌هاى آنان بگذرد ؛ در صورتى كه همه مىدانستند كه او هدفى جز زيارت و انجام مراسم عمره ندارد و اين كار به حيثيت و صلح‌جويى پيامبر زيان مىرساند . وانگهى كشتن اين سواران ، موانع را از سر راه او بر نمىداشت ، زيرا قواى امدادى قريش يكى پس از ديگرى مىرسيد و كار خاتمه پيدا نمىكرد . علاوه بر اين ، مسلمانان جز سلاح مسافر ، چيز ديگرى همراه نداشتند و با اين وضع ، نبرد و جنگ هرگز صلاح نبود و بايد مشكل از طريق مذاكره و گفت‌وگو گشوده مىشد .\r\nروى اين دلايل پيامبر پس از فرود آمدن ، رو به ياران خود كرد و چنين گفت : « اگر امروز قريش از من چيزى بخواهند كه باعث تحكيم روابط خويشاوندى شود ، من آن را خواهم داد و راه مسالمت را در پيش خواهم گرفت » . « 1 » سخن پيامبر به گوش مردم\r\n\r\n\r\n","description":"","footnote":"\r\n( 1 ) . لا تدعوني قريش اليوم إلى خطّة يسألونني فيها صلة الرحم إلّا أعطيتهم إيّاها « تاريخ طبرى ج 2 ، ص 270 - 272 » .\r\n","page_name":" 670 ","page_number":670},
  {"content":"\r\n\r\nرسيد و طبعا دشمن نيز از آن آگاه شد . از اين‌رو ، قريش تصميم گرفت از هدف نهايى محمد صلى اللّه عليه و آله و سلّم باخبر شوند . براى كسب اطلاع شخصيت‌هايى را حضور پيامبر فرستادند تا از مقصد واقعى مسلمانان آگاه شوند .\r\n\r\nنمايندگان قريش در حضور پيامبر\r\nقريش نمايندگان متعددى حضور پيامبر فرستادند تا هدف او را از اين مسافرت به دست آورند .\r\nنخست « بديل » خزاعى با چند تن از شخصيت‌هاى قبيلهء « خزاعه » به نمايندگى از جانب قريش با پيامبر تماس گرفتند . پيامبر به آن‌ها فرمود : « من براى جنگ نيامده‌ام ، آمده‌ام خانه خدا را زيارت كنم » .\r\nنمايندگان برگشتند و حقيقت را به سران قريش رسانيدند ، ولى مردم دير باور قريش ، سخنان آنان را نپذيرفتند و گفتند : « به خدا سوگند ، ما نخواهيم گذاشت او وارد مكه شود ، هر چند براى زيارت خانه خدا آمده باشد » .\r\nبراى مرتبه دوم ، شخص ديگرى به نام « مكرز » به نمايندگى قريش با پيامبر تماس گرفت . او نيز برگشت و سخن « بديل » را تصديق كرد ، اما قريش به گزارش‌هاى اين دو اعتماد نكردند . براى بار سوم « حليس بن علقمه » را كه رئيس تيراندازان عرب بود ، براى ختم ماجرا حضور پيامبر فرستادند « 1 » وقتى چشم رسول خدا از دور به وى افتاد ، فرمود : « اين مرد از قبيلهء پاك و خداشناسى است . شتران قربانى را جلو رها كنيد ، تا بداند كه ما براى جنگ نيامده‌ايم و نظرى جز زيارت خانهء خدا نداريم » . چشم « حليس » به هفتاد شتر لاغر اندامى افتاد كه از فرط گرسنگى پشم‌هاى يك ديگر را مىخوردند . او از همان نقطه برگشت و با پيامبر تماس نگرفت و با شدت هرچه تمام‌تر به سران قريش گفت : ما هرگز با شما پيمان نبسته‌ايم كه زائران خانه خدا را از\r\n\r\n\r\n","description":"","footnote":"\r\n( 1 ) . بنا به نقل تاريخ طبرى ، ج 2 ، ص 276 ، وى پس از عروهء ثقفى حضور پيامبر رسيد .\r\n","page_name":" 671 ","page_number":671},
  {"content":"\r\n\r\nزيارت بازداريم . محمد صلى اللّه عليه و آله و سلّم نظرى جز زيارت ندارد . به خدايى كه جان من در دست اوست ، اگر از ورود محمد صلى اللّه عليه و آله و سلّم جلوگيرى كنيد ، من با تمام قبيله‌ام - كه عموما تيراندازان عربند - بر سر شما مىريزم و ريشهء شما را قطع مىكنم .\r\nسخن « حليس » بر قريش گران آمد و از مخالفت او ترسيده ، در انديشه و فكر فرو رفتند و به او گفتند : آرام باش ! ما خود راهى انتخاب مىكنيم كه مورد رضايت تو باشد .\r\nبالأخره در مرحله چهارم ، « عروة بن مسعود ثقفى » را كه به عقل و درايت ، و خيرخواهى او اطمينان داشتند ، به حضور پيامبر روانه كردند . او در آغاز كار نمايندگى قريش را نمىپذيرفت ، زيرا مىديد كه با نمايندگان سابق چگونه معامله شد . قريش به او اطمينان دادند كه مقام و موقعيت او در نظر آن‌ها مسلم است و او را متهم به خيانت نخواهند كرد .\r\nفرزند « مسعود » بر پيامبر وارد شد و چنين گفت : اى محمد ! دسته‌هاى مختلفى دور خويش گردآورده‌اى ، اكنون تصميم گرفته‌اى به زادگاه خود ( مكه ) حمله كنى ، ولى قريش با تمام قدرت از پيش روى تو ممانعت خواهند كرد و نخواهند گذاشت تو وارد مكه شوى ، اما من از آن مىترسم كه اين دسته‌ها فردا تو را رها كنند و از گرد تو پراكنده شوند .\r\nهنگامى كه سخن او به اينجا رسيد ، « ابو بكر » بالاى سر پيامبر ايستاده بود ، رو به او كرد و گفت : اشتباه مىكنى ، هرگز ياران پيامبر دست از او برنخواهند داشت . عروه به صورت يك ديپلمات ورزيده ، كه هدف او تضعيف روحيه محمد و يارانش بود ، سخن مىگفت ، سرانجام سخنان او پايان پذيرفت . وى هنگام مذاكره براى تحقير مقام پيامبر دست به ريش پيامبر مىبرد و سخن مىگفت . « مغيرة بن شعبه » مرتب روى دست او مىزد و مىگفت : ادب و احترام را در نظر بگير و به ساحت پيامبر جسارت مكن . « عروة بن مسعود » از پيامبر پرسيد ، اين كيست ؟ ( گويا كسانى كه دور پيامبر بودند ، چهره‌هاى خود را پوشانيده بودند ) . پيامبر فرمود : « اين برادرزادهء تو مغيره ، فرزند شعبه است » . عروه ناراحت شد و گفت : اى حيله‌گر من ديروز آبروى تو را\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nخريدم . تو چندى پيش از آن‌كه اسلام بياورى سيزده نفر از مردان ثقيف را كشتى و من براى خاموش ساختن آتش جنگ ميان تيره‌هاى ثقيف ، خون‌بهاى آنان را پرداختم .\r\nپيامبر سخن او را قطع كرد و هدف خود را از سفر - همان‌گونه كه به نمايندگان پيش گفته بود - تشريح كرد ، ولى براى اينكه پاسخ دندان‌شكنى به تهديد او داده باشد ، برخاست ، وضو گرفت . « عروه » با چشم خود ديد كه ياران حضرت نگذاشتند قطره‌اى از آب وضوى او به زمين بريزد .\r\nعروه از آنجا برخاست ، وارد محفل قريش شد جريان ملاقات و هدف پيامبر را به سران قريش - كه همگى در « ذى طوى » اجتماع كرده بودند - رسانيد و در آخر چنين گفت : من شاهان بزرگ را ديده‌ام . قدرت‌هاى بزرگى مانند : قدرت كسرى « 1 » ، قيصر روم و سلطان حبشه ، ولى موقعيت هيچ كدام را ميان قوم خود ، چون محمد نديده‌ام . من با چشمانم ديدم كه ياران او نگذاشتند قطره آبى از وضوى او به زمين بريزد و براى تبرك آن را تقسيم كردند . اگر مويى از محمد بيفتد ، بىدرنگ آن را برمىدارند . بنابراين ، سران قريش بايد در اين موقعيت خطرناك فكر و تأمل كنند .\r\n\r\nپيامبر اسلام نماينده مىفرستد\r\nتماس‌هايى كه نمايندگان قريش با رهبر عالىقدر اسلام انجام دادند ، به نتيجه نرسيد ، لذا پيامبر تصور كرد كه نمايندگان قريش نتوانستند و يا نخواستند حقيقت را به گوش بزرگان قريش برسانند و ترس از اتهام ، آنان را از صراحت سخن بازداشته است . بدين سان پيامبر تصميم گرفت ، شخصا نماينده‌اى به جانب سران شرك بفرستد تا هدف پيامبر را از اين مسافرت كه چيزى جز زيارت خانه خدا نبود تشريح كند .\r\nمرد زبردستى از قبيلهء « خزاعه » به نام « خراش بن امية » انتخاب شد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 314 و تاريخ طبرى ، ج 2 ، ص 274 - 275 .\r\n","page_name":" 673 ","page_number":673},
  {"content":"\r\n\r\nپيامبر شترى در اختيار او گذاشت و او خود را به دسته‌هاى قريش رسانيد و مأموريت خود را انجام داد ، ولى بر خلاف انتظار و بر خلاف رسوم ملل جهان كه سفير از هر نظر مصونيت دارد ، شتر وى را پى كرده و نزديك بود او را بكشند . امّا بوساطت تيراندازان عرب او را از مرگ نجات داد . اين كار ناجوانمردانه ثابت كرد كه قريش نمىخواهند از در صلح و صفا وارد شوند و در صدد روشن كردن آتش جنگ‌اند .\r\nچيزى از اين حادثه نگذشته بود كه پنجاه نفر از جوانان كارآزمودهء قريش مأموريت يافتند كه در اطراف منطقه سربازان اسلام به گردش بپردازند و در صورت امكان ، اموالى را غارت كرده و تنى چند را اسير كنند ، ولى اين ترفند نقش بر آب شد ، نه تنها كارى نتوانستند انجام دهند ، بلكه همگى دست‌گير شده و به حضور پيامبر آورده شدند . با اينكه آنان به مسلمانان تير و سنگ پرتاب كرده بودند ، ولى پيامبر فرمود : همه آن‌ها را آزاد كنيد و بار ديگر روح صلح‌جويى خود را ثابت كرد و تفهيم كرد كه هرگز فكر نبرد در سر ندارد . « 1 »\r\n\r\nپيامبر نمايندهء ديگرى اعزام مىكند .\r\nبا اين همه ، باز پيامبر گرامى از صلح و مسالمت نوميد نگشته بود و جدا مىخواست مشكل را از راه مذاكره و دگرگون ساختن افكار سران قريش حل كند . اين بار ناچار شد كسى را به نمايندگى انتخاب كند دست وى به خون قريش آلوده نشده باشد . بنابراين ، على و زبير و ساير قهرمانان اسلام كه با ابطال عرب و قريش دست و پنجه نرم كرده و گروهى از آنان را كشته بودند ، براى نمايندگى صلاحيت نداشتند سرانجام حضرت عمر فرزند خطاب را براى انجام اين مأموريت انتخاب كرد ، زيرا تا آن روز حتى قطره‌اى خون از مشركان نريخته بود وى از پذيرفتن اين مأموريت پوزش طلبيد و گفت : من از قريش بر جانم مىترسم و از فاميل من كسى در مكه نيست كه از من حمايت كند ، ولى من شما را به شخص ديگرى هدايت مىكنم كه توان\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 278 .\r\n","page_name":" 674 ","page_number":674},
  {"content":"\r\n\r\nانجام اين مأموريت را دارد و او « عثمان بن عفان » اموى است كه با ابو سفيان خويشاوندى نزديك دارد و مىتواند پيغام شما را به سران قريش برساند .\r\nعثمان براى اين كار مأموريت پيدا كرد و رهسپار مكه شد . وى در نيمه راه با « ابان بن سعيد بن عاص » برخورد كرد و در پناه او وارد مكه شد . « ابان » تعهد كرد كه كسى متعرض او نشود ، تا پيام پيامبر را صريحا برساند ، ولى قريش در پاسخ پيام پيامبر چنين گفتند : ما سوگند ياد كرده‌ايم نگذاريم محمد باز وارد مكه شود و با اين سوگند ديگر راه براى مذاكره به منظور ورود مسلمانان به مكه بسته است . سپس به عثمان اجازه دادند كه كعبه را طواف كند ، ولى او به پاس احترام پيامبر ، از طواف خانهء خدا امتناع ورزيد . كارى كه قريش درباره عثمان انجام دادند ، اين بود كه از بازگشت او جلوگيرى كردند و شايد نظرشان اين بود كه در اين مدت راه حلى پيدا كنند . « 1 »\r\n\r\nبيعت رضوان\r\nبر اثر تأخير نماينده پيامبر ، اضطراب و هيجان عجيبى در ميان مسلمانان پديد آمد .\r\nوقتى خبر قتل عثمان انتشار يافت ، اين بار مسلمانان به جوش و خروش افتاده ، آماده انتقام شدند . پيامبر نيز براى تحكيم اراده و تحريك احساس‌هاى آن‌ها ، رو به مسلمانان كرد و چنين گفت : از اينجا نمىروم تا كار را يك‌سره كنم .\r\nدر اين لحظه كه خطر نزديك بود و مسلمانان با ساز و برگ جنگى بيرون نيامده بودند ، پيامبر تصميم گرفت كه پيمان خود را با مسلمانان تجديد كند . از اين رو ، براى تجديد پيمان زير سايهء درختى نشست و تمام يارانش دست وى را به عنوان بيعت و پيمان وفادارى فشردند و سوگند ياد كردند كه تا آخرين نفس از حريم آيين پاك اسلام دفاع كنند . اين رويداد ، همان پيمان « رضوان » است كه در قرآن كريم چنين وارد شده است :\r\n\r\n\r\n","description":"","footnote":"\r\n( 1 ) . همان ، ص 278 - 279 .\r\n","page_name":" 675 ","page_number":675},
  {"content":"\r\n\r\nخداوند از مؤمنانى كه زير درخت با تو پيمان بستند ، خشنود شد و از وفا و خلوص آن‌ها آگاه بود كه آرامش روحى كامل برايشان فرستاد و آنان را به فتحى نزديك پاداش داد . « 1 »\r\nپس از پيمان ، تكليف مسلمانان روشن شد : يا قريش به آنان راه مىدهند و آنان به زيارت خانه خدا موفق مىشوند و يا با سرسختى قريش روبه‌رو شده و به جنگ خواهند پرداخت . رهبر بزرگ مسلمانان در اين فكر بود كه قيافه عثمان از دور پيدا شد و اين خود طليعه صلحى بود كه پيامبر خواهان آن بود . عثمان مراتب را به عرض پيامبر رسانيد و گفت : مشكل قريش سوگندى است كه ياد كرده‌اند و نماينده قريش در پيدا كردن راه حل اين مشكل ، با شما سخن خواهد گفت .\r\n\r\nتماس سهيل بن عمرو با پيامبر\r\nبراى بار پنجم « سهيل بن عمرو » با دستورهاى مخصوصى از جانب قريش مأمور شد كه غائله را تحت يك قرارداد خاصى خاتمه دهد . وقتى چشم پيامبر به او افتاد ، فرمود : « سهيل » آمده است قرارداد صلحى ميان ما و قريش ببندد . سهيل آمد و نشست و از هر درى سخن گفت و مانند يك ديپلمات ورزيده عواطف پيامبر را براى انجام چند مطلب تحريك كرد .\r\nاو چنين گفت : اى ابو القاسم ! مكه حرم و محل عزت ما است . جهان عرب مىداند ، تو با ما جنگ كرده‌اى . اگر تو با همين حالت كه با زور و قدرت توأم است وارد مكه شوى ، ضعف و بىچارگى ما را در تمام جهان عرب آشكار مىسازى . فردا تمام قبايل عرب به فكر تسخير سرزمين ما مىافتند ، من تو را به خويشاوندى كه با ما دارى ، سوگند مىدهم و احترامى را كه مكه دارد و زادگاه تو است يادآور مىشوم . . .\r\nوقتى سخن « سهيل » به اينجا رسيد ، پيامبر كلام او را قطع كرد و فرمود : منظورتان چيست ؟\r\n\r\n\r\n","description":"","footnote":"\r\n( 1 ) .  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً  « فتح ( 48 ) آيه 18 » .\r\n","page_name":" 676 ","page_number":676},
  {"content":"\r\n\r\nگفت : نظر سران قريش اين است كه امسال از اين نقطه به مدينه بازگرديد و انجام مراسم عمره را به سال آينده موكول كنيد . مسلمانان مىتوانند سال آينده مانند تمام طوايف عرب در مراسم حج شركت كنند ، مشروط بر اينكه بيش از سه روز در مكه نمانند و سلاحى جز سلاح مسافر همراه نداشته باشند .\r\nمذاكرهء سهيل با پيامبر سبب شد كه يك قرارداد كلى و وسيعى ميان مسلمانان و قريش بسته شود . او در شرايط و خصوصيات پيمان ، فوق العاده سخت‌گيرى مىكرد .\r\nگاهى كار به جايى مىرسيد كه نزديك بود رشتهء مذاكرهء صلح قطع شود ، ولى از آنجا كه طرفين به صلح و مسالمت علاقه‌مند بودند ، دو مرتبه رشته سخن را به دست گرفته و در خصوص آن سخن مىگفتند .\r\nمذاكرات هر دو نفر ، با تمام سخت‌گيرىهاى « سهيل » به پايان رسيد و قرار شد مواد آن در دو نسخه تنظيم گردد و به امضاى طرفين برسد .\r\nبنا به نوشتهء عموم سيره‌نويسان ، پيامبر على را خواست و دستور داد كه پيمان صلح را به شرح زير بنويسد :\r\nپيامبر به امير مؤمنان فرمود : بنويس « بسم اللّه الرّحمن الرّحيم » و على نوشت .\r\nسهيل گفت : من با اين جمله آشنايى ندارم و « رحمان » « رحيم » را نمىشناسم .\r\nبنويس باسمك اللهم ؛ يعنى به نام تو اى خداوند .\r\nپيامبر موافقت كرد به ترتيبى كه سهيل مىگويد ، نوشته شود و على نيز آن را نوشت . سپس پيامبر به على دستور داد كه بنويسد :\r\n« هذا ما صالح عليه محمد رسول اللّه » ؛ يعنى اين پيمانى است كه محمد ، پيامبر خدا با سهيل نمايندهء قريش بست .\r\nسهيل گفت : ما رسالت و نبوت تو را به رسميت نمىشناسيم . اگر معترف به رسالت و نبوت تو بوديم ، هرگز با تو در جنگ وارد نمىشديم . بايد نام خود و پدرت را بنويسى و اين لقب را از متن پيمان بردارى .\r\nدر اين مورد برخى از مسلمانان راضى نبودند كه پيامبر تا اين حد تسليم خواسته\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nسهيل شود ، ولى پيامبر با در نظر گرفتن يك رشته مصالح عالى خواستهء سهيل را پذيرفت و به على عليه السّلام دستور داد كه لفظ « رسول اللّه » را پاك كند .\r\nدر اين لحظه على عليه السّلام با كمال ادب عرض كرد : مرا ياراى چنين جسارت نيست كه رسالت و نبوت تو را از پهلوى نام مباركت محو كنم . پيامبر از على خواست كه انگشت او را روى آن بگذارد تا او شخصا آن را پاك كند و على عليه السّلام انگشت پيامبر را روى آن لفظ گذاشت و پيامبر لقب « رسول اللّه » را پاك كرد . « 1 »\r\nگذشتى كه رهبر عالى قدر اسلام ، در تنظيم اين پيمان از خود نشان داد در تمام جهان بىسابقه بود ، زيرا او در گرو افكار مادى و احساسات نفسانى نبود و مىدانست كه واقعيات و حقايق ، با نوشتن و پاك كردن عوض نمىشود . از اين رو براى حفظ پايه‌هاى صلح در برابر تمام سخت‌گيرىهاى سهيل ، از راه مسالمت وارد شد و گفتار او را پذيرفت .\r\n\r\nتكرار تاريخ\r\nنخستين شاگرد ممتاز مكتب پيامبر ، على عليه السّلام با همين گرفتارى رو به رو شد . از اين رو ، نسخهء دوم نفس نبوى ، در مراحل زيادى با هم تطابق پيدا كرد . در آن لحظه كه امير مؤمنان از پاك كردن لفظ « رسول اللّه » امتناع ورزيد ، پيامبر گرامى صلى اللّه عليه و آله و سلّم رو به على كرد و از آينده پسر عم خود على كه كاملا با وضع پيامبر مشابه بود ، چنين گزارش داد :\r\nعلى ! فرزندان اين گروه تو را به چنين امرى دعوت مىكنند و تو با كمال مظلوميت به چنين كارى تن مىدهى . « 2 »\r\nاين مطلب در خاطره على عليه السّلام باقى بود تا اينكه جريان جنگ صفين پيش آمد و\r\n\r\n\r\n","description":"","footnote":"\r\n( 1 ) . مفيد ، الارشاد ، ص 60 ، اعلام الورى ، 106 و بحار الانوار ، ج 20 ، ص 368 ، طبرى در اين قسمت دچار اشتباه شده و نوشته است كه : خود پيامبر ، نام خود را نوشت و ما در اين قسمت به طور گسترده در كتاب مكتب وحى سخن گفته‌ايم .\r\n( 2 ) . الكامل فى التاريخ ، ج 2 ، ص 138 و بحار الانوار ، ج 20 ، ص 353 .\r\n","page_name":" 678 ","page_number":678},
  {"content":"\r\n\r\nپيروان ساده‌لوح امير مؤمنان ، تحت تأثير تظاهرات فريبندهء سربازان شام - كه به فرماندهى معاويه و عمرو عاص با على جنگ مىكردند - قرار گرفته و على را وادار كردند كه تن به صلح بدهد .\r\nبراى نوشتن صلح و قرارداد ، انجمنى ترتيب داده شد . دبير امير مؤمنان « عبيد اللّه بن ابى رافع » از طرف امير مؤمنان مأموريت يافت صلح‌نامه را چنين بنويسد :\r\n« هذا ما تقاضى عليه امير المؤمنين علي » در اين لحظه « عمرو عاص » نماينده رسمى معاويه و سربازان شام رو به دبير على عليه السّلام كرد و گفت : نام على و پدر او را بنويس ، زيرا اگر ما او را رسما امير مؤمنان مىدانستيم ، هرگز با او از در نبرد وارد نمىشديم . در اين باره سخن به طول انجاميد ، امير مؤمنان حاضر نبود بهانه به دست دوستان ساده‌لوح بدهد . پاسى از روز با طرفين كشمكش داشت تا اينكه به اصرار يكى از افسران خود ، اجازه داد لفظ امير مؤمنان را پاك كند ، سپس فرمود :\r\n« اللّه أكبر سنّة بسنّة . » اين روش ، مطابق روش پيامبر است و داستان حديبيه و يادآورى پيامبر را به مردم بازگو كرد . « 1 »\r\n\r\nمتن پيمان حديبيه\r\nسرانجام پس از توافق عنوان‌هاى پيمان ، « 2 » قراردادى ميان پيامبر و قريش ، تحت شرايطى بسته شد كه مواد آن عبارتند از :\r\n1 . قريش و مسلمانان متعهد مىشوند كه مدت ده سال جنگ و تجاوز را بر ضد يك ديگر ترك كنند ، تا امنيت اجتماعى و صلح عمومى در نقاط عربستان مستقر شود .\r\n2 . اگر يكى از افراد قريش بدون اذن بزرگ‌تر خود ، از مكه فرار كند و اسلام آورد و به مسلمانان بپيوندد ؛ محمد بايد او را به قريش بازگرداند ، ولى اگر فردى از مسلمانان به جانب قريش بگريزد ؛ حكومت مكه موظف نيست آن را به مسلمانان تحويل بدهد .\r\n\r\n\r\n","description":"","footnote":"\r\n( 1 ) . الكامل في التاريخ ، ج 3 ، ص 162 .\r\n( 2 ) . متن پيمان حديبيه از مدارك گوناگونى جمع‌آورى شده كه به برخى از آن‌ها اشاره شده است .\r\n","page_name":" 679 ","page_number":679},
  {"content":"\r\n\r\n3 . مسلمانان و قريش مىتوانند با هر قبيله‌اى كه خواستند پيمان برقرار كنند .\r\n4 . محمد و ياران او امسال از همين نقطه به مدينه بازمىگردند ، ولى در سال‌هاى آينده مىتوانند آزادانه ، آهنگ مكه كرده و خانهء خدا را زيارت كنند ؛ مشروط بر اينكه سه روز بيشتر در مكه توقف نكنند و سلاحى جز سلاح مسافر ، كه همان شمشير است ، همراه نداشته باشند . « 1 »\r\n5 . مسلمانان مقيم مكه ، به موجب اين پيمان مىتوانند آزادانه شعائر مذهبى خود را انجام دهند و قريش حق ندارد آنان را آزار دهد و يا مجبور كند از آيين خود برگردند و يا سنّت آن‌ها را مسخره كند . « 2 »\r\n6 . امضا كنندگان متعهد مىشوند كه اموال يك ديگر را محترم بشمارند و حيله را ترك كرده و قلب‌هايشان به يك ديگر خالى از هرگونه كينه باشد .\r\n7 . مسلمانانى كه از مدينه وارد مكه مىشوند ، مال و جانشان محترم است . « 3 »\r\nپيمان با مواد ياد شده در دو نسخه تنظيم شد . سپس گروهى از شخصيت‌هاى قريش و اسلام ، پيمان را گواهى كرده ، يك نسخه به « سهيل » و نسخهء ديگر به پيامبر تقديم شد . « 4 »\r\n\r\nسروش آزادى\r\nسروش آزادى از لابه‌لاى اين پيمان به گوش هر خردمند بىغرضى مىرسد . با اينكه هر يك از مواد اين پيمان قابل تقدير است ، ولى نقطه حساس و شايان توجه آن ، همان « ماده دوم » است كه آن روز خشم گروهى را برانگيخت . ياران پيامبر از اين تبعيض ، فوق العاده ناراحت شدند و حرف‌هايى را زدند كه نبايد دربارهء تصميم\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 24 .\r\n( 2 ) . بحار الانوار ، ج 20 ، ص 353 .\r\n( 3 ) . مجمع البيان ، ج 9 ، ص 117 .\r\n( 4 ) . سيرهء حلبى ، ج 3 ، ص 25 و 26 .\r\n","page_name":" 680 ","page_number":680},
  {"content":"\r\n\r\nرهبرى مانند پيامبر اسلام بزنند ؛ اين ماده مانند مشعل فروزان هنوز مىدرخشد طرز تفكر پيامبر را در نحوهء تبليغ و اشاعه اسلام معرفى مىكند و از ظاهر آن ، احترام وصف‌ناپذيرى كه آن رهبر عالى قدر به اصول آزادى قايل بود ، كاملا هويداست .\r\nپيامبر گرامى در برابر اعتراض دسته‌اى از ياران خود ، كه چرا ما پناهندگان قريش را تحويل دهيم ، ولى آنان موظف به تحويل فرارى ما نباشند ، چنين فرمود :\r\nمسلمانى كه از زير پرچم اسلام به جانب شرك فرار كند و محيط بت‌پرستى و آيين ضد انسانى را بر محيط اسلام و آيين خداپرستى ترجيح دهد ؛ حاكى از اين است كه اسلام را از جان و دل نپذيرفته و ايمان او بر پايه صحيح استوار نبوده است و چنين مسلمانى به درد ما نمىخورد . اگر ما پناهندگان قريش را تحويل مىدهيم ، از اين نظر است كه اطمينان داريم خداوند وسيلهء نجات آن‌ها را فراهم مىآورد . « 1 »\r\nنظر پيامبر با اصول و موازين عقل و منطق همراه بود و اين مطلب با گذشت زمان ، به خوبى آشكار شد ، زيرا چيزى نگذشت كه بر اثر حوادث ناگوارى كه از اين ماده متوجه قريش مىشد ، خود آنان ، خواستار لغو اين ماده شدند .\r\nاين ماده ، پاسخ كوبنده به غرض‌ورزى بسيارى از خاورشناسانى است كه اصرار مىورزند علت پيشرفت اسلام را ، همان زور شمشير قلمداد كنند . آنان نمىتوانند اين افتخار را براى اسلام ببينند كه در مدت كوتاهى چگونه بسيارى از كرانه‌هاى زمين را فراگرفت ، لذا به ناچار براى مشوب ساختن اذهان ، غرض‌ورزى كرده ، علت پيشرفت آن را قدرت و زور بازوى مسلمانان معرفى مىكنند ؛ در صورتى كه اين پيمان در شبه جزيره در حضور رهبر و در برابر ديدگان هزاران نفر بسته شد ، كاملا مىتواند روح اسلام و تعاليم عالى آن را ، منعكس سازد . با اين همه ، بسيار دور از واقع‌بينى است كه بگوييم : زور شمشير باعث پيشرفت اسلام و مسلمانان شده است .\r\n\r\n\r\n","description":"","footnote":"\r\n( 1 ) . همان ، ص 12 و بحار الانوار ، ج 20 ، ص 312 .\r\n","page_name":" 681 ","page_number":681},
  {"content":"\r\n\r\nقبيلهء « خزاعه » در سايه ماده سوم با مسلمانان هم پيمان شده و قبيلهء « بنى كنانه » كه دشمنان ديرينه « خزاعه » بودند ، پيوستگى خود را با « قريش » اعلام كردند .\r\n\r\nآخرين تلاش براى حفظ صلح\r\nمقدمهء پيمان و متن آن ، كاملا حاكى است كه بسيارى از آن جنبه تحميلى داشته است و اگر پيامبر زير بار اين پيمان رفت و حاضر شد لقب « رسول اللّه » را از متن آن بردارند و پيمان ، مانند پيمان‌هاى دوران جاهليت با لفظ « بسمك اللهم » نوشته شود ، همه براى حفظ صلح و برقرارى امنيت در محيط عربستان بود . اگر او حاضر شد ، پناهندگان مسلمان قريش را به مقامات حكومت بت‌پرستى تحويل دهد ؛ مقدارى براى لجاجت سهيل بود . اگر پيامبر ( براى حفظ حقوق اين دسته و مراعات افكار عمومى كه مخالف با تبعيض در تحويل دادن پناهندگان بودند ) ، تسليم خواسته سهيل نمىشد رشته مذاكرات قطع مىشد و صلح انجام نمىگرفت و اين نعمت بزرگ كه آينده ، آثار چشم‌گير آن را ثابت كرد ، از دست مىرفت . از اين رو ، پيامبر براى حفظ هدف بالا ، همه فشارها و تحميل‌ها را پذيرفت ، تا مقصد بزرگ - كه اين گونه ناملايمات در برابر آن ناچيز است - از دست نرود .\r\nپيامبر افكار عمومى و حقوق اين دسته را مراعات مىكرد و « سهيل » روى لجاجت خاصى كه داشت ، باعث روشن شدن آتش جنگ مىشد كه جريان زير شاهد گوياى مطلب است :\r\nمذاكره‌ها در خصوص مواد پيمان به آخر رسيده و على عليه السّلام مشغول نوشتن آن بود كه ناگهان « ابو جندل » ، فرزند « سهيل » نماينده و نويسنده قرارداد صلح از طرف قريش ، در حالى كه زنجير به پاى داشت ، وارد جلسه شد . همه از ورود او تعجب كردند ، زيرا او مدت‌ها بود كه در زندان پدر - در حالى كه پاهاى او به زنجير بسته شده بود - به سر مىبرد . او زندانى بىگناهى بود كه آيين يكتاپرستى را پذيرفته و در شمار علاقه‌مندان سرسخت پيامبر درآمده بود . « ابو جندل » از مذاكره‌هايى كه در اطراف زندان صورت\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nمىگرفت ، به دست آورده بود كه مسلمانان در « حديبيه » « 1 » فرود آمده‌اند . بدينسان ، با تدبير مخصوصى از زندان گريخته و از بيراهه از ميان كوه‌ها خود را به مسلمانان رسانيده بود .\r\nهمين كه ديدگان « سهيل » به فرزند خويش افتاد به اندازه‌اى ناراحت شد كه از شدت خشم برخاست و سيلى محكمى بر صورت وى نواخت . سپس رو به پيامبر كرد و گفت : اين نخستين فرد است كه بايد به حكم ماده دوم پيمان ، به مكه بازگردد ، يعنى فرارى ما را تحويل بدهى . جاى گفت‌وگو نيست كه ادعاى « سهيل » كاملا واهى و بىاساس بود ، زيرا هنوز پيمان درست روى كاغذ نيامده و به امضاى طرفين نرسيده بود . پيمانى كه هنوز مراحل نهايى را طى نكرده است ، چگونه مىتواند مدرك براى يك طرف شود . از اين رو ، پيامبر فرمود :\r\n« هنوز پيمان امضا نشده است » . « سهيل » گفت : در اين صورت من تمام مطالب را ناديده گرفته و اساس آن را به هم مىزنم . او به قدرى در گفتار خود اصرار كرد كه دو شخصيت بزرگ از قريش ، به نام « مكرز » و « حويطب » از سختگيرى سهيل ناراحت شده ، بىدرنگ برخاستند و « ابو جندل » را از دست پدر گرفته وارد خيمه‌اى كردند و به پيامبر گفتند : ابو جندل در پناه تو باشد .\r\nآنان از اين طريق مىخواستند نزاع را خاتمه دهند ، ولى اصرار « سهيل » تدبير آن‌ها را باطل كرد ؛ او مصرانه گفت : پيمان از نظر مذاكره تمام شده بود . سرانجام پيامبر ناچار گشت ، آخرين تلاش را براى حفظ پايه صلح - كه براى انتشار اسلام فوق العاده مغتنم بود - انجام دهد . از همين رو راضى شد ابو جندل همراه پدر خود به مكه بازگردد ، براى دلجويى به آن مسلمان اسير چنين گفت :\r\n« ابو جندل ! شكيبايى را پيشه خود ساز ما خواستيم پدرت ، از طريق لطف و محبت تو را به ما ببخشد ، اكنون كه او نپذيرفت ، تو صابر و بردبار باش و بدان خداوند براى\r\n\r\n\r\n","description":"","footnote":"\r\n( 1 ) . حديبيه ، مصغّر حدباء ، در نه ميلى مكه است و بيشتر زمين‌هاى آن ، جزء حرم است .\r\n","page_name":" 683 ","page_number":683},
  {"content":"\r\n\r\nتو و گرفتاران ديگر راه فرجى باز مىكند » .\r\nجلسه به آخر رسيد . نسخه‌هاى پيمان امضا شد . سهيل و دوستان او راه مكه را پيش گرفته و ابو جندل نيز در حمايت « مكرز » و « حويطب » به مكه بازگشت و پيامبر به عنوان خروج از احرام در همان نقطه شتر خود را نحر كرد و سر خود را تراشيد و گروهى نيز از وى پيروى كردند . « 1 »\r\n\r\nارزيابى پيمان حديبيه\r\nپيمان صلح ميان پيامبر و سران شرك بست شد و پس از نوزده روز توقف در سرزمين « حديبيه » مسلمانان به جانب مدينه و بت‌پرستان به مكه بازگشتند . هنگام نوشتن پيمان ، و پس از آن ، اختلافها و مشاجره‌هايى ميان ياران رسول خدا درگرفت .\r\nدسته‌اى آن را به نفع اسلام و گروه انگشت شمارى آن را بر خلاف مصالح اسلام تشخيص دادند . اكنون كه چهارده قرن از انعقاد پيمان مىگذرد ، ما با واقع‌بينى دور از هرگونه تعصب ، پيمان حديبيه را ارزيابى و به گوشه‌اى از اين مشاجره‌ها اشاره مىكنيم و تصور ما اين است كه صددرصد به نفع به نفع اسلام تمام شد و پيروزى آن را قطعى ساخت .\r\n1 . نبردها و هجوم‌هاى پىدرپى قريش و تحريك‌هاى داخلى و خارجى آن‌ها كه به طور اختصار در حوادث « احد » و « احزاب » بيان شد - فرصت نمىداد كه پيامبر اسلام ، به نشر و تبليغ آيين اسلام در ميان قبايل و نقاط خارج از عربستان بپردازد . از اين‌رو ، اوقات گرانبهاى حضرت بيشتر صرف دفاع و عقيم ساختن نقشه‌هاى خطرناك دشمن مىشد ، ولى پس از پيمان ، خاطر مسلمانان و قائد اعظم‌شان از ناحيهء جنوب آرام گشت و زمينه براى تبليغ اسلام در نقاط ديگر فراهم شد . اثر اين آرامش پس از دو سال آفتابى شد ، زيرا در صلح حديبيه 1400 نفر در ركاب پيامبر اكرم بودند ، ولى دو سال بعد كه پيامبر به طور رسمى براى فتح مكه حركت كرد ، ده هزار نفر زير\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 281 ؛ بحار الانوار ، ج 20 ، ص 353 و سيره ابن هشام ، ج 2 ، ص 318 .\r\n","page_name":" 684 ","page_number":684},
  {"content":"\r\n\r\nپرچم اسلام همراه پيامبر حركت كردند و اين تفاوت بارز ، نتيجهء مستقيم پيمان « حديبيه » بود .\r\nزيرا دسته‌اى از بيم قريش نمىتوانستند به مسلمانان بپيوندند ، ولى پس از آن‌كه قريش موجوديت اسلام را به رسميت شناخته و قبايل را در پيوستن به اسلام آزاد گذاشتند ، ترس و لرز از قبايل زيادى برداشته شد و مسلمانان توانستند با فكر آزاد به تبليغ اسلام بپردازند .\r\n2 . دومين نتيجه‌اى كه مسلمانان از اين پيمان بردند ، اين بود كه پرده آهنينى كه مشركان ميان مردم و آيين اسلام پديد آورده بودند ، از ميان رفت . در نتيجه ، رفت و آمد به مدينه آزاد شد و آنان در مسافرت‌هاى خود به مدينه ، با مسلمانان تماس بيشترى گرفته و از برنامه‌هاى سودمند و تعاليم عالى اسلام آگاه شدند .\r\nنظم و انتظام مسلمانان ، اخلاص و پيروى بىچون و چراى افراد با ايمان از پيامبر ، عقل و هوش مشركان را مىربود . وضو و نظافت مسلمانان در اوقات نماز و صفوف فشرده آن‌ها و سخنرانىهاى گرم و شيرين پيامبر ، آيات لذت‌بخش قرآن كه در نهايت سلاست و فصاحت بود ؛ آنان را به اسلام علاقه‌مند مىكرد . از طرف ديگر ، مسلمانان پس از اين پيمان ، به عناوين گوناگونى به مكه و نواحى آن مسافرت مىكردند و در تماس‌هاى مختلفى كه با بستگان و دوستان ديرينه خود مىگرفتند ، از اسلام تبليغ مىكردند و مزاياى اسلام ، قوانين ، آداب ، حلال و حرام آن را به آن‌ها گوشزد مىكردند .\r\nاين خود سبب مىشد كه دستهء زيادى از سران شرك ، مانند خالد بن وليد و عمرو عاص پيش از فتح مكه به مسلمانان بپيوندند و اين گونه آشنايى به حقيقت اسلام ، مقدمه فتح مكه را پىريزى كرد و موجب شد كه پايگاه عظيم بت‌پرستى ، بدون كوچك‌ترين مقاومت به تصرف مسلمانان درآيد و مردم دسته دسته به آيين اسلام وارد شوند . « 1 »\r\n\r\n\r\n","description":"","footnote":"\r\n( 1 ) . در حوادث سال هشتم به طور مشروح بيان خواهد شد .\r\n","page_name":" 685 ","page_number":685},
  {"content":"\r\n\r\nاين پيروزى بزرگ ، نتيجهء تماس‌هاى نزديك ، از بين رفتن ترس و وحشت ، آزادى دعوت و تبليغ اسلام است .\r\n3 . تماس نزديك سران شرك به هنگام بستن پيمان با پيامبر ، بسيارى از عقده‌هاى روحى آنان را گشود ، زيرا اخلاق عظيم پيامبر و نرمش و تحمل وى در برابر سخت‌گيرى طرف و تلاش‌هاى صادقانه او براى حفظ صلح ، ثابت كرد كه وى سرچشمهء خلق عظيم انسانى است .\r\nبا اينكه او ضربه‌هاى سنگينى از قريش ديده بود ، ولى قلب او پر از عواطف بشر دوستى بود . به ويژه ، قريش با چشمان خود ديدند كه در بستن پيمان و مواد تحميلى آن ، با افكار دستهء قابل ملاحظه‌اى از اصحاب خود مخالفت كرد و احترام حرم و خانه خدا و زادگاهش ( مكه ) را بر تمايلات گروهى ترجيح داد .\r\nاين نوع رفتار ، همهء تبليغات سوئى كه دربارهء روحيات پيامبر شده بود ، خنثى و ثابت كرد كه او يك مرد انسان دوست و صلح جو است كه حتى اگر روزى قدرت‌هاى عربستان را قبضه كند ، با دشمنان خود از در كينه و عداوت وارد نخواهد شد ، زيرا جاى گفت‌وگو نيست كه اگر پيامبر همان روز در جنگ وارد مىشد ، بر همه آنان پيروز مىگشت و به تعبير قرآن همهء آن‌ها پا به فرار مىگذاشتند ، چنان كه مىفرمايد :\r\nاگر با افراد كافر نبرد مىكرديد ، آن‌ها فرار مىكردند و يار و ياورى پيدا نمىنمودند . « 1 »\r\nبا اين حال ، او با مسالمت و نرمش بىمانندش ، مراتب عواطف و محبت خود را به جهان عرب ابراز كرد و تبليغات سوء را بىاثر گذشت .\r\nروى اين دلايل ، به عظمت گفتار امام صادق عليه السّلام در خصوص اين صلح پى مىبريد كه فرمود :\r\nو ما كان قضية أعظم بركة منها ؛ هيچ جريانى در تاريخ زندگانى پيامبر اسلام سودمندتر از پيمان صلح حديبيه نبوده است .\r\n\r\n\r\n","description":"","footnote":"\r\n( 1 ) .  وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً  « فتح ( 48 ) آيه 22 » .\r\n","page_name":" 686 ","page_number":686},
  {"content":"\r\n\r\nحوادث آينده ثابت كرد كه اعتراض‌هاى انگشت شمارى از ياران پيامبر - كه در رأس آن‌ها عمر بن خطاب بود - دربارهء اين پيمان و مواد آن كاملا بىاساس بوده است .\r\nسيره‌نويسان ، تمام خصوصيات سخنان معترضان را درج كرده‌اند . « 1 »\r\nارزيابى پيمان از اينجا معلوم مىشود : هنوز پيامبر اكرم به مدينه نرسيده بود كه سوره فتح - كه نويد پيروزى براى مسلمانان مىداد - نازل گرديد و اين كار را مقدمهء پيروزى ديگرى كه همان فتح مكه است ، تلقى كرد . چنان كه مىفرمايد :\r\n  إِنَّا فَتَحْنا لَكَ فَتْحاً مُبِيناً   .\r\n\r\nقريش براى الغاء يكى از مواد اصرار مىكنند\r\nچيزى نگذشت حوادث تلخ ، قريش را وادار كرد كه از پيامبر درخواست كنند كه ماده دوم پيمان را لغو كند . همان ماده‌اى كه خشم ياران پيامبر را برانگيخت و پيامبر روى سخت‌گيرى فوق العادهء « سهيل » زير بار آن رفت . آن ماده اين بود :\r\nپيامبر موظف است ، فراريان مسلمان قريش را به حكومت مكه تحويل دهد ، ولى قريش موظف نيست كه فرارى مسلمانان را به خود آن‌ها تحويل دهد .\r\nاين ماده در آن روز خشم گروهى را برانگيخت ، ولى پيامبر با چهرهء باز آن را پذيرفت و فرمود : « خداوند براى ضعفاى اسلام كه اسير چنگال قريش‌اند ، نجاتى فراهم مىسازد » .\r\nمسلمانى به نام « ابو بصير » كه مدت‌ها در زندان مشركان به سر مىبرد ، با تدابير مخصوصى به مدينه گريخت . دو شخصيت بزرگ به نام « ازهر » و « اخنس » با پيامبر گرامى مكاتبه كرده و يادآور شدند كه طبق ماده دوم ، بايد « ابو بصير » را بازگردانيد و نامه را به مردى از « بنى عامر » و غلام خود تسليم كردند كه به پيامبر اسلام برسانند .\r\nپيامبر طبق تعهدى كه كرده بود به « ابو بصير » گفت : « بايد پيش قومت بازگردى و\r\n\r\n\r\n","description":"","footnote":"\r\n( 1 ) . براى اطلاع بيشتر ر . ك : سيرهء ابن هشام .\r\n","page_name":" 687 ","page_number":687},
  {"content":"\r\n\r\nهرگز صحيح نيست ما از در حيله با آنان وارد شويم . من مطمئنم كه خداوند وسيلهء آزادى تو و ديگران را فراهم مىسازد » . ابو بصير گفت : آيا مرا به دست مشركان مىسپارى تا از دين خدا بازم گردانند . پيامبر باز جمله ياد شده را تكرار كرد و او را به دست نمايندگان قريش سپرد و به جانب مكه حركت داد . وقتى آنان به « ذى الحليفه » « 1 » رسيدند ، ابو بصير از فرط خستگى به ديوارى تكيه زد . در آن حال ، با قيافه‌اى دوستانه به آن مرد « عامرى » گفت : شمشيرت را بده تا تماشا كنم . وقتى شمشير به دست او رسيد ، آن را از غلاف بيرون كشيد و در همان لحظه آن مرد عامرى را كشت . « غلام » از فرط وحشت پا به فرار گذاشت و به مدينه آمد و جريان را به عرض رسول خدا رسانيد و گفت : ابو بصير رفيق مرا كشت . چيزى نگذشت كه ابو بصير وارد شد و سرگذشت خويش را بازگو كرد و گفت :\r\nاى پيامبر خدا تو به پيمان خويش عمل كردى ، ولى من حاضر نيستم به دسته‌اى بپيوندم كه با آيين من بازى مىكنند وى اين جمله را گفت و ساحل دريا را كه كاروان قريش از آنجا عبور مىكرد ، در پيش گرفت و در نقطه‌اى به نام « عيص » سكنا گزيد .\r\nمسلمانان مكه ، از سرگذشت ابو بصير آگاه شدند ، قريب هفتاد نفر از چنگال قريش فرار كرده و در مقر او گرد آمدند . هفتاد نفر مسلمان توانا كه از شكنجهء قريش به ستوه آمده بودند ، نه زندگى داشتند و نه آزادى . تصميم گرفتند كه كاروان‌هاى تجارتى قريش را غارت كنند و يا به هر كس از آن‌ها دست يابند ، بكشند . آنان آنچنان ماهرانه نقش خود را بازى كردند كه قريش را به ستوه آوردند تا آنجا كه قريش با پيامبر اسلام مكاتبه كردند كه اين ماده را با رضايت طرفين لغو كند و آن‌ها را به مدينه بازگرداند .\r\nپيامبر ، ماده مزبور را با رضايت هر دو دسته ملغا ساخت و فراريان را كه در نقطهء « عيص » مسكن گزيده بودند ، به مدينه فراخواند « 2 » و از اين راه وسيله‌اى براى عموم فراهم آمد و قريش فهميدند كه مرد با ايمان را براى هميشه نمىتوان در بند نگاه\r\n\r\n\r\n","description":"","footnote":"\r\n( 1 ) . دهى است در شش يا هفت ميلى مدينه كه گروهى از آنجا براى مكه محرم مىشوند .\r\n( 2 ) . واقدى ، المغازى ، ج 2 ، ص 624 و تاريخ طبرى ، ج 2 ، ص 284 .\r\n","page_name":" 688 ","page_number":688},
  {"content":"\r\n\r\nداشت و بند كردن او از آزاد كردنش خطرناك‌تر است ، زيرا روزى كه فرار مىكند ، با دلى پر از عقده انتقام خود را از دشمنان مىگيرد .\r\n\r\nزنان مسلمان به قريش تحويل داده نمىشدند\r\nپيمان حديبيه به امضا رسيد . ام كلثوم دختر « عقبة بن ابى معيط » از مكه وارد مدينه شد . برادرانش به نام « عماره » و « وليد » از پيامبر خواستند كه طبق مادهء دوم خواهر آن‌ها را بازگرداند . پيامبر فرمود : زنان مشمول ماده ياد شده نيستند و آن ماده راجع به مردان است . « 1 » آيه دهم از سورهء ممتحنه نيز تكليف آن‌ها را روشن كرد .\r\nهرگاه زنان با ايمان به سوى پيامبر آمدند ، لازم است ايمان آن‌ها آزمايش شود ، اگر در ايمان خود استوار بودند نبايد به سوى كافران بازگردند ، زيرا زن مسلمان بر كافر حرام است . « 2 »\r\nاين بود سرگذشت « حديبيه » و در پرتو اين آرامش ، پيامبر توانست با ملوك و سلاطين جهان مكاتبه كرده و دعوت و نبوت خود را به گوش جهانيان برساند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 323 .\r\n( 2 ) .  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ وَ آتُوهُمْ ما أَنْفَقُوا  « ممتحنه ( 60 ) آيه 10 » .\r\n","page_name":" 689 ","page_number":689},
  {"content":"\r\n\r\n\r\nحوادث سال هفتم هجرت\r\n\r\nپيامبر و اعلام رسالت جهانى\r\nپيمان « حديبيه » فكر پيامبر را از ناحيهء جنوب ( مكه ) آسوده ساخت و در پرتو اين آرامش ، گروهى از سران عرب به آيين اسلام گرويدند . در اين هنگام ، رهبر گرامى مسلمانان فرصت را مغتنم شمرد و با زمامداران وقت و رؤساى قبايل و رهبران مذهبى مسيحيان جهان آن روز ، باب مكاتبه را باز كرد و آيين خود را كه در آن روز از دايره يك عقيده ساده گام فراتر نهاده و مىتوانست همه بشر را زير لواى توحيد و تعاليم عالى اجتماعى و اخلاقى خود گرد آورد - به ملت‌هاى زندهء جهان آن روز عرضه داشت .\r\nاين نخستين گامى بود كه پيامبر ، پس از نوزده سال كشمكش با قريش لجوج برداشت . اگر دشمنان داخلى ، با نبردهاى خونين خود او را مشغول نمىساختند ، پيامبر پيش از اين به دعوت ملت‌هاى جهان مىپرداخت ، ولى حمله‌هاى ناجوانمردانهء عرب او را مجبور ساخت كه قسمت مهمى از وقت خود را به امر دفاع از حوزه اسلام صرف كند .\r\nنامه‌هايى كه پيامبر گرامى ، به عنوان دعوت اسلام به اميران و سلطان‌ها و رؤساى قبايل و شخصيت‌هاى برجسته معنوى و سياسى نوشته است ، از شيوهء دعوت وى\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nحكايت مىكند . اكنون 185 « 1 » نامه ، از متن نامه‌هاى پيامبر كه براى تبليغ و دعوت به اسلام و يا به عنوان ميثاق و پيمان نوشته است ، در دست داريم كه محدثان و تاريخ‌نويسان آن‌ها را ضبط كرده‌اند . همه اين نامه‌ها حاكى است كه روش اسلام در دعوت و تبليغ منطق و برهان بوده است ، نه جنگ و شمشير . روزى كه پيامبر از حمله‌هاى قريش مطمئن شد ، با فرستادن نامه و اعزام مبلغان ، نداى خود را به گوش جهانيان رسانيد .\r\nمتن اين نامه‌ها و اشاره‌هايى كه در لابه‌لاى آن‌ها نهفته است ؛ نصايح و اندرزها و تسهيلات و نرمش‌هايى كه پيامبر در موقع بستن پيمان با ملل بيگانه از خود نشان داده ، همه و همه گواه زنده بر ضد نظريه خاورشناسانى است كه خواسته‌اند چهره اسلام را با تهمت‌هاى نارواى خود بپوشانند و پيشرفت اسلام را زاييده نيزه و شمشير بدانند . ما اميدواريم كه روزى بتوانيم ترجمه متون تمام اين نامه‌ها و حوادثى را كه دربارهء آن‌ها رخ داده و يا نوشتن آن‌ها را ايجاب كرده ، به گونه‌اى به رشته تحرير درآوريم و از اين طريق روش اسلام را در نشر آيين خود در نقاط مختلف جهان روشن سازيم .\r\n\r\nرسالت پيامبر جهانى بود\r\nگروهى از بىخردان به رسالت جهانى پيامبر اسلام از دريچهء ترديد مىنگرند و در آن از يك سلسله نغمه‌هايى كه برخى از نويسندگان مزدور سرمىدهند پيروى مىكنند . سردسته اين گروه ، خاورشناسى مانند « سر ويليام موير » است كه مىگويد :\r\n\r\n\r\n","description":"","footnote":"\r\n( 1 ) . دانشمندان بزرگ اسلام ، كليه نامه‌هاى آن حضرت را تا آنجا كه توانسته‌اند گرد آورده‌اند . از نظر كليت و وسعت اطلاع و زيادى تتبع ، دو كتاب ياد شده زير ارزش زيادى دارند .\r\nالف . الوثائق السياسيه نگارش پرفسور محمد حميد اللّه حيدرآبادى ، استاد دانشگاه پاريس .\r\nب . مكاتيب الرسول ، نگارش دانشمند محترم ، آقاى على احمدى .\r\n","page_name":" 691 ","page_number":691},
  {"content":"\r\n\r\nموضوع عموميت رسالت « محمد » « 1 » بعدها به وجود آمد و محمد از هنگام بعثت تا زمان وفات خود فقط عرب‌ها را به اسلام دعوت مىكرد و محمد جز عربستان جايى را نمىشناخت .\r\nاين نويسنده از شيوه نياكان انگليسى خود پيروى كرده و در برابر آيات زيادى كه گواهى مىدهند كه او عموم جهانيان را به توحيد و رسالت خود دعوت مىكرد ، پرده بر روى حقايق افكنده و مىگويد : او فقط عرب‌ها را دعوت مىكرد . ما در اينجا برخى از آيات را مىآوريم كه شهادت مىدهد رسالت پيامبر اسلام ، دعوت جهانى بوده است .\r\n1 . اى مردم ! من فرستاده خدا به سوى شما هستم . طرف خطاب در آيه همهء مردم است نه فقط عرب‌ها . چنان كه مىفرمايد :\r\n قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً  « 2 » .\r\n2 . اى محمد صلى اللّه عليه و آله و سلّم ما تو را براى همه مردم مبشّر و منذر ( بشارت دهنده و بيم دهنده ) فرستاده‌ايم . « 3 »\r\n3 . ما كتاب تو را وسيله يادآورى براى جهانيان قرار داده‌ايم . « 4 »\r\n4 . اى محمد ! بايد هر انسانى را از خشم خداوند بترسانى . « 5 »\r\n\r\n\r\n","description":"","footnote":"\r\n( 1 ) . در اينجا دو مسأله را بايد از يك ديگر جدا ساخت : 1 . رسالت جهانى پيامبر اسلام . 2 . خاتميت آيين او .\r\nدر مسأله نخست ، جهانى و عدم جهانى بودن آيين او مطرح است و اينكه آيا او براى خصوص مردم شبه جزيره عربستان برانگيخته شده يا براى عموم مردم . در حالى كه ملاك نخست در مسأله دوم ، آخرين پيامبر بودن او مطرح مىباشد . ممكن است برخى بگويند : آيين او جهانى است ولى خود او و يا آيين وى خاتم نيست و پس از او پيامبر و يا شريعت ديگرى خواهد آمد . از اين جهت ، بايد در بحث « نبوت خاصه » پيرامون هر دو مسأله به صورت جداگانه بحث نمود و ما در كتاب مفاهيم القرآن ج 3 ، درباره هر دو مسأله به صورت گسترده بحث كرده‌ايم ، و بحث خاتميت آن به زبان پارسى نيز برگردانده شده است . علاقه‌مندان مىتوانند از متن عربى و يا ترجمهء فارسى آن بهره بگيرند .\r\n( 2 ) . اعراف ( 7 ) آيه 158 .\r\n( 3 ) .  وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً  « سبا ( 34 ) آيه 28 » .\r\n( 4 ) .  وَ ما هُوَ إِلَّا ذِكْرٌ لِلْعالَمِينَ  « قلم ( 68 ) آيه 52 » .\r\n( 5 ) .  لِيُنْذِرَ مَنْ كانَ حَيًّا  « يس ( 36 ) آيه 70 » .\r\n","page_name":" 692 ","page_number":692},
  {"content":"\r\n\r\n5 . اوست كه پيامبر خود را با هدايت و دين پايدارى فرستاد ، تا پيامبر خود و آيين پايدار او را بر تمام اديان غالب سازد ، اگر چه مشركان نخواهند . « 1 »\r\nاكنون ما از اين نويسندهء انگليسى سؤال مىكنيم : با اين دعوت‌هاى جهانى كه در اين آيات منعكس است ، چگونه شما مىگوييد كه موضوع عموميت جهانى بعدها پيش آمده است ؟ آيا با وجود اين آيات و آيه‌هاى ديگر و با بودن سفيران پيامبر اسلام ، در سرزمين‌هاى دور و متون نامه‌هاى آن حضرت كه در تاريخ ضبط است ؛ ( حتى برخى از نامه‌هاى آن حضرت كه براى دعوت اجانب به نقاط دور دست نوشتند تا كنون محفوظ مانده و زينت‌بخش موزه‌هاى جهان است ) باز جا دارد كه انسان در جهانى بودن رسالت او ترديد كند ؟ !\r\nنويسنده با كمال وقاحت مىنويسد : محمد جز عربستان ( حجاز ) جاى ديگرى را نمىشناخت . در صورتى كه او در شانزده سالگى همراه عموى خود به شام رفت و در سنين جوانى ، بازرگانى خديجه را از مكه تا شام بر عهده داشت و همراه كاروان بازرگانى قريش به شام رفت .\r\nراستى ما هر موقع در تاريخ مىخوانيم كه يك جوان يونانى ( اسكندر مقدونى ) مىخواست فرمانرواى جهان شود و يا مىشنويم كه ناپلئون در سر مىپروراند كه امپراتورى جهانى تشكيل دهد ، هرگز اعجاب و استغراب به ما دست نمىداد . ولى هر موقع دسته‌اى از خاورشناسان مىشنوند كه رهبر بزرگ مسلمانان به فرمان خداوند ، دو امپراتور بزرگ جهانى را كه قوم وى با ملت هر دو امپراتور روابط بازرگانى داشتند ، به آيين توحيد دعوت كرده است ، با لجاجت و سخنان بىاساس آن را يك امر محال و ممتنع قلمداد مىكنند .\r\n\r\nپيك رسالت در نقاط دور دست\r\nپيامبر اسلام ، مسأله دعوت زمامداران را مانند ساير مسائل مهم ، در يك شوراى\r\n\r\n\r\n","description":"","footnote":"\r\n( 1 ) .  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « توبه ( 9 ) آيه 33 » .\r\n","page_name":" 693 ","page_number":693},
  {"content":"\r\n\r\nبزرگ مطرح ساخت . وى روزى به ياران خود چنين فرمود : بامدادان همگى حاضر شويد تا امر مهمى را با شما در ميان بگذارم . فرداى آن روز ، پس از اداى فريضه صبح به يارانش فرمود :\r\nبندگان خدا را نصيحت كنيد ؛ كسى كه سرپرست امور مردم شد و در هدايت و راهنمايى آنان نكوشيد ، خدا بهشت را بر او حرام كرده است . برخيزيد و پيك رسالت ، در نقاط دور دست شويد و نداى توحيد را به سمع جهانيان برسانيد ، ولى هرگز مانند شاگردان حضرت عيسى با من مخالفت نكنيد . از حضرتش سؤال كردند كه آن‌ها چگونه با عيسى ( ع ) از در مخالفت وارد شدند ؟ فرمود : او نيز مانند من گروهى را مأمور ساخت كه پيك رسالت در نقاطى باشند ، دسته‌اى كه راه آن‌ها نزديك بود ، فرمان او را پذيرفتند ، ولى كسانى كه راه آن‌ها دور بود ، از پذيرفتن فرمان وى سرپيچى كردند .\r\nسپس ، پيامبر شش نفر از ورزيده‌ترين افراد را طى نامه‌هايى - كه رسالت جهانى آن حضرت در آن‌ها منعكس بود - به نقاط مختلف روانه كرد . بدين ترتيب ، سفيران هدايت در يك روز رهسپار سرزمين‌هاى ايران ، روم ، حبشه ، مصر ، يمامه ، بحرين و حيره ( اردن ) شدند . « 1 »\r\nوقتى نگارش و تنظيم نامه‌هاى پيامبر پايان يافت ، افرادى كه از وضع دربارهاى آن روز اطلاع داشتند ، به پيامبر عرض كردند كه بايد نامه‌ها را مهر بفرماييد ، زيرا زمامداران جهان نامهء بىامضا را ( امضاى آن روز با مهر بود ) نمىخوانند . از اين نظر به دستور پيامبر ، انگشترى از نقره براى او تهيه گرديد كه جملهء « محمد رسول اللّه » در سه سطر بر آن حك شده بود . شكل حكاكى آن طورى بود كه لفظ « اللّه » در بالا و « رسول » در وسط و « محمد » در زير قرار گرفته بود و اين دقت براى حفظ از جعل و تزوير بود و خواننده بايد امضا را از پايين شروع كرده به لفظ اللّه برسد وى حتى به اين اكتفا نكرد و پاكت نامه را با موم خاصى ( به جاى « لاك » امروز )\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 606 ؛ الطبقات ابن سعد ، ج 1 ، ص 264 و سيرهء حلبى ، ج 2 ، ص 240 .\r\n","page_name":" 694 ","page_number":694},
  {"content":"\r\n\r\nچسبانيد و روى آن را مهر زد . « 1 »\r\n\r\nاوضاع جهان در روز ابلاغ رسالت\r\nقدرت جهان در آن روز در قبضه دو امپراتورى بزرگ بود و رقابت و جنگ ميان اين دو قطب سابقه ممتدى داشت . نبرد ميان ايران و روم ، از دوره هخامنشيان آغاز شد و تا عهد ساسانيان ادامه داشت . خاور زمين زير سيطره امپراتورى ايران بود و سرزمين عراق و يمن و بخشى از آسياى صغير نيز از اقمار و مستعمره‌هاى دولت شاهنشاهى ايران به شمار مىرفت . دولت روم در آن روز به دو بلوك شرقى و غربى تقسيم شده بود ، زيرا در سال 359 ميلادى « تئودوز كبير » امپراتور روم ، كشور خود را ميان دو پسرش تقسيم كرد و دو كشور به نام روم شرقى و غربى پديد آمد . روم غربى در سال 476 به دست وحشيان و بربرهاى شمال اروپا منقرض شد ، ولى روم شرقى كه مركز آن « قسطنطنيه » بود و شام و مصر را نيز در اختيار داشت ، در زمان ظهور اسلام رشته سياست را در بخش اعظم جهان در دست داشت تا اينكه در سال 1453 كه قسطنطنيه به دست سلطان محمد دوم ( فاتح ) گشوده شد ، آفتاب عمر دولت روم شرقى غروب كرد و به كلى متلاشى گرديد . سرزمين عربستان نيز ميان اين دو قطب محصور بود ، ولى از آنجا كه اراضى حاصل‌خيز نداشت و مردم آن چادرنشين و متفرق بودند ؛ هر دو امپراتور رغبتى در تسخير آن از خود نشان نمىدادند . نخوت و بيدادگرى و جنگ‌هاى آن‌ها مانع از آن بود كه از انقلاب و تحولات اساسى كه در اين كشور رخ مىدهد ، آگاه شوند . آنان ، هرگز تصور نمىكردند كه ملت دور از تمدنى بر اثر قدرت ايمان ، به امپراتورى آنان خاتمه خواهد داد و نقاطى كه در سايهء بيدادگرى آن‌ها در تاريكى فرو رفته ، با فجر روشن اسلام منور خواهد شد . اگر از وجود اين مشعل فروزان آگاهى پيدا مىكردند در همان آغاز ، آن را نابود مىساختند .\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 285 ؛ سيرهء حلبى ، ج 3 ، ص 271 .\r\n","page_name":" 695 ","page_number":695},
  {"content":"\r\n\r\n\r\nپيك اسلام در سرزمين روم\r\n« قيصر » پادشاه روم با خدا پيمان بسته بود كه هرگاه در نبرد با ايران پيروز شود ، به شكرانهء اين پيروزى بزرگ ، از مقر حكومت خود ( قسطنطنيه ) پياده به زيارت « بيت المقدس » برود . او پس از پيروزى به نذر خود عمل كرد و پاى پياده رهسپار « بيت المقدس » شد .\r\n« دحيه كلبى » مأمور شد كه نامهء پيامبر را به قيصر برساند . او سفرهاى متعددى به شام داشت و به نقاط مختلف آن كاملا آشنا بود . قيافه جذّاب ، صورت زيبا و سيرت نيكوى وى شايستگى همه‌جانبهء او را براى انجام اين وظيفه خطير ايجاب كرد . وى پيش از آن‌كه شام را به قصد قسطنطنيه ترك كند ، در يكى از شهرهاى شام يعنى « بصرى » « 1 » اطلاع يافت كه قيصر عازم بيت المقدس است . از اين رو بىدرنگ با استاندار « بصرى » حارث بن ابى شمر تماس گرفت و مأموريت خطير و پراهميت خود را به او ابلاغ كرد . مؤلف الطبقات « 2 » مىنويسد :\r\nپيامبر دستور داده بود كه نامه را به حاكم « بصرى » بدهد تا او نامه را به قيصر برساند . شايد اين دستور از اين نظر بود كه پيامبر شخصا از مسافرت « قيصر » آگاهى داشت و يا از اين جهت كه شرايط و امكانات « دحيه » محدود بوده و مسافرت تا قسطنطنيه خالى از اشكال و مشقت نبوده است . در هر صورت ، سفير پيامبر اسلام با حاكم « بصرى » تماس گرفت . استاندار نيز « عدى بن حاتم » را خواست و او را مأمور كرد تا همراه سفير پيامبر به جانب بيت المقدس بروند و نامه پيامبر را به حضور قيصر برسانند .\r\nسفير پيامبر در شهر « حمص » با قيصر ملاقات كرد . او وقتى خواست به حضور\r\n\r\n\r\n","description":"","footnote":"\r\n( 1 ) . بصرى مركز استاندارى استان « حوران » بود كه از مستعمرات قيصر به شمار مىرفت ، و حارث بن ابى شمر و بطور كلى ملوك « غسان » به صورت دست‌نشاندهء قيصر در آنجا حكومت مىكردند .\r\n( 2 ) . الطبقات الكبرى ، ج 1 ، ص 259 و سيرهء حلبى ، ج 3 ، ص 243 .\r\n","page_name":" 696 ","page_number":696},
  {"content":"\r\n\r\n« قيصر » باريابد ، كارپردازان دربار به او گفتند : بايد در برابر قيصر سجده كنى ، در غير اين صورت به تو اعتنا نكرده و نامهء تو را نخواهد گرفت . « دحيه » ، سفير خردمند اسلام گفت : من براى كوبيدن سنت‌هاى غلط رنج اين همه راه را بر خود هموار كرده‌ام ؛ من از طرف صاحب رسالتى به نام محمد صلى اللّه عليه و آله و سلّم مأمورم به قيصر ابلاغ كنم كه بشرپرستى بايد از ميان برود و جز خداى يگانه كسى پرستش نشود . آيا با اين مأموريت ، با اين عقيده و اعتقاد چگونه مىتوانم تسليم نظريهء شما شوم و در برابر غير خدا سجده كنم ؟\r\nكاركنان دربار از منطق نيرومند و پرصلابت سفير پيامبر شگفت زده شدند . يك نفر از درباريان خيرانديش به « دحيه » گفت : شما مىتوانى نامه را روى ميز مخصوص « سلطان » بگذارى و برگردى و كسى جز « قيصر » دست به نامه‌هاى روى ميز نمىزند و هر موقع قيصر نامه را خواند ، شما را به حضور مىطلبد . « دحيه » از راهنمايى آن مرد تشكر كرد و نامه را روى ميز گذاشت و بازگشت .\r\n« قيصر » نامه را گشود . ابتداى نامه كه با « بسم اللّه » شروع شده بود ، توجه قيصر را جلب كرد و گفت : من از غير سليمان عليه السّلام تا كنون چنين نامه‌اى نديده‌ام . سپس مترجم ويژهء عربى خود را خواست تا نامه را بخواند و ترجمه كند . او نامهء پيامبر را چنين ترجمه كرد :\r\n[ نامه‌اى است 
  ] « 1 » از محمد فرزند عبد اللّه ، به « هرقل » بزرگ روم . درود بر پيروان هدايت ، من تو را به آيين اسلام دعوت مىكنم . اسلام آور تا در امان باشى ، خداوند به تو پاداش مىدهد [ پاداش ايمان خود و پاداش ايمان كسانى كه زيردست تو هستند 
  ] اگر از آيين اسلام روى گردانى گناه « اريسيان » « 2 » نيز بر تو است . اى اهل كتاب ! ما شما را\r\n\r\n\r\n","description":"","footnote":"\r\n( 1 ) . « بسم الله الرحمن الرحيم من محمد بن عبد اللّه إلى هرقل عظيم الروم ، سلام على من اتّبع الهدى . أمّا بعد ، فإنّي أدعوك بدعاية الإسلام ، أسلم تسلم يؤتك اللّه أجرك مرّتين . فإن تولّيت فإنّما عليك إثم « الأريسين » ، و يا أهل الكتاب تعالوا إلى كلمة سواء بيننا و بينكم ألّا نعبد الا اللّه و لا نشرك به شيئا و لا يتّخذ بعضنا بعضا أربابا من دون اللّه فإن تولوا فقولوا اشهدوا بأنّا مسلمون ، محمد رسول اللّه .\r\n( 2 ) . درباره تفسير اين لفظ ، ميان دانشمندان اختلاف است . ابن اثير در النهايه ج 1 ، ص 31 مىنويسد : مراد ، كارمندان -\r\n","page_name":" 697 ","page_number":697},
  {"content":"\r\n\r\nبه يك اصل مشترك دعوت مىكنيم ؛ غير خدا را نپرستيم ، كسى را انباز او قرار ندهيم بعضى از ما برخى ديگر را به خدايى نپذير ، هرگاه [ اى محمد 
  ] آنان از آيين حق سر برتافتند بگو : گواه باشيد كه ما مسلمانيم .\r\n\r\nقيصر از حالات پيامبر تحقيق مىكند\r\nزمامدار روم ، احتمال داد كه نويسندهء نامه همان محمد موعود تورات و انجيل باشد . از اين رو ، در صدد برآمد كه از خصوصيات زندگى وى ، اطلاعات دقيقى به دست آورد . فورا مسئولى را به حضور طلبيد و گفت : سراسر شام را زير پا گذار ، شايد از خويشاوندان و نزديكان « محمد » و يا از كسانى كه از اوضاع وى اطلاع دارند ، افرادى را پيدا كنى ، تا من دربارهء « محمد » اطلاعاتى به دست آورم . از حسن تصادف ، در همان ايام ابو سفيان با گروهى از قريش براى بازرگانى به شام آمده بودند . مأمور قيصر با آن‌ها تماس گرفت و همه را به بيت المقدس برد و به حضور او بازيافتيد .\r\nقيصر از آنان پرسيد : آيا در ميان شما كسى هست كه با « محمد » پيوند خويشاوندى داشته باشد ؟ ابو سفيان به خود اشاره كرد و گفت : ما با او از يك طايفه‌ايم و در جد چهارم ( عبد مناف ) به هم مىرسيم . « قيصر » دستور داد كه ابو سفيان ، پيش روى او بايستد و ديگران پشت سر او قرار گيرند و مراقب سخنان ابو سفيان شوند كه هرگاه وى در پاسخ پرسش‌هاى قيصر ، غرض‌ورزى كرد ، بىدرنگ به خطا و يا دروغ او اشاره كنند . با اين اوضاع ، قيصر سؤال‌هاى زير را از ابو سفيان پرسيد و او نيز به ترتيب پاسخ داد :\r\n1 . حسب « محمد » چگونه است ؟\r\n- خانواده او شريف و بزرگ‌اند .\r\n\r\n\r\n","description":"","footnote":"\r\nدربار است . برخى مىگويند : مراد كشاورزان است ؛ زيرا اكثريت مردم آن روز را طبقه كشاورز تشكيل مىداد .\r\nمؤيد اين نظر اين است كه در برخى از نسخه‌ها ( كامل ، ج 2 ، ص 145 ) به جاى لفظ ياد شده كلمه « أكّارين » آمده و « أكّار » همان كشاورز است . گاهى احتمال مىدهند كه « أريس » نام طايفه‌اى باشد كه در روم زندگى مىكردند .\r\n","page_name":" 698 ","page_number":698},
  {"content":"\r\n\r\n2 . در نياكان وى كسى هست كه بر مردم سلطنت كرده باشد ؟\r\n- نه هرگز .\r\n3 . آيا پيش از آن‌كه ادعاى نبوت كند ، از دروغ پرهيز داشت يا نه ؟\r\n- بلى محمد مرد راست گويى بود .\r\n4 . چه طبقه‌اى از مردم از وى طرفدارى مىكنند و به آيين او مىگروند ؟\r\n- اشراف با او مخالفند و افراد عادى و متوسط هوادار جدى او هستند .\r\n5 . آيا پيروان وى رو به فزونى است ؟\r\n- بلى .\r\n6 . آيا كسى از پيروان او تا حال مرتد شده است ؟\r\n- خير .\r\n7 . آيا او در نبرد با مخالفان پيروز است يا مغلوب ؟\r\n- گاهى غالب و گاهى با شكست رو به رو است .\r\n« قيصر » به مترجم چنين گفت : به ابو سفيان و دوستان وى بگو كه اگر اين گزارش‌ها دقيق و صحيح باشد ، حتما او پيامبر موعود آخر الزمان است و در پايان افزود كه من اطلاع داشتم كه چنين پيامبرى ظهور خواهد كرد و نمىدانستم كه از قوم « قريش » خواهد بود . ولى من حاضرم در برابر او خضوع كنم و براى احترام پاهايش را شست و شو دهم و در همين نزديكىها قدرت و شوكتش سرزمين روم را خواهد گرفت .\r\nبرادرزادهء قيصر ، گفت : محمد در نامه اسم خود را بر نام تو مقدم داشته است . در اين موقع ، قيصر به او پرخاش كرد و گفت : كسى كه ناموس اكبر « فرشته وحى » بر او نازل مىشود ، شايسته است نامش ، بر نام من مقدم باشد .\r\nابو سفيان مىگويد : طرف‌دارى جدى قيصر از محمد ، سر و صدايى در دربار به وجود آورد و من از اين پيشامد سخت ناراحت بودم كه كار محمد به قدرى بالا بگيرد كه ملت روم از او بترسند . با اينكه من در آغاز سؤال و جواب كوشش كردم كه محمد را در نظر قيصر كوچك كنم و مىگفتم كه محمد كوچك‌تر از آن است كه شنيده‌اى ، ولى\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nقيصر به تحقير من گوش نكرد و گفت : آنچه من از تو سؤال مىكنم به آن پاسخ بده . ! « 1 »\r\n\r\nتأثير نامه پيامبر در قيصر\r\nقيصر به گزارش‌هاى كسب شده از جانب ابو سفيان اكتفا نكرده و با نامه موضوع را با يكى از دانشمندان روم در ميان گذاشت وى در جواب نوشت : اين همان پيامبر است كه جهان در انتظار او است . قيصر براى به دست آوردن طرز تفكر سران روم ، اجتماع عظيمى در يكى از صومعه‌ها تشكيل داد و نامه پيامبر را بر آنان خواند و گفت :\r\nآيا حاضريد با برنامه و آيين او موافقت كنيم ؟ چيزى نگذشت كه تشنج بزرگى در مجلس پديد آمد ؛ به طورى كه قيصر از اختلاف و مخالفت آنان بر جان خود ترسيد .\r\nفورا از جايگاه خود - كه نقطه بلندى بود - رو به مردم كرد و گفت : نظر من از اين پيشنهاد آزمايش شما بود ، صلابت و استقامت شما در آيين مسيح مورد اعجاب و تقدير من قرار گرفت .\r\nقيصر ، دحيه را خواست و او را احترام كرد و پاسخ نامه پيامبر را نوشت و هديه‌اى نيز ارسال و مراتب ايمان و اخلاص خود را در آن منعكس كرد . « 2 »\r\n\r\nسفير پيامبر در دربار ايران\r\nروزى كه سفير پيامبر اسلام عازم دربار ايران شد ، زمامدار اين سرزمين وسيع ، « خسروپرويز » بود . وى دومين زمامدار ايران پس از انوشيروان بود كه 32 سال پيش از هجرت پيامبر ، بر تخت سلطنت نشست . حكومت وى ، در اين مدت با حوادث تلخ و شيرين بىشمارى روبه‌رو شد . قدرت ايران در دوران زمامدارى وى كاملا در نوسان بود : روزى نفوذ ايران ، آساى صغير را فراگرفت و تا نزديكى قسطنطنيه\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 290 و بحار الانوار ، ج 20 ، ص 378 - 380 .\r\n( 2 ) . الطبقات الكبرى ، ج 1 ، ص 259 ؛ سيره حلبى ، ج 2 ، ص 277 ؛ الكامل في التاريخ ، ج 2 ، ص 144 و بحار الانوار ، ج 20 ، ص 379 .\r\n","page_name":" 700 ","page_number":700},
  {"content":"\r\n\r\nگسترش يافت و صليب عيسى كه چيزى مقدس‌تر از آن نزد مسيحيان نبود به « تيسفون » ( مدائن ) آورده شد و سلطان روم درخواست صلح كرد و سفيرى براى بستن پيمان صلح به دربار ايران گسيل داشت و حدود ايران به حدود شاهنشاهى هخامنشى رسيد . ولى روز ديگر بر اثر سوء تدبير و غرور بىحد و خوش‌گذرانى زمامدار وقت ، ايران در لب پرتگاه سقوط قرار گرفت . نقاط فتح شده يكى پس از ديگرى از زير نفوذ درآمده و سپاه دشمن تا قلب سرزمين ايران ؛ يعنى « دستگرد » نزديك « تيسفون » رسيد و كار به جايى رسيد كه خسرو پرويز از بيم روميان پا به فرار گذاشت . اين عمل ننگين خشم ملت را برانگيخت و سرانجام او به دست فرزند خود « شيرويه » كشته شد .\r\nتحليل گران تاريخ ، علت عقب‌گرد قدرت ايران را معلول غرور و خودخواهى زمامدار وقت و تجمل طلبى و خوش‌گذرانى وى مىدانند . اگر او پيام سفير صلح را پذيرفته بود ، شكوه ايران در پناه صلح محفوظ مىماند .\r\nاگر نامه پيامبر در روحيهء خسرو پرويز اثر خوبى نبخشيد ، تقصير نامه و يا نامه‌رسان نبود ، بلكه روحيات خاص و خودخواهى مفرط او مهلت نداد كه دربارهء دعوت پيامبر چند دقيقه بينديشد . هنوز مترجم نامه را به پايان نرسانيده بود كه فرياد كشيد و نامه را گرفت و پاره كرد .\r\nدر آغاز سال هفتم هجرت ، پيامبر « 1 » يكى از افسران ارشد خود ، يعنى « عبد اللّه حذافه سهمى قرشى » را مأمور كرد كه نامه وى را به دربار ايران ببرد و آن را به خسرو پرويز برساند ، تا او را به آيين توحيد دعوت كند . نامه پيامبر صلى اللّه عليه و آله و سلّم اين بود :\r\nبه نام خداوند بخشندهء مهربان\r\nاز محمد ، فرستاده خداوند به كسرى بزرگ ايران . درود بر آن كس كه حقيقت جويد و به خدا و پيامبر او ايمان آورد و گواهى دهد كه جز او خدايى نيست و شريك و همتايى\r\n\r\n\r\n","description":"","footnote":"\r\n( 1 ) . ابن سعد در الطبقات الكبرى ، ج 1 ، ص 285 تاريخ اعزام سفيران را محرم سال هفت هجرت مىداند .\r\n","page_name":" 701 ","page_number":701},
  {"content":"\r\n\r\nندارد و معتقد باشد كه « محمد » بنده و پيامبر او است . من به فرمان خداوند تو را به سوى او مىخوانم . او مرا به هدايت همهء مردم فرستاده است تا آنان را از خشم او بترسانم و حجت را بر كافران تمام كنم . اسلام بياور تا در امان باشى و اگر از ايمان و اسلام سر برتافتى ، گناه ملت مجوس بر گردن تو است . « 1 »\r\nشاعر سخن‌ساز و شيرين زبان ايران « حكيم نظامى » اين حقايق تاريخى را به نظم در آورده و چنين مىگويد :\r\n تو اى عاجز كه خسرو نام دارى * و گر كيخسروى صد جام دارى \r\n مبين در خود كه خودبين را بصر نيست * خدابين شو كه خود ديدن هنر نيست \r\n گواهى ده كه عالم را خدايى است * نه برجا و نه حاجتمند جايى است \r\n خدايى كادمى را سرورى داد * مرا بر آدمى پيغمبرى داد \r\nسفير پيامبر وارد دربار شد . خسرو پرويز دستور داد تا نامه را از او بگيرند ، ولى او گفت : بايد نامه را شخصا خودم برسانم و نامه پيامبر را به خسرو تسليم كرد .\r\nخسرو پرويز مترجم خواست . مترجم نامه را باز كرد و چنين ترجمه كرد . نامه‌اى است از محمد رسول خدا به « كسرى » بزرگ ايران . هنوز مترجم از خواندن نامه فارغ نشده بود كه زمامدار ايران سخت برآشفت و داد زد و نامه را از مترجم گرفت و پاره كرد و فرياد كشيد : اين مرد را ببينيد كه نام خود را پيش‌تر از نام من نوشته است . فورا دستور داد كه عبد اللّه را از قصر بيرون كنند . عبد اللّه از قصر بيرون آمد و بر مركب خود سوار شد و راه مدينه پيش گرفت . او جريان كار خود را گزارش داد ، پيامبر از بىاحترامى « خسرو » سخت ناراحت شد و آثار خشم در چهرهء او ديده شد و در حق\r\n\r\n\r\n","description":"","footnote":"\r\n( 1 ) . بسم الله الرحمن الرحيم من محمد رسول الله إلى كسرى عظيم فارس . سلام على من اتّبع الهدى و آمن بالله و رسوله و أشهد ان لا إله إلّا اللّه وحده لا شريك له و انّ محمدا أعبده و رسوله ، أدعوك بدعاية الله ، فإنّي أنا رسول الناس كافة لأنذر من كان حيّا و يحقّ القول على الكافرين أسلم تسلم ، فإن أبيت فعليك إثم المجوس ؟\r\nالطبقات الكبرى ، ج 1 ، ص 260 ؛ تاريخ طبرى ، ج 2 ، ص 295 و 296 ؛ الكامل في التاريخ ، ج 2 ، ص 145 و بحار الانوار ، ج 20 ، ص 389 .\r\n","page_name":" 702 ","page_number":702},
  {"content":"\r\n\r\nوى چنين نفرين كرد :\r\nاللّهمّ مزّق ملكه ؛ خداوندا ! رشتهء سلطنت او را پاره كن . « 1 »\r\nباز حكيم نظامى شاعر و سخنور معروف ايران چنين سروده است :\r\n چو قاصد عرضه كرد آن نامهء نو * بجوشيد از سياست خون خسرو \r\n خطى ديد از سواد هيبت‌انگيز * نوشته از محمد سوى پرويز \r\n كرا زهره كه با اين احترامم * نويسد نام خود بالاى نامم \r\n دريد آن نامهء گردن‌شكن را * نه نامه بلكه نام خويشتن را \r\n\r\nنظريهء يعقوبى\r\n« ابن واضح » اخبارى معروف به « يعقوبى » در تاريخ خود بر خلاف اتفاق عموم تاريخ‌نويسان مىنويسد : « خسرو پرويز نامهء پيامبر را خواند و براى احترام پيامبر مقدارى مشك و ابريشم براى حضرت فرستاد » . پيامبر عطر را تقسيم كرد و فرمود :\r\nابريشم شايسته مردان نيست همچنين فرمود : قدرت اسلام وارد سرزمين او مىشود « و أمر اللّه أسرع من ذلك » « 2 » .\r\nولى با اين وصف ، نظر هيچ يك از تاريخ‌نويسان با نظر يعقوبى موافق نيست ، جز اينكه احمد بن حنبل « 3 » مىنويسد : خسرو پرويز ، هديه‌اى براى پيامبر فرستاد .\r\n\r\nفرمان خسرو پرويز به فرماندار يمن\r\nسرزمين حاصل‌خيز « يمن » در جنوب مكه قرار دارد و حكمرانان آنجا همواره دست‌نشاندهء شاهان ساسانى بودند . در آن روز « باذان » حكمران آنجا بود . شاه ساسانى ، از شدت غرور نامه‌اى به فرماندار « يمن » ، به شرح زير نوشت :\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 260 .\r\n( 2 ) . تاريخ يعقوبى ، ج 2 ، ص 62 .\r\n( 3 ) . مسند احمد ، ج 1 ، ص 96 .\r\n","page_name":" 703 ","page_number":703},
  {"content":"\r\n\r\nبه من گزارش رسيده است كه مردى از قريش در مكه مدعى نبوت است . دو نفر از افسران ارشد خود را به جانب او اعزام كن تا او را دست‌گير كرده به سوى من بياورند . « 1 »\r\nبنا به نقل ابن حجر در الاصابه ، « باذان » دستور داد كه اين دو افسر ، او را وادار كنند تا به آيين نياكان خود برگردد و اگر نپذيرفت سر او را از تن جدا كرده ، برايش بفرستند .\r\nاين نامه حاكى از بىاطلاعى زمامدار وقت است . او به قدرى بىاطلاع بود كه نمىدانست كه اين شخص مدعى نبوت بيش از شش سال است كه از مكه به مدينه مهاجرت كرده است . وانگهى شخصى را كه در نقطه‌اى داعيهء نبوت دارد و نفوذ او به قدرى گسترش يافته كه پيك براى دربار شاهان جهان مىفرستد ، نمىتوان با اعزام دو افسر دست‌گير كرد و يا او را به يمن احضار كرد .\r\nفرماندار « يمن » طبق دستور مركز ، دو افسر ارشد و نيرومند خود را به نام‌هاى « فيروز » و « خرخسره » ، روانه حجاز كرد . اين دو مأمور نخست در « طايف » با يك مرد قرشى تماس گرفتند . وى آنان را راهنمايى كرد و گفت : شخصى كه مورد نظر شما است ، اكنون در مدينه است . آنان راه مدينه را پيش گرفتند ، و شرف‌ياب محضر پيامبر شدند . نامه باذان را تقديم كرده و چنين گفتند : ما به دستور مركز از طرف فرماندار يمن مأموريم شما را به يمن ببريم و تصور مىكنيم « باذان » در خصوص كار شما با خسرو پرويز مكاتبه كند و موجبات رضايت او را جلب كند . در غير اين صورت ، آتش جنگ ميان ما و شما روشن مىشود و قدرت ساسان خانه‌هاى شما را ويران مىسازد و مردان شما را مىكشد . . .\r\nپيامبر با كمال خونسردى ، سخنان آنان را شنيد . پيش از آن‌كه به پاسخ گفتار آنان بپردازد ، نخست آن‌ها را به اسلام دعوت كرد و از قيافه‌شان ، كه داراى شارب‌هاى بلندى بودند ، خوشش نيامد . « 2 » عظمت و هيبت پيامبر و خون سردى او ، آنچنان آن‌ها\r\n\r\n\r\n","description":"","footnote":"\r\n( 1 ) . سيره حلبى ، ج 3 ، ص 278 .\r\n( 2 ) . و به آن‌ها چنين فرمود : امرني ربّي أن أعفى لحيتي و أقصّ شاربي ؛ خدايم به من دستور داده كه ريش را بلند ، و شارب‌ها را كوتاه سازم « الكامل في التاريخ ، ج 2 ، ص 106 » .\r\n","page_name":" 704 ","page_number":704},
  {"content":"\r\n\r\nرا مرعوب ساخته بود كه وقتى پيامبر آيين اسلام را به آن‌ها عرضه داشت بدنشان مىلرزيد .\r\nپيامبر به آنان فرمود : امروز برويد ، من فردا نظر خود را به شما مىگويم . در اين هنگام ، وحى آسمانى نازل شد و فرشته وحى پيامبر را ، از كشته شدن « خسرو پرويز » آگاه ساخت . فرداى آن روز كه افسران « فرماندار » يمن ، براى گرفتن جواب به حضور پيامبر رسيدند ، پيامبر فرمود : پروردگار جهان مرا مطلع ساخت كه ديشب « شيرويه » پدرش خسرو پرويز را كشته و بر تخت سلطنت نشسته است . شبى را كه پيامبر معين كرد ، شب سه شنبه دهم جمادى الاولى سال هفت هجرى بوده است . « 1 » مأموران باذان ، از شنيدن اين خبر سخت وحشت زده شده و گفتند : مسئوليت اين گفتار شما به مراتب بالاتر از ادعاى نبوت است كه شاه ساسان را به خشم درآورده است ؛ ما ناچاريم جريان را به حضور باذان برسانيم و او به « خسرو پرويز » گزارش خواهد داد .\r\nپيامبر فرمود : من خوش‌حال مىشوم كه اگر او را از جريان آگاه سازيد و نيز به او بگوييد :\r\nإنّ ديني و سلطاني سيبلغ إلى منتهى الخفّ و الحافر . . . ؛ آيين و قدرت من به آن نقطه‌اى كه مركب‌هاى تندرو به آنجا مىرسند ، خواهد رسيد .\r\nاگر تو اسلام آورى تو را در اين حكومت كه اكنون در اختيار دارى باقى مىگذارم .\r\nسپس پيامبر براى تشويق مأموران ، كمربند گرانبهايى را كه برخى از رؤساى قبايل به او هديه كرده و در آن طلا و نقره به كار رفته بود ، به مأموران باذان داد و هر دو نفر با كمال رضايت از محضرش مرخص شده راه يمن را پيش گرفتند و « باذان » را از خبرى كه پيامبر به آن‌ها داده بود ، مطلع ساختند .\r\n« باذان » گفت : اگر اين گزارش درست باشد ، حتما او پيامبر آسمانى است و بايد از او پيروى كرد . چيزى نگذشت كه نامه‌اى از « شيرويه » به مضمون زير به فرماندار يمن\r\n\r\n\r\n","description":"","footnote":"\r\n( 1 ) . الطبقات الكبرى ، ج 1 ، ص 260 و بحار الانوار ، ج 20 ، ص 382 .\r\n","page_name":" 705 ","page_number":705},
  {"content":"\r\n\r\nرسيد : آگاه باش ! من « خسرو پرويز » را كشتم و خشم ملت باعث شد كه من او را بكشم ، زيرا او اشراف « فارس » را كشت و بزرگان را متفرق ساخت ؛ هر موقع نامه من به دست شما رسيد از مردم براى من بيعت بگير و هرگز با شخصى كه ادعاى نبوت مىكند و پدرم بر ضد او دستور داده بود ، با خشونت رفتار مكن تا دستور مجدد من به تو برسد .\r\nنامه « شيرويه » موجب اسلام آوردن باذان و كليه كارمندان حكومت وقت را - كه همگى ايرانى بودند - فراهم آورد . در اين باره ، باذان با پيامبر مكاتبه كرد و اسلام خود و كارمندان حكومت را به حضرتش ابلاغ كرد .\r\n\r\nپيك اسلام در سرزمين مصر\r\nسرزمين مصر ، نقطهء پيدايش تمدن‌هاى كهن و مركز سلطنت « فراعنه » و محل قدرت قبطيان بود . روزى كه ستاره اسلام در حجاز درخشيد ، سرزمين مصر قدرت و استقلال خود را از دست داده بود . « مقوقس » از جانب قيصر روم ، استاندارى مصر را در برابر پرداخت نوزده ميليون دينار در سال ، پذيرفته بود .\r\n« حاطب بن ابى بلتعه » مرد دلاور و سواركار چابكى بود و در تاريخ اسلام حادثهء معروفى دارد كه در رويدادهاى سال هشتم خواهد آمد .\r\nاو يكى از آن شش نفرى بود كه مأموريت يافتند ، نامه‌هاى تبليغى پيامبر را به دست زمامداران بزرگ جهان آن روز برسانند . پيامبر او را مأمور ساخت كه نامه وى را به « مقوقس » حكمران مصر برساند . نامهء پيامبر صلى اللّه عليه و آله و سلّم چنين بود :\r\nبه نام خداوند بخشنده مهربان ، [ نامه‌اى است 
  ] از محمد فرزند عبد اللّه ، به « مقوقس » بزرگ قبطيان . درود بر پيروان حق ، من تو را به آيين اسلام دعوت مىكنم . اسلام آور تا [ از خشم خداوند 
  ] در امان باشى . اسلام آور تا خداوند به تو دو پاداش بدهد و اگر از آيين اسلام روى گردانى ، گناه قبطيان نيز بر تو است .\r\nاى اهل كتاب ما شما را به يك اصل مشترك دعوت مىكنيم : غير خدا را نپرستيم ، كسى را\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nانباز او قرار ندهيم و نبايد برخى از ما بعضى ديگر را به خدايى بپذيرند [ هرگاه اى محمد 
  ] آنان از آيين حق سربرتابند ، بگو گواه باشيد كه ما مسلمانيم . « 1 »\r\nسفير پيامبر اسلام رهسپار كشور مصر شد و اطلاع يافت كه فرمان روا در يكى از كاخ‌هاى بلند لب دريا ، در شهر « اسكندريه » به سر مىبرد . او رهسپار « اسكندريه » گرديد و با زورق ، خود را به داخل كاخ مقوقس رسانيد . وى « حاطب » را به حضور خود پذيرفت و نامه را باز كرد و خواند و مقدارى در مضمون نامه فكر كرد . سپس سر خود را بلند و به سفير اسلام چنين گفت :\r\nاگر راستى « محمد » پيامبر خداست ، چرا مخالفانش توانستند وى را از زادگاه خود بيرون كنند و ناچار شد كه در « مدينه » سكنا گزيند ، چرا بر آن‌ها نفرين نمىفرستد تا آنان نابود شوند ؟\r\nسفير تواناى اسلام به او چنين گفت : حضرت عيسى پيامبر خدا بود و شما نيز به رسالت او گواهى مىدهيد ، موقعى كه بنى اسرائيل نقشه قتل او را كشيدند ، چرا وى درباره آنان نفرين نكرد تا خدا آن‌ها را نابود سازد ؟\r\nفرماندار كه انتظار چنين پاسخ دندان‌شكنى را نداشت ، در برابر منطق محكم سفير به زانو درآمد و زبان به تحسين گشود و گفت : « احسنت انت حكيم جئت من عند حكيم ؛ آفرين بر تو ! مرد فهميده‌اى هستى و از طرف شخص فهميده و با كمالى پيغام آورده‌اى « 2 » » .\r\nوى از حسن استقبال استاندار مصر جرأت پيدا كرد و زبان به تبليغ گشود ، و گفت :\r\nپيش از شما كسى ( فرعون ) در اين كشور حكمرانى مىكرد كه مدت‌ها به مردم خدايى\r\n\r\n\r\n","description":"","footnote":"\r\n( 1 ) . بسم اللّه الرحمن الرحيم من محمد بن عبد اللّه إلى المقوقس عظيم القبط ، سلام على من اتّبع الهدى . أمّا بعد . فإنّي أدعوك بدعاية الإسلام ، أسلم تسلم . و أسلم يؤتك الله أجرك مرّتين . فإنّ تولّيت فإنّما عليك إثم القبط « و يا أهل الكتاب تعالوا إلى كلمة سواء بيننا و بينكم إلّا لا نعبد إلّا اللّه و لا نشرك به شيئا و لا يتّخذ بعضنا بعضا أربابا من دون اللّه فإن تولّوا فقولوا اشهد و أ بأنّا مسلمون » . « سيرهء حلبى ، ج 3 ، ص 249 ؛ الدر المنثور ، ج 2 ، ص 40 و اعيان الشيعة ، ج 1 ، ص 142 » .\r\n( 2 ) . اسد الغابه ، ج 1 ، ص 362 .\r\n","page_name":" 707 ","page_number":707},
  {"content":"\r\n\r\nمىفروخت و خدا او را نابود ساخت ؛ تا زندگى وى ، براى شما مايه عبرت شود و شما بايد بكوشيد كه زندگى شما براى ديگران مايهء عبرت نباشد .\r\nپيامبر ما مردم را به آيين پاك دعوت كرد . قريش سرسختانه با وى پيكار كردند و ملت يهود با كينه‌توزى خاصى با او به مقابله برخاستند و نزديكترين افراد به وى ملت نصارى بود . به جانم سوگند ! همان طورى كه « موسى بن عمران » نبوت حضرت مسيح را به مردم بشارت داده ؛ همان‌طور نيز حضرت عيسى مبشر نبوت محمد صلى اللّه عليه و آله و سلّم بوده است .\r\nشما را به آيين اسلام و كتاب آسمانى خود ( قرآن ) دعوت مىكنيم ؛ همانطور كه شما ، اهل تورات را به انجيل دعوت كرده‌ايد . هر ملتى كه دعوت پيامبرى را بشنود ، بايد از او پيروى كند و من نداى اين پيامبر را به سرزمين شما رسانيدم . شايسته است كه شما و ملت مصر از آيين وى پيروى كنيد و من هرگز شما را از اعتقاد به آيين مسيح بازنمىدارم ، بلكه مىگويم به دنبال سنّت وى برويد ولى بدانيد ، صورت كامل آيين حضرت مسيح ، همان آيين اسلام است . « 1 »\r\nمذاكره سفير با حكمران مصر به پايان رسيد ، ولى « مقوقس » پاسخ قطعى به وى نداد . « حاطب » بايد مدتى توقف كند تا پاسخ نامه را بگيرد و براى پيامبر اسلام ببرد .\r\nروزى « مقوقس » ، « حاطب » را خواست و با او در كاخ خود خلوت كرده و از برنامه و آيين پيامبر پرسيد . سفير در پاسخ وى چنين گفت : او مردم را به پرستش خداى يگانه دعوت مىكند . امر مىكند كه مردم در شبانه روز ، پنج بار نماز بخوانند و ماه رمضان روزه بگيرند ، خانه خدا را زيارت كنند و به پيمان خود پايبند باشند ، از خوردن مردار و خون ، خوددارى كنند و . . .\r\n« حاطب » سخنان خود را با شرح حالات و خصوصيات زندگى پيامبر خاتمه داد .\r\nزمامدار مصر به او چنين گفت : اين‌ها نشانه نبوت او است و من مىدانستم كه\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 250 .\r\n","page_name":" 708 ","page_number":708},
  {"content":"\r\n\r\nختم پيامبران هنوز ظهور نكرده است ، تصور مىكردم كه او از سرزمين شام كه مركز ظهور پيامبران است برانگيخته خواهد شد ، نه از سرزمين « حجاز » . اى سفير محمد ! بدان و آگاه باش اگر من به آيين او ايمان بياورم ، ملت « قبط » با من همراهى نمىكنند . اميدوارم كه قدرت اين پيامبر به سرزمين مصر كشيده شود و يارانش در كشور ما منزل كنند و بر قدرت‌هاى محلى و عقايد باطل پيروز آيند . من از شما درخواست مىكنم كه اين مذاكره را سرّى تلقى كنيد و كسى از قبطيان ، از اين گفت‌وگو آگاه نشود . « 1 »\r\n\r\nمقوقس به پيامبر نامه مىنويسد\r\nحكمران مصر ، نويسنده عربى خود را خواست و دستور داد كه نامه‌اى به شرح زير به پيامبر گرامى بنويسد :\r\nنامه‌اى است به « محمد » فرزند « عبد اللّه » از « مقوقس » بزرگ « قبط » . درود بر تو ، من نامه تو را خواندم و از مقصد تو آگاه شدم و حقيقت دعوت تو را يافتم . من مىدانستم كه پيامبرى ظهور خواهد كرد ، ولى تصور مىكردم كه از نقطهء شام برانگيخته خواهد شد .\r\nمن مقدم سفير تو را گرامى شمردم .\r\nسپس در نامهء خود به هدايايى اشاره كرد كه براى پيامبر فرستاده بود و نامه را با جملهء « سلام بر تو » ختم كرد . « 2 »\r\nاحترامى كه مقوقس در انشاى نامه به كار برده و نام « محمد » را بر نام خود مقدم داشته بود و نيز هداياى گرانبهايى كه براى پيامبر فرستاده و احترام شايسته‌اى كه از سفير وى به جا آورده بود ؛ همگى حاكى است كه مقوقس دعوت پيامبر را در باطن پذيرفته بود ، ولى علاقه به حكومت و رياست او را از تظاهر به اسلام و انقياد عملى بازداشت .\r\n\r\n\r\n","description":"","footnote":"\r\n( 1 ) . سيرهء زينى دحلان ، ج 3 ، ص 71 .\r\n( 2 ) . الطبقات الكبرى ، ج 1 ، ص 260 .\r\n","page_name":" 709 ","page_number":709},
  {"content":"\r\n\r\n« حاطب » با همراهى و محافظت دسته‌اى از مأموران « مقوقس » به سرزمين شام وارد شد و مأموران را مرخص كرد و خود با كاروانى رهسپار مدينه شد . نامهء مقوقس را تسليم پيامبر كرد و پيام او را رسانيد . پيامبر فرمود : او از حكومت خود ترسيده و اسلام را نپذيرفته است ، ولى قدرت و رياست او به زودى نابود خواهد شد .\r\n\r\nمغيرة بن شعبه در دربار مصر\r\nمغيرة بن شعبه - كه بعدها يكى از سياست‌مداران بزرگ عرب و بازى گران صحنه سياست شد و به عقل و درايت و پختگى اشتهار داشت - با جمعى از قبيله « ثقيف » رهسپار دربار مصر شد . بزرگ مصريان از آن‌ها پرسيد ، چگونه به مصر وارد شديد ، با آن‌كه نيروهاى اسلام مسير شما را اشغال كرده‌اند ؟ وى گفت : از طريق دريا آمده‌ايم .\r\nگفت طايفه « ثقيف » با دعوت محمد چه كردند ؟ پاسخ داد : كسى از ما آيين او را نپذيرفته است . گفت : قوم محمد با او چگونه معامله كردند ؟ جواب داد : جوانان قريش دل به آيين او بسته‌اند ، ولى پيران از دعوت او روى گردانند . گفت : مىتوانى آيين او را به طور اجمالى بيان كنى ؟ مغيره گفت : او ما را به پرستش خداى يگانه دعوت كرده و دستور مىدهد كه نماز بخوانيم و زكات بدهيم و به ارحام نيكى كنيم و به پيمان خويش وفادار باشيم ، از زنا و شراب و ربا بپرهيزيم . . .\r\nمقوقس سخن او را قطع كرد و گفت : مردم ثقيف بدانند كه محمد صلى اللّه عليه و آله و سلّم پيامبر آسمانى است و براى هدايت همه مردم برانگيخته شده و اگر نداى دعوتش به سرزمين قبطيان و روميان برسد ، از او پيروى خواهند كرد و حضرت مسيح دستور داده كه از چنين پيامبرى پيروى كنيم آنچه شما از برنامه و آيين او نقل مىكنيد ، بدون كم و زياد برنامهء پيامبران گذشته است و سرانجام قدرت به دست وى خواهد افتاد و كسى را ياراى نزاع و نبرد با او نخواهد بود .\r\nسخنان « مقوقس » آنان را ناراحت كرد و با كمال بىشرمى گفتند : اگر همه مردم آيين او را بپذيرند ، ما هرگز نخواهيم پذيرفت . « مقوقس » براى خاموش ساختن آن‌ها ،\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nسر به زير افكند و گفت : اين افكار ، كاملا كودكانه است . « 1 »\r\nاين جريان با ساير مدارك تاريخى وفق نمىدهد ، زيرا پيامبر به سلاطين و زمامداران جهان در سال هفتم هجرت نامه نوشت ؛ در صورتى كه مغيره در جنگ خندق ايمان آورده و در حديبيه در صفوف مسلمانان بود . حتى در محضر پيامبر با نمايندهء قريش « عروة بن مسعود ثقفى » مشاجره‌اى دارد كه در حديبيه ، گفته شد و در صورت صحت جريان ، بايد بگوييم « مغيره » در آن جمعيت نبوده است .\r\nدر پايان يادآور مىشويم كه « واقدى » « 2 » متن نامه پيامبر را طورى ديگر نقل كرده است و طرز انشاى نامه حاكى است كه اساس صحيحى ندارد ، زيرا در آن نامه ، پيامبر وى را تهديد به جنگ كرده و مىگويد :\r\nخداوند ، به من دستور تبليغ داده و اگر از راه تبليغ دعوت مرا نپذيرفتند ، به من امر كرده كه با كافران بجنگم .\r\nاين مضمون قطعا بىاساس است چرا كه امكانات مسلمانان آن روز اجازه نمىداد كه با مكيان از در جنگ وارد شوند ؛ چه رسد كه به سرزمين مصر و نقطه دور افتاده لشكركشى كنند . از اين گذشته ، چنين سخنى در نخستين دعوت ، با روح بزرگ مرد جهان انسانيت كه بيش از ديگران موقع‌شناس بود ، هرگز مناسب نيست .\r\n\r\nپيك اسلام در سرزمين خاطره‌ها « حبشه »\r\nسرزمين حبشه در انتهاى آفريقاى شرقى قرار دارد و وسعت خاك آن هيجده هزار كيلومتر مربع و پايتخت فعلى آن شهر « آديس‌آبابا » است .\r\nشرقيان ، بيش از يك قرن قبل از اسلام با اين سرزمين آشنا شده بودند . اين آشنايى بر اثر حملهء ارتش ايران ، در دوران شهريارى انوشيروان صورت پذيرفت و با مهاجرت مسلمانان از مكه به حبشه تكميل شد .\r\n\r\n\r\n","description":"","footnote":"\r\n( 1 ) . سيره زينى دحلان ، ج 3 ، ص 70 .\r\n( 2 ) . فتوح الشام ، ج 2 ، ص 23 .\r\n","page_name":" 711 ","page_number":711},
  {"content":"\r\n\r\nروزى كه پيامبر تصميم گرفت شش تن از مأموران زبده و دلاور خود را به عنوان سفيران ابلاغ نبوت جهانى به نقاط دور بفرستد ؛ « عمرو بن اميه ضمرى » را مأمور ساخت كه با نامه‌اى رهسپار حبشه گردد و پيام او را به « نجاشى » زمامدار دادگر آن سرزمين برساند . نامه زير نخستين نامه‌اى نيست كه پيامبر اسلام به زمامدار حبشه نوشته است ، بلكه پيش از اين نامه ، نامه‌اى درباره مهاجران مسلمان نوشته و آن‌ها را به فرمانرواى حبشه توصيه كرده و از « نجاشى » خواسته بود كه عنايات خاص خود را در حق آنان مبذول دارد و متن اين نامه در تواريخ اسلام موجود است . « 1 » گاهى ميان اين دو نامه ( نامه‌اى كه براى ابلاغ رسالت جهانى نوشته شده و نامه‌اى كه براى توصيهء مهاجران نگارش يافته ) اشتباه رخ مىدهد و عبارات هر دو نامه به هم آميخته مىشود .\r\nروزى كه پيامبر ، سفير خود را همراه نامه‌اى رهسپار كشور حبشه ساخت ، هنوز دسته‌اى از مسلمانان مهاجر در آنجا به سر مىبردند . گروهى نيز به مدينه بازگشته و از رعيت‌پرورى و دادگسترى آن زمامدار بزرگ ، خاطرهء شيرينى داشتند . از اين رو ، سرزمين حبشه براى مسلمانان مهاجر سرزمين خاطره‌ها بود و زمامدار آنجا را بسان يك رهبر دادگر ستايش مىكردند ؛ اگر ما ، در نامه پيامبر گرامى كه به زمامدار آنجا نوشته نوعى انعطاف و نوازش و نرمى در سخن مىبينيم براى اين است كه روحيّه زمامدار آنجا براى پيامبر مشخص و روشن بود .\r\nوى در نامه‌هاى ديگر ، زمامداران وقت را با عقوبت الهى تهديد مىكرد و مىفرمود : اگر ايمان نياوريد ، گناه ملت‌ها كه از ترس شما ايمان نياوردند ، بر گردن شما است ، ولى در اين نامه از اين گفتار خبرى نيست . نامهء پيامبر صلى اللّه عليه و آله و سلّم اين بود :\r\nبه نام خداوند بخشندهء مهربان ، [ نامه‌اى است 
  ] « 2 » از محمد پيامبر خدا به نجاشى زمامدار\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 249 .\r\n( 2 ) . متن نامه چنين است : بسم اللّه الرحمن الرحيم من محمد رسول اللّه إلى النجاشي ملك الحبشة ، سلام عليك فإنّي الحمد اللّه الذي لا إله إلّا هو الملك القدوس السلام المؤمن المهيمن ، و أشهد أنّ عيسى بن مريم روح اللّه و كلمته\r\n","page_name":" 712 ","page_number":712},
  {"content":"\r\n\r\nحبشه . درود بر شما ! من خدايى را كه جز او پروردگارى نيست ، ستايش مىكنم . خدايى كه از عيب و نقص منزه است و بندگان فرمانبردارش ، از وى در امانند و او به حال بندگان ناظر و گواه است ، گواهى مىدهم كه عيسى فرزند مريم ، روحى از جانب خدا و كلمه‌اى است كه در رحم مريم زاهد و پاك‌دامن قرار گرفته است . خداوند با همان قدرت و نيرويى كه آدم را بدون پدر و مادر آفريد ، او را نيز بدون پدر در رحم مادرش پديد آورد ، من تو را به سوى خداى يگانه كه شريك ندارد دعوت مىكنم و از تو مىخواهم كه هميشه مطيع و فرمان‌بردار وى باشيد و از آيين من پيروى كنيد ؛ ايمان به خدايى آوريد كه مرا به رسالت خود مبعوث فرمود : زمامدار حبشه آگاه باشد كه من پيامبر خدايم . من شما و تمام لشكريانت را به خداى عزيز دعوت مىكنم و من با اين نامه و اعزام سفير به وظيفه خطيرى كه بر عهده داشتم عمل كردم و تو را پند و اندرز دادم ، درود بر پيروان هدايت . « 1 »\r\nپيامبر نامه خود را با سلام آغاز كرده و شخصا به زمامدار حبشه درود فرستاده است ، ولى در نامه‌هاى ديگر ، درود شخصى به « كسرى » ، « قيصر » و « مقوقس » زمامداران ايران ، روم و مصر نفرستاده ، بلكه نامه را با درود كلى ( سلام بر پيروان هدايت ) آغاز كرده است . ولى در اين نامه ، شخصا به زمامدار حبشه سلام فرستاده و از اين طريق در حق او احترام خاصى نسبت به ساير زمامداران معاصر وى قايل شده است .\r\nدر اين نامه به يك سلسله از صفات برجسته خداوند كه همگى حكايت از نزاهت و عظمت او دارد ، اشاره شده است . سپس موضوع « الوهيت » ( خدا بودن مسيح ) را كه زاييده افكار منحط كليسا است ، مطرح كرده و با برهان مخصوصى كه از قرآن الهام\r\n\r\n\r\n","description":"","footnote":"\r\nألقاها إلى مريم البتول الطيّب الحصينة فحملت بعيسى ، حملته من روحه و نفخه ، كما خلق آدم بيده . و إنّي أدعوك إلى اللّه وحده لا شريك له ، و الموالاة على طاعته ، و أن تتّبعي و توقن بالذي جاءني ، فإنّي رسول اللّه ، و إنّي أدعوك و جنودك إلى اللّه عزّ و جلّ ، و قد بلّغت و نصحت فاقبلوا نصيحتي و السلام على من اتّبع الهدى .\r\n( 1 ) . سيرهء حلبى ، ج 3 ، ص 279 و الطبقات الكبرى ، ج 1 ، ص 259 .\r\n","page_name":" 713 ","page_number":713},
  {"content":"\r\n\r\nگرفته آن را رد كرده است . همچنين ، ولادت حضرت عيسى را با تولد حضرت آدم مقايسه و اثبات كرده كه اگر پدر نداشتن دليل بر خدا بودن و يا فرزندى او باشد ، آدم ابو البشر نيز چنين بوده است ؛ در صورتى كه درباره وى چنين عقيده‌اى وجود ندارد .\r\nدر پايان نامه ، دعوت خود را به لباس پند و اندرز درآورده و از اين طريق از ابراز شخصيت و بزرگى خوددارى شده است .\r\n\r\nگفت و گوى سفير پيامبر با زمامدار حبشه\r\nسفير اسلام با تشريفات خاص به حضور زمامدار حبشه رسيد و به او چنين گفت :\r\nمن وظيفه دارم كه پيام رهبر خود را برسانم و سرشت پاك شما نيز داورى مىكند كه به عرايض من بذل عنايت فرماييد .\r\nاى زمامدار دادگر حبشه ! دلسوزىهاى شما درباره مسلمانان مهاجر ، فراموش شدنى نيست و اين عواطف آنچنان باعث خرسندى ما شده كه شما را از خود مىدانيم . ما آنچنان به شما اعتماد داريم كه گويا از ياران شما هستيم .\r\nكتاب آسمانى شما انجيل ، گواه محكم و غير مردود است . اين كتاب ، دادرس دادگرى است كه ستم نمىكند و اين داور عادل صريحا به نبوت پيامبر ما گواهى مىدهد . اگر از اين فرستاده جهانى و پيامبر خاتم پيروى كرديد ، به خير بزرگى نائل خواهيد آمد . در غير اين صورت ، مثل شما مثل يهود خواهد بود كه آيين مسيح را كه ناسخ آيين « كليم » بود ، نپذيرفته و بر دين منسوخ باقى ماندند و سنّت اسلام بسان آيين مسيح ، ناسخ و به يك معنا تكميل‌كننده شرايع پيشين است .\r\nزمامدار دادگر حبشه به سفير پيامبر اسلام چنين گفت : من گواهى مىدهم كه « محمد » همان پيامبرى است كه اهل كتاب در انتظارش هستند و عقيده دارم كه همان طورى كه حضرت موسى از نبوّت حضرت مسيح خبر داده ، مسيح نيز علايم و نشانه‌هاى پيامبر آخر الزمان را گزارش كرده است . من حاضرم ، نبوت وى را براى عموم مردم اعلام كنم ، ولى از آنجا كه فعلا زمينه براى اين كار آماده نيست و نيروى\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nمن كم است ، بايد زمينه را آماده ساخت تا دل‌ها به جانب اسلام متوجه شود . اگر براى من امكان داشت ، هم اكنون به جانب پيامبرتان مىشتافتم . « 1 »\r\n\r\nنامه نجاشى به پيامبر\r\nبه نام خداوند بخشنده مهربان ، نامه‌اى است به سوى « محمد » رسول خدا از « نجاشى » .\r\nدرود كسى كه جز او خدايى نيست ، درود كسى كه مرا به اسلام هدايت كرد ، بر شما باد ! نامه شما را دربارهء نبوّت و بشريت حضرت عيسى زيارت كردم . به خداى زمين و آسمان سوگند ! آنچه بيان كرده بوديد ، عين حقيقت است و من هيچ مخالفتى با آن ندارم ؛ از حقيقت آيين شما آگاهى يافتم و دربارهء مسلمانان مهاجر نيز ، تا آنجا كه مقتضيات ايجاب مىكرد ، خدمات لازم به عمل آمد و من اكنون با اين نامه گواهى مىدهم كه شما فرستادهء خدا و شخص راست‌گويى هستيد كه كتاب‌هاى آسمانى او را تصديق مىكنند و من در حضور پسر عموى شما ( جعفر بن ابى طالب ) مراسم اسلام و ايمان و بيعت را انجام دادم . من براى ابلاغ پيام و اسلام خود ، فرزندم « رارها » را رهسپار محضر مقدستان كرده و صريحا اعلام مىدارم كه من جز خود ، ضامن كسى نيستم و اگر دستور فرماييد خودم رهسپار خدمت پرفيضتان شوم ، درود بر شما ، اى پيامبر خدا ! « 2 »\r\nنجاشى هداياى مخصوصى براى پيامبر گرامى فرستاد و پيامبر هم بعدا دو نامه ديگر براى نجاشى فرستاد .\r\n\r\nارزيابى نامه‌نگارى پيامبر اسلام با رهبران جهان\r\nشايد به نظر برخى از متفكران سياسى آن روز ، دعوت جهانى پيامبر از زمامداران وقت نوعى كار خارج از متعارف بود ، ولى مرور زمان ثابت كرد كه آن حضرت وظيفه‌اى جز اين نداشت :\r\n\r\n\r\n","description":"","footnote":"\r\n( 1 ) . سيره حلبى ، ج 3 ، ص 279 و الطبقات الكبرى ، ج 1 ، ص 259 .\r\n( 2 ) . تاريخ طبرى ، ج 2 ، ص 294 و بحار الانوار ، ج 20 ، ص 392 .\r\n","page_name":" 715 ","page_number":715},
  {"content":"\r\n\r\nاولا اعزام شش سفير در يك روز به اطراف جهان ، آن هم با نامه‌هايى محكم و مستدل ، هرگونه ترديدى را به روى مخالفان در آينده بست . امروز ، ديگر كسى نمىتواند با اين عمل بزرگ ، در جهانى بودن دعوت آن حضرت ترديدى به خود راه دهد . علاوه بر آياتى كه در اين زمينه وارد شده ، خود اعزام سفير ، بزرگ‌ترين دليل جهانى بودن رسالت پيامبر است .\r\nثانيا عموم زمامداران وقت جز خسرو پرويز كه مرد متكبر و مستبدى بود ، تحت تأثير دعوت و نامه‌هاى وى قرار گرفته ، از نمايندگان پيامبر كمال احترام را به عمل آوردند . همچنين ، ظهور پيامبر عربى در محافل مذهبى محور بحث و مذاكره شد . اين نامه‌ها خفتگان را بيدار كرد ، افراد غافل را سخت تكان داد و شعور ملل متمدن جهان را برانگيخت تا دربارهء موعود تورات و انجيل به بحث و تحقيق بپردازند و دانشمندان ربانى و اسقف‌ها و كشيشان بىغرض ، با طرق مختلفى با آيين جديد در تماس باشند .\r\nاز اين نظر ، دسته‌هاى زيادى از پيشوايان مذهبى شرايع آن روز ، در اواخر زندگانى پيامبر و پس از فوت وى ، راه مدينه را در پيش گرفته و از نزديك ، وضع آيين او را بررسى كردند .\r\n\r\nتأثير نامهء پيامبر در نجاشى\r\nنجاشى پس از تقديم هدايائى به نمايندهء پيامبر براى آشنا ساختن مبلغان مذهبى « حبشه » به حقانيت آيين پيامبر ، سى تن از كشيشان ورزيده را رهسپار سرزمين مدينه ساخت ، تا زندگى زاهدانه و ساده پيامبر اسلام را از نزديك ببينند و تصور نكنند كه او نيز مانند سلاطين روزگار ، دستگاهى دارد .\r\nاعزاميان زمامدار حبشه به حضور پيامبر شرف‌ياب شدند و عقيده پيامبر را درباره حضرت مسيح خواستند . پيامبر عقيده خود را دربارهء حضرت مسيح با خواندن يك آيه از سوره مائده روشن كرد . مضمون اين آيه ، آنچنان آنان را تكان داد كه بىاختيار اشك از ديدگانشان جارى گشت .\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nهنگامى كه خداوند به عيسى بن مريم چنين گفت : به ياد آر اى عيسى ! نعمتى را كه به تو و مادرت مبذول داشتيم ، تو را با روح القدس ( فرشته بزرگ ) كمك كرديم ، در پرتو اين عنايات ، در كودكى و در بزرگى با مردم سخن مىگفتى ؛ كتاب و حكمت ، تورات و انجيل را به تو تعليم كرديم ، به فرمان خداوند از گل‌ها صورت مرغ درست مىكردى ، سپس به اذن خداوند مرغ حقيقى مىشدند ، نابينايان مادرزاد و بيماران « برص » را شفا مىبخشيدى و مردگان را زنده مىكردى . [ به ياد آر 
  ] هنگامى را كه با دلايل روشن به سوى ملت اسرائيل برانگيخته شدى و من تو را از گزند آن‌ها مصون داشتم ، ولى كسانى كه كافر ( يهود ) بودند در برابر اين آيات روشن ، كارهاى تو را سحر و جادو مىدانستند . « 1 »\r\nاين گروه ، پس از بررسى دقيق دربارهء دعوت پيامبر به طرف حبشه بازگشته و جريان را به عرض سلطان رسانيدند ؛ او نيز مانند مبلّغان ، اشك در چشمانش حلقه زد . « 2 »\r\nابن اثير ، « 3 » سرگذشت اعزام‌شدگان را به گونه‌اى ديگر نوشته است . وى مىگويد :\r\nهمهء آن‌ها در دريا غرق شدند .\r\nاز آنجا كه ابن اثير از وصول متن نامه ملك حبشه به پيامبر خبر داده است ، طبعا حامل نامه ، اين گروه غرق شده نبوده ، بلكه به تصريح وى فرزندش « ارص بن اصحم » بوده است و ما نيز قبلا به آن اشاره كرديم .\r\n\r\nنامه پيامبر به امير غسانيان\r\nغسانيان ، تيره‌اى از قبيلهء « ازد » قحطان‌اند كه مدت‌ها در سرزمين « يمن » زندگى مىكردند و اراضى آن‌ها از سد « مأرب » مشروب مىشد . پس از ويرانى سد ، مجبور به\r\n\r\n\r\n","description":"","footnote":"\r\n( 1 ) . مائده ( 5 ) آيه 110 .\r\n( 2 ) . اعلام الورى ، ص 31 .\r\n( 3 ) . اسد الغابه ، ج 1 ، ص 62 .\r\n","page_name":" 717 ","page_number":717},
  {"content":"\r\n\r\nكوچ شده ، در سرزمين شام فرود آمدند . قدرت نفوذ آنان ، بوميان آن منطقه را تحت الشعاع قرار داد و سرانجام دولتى به نام دولت « غسانيه » تشكيل شد كه در آن منطقه ، زير نظر قيصرهاى روم فرمانروايى داشتند . روزى كه اسلام نظام حكومتى آن‌ها را برچيد ، سى و دو نفر از آنان در سرزمين‌هاى « جولان » ، « يرموك » و « دمشق » حكمرانى كرده بودند .\r\n« شجاع بن وهب » يكى از شش سفيرى بود كه براى ابلاغ پيام جهانى اسلام ، عازم سرزمين غسّانىها شد . او نامهء پيامبر را به حكمران آنان ، يعنى « حارث بن ابى شمر » در منطقه « غوطه » تسليم كرد . هنگامى كه سفير پيامبر به سرزمين « حارث » رسيد ، مطلع شد كه زمامدار وقت مشغول تهيه مقدمات استقبال از « قيصر » است و قيصر به شكرانه پيروزى بر دشمن ( ايران ) ، از مقر حكومت خود « قسطنطنيه » پياده به زيارت « بيت المقدس » مىرفت تا به نذر خود جامه عمل بپوشاند .\r\nاز اين نظر ، او مدتى انتظار كشيد تا به وى وقت ملاقات داده شد . وى در اين مدت ، با حاجب ( رئيس تشريفات ) طرح رفاقت ريخت و او را از خصوصيات زندگى پيامبر و آيين پاك وى آگاه ساخت . بيانات نافذ و مؤثر سفير ، انقلاب فكرى عجيبى در او پديد آورد كه بىاختيار اشك از ديدگان وى سرازير شد و گفت : من انجيل را دقيقا مطالعه كرده‌ام و اوصاف پيامبر را خوانده و هم اكنون به او ايمان آوردم ، ولى از « حارث » مىترسم كه مرا بكشد و خود « حارث » نيز از قيصر ترس دارد و اگر سخنان تو را نيز از صميم دل باور كند ، بازهم نخواهد توانست تظاهر كند ، زيرا وى و نياكان اين سلسله همگى دست‌نشانده « قيصر » اند .\r\nوقتى او به حضور زمامدار وقت بار يافت ، وى روى تخت نشسته و تاجى بر سر داشت . او نامهء حضرت را به وى تسليم كرد :\r\nبه نام خداوند بخشنده مهربان ، [ نامه‌اى است 
  ] از محمد رسول خدا ، به حارث بن ابى شمر . سلام بر پيروان حق و هاديان و مؤمنان واقعى . اى حارث ! من تو را به خداى\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nيگانه‌اى كه شريك ندارد دعوت مىكنم ، اگر اسلام بياورى سلطنت تو باقى خواهد ماند . « 1 »\r\nآخرين قسمت نامه ، حارث را بسيار ناراحت كرد و گفت : هيچ كس نمىتواند ، قدرت را از من سلب كند ، من بايد اين پيامبر نوظهور را دست‌گير كنم . سپس براى ارعاب سفير دستور داد كه لشكر در برابر او سان روند تا نماينده پيامبر قدرت نظامى او را از نزديك ببيند . همچنين براى خودنمايى ، نامه‌اى به قيصر نوشت و او را از تصميم خود ، داير بر دست‌گيرى پيامبر اسلام آگاه ساخت . اتفاقا ، نامه وى موقعى به دست قيصر رسيد كه سفير ديگر پيامبر « دحيه كلبى » در حضور قيصر بود و سلطان روم آيين پيامبر اسلام را بررسى مىكرد . قيصر از تندروى حاكم غسانى ناراحت شد ، در پاسخ نامهء او نوشت : از تصميم خود منصرف شو و در شهر « ايليا » با من ملاقات كن .\r\nاز طرفى به حكم « النّاس على دين ملوكهم » پاسخ قيصر طرز تفكر حارث را دگرگون ساخت و روش خود را با نماينده پيامبر تغيير داد و به وى خلعت بخشيده و او را رهسپار مدينه ساخت و گفت سلام مرا به پيامبر برسان و بگو من از پيروان واقعى او هستم ، ولى پيامبر به پاسخ ديپلماسى وى وقعى نگذاشت و گفت : در آيندهء نزديك رشته قدرت او از هم خواهد گسست . حارث در سال هشتم هجرت ، يعنى پس از يك سال درگذشت . « 2 »\r\n\r\nششمين سفير در سرزمين يمامه\r\nآخرين سفير پيامبر ، به سرزمين « يمامه » كه ميان نجد و بحرين قرار دارد ، رهسپار گرديد و نامه پيامبر را به امير يمامه « هوذة بن على الحنفي » تسليم كرد .\r\n\r\n\r\n","description":"","footnote":"\r\n( 1 ) . بسم اللّه الرحمن الرحيم من محمد رسول اللّه إلى الحارث بن أبي شمر ، سلام على من اتّبع الهدى آمن به و صدق و إنّي أدعوك أن تؤمن باللّه وحده لا شريك له يبقى ملكك .\r\n( 2 ) . سيره حلبى ، ج 3 ، ص 286 و الطبقات الكبرى ، ج 1 ، ص 261 .\r\n","page_name":" 719 ","page_number":719},
  {"content":"\r\n\r\nبه نام خدا ، سلام بر پيروان هدايت ، بدان آيين من به آخرين نقطه‌اى كه مركب‌هاى تندرو به آنجا مىرسد ، [ شرق و غرب 
  ] خواهد رسيد . اسلام آور تا در امان باشى و قدرت و سلطنت تو باقى بماند . « 1 »\r\nاز آنجا كه زمامدار يمامه مسيحى بود ، سفيرى كه براى آن منطقه در نظر گرفت مردى بود كه مدت‌ها در حبشه به سر برده و از منطق و رسوم مسيحيان آگاهى داشت .\r\nاين مرد « سليط بن عمرو » كه در دوران فشار بت‌پرستان مكه به فرمان پيامبر به سرزمين حبشه مهاجرت كرده بود . تعاليم عالى اسلام و برخورد با طبقات مختلف در مسافرت‌ها ، آنچنان او را شجاع و نيرومند بار آورده بود كه با سخنان خود زمامدار يمامه را تحت تأثير قرار داد . او به حاكم يمامه چنين گفت :\r\n« بزرگوار كسى است كه لذت ايمان را بچشد و از تقوى توشه بگيرد . ملتى كه در پرتو سيادت تو به سعادت رسيدند ، هرگز بدفرجام نخواهند شد .\r\nمن تو را به بهترين چيزها دعوت كرده و از بدترين اعمال بازمىدارم . من تو را به پرستش خداوند مىخوانم و از پرستش شيطان و پيروى از هوى و هوس بازمىدارم نتيجهء پرستش خدا بهشت و سرانجام پيروى از شيطان آتش است . اگر به غير آنچه من گفتم گوش فرادادى ، صبر كن تا پرده برافتد و سيماى حقيقت ظاهر شود » .\r\nقيافهء متأثر زمامدار « يمامه » حاكى از آن بود كه سخنان سفير در روان او اثر خوبى گذاشته است . از اين رو ، مهلت خواست تا درباره رسالت پيامبر فكر كند . اتفاقا همان روزها يكى از اسقف‌هاى بزرگ روم وارد سرزمين « يمامه » شد ؛ امير « يمامه » موضوع را با او در ميان گذاشت . اسقف گفت : چرا از تصديق او سرباز زديد ؟ گفت : من از سرانجام سلطنت و قدرت خود مىترسم . اسقف گفت : مصلحت در اين است كه از او پيروى كنى . اين همان پيامبر عربى است كه مسيح از ظهور او خبر داده و در انجيل نوشته است كه محمد پيامبر خدا است .\r\n\r\n\r\n","description":"","footnote":"\r\n( 1 ) . بسم اللّه الرحمن الرحيم ، من محمد رسول اللّه إلى هوذة بن علي ، سلام على من اتّبع الهدى و اعلم أنّ ديني سيظهر إلى منتهى الخفّ و الحافر ، فأسلم تسلم و اجعل لك ما تحت يديك .\r\n","page_name":" 720 ","page_number":720},
  {"content":"\r\n\r\nپند و اندرز اسقف روحيهء او را تقويت كرد و سفير پيامبر را خواست و نامه‌اى به شرح زير به او نوشت .\r\nمرا به زيباترين آيين دعوت كردى من شاعر و سخنران و سخن‌ساز ملت خود هستم و در ميان ملت عرب موقعيتى دارم كه همه از آن حساب مىبرند . من حاضرم از آيين تو پيروى كنم مشروط بر اينكه در برخى از مقامات بزرگ مذهبى [ خلافت و نيابت 
  ] مرا شريك سازى . او به اين مقدار اكتفا نكرد ، بلكه هيئتى را به سرپرستى « مجاعة بن مراره » رهسپار مدينه ساخت ، تا پيام او را به پيامبر برسانند و بگويند : اگر رشته اين زعامت دينى پس از مرگ او در دست او باشد ، او حاضر است اسلام بياورد و او را يارى كند و الّا با او از در جنگ وارد خواهد شد . اين هيئت به حضور پيامبر شرف‌ياب شد و نمايندگان ، ايمان خود را بدون قيد و شرط ابراز كردند و پيامبر در جواب پيام زمامدار يمامه چنين گفت :\r\nاگر ايمان او مشروط است ، وى شايستگى حكومت و خلافت را ندارد و خدا مرا از شر او حفظ خواهد كرد . « 1 »\r\n\r\nنامه ديگر پيامبر اسلام\r\nنامه‌هايى كه پيامبر براى دعوت اميران و سلاطين و فرمان داران و شخصيت‌هاى مذهبى فرستاده ، بيش از اين‌هاست . هم اكنون دانشمندان متتبع ، صورت 29 نامه از نامه‌هاى دعوتى آن حضرت را در كتاب‌هاى خود نقل كرده‌اند و ما براى رعايت اختصار به همين اندازه اكتفا مىكنيم .\r\n\r\nكانون خطر يا دژ آهنين خيبر\r\nروزى كه ستاره فروزان اسلام در سرزمين « مدينه » درخشيد ، ملت يهود بيش از\r\n\r\n\r\n","description":"","footnote":"\r\n( 1 ) . الكامل فى التاريخ ، ج 2 ، ص 146 و الطبقات الكبرى ، ج 1 ، ص 262 .\r\n","page_name":" 721 ","page_number":721},
  {"content":"\r\n\r\nقريش ، عداوت پيامبر و مسلمانان را به دل گرفتند و با تمام دسيسه‌ها و قواى خود بر كوبيدن آن كمر بستند .\r\nيهوديانى كه در مدينه و اطراف آن سكونت داشتند ، به سرنوشت شومى كه نتيجهء مستقيم اعمال و حركات ناشايست خودشان بود ، دچار شدند . گروهى از آن‌ها اعدام و برخى مانند قبيله‌هاى « بنى قينقاع » و « بنى النضير » از سرزمين مدينه رانده شدند و در « خيبر » ، « وادى القرى » و يا « اذرعات شام » سكنا گزيدند .\r\nجلگهء وسيع حاصل‌خيزى را كه در شمال مدينه ، به فاصله 32 فرسنگى آن قرار دارد « وادى خيبر » مىنامند و پيش از بعثت پيامبر ، ملت يهود براى سكونت و حفاظت خويش در آن نقطه ، دژهاى هفت‌گانه محكمى ساخته بودند . از آنجا كه آب و خاك اين منطقه براى كشاورزى آمادگى كاملى داشت ، ساكنان آنجا در امور زراعت و جمع ثروت و تهيه سلاح و طرز دفاع ، مهارت كاملى پيدا كرده بودند و آمار جمعيت آنان بالغ بر بيست هزار نفر بود و در ميانشان مردان جنگاور و دلير فراوان به چشم مىخورد . « 1 »\r\nجرم بزرگى كه يهوديان خيبر داشتند ، اين بود كه تمام قبايل عرب را براى كوبيدن حكومت اسلام تشويق كردند و سپاه شرك با كمك مالى يهودان خيبر ، در يك روز از نقاط مختلف عربستان حركت كرده ، خود را به پشت مدينه رسانيدند . در نتيجه ، جنگ احزاب - كه شرح آن را خوانديد - رخ داد و سپاه مهاجم با تدابير پيامبر و جان‌فشانى يارانش پس از يك ماه توقف در پشت خندق ، متفرق شدند و به وطن خود - از آن جمله يهودان خيبر به خيبر - بازگشتند و مركز اسلام آرامش خود را بازيافت .\r\nناجوانمردى يهود خيبر ، پيامبر را بر آن داشت كه اين كانون خطر را برچيند و همه آنان را خلع سلاح كند ، زيرا بيم آن مىرفت كه اين ملت لجوج و ماجراجو ، بار ديگر با\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 36 و تاريخ يعقوبى ، ج 2 ، ص 46 .\r\n","page_name":" 722 ","page_number":722},
  {"content":"\r\n\r\nصرف هزينه‌هاى سنگين ، بت‌پرستان عرب را بر ضد مسلمانان برانگيزند و صحنه نبرد احزاب ، بار ديگر تكرار شود . به خصوص كه تعصب يهود به آيين خود ، بيش از علاقهء مردم قريش به بت‌پرستى بود و براى همين تعصب كور بود كه هزار مشرك اسلام مىآوردند ، ولى يك يهودى حاضر نبود دست از كيش خود بردارد !\r\nعامل ديگرى كه پيامبر را مصمم ساخت ، قدرت خيبريان را درهم شكند و همهء آن‌ها را خلع سلاح كند و حركت‌هاى آنان را زير نظر افسران خويش قرار دهد ، اين بود كه او با ملوك و سلاطين و رؤساى جهان مكاتبه كرده و همه آنان را با لحن قاطع به اسلام دعوت كرده بود . در اين صورت هيچ بعيد نبود كه ملت يهود آلت دست كسرى و قيصر شوند و با كمك اين دو امپراتور ، براى گرفتن انتقام كمر ببندند و نهضت اسلامى را در نطفه خفه سازند و يا خود امپراتوران را بر ضد اسلام بشورانند ، چنان كه مشركان را بر ضد اسلام جوان شورانيدند . خصوصا ، در آن زمان ملت يهود در جنگ‌هاى ايران و روم ، با يكى از دو امپراتور همكارى داشت . از اين‌رو ، پيامبر لازم ديد كه هرچه زودتر اين آتش خطر را براى ابد خاموش سازد .\r\nبهترين موقعيت براى اين كار همين موقع بود ، زيرا فكر پيامبر با بستن پيمان حديبيه ، از ناحيهء جنوب ( قريش ) آسوده بود . وى مىدانست كه اگر دست به تركيب تشكيلات يهود بزند ، قريش دست كمك به جانب يهود دراز نخواهد كرد . همچنين براى جلوگيرى از كمك كردن ساير قبايل شمال ، مانند تيره‌هاى « غطفان » كه همكار و دوست خيبريان در جنگ احزاب بودند ، تدابير ديگرى انديشيد .\r\nروى اين انگيزه‌ها ، پيامبر گرامى فرمان داد كه مسلمانان براى تسخير آخرين مراكز يهود در سرزمين عربستان ، آماده شوند و فرمود : فقط كسانى مىتوانند افتخار شركت در اين نبرد را به دست آورند كه در صلح « حديبيه » حضور داشته‌اند و غير آنان مىتوانند داوطلبانه شركت كنند ، ولى از غنايم سهمى نخواهند داشت . پيامبر « غيله ليثى » را جانشين خود در مدينه قرار داد و پرچم سفيدى به دست على عليه السّلام داد و فرمان حركت صادر كرد . براى اينكه كاروان آن‌ها زودتر به مقصد برسد ، اجازه داد كه\r\n\r\n","description":"","footnote":"","page_name":" 723 ","page_number":723},
  {"content":"\r\n\r\n« عامر بن اكوع » ساربان آن حضرت ، موقع راندن شتران سرود ( حداء ) بخواند . او اشعار زير را ترنم مىكرد : « 1 »\r\nبه خدا سوگند اگر عنايت و الطاف خدا نبود ، ما گمراه بوديم نه صدقه مىداديم و نه نماز مىخوانديم . ما ملتى هستيم كه اگر قومى بر ما ستم كنند و يا فتنه‌اى برپا كنند ، ما زير بار آن‌ها نمىرويم . خداوندا پايدارى را نصيب ما بفرما و ما را در اين راه ثابت قدم گردان .\r\nمضمون اين سرودها ، انگيزه اين نبرد را به گونه‌اى روشن بيان مىكند و مىرساند : از آنجا كه ملت يهود بر ما ستم كرده و آتش فتنه را در آستانه خانه ما روشن ساخته‌اند ، ما براى خاموش ساختن اين كانون ، رنج سفر را بر خود هموار كرده‌ايم .\r\nمضامين سرود ، آنچنان پيامبر را راضى و مسرور ساخت كه آن حضرت درباره « عامر » دعا فرمود . اتفاقا « عامر » نيز در اين جنگ شربت شهادت نوشيد .\r\nپيامبر ، به هنگام حركت دادن سپاه اسلام ، توجه خاصى به شيوهء استتار نظامى داشت . او علاقه‌مند بود كه كسى از مقصد وى آگاه نشود تا دشمن را غافل‌گير كرده و قبل از هرگونه اقدامى ، محوطه آن‌ها را محاصره كند . علاوه بر اين ، متحدان دشمن تصور كنند كه مقصد پيامبر به جانب آن‌ها است و براى احتياط در خانه‌هاى خود بمانند و به يكديگر نپيوندند .\r\nشايد گروهى تصور كردند كه منظور پيامبر از اين راه‌پيمايى به جانب شمال ، سركوبى قبايل « غطفان » و « فزاره » - كه هم‌دستان يهود در جنگ احزاب بودند - است .\r\nپيامبر ، وقتى به بيابان « رجيع » رسيد ، محور حركت ستون را به طرف خيبر قرار داد و بدين وسيله ارتباط اين دو متحد را از هم گسست و از اينكه قبايل مزبور به يهوديان\r\n\r\n\r\n","description":"","footnote":"\r\n( 1 ) .\r\n و اللّه لو لا اللّه ما اهتدينا * و لا تصدّقنا و لا صلّينا \r\n إنّا اذا قوم بغوا علينا * و إن أرادوا فتنة أبينا \r\n فأنزلنّ سكينة علينا * و ثبّت الأقدام إن لا قينا \r\n","page_name":" 724 ","page_number":724},
  {"content":"\r\n\r\nخيبر كمك كنند ، جلوگيرى كرد . محاصرهء خيبر قريب يك ماه طول كشيد ، با اين حال قبايل مزبور نتوانستند متحدان خود را يارى كنند . « 1 »\r\nرهبر بزرگ اسلام با 1600 سرباز - كه دويست سواره نظام در ميان آن‌ها بود - به سوى خيبر پيش‌روى كرد . « 2 »\r\nهنگامى كه به سرزمين خيبر نزديك شد ، دعاى زير را خواند كه حاكى از نيت پاك او است : بار الها ! تويى خداى آسمان‌ها و آنچه زير آن‌ها قرار گرفته و خداى زمين و آنچه بر آن سنگينى افكنده است . من از تو خوبى اين آبادى و خوبى اهل آن و آنچه در آن هست ، مىخواهم و از بدىهاى آن و بدى آنچه در آن قرار گرفته ، به تو پناه مىبرم . « 3 »\r\nاين دعا در حال تضرع ، آن هم در برابر 1600 نفر سرباز دلير كه هر كدام كانون سوزانى از عشق و شور به جنگ و نبرد بودند ، حاكى است كه او به منظور كشورگشايى و توسعه‌طلبى و انتقام‌جويى پا به اين سرزمين نگذاشته است . او براى اين آمده كه اين كانون خطر را كه هر لحظه ممكن است ، پايگاهى براى مشركان بت‌پرست قرار بگيرد ، درهم بكوبد تا نهضت اسلامى از اين ناحيه تهديد نشود .\r\n\r\nنقاط حساس و راه‌هاى شبانه اشغال مىشود\r\nدژهاى هفت‌گانهء « خيبر » هر كدم نام مخصوصى داشتند و نام‌هاى آن‌ها به قرار زير\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 330 .\r\n( 2 ) . امالى طوسى ، ص 164 ، ابن هشام در السيرة النبويه ؛ ج 2 ، ص 328 ، تاريخ حركت سربازان اسلام را ماه محرم و ابن سعد در الطبقات الكبرى ، ج 2 ، ص 77 ، تاريخ آن را جمادى الاولى سال هفتم مىدانند . و چون اعزام سفيران در ماه محرم همان سال انجام گرفت ، از اين جهت نظريه دوم استوارتر به نظر مىرسد . به خصوص كه مهاجران حبشه پس از نامه پيامبر به « نجاشى » به وسيله « عمرو بن اميه » ، در خيبر به پيامبر رسيدند . زيرا مدت زمانى لازم است كه سفير پيامبر از مدينه به حبشه برود و از آنجا همراه مهاجران به مدينه و خيبر بازگردد . و چون حركت سفيران در ماه محرم بود ، طبعا ، بايد نبرد خيبريان در ماه‌هاى بعد انجام گرفته باشد .\r\n( 3 ) . اللهم رب السموات و ما أظللن و ربّ الأرضين و ما أقللن . . . نسألك خير هذه القرية و خير أهلها و خير ما فيها ، و نعوذ بك من شرها و شر أهلها و شرّ ما فيها « الكامل في التاريخ ، ج 2 ، ص 147 » .\r\n","page_name":" 725 ","page_number":725},
  {"content":"\r\n\r\nبود : ناعم ، قموص ، كتيبه ، نسطاة ، شق ، وطيح و سلالم . برخى از اين دژها گاهى به يكى از سران آن دژ منصوب مىشد ؛ مثلا مىگفتند : دژ « محرب » و . . .\r\nهمچنين براى حفاظت و كنترل اخبار خارج دژ در كنار هر دژى برج مراقبت ساخته شده بود تا نگهبانان برج‌ها ، جريان خارج قلعه را به داخل گزارش دهند و طرز ساختن برج و دژ طورى بود كه ساكنانشان بر بيرون قلعه كاملا مسلط بودند و با منجنيق و غيره مىتوانستند دشمن را سنگ باران كنند . « 1 »\r\nدر ميان اين جمعيت بيست هزار نفرى ، دو هزار مرد جنگى و دلاور بود كه فكر آن‌ها از نظر آب و ذخاير غذايى كاملا آسوده بود و در انبارها ، ذخاير زيادى داشتند .\r\nاين دژها آنچنان محكم و آهنين بودند كه سوراخ كردنشان امكان نداشت و كسانى كه مىخواستند خود را به نزديكى دژ برسانند ، با پرتاب سنگ مجروح و يا كشته مىشدند . اين دژها سنگرهاى محكمى براى جنگاوران يهود به شمار مىرفت .\r\nمسلمانان كه در برابر چنين دشمن مجهز و نيرومندى قرار گرفته بودند ، بايد در تسخير اين دژها از هنرنمايى نظامى و تاكتيك‌هاى جنگى حد اكثر استفاده را بكنند .\r\nنخستين كارى كه انجام گرفت ، اين بود كه سربازان اسلام شبانه تمام نقاط حساس و راه‌ها را اشغال كردند . اين كار به قدرى مخفيانه و سريع انجام گرفت كه نگهبانان برج‌ها نيز از اين كار آگاهى نيافتند . صبحگاهان كه كشاورزان « خيبر » با لوازم كشاورزى از قلعه‌ها بيرون آمدند ، چشم‌هايشان به سربازان دلير و مجاهد اسلام افتاد كه در پرتو قدرت ايمان و بازوان نيرومند و سلاح‌هاى برنده ، تمام راه‌ها را به روى آنان بسته‌اند كه اگر قدمى فراتر بگذارند ، به سرعت دست‌گير خواهند شد . اين منظره آنچنان آن‌ها را مرعوب ساخت كه بىاختيار پا به فرار گذاشتند و همگى گفتند :\r\nمحمد با سربازانش اينجاست ، بىدرنگ درهاى دژها را بستند و در داخل قلعه‌ها شوراى جنگى تشكيل شد . وقتى چشم پيامبر به لوازم تخريبى ، مانند بيل و كلنگ\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 38 .\r\n","page_name":" 726 ","page_number":726},
  {"content":"\r\n\r\nافتاد ، آن را به فال نيك گرفت و براى تقويت روحيهء سربازان اسلام فرمود :\r\nاللّه أكبر خرّبت خيبر إنّا إذا نزلنا بساحة قوم فساء صباح المنذرين ؛ ويران باد خيبر ! وقتى بر قومى فرود آييم چه قدر بد است روزگار بيم‌داده‌شدگان .\r\nنتيجه شورا اين بود كه زنان و كودكان را در يكى از دژها و ذخاير غذايى را در دژ ديگر جاى دهند و دليران و جنگ‌آوران هر قلعه با سنگ و تير از بالا دفاع كنند و قهرمانان هر دژ در مواقع خاصى بيرون آيند و در بيرون قلعه با دليران اسلام بجنگند .\r\nدلاوران يهود از اين نقشه تا آخر نبرد دست برنداشتند . از اين‌رو ، توانستند مدت يك ماه در برابر ارتش نيرومند اسلام مقاومت كنند ؛ به طورى كه گاهى براى تسخير يك دژ ، ده روز مىكوشيدند ، اما نتيجه‌اى به دست نمىآمد .\r\n\r\nسنگرهاى يهود فرو مىريزد\r\nمحلى را كه مسلمانان در آنجا فرود آمدند از نظر اصول نظامى چندان اهميت نداشت و سربازان يهود كاملا بر آنجا تسلط داشتند و در آن نقطه ، مانعى براى جلوگيرى و تيراندازى دشمن و سنگ‌باران كردن مركز اردوى اسلام نبود . به همين دليل ، يكى از دلاوران كارآزموده اسلام ، به نام « حباب بن منذر » حضور پيامبر رسيد و چنين گفت : اگر شما به فرمان خدا در اين نقطه فرود آمده‌ايد ، من كوچك‌ترين اعتراضى بر اين مطلب ندارم ، زيرا دستور خداوند بالاتر از هرگونه نظر و پيش‌بينى ما است ، ولى اگر فرود در اين نقطه يك امر عرفى و عادى است ، به طورى كه افسران مىتوانند در آن اظهار نظر كنند ، در اين صورت ناچارم بگويم كه اين نقطه ، چشم‌انداز دشمن است و در نزديكى دژ « نسطاة » قرار گرفته و تيراندازان دژ بر اثر نبودن نخل و خانه ، مىتوانند قلب لشكر را هدف‌گيرى كنند .\r\nپيامبر با استفاده از يكى از اصول بزرگ اسلام ( اصل مشاوره ) و احترام به افكار ديگران چنين فرمود : اگر شما نقطهء بهترى را معرفى كنيد ، آنجا را اردوگاه خود قرار مىدهيم . « حباب » پس از بررسى اراضى خيبر ، نقطه‌اى را تعيين كرد كه در پشت\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nنخل‌ها قرار گرفته بود . در نتيجه ، ستاد جنگ به آنجا انتقال يافت و در طول مدت تسخير خيبر ، هر روز افسران و پيامبر از آنجا به جانب دژها مىآمدند و شبانگاه به ستاد ارتش بازمىگشتند . « 1 »\r\nدرباره جزئيات نبرد « خيبر » نمىتوان نظر قاطع ابراز كرد ، ولى از مجموع كتاب‌هاى تاريخ و سيره چنين استفاده مىشود كه سربازان اسلام دژها را يك يك محاصره مىكردند و مىكوشيدند كه ارتباط قلعهء محاصره شده را از دژهاى ديگر قطع كنند و پس از گشودن آن ، به محاصره قلعه ديگر مىپرداختند . دژهايى كه با يكديگر ارتباط زيرزمينى داشتند و يا رزمندگان و دلاوران آن‌ها به دفاع سرسختانه برمىخواستند ، گشودنشان به كندى صورت مىگرفت ، ولى دژهايى كه رعب و ترس بر فرماندهانشان مستولى گشته و يا روابط آنان با خارج به كلى بريده شده بود ؛ تسلط بر آن‌ها به آسانى انجام مىگرفت و قتل و خون‌ريزى كمتر اتّفاق مىافتاد و كار به سرعت پيش مىرفت .\r\nبه عقيده گروهى از تاريخ‌نويسان ، نخستين قلعه‌اى كه از خيبر ، پس از رنج‌هاى فراوان ، به دست ارتش اسلام افتاد دژ « ناعم » بود . گشودن اين دژ به قيمت كشته شدن يكى از سرداران بزرگ اسلام ، به نام « محمود بن مسلمهء انصارى » و زخمى شدن پنجاه تن از سربازان اسلام تمام شد . افسر مزبور با سنگ بزرگى كه از بالا پرتاب كرده بودند كشته شد همان لحظه جان سپرد و بنا به نقل ابن اثير در اسد الغابه « 2 » پس از سه روز جان سپرد و پنجاه سرباز زخمى براى پانسمان به محلى كه در لشكرگاه براى اين كار اختصاص داده شده بود ، انتقال يافتند و همگى پانسمان شدند . « 3 » همچنين دسته‌اى از زنان « بنى الغفار » كه با اجازهء پيامبر به خيبر آمده بودند ، در يارى مسلمانان و پانسمان مجروحان و ساير خدمت‌هايى كه براى زنان در اردوگاه مشروع بود ، فداكارى و\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 39 .\r\n( 2 ) . اسد الغابه ، ج 4 ، ص 334 .\r\n( 3 ) . سيرهء حلبى ، ج 3 ، ص 40 .\r\n","page_name":" 728 ","page_number":728},
  {"content":"\r\n\r\nجانبازى عجيبى از خود نشان مىدادند . « 1 »\r\nشوراى نظامى تصويب كرد كه پس از فتح دژ « ناعم » سربازان متوجه قلعه « قموص » شوند ، رياست آن با فرزندان « ابى الحقيق » بود . اين قلعه با فداكارى سربازان اسلام گشوده شد و « صفيّه » ، دختر « حيىّ بن اخطب » كه بعدها در رديف زنان پيامبر قرار گرفت ، اسير شد .\r\nاين دو پيروزى بزرگ روحيه سربازان اسلام را تقويت كرد و رعب و وحشت بر قلوب يهوديان مستولى گشت ، ولى مسلمانان از نظر مواد غذايى در مضيقهء عجيبى قرار گرفته بودند ، به طورى كه براى رفع گرسنگى ، از گوشت برخى از حيوانات كه خوردن گوشت آن‌ها مكروه است استفاده مىكردند و دژى كه مواد غذايى فراوانى در آنجا بود ، هنوز به دست مسلمانان نيفتاده بود .\r\n\r\nپرهيزكارى در عين گرفتارى\r\nدر اين حالت كه گرسنگى شديد بر مسلمانان مستولى شده بود و آنان با خوردن گوشت حيواناتى كه خوردنشان مكروه است ، گرسنگى را بر طرف مىكردند ؛ چوپان سياه‌چهره‌اى كه براى يهوديان گله‌دارى مىكرد ، حضور پيامبر شرف‌ياب شد و درخواست كرد كه حقيقت اسلام را بر او عرضه بدارد . او در همان جلسه بر اثر سخنان نافذ پيامبر ايمان آورد و گفت : اين گوسفندان همگى در دست من امانت است و اكنون كه رابطهء من با صاحبان گوسفندان بريده شد ، تكليف من چيست ؟\r\nپيامبر در برابر ديدگان صدها سرباز گرسنه ، با كمال صراحت فرمود :\r\nدر آيين ما خيانت به امانت يكى از بزرگ‌ترين جرم‌ها است . بر تو لازم است همه گوسفندان را تا در قلعه ببرى و همه را به دست صاحبانشان برسانى .\r\nاو دستور پيامبر را اطاعت كرد و بلافاصله در جنگ شركت كرد و در راه اسلام جام\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 342 .\r\n","page_name":" 729 ","page_number":729},
  {"content":"\r\n\r\nشهادت نوشيد . « 1 »\r\nآرى ، پيامبر نه تنها در دوران جوانى لقب « امين » گرفته بود ، بلكه در تمام حالات امين و درست كار بود . در تمام دوران محاصره ، رفت و آمد گله‌هاى قلعه در صبح و عصر ، كاملا آزاد بود و يك نفر از مسلمانان در فكر ربودن گوسفندان دشمن نبود ، زيرا آنان در پرتو تعاليم عالى رهبر خود ، امين و درستكار بار آمده بودند . تنها يك روز كه گرسنگى شديدى بر همه آنان غالب شده بود ؛ دستور داد دو رأس گوسفند ، از گله بگيرند و باقيمانده را رها كنند ، تا آزادانه وارد قلعه شوند و اگر اضطرار شديد در كار نبود ، هرگز دست به چنين كارى نمىزد . از اين‌رو ، هر موقع شكايت سربازان خود را از گرسنگى مىشنيد ، دست به دعا بلند مىكرد و مىگفت : بار الها ! دژى كه مركز غذا است ، به روى سربازان بگشا و هرگز اجازه نمىداد ، بدون پيروزى به اموال مردم دست‌برد زنند . « 2 »\r\nبا در نظر گرفتن اين مراتب ، غرض‌ورزى گروهى از خاورشناسان تاريخ معاصر روشن مىشود . آنان براى كوچك كردن اهداف عالى اسلام مىكوشند اثبات كنند كه نبردهاى اسلام براى غارت‌گرى و گرد آوردن غنايم بوده و سربازان اسلام در موقع جنگ و نبرد خود را ملزم به اجراى اصول عدالت نمىدانسته‌اند ، ولى جريان فوق و امثال آن‌كه در صفحه‌هاى تاريخ ثبت شده ، گواه گويايى بر دروغ‌پردازى آنان است ، زيرا پيامبر در سخت‌ترين لحظات كه سربازان فداكار وى با مرگ و گرسنگى دست به گريبان بودند ، اجازه نمىدهد چوپان گله به صاحبان يهودى خود خيانت ورزد ؛ در صورتى كه مىتوانست همه آن‌ها را يك‌جا مصادره كند .\r\n\r\nدژها يكى پس از ديگرى گشوده مىشود\r\nپس از فتح قلعه‌هاى مزبور ، سپاهيان اسلام به طرف دژهاى « وطيح » و « سلالم »\r\n\r\n\r\n","description":"","footnote":"\r\n( 1 ) . همان ، ص 345 .\r\n( 2 ) . همان ، ص 332 و 350 .\r\n","page_name":" 730 ","page_number":730},
  {"content":"\r\n\r\nيورش آوردند ، ولى مسلمانان با مقاومت سرسختانه يهود ، در بيرون قلعه رو به رو شدند . از اين رو ، سربازان دلير اسلام با جانبازى و فداكارى و دادن تلفات سنگين - كه سيره‌نويس بزرگ اسلام « ابن هشام » آن‌ها را در ستون مخصوص گرد آورده است - نتوانستند پيروز شوند و بيش از ده روز با جنگ‌آوران يهود ، دست و پنجه نرم كرده و هر روز بدون نتيجه به لشكرگاه بازمىگشتند .\r\nدر يكى از روزها ، « ابى بكر » مأمور فتح شد و با پرچم سفيد تا لب دژ آمد .\r\nمسلمانان نيز به فرماندهى او حركت كردند ، ولى پس از مدتى بدون نتيجه بازگشتند و فرمانده و سپاه ، هر كدام گناه را به گردن يك ديگر انداخته و همديگر را به فرار متهم كردند .\r\nروز ديگر فرماندهى لشكر به عهده « عمر » واگذار شد . او نيز داستان دوست خود را تكرار كرد و بنا به نقل طبرى ، « 1 » پس از بازگشت از صحنهء نبرد ، با توصيف دلاورى و شجاعت فوق العادهء رئيس دژ « مرحب » ياران پيامبر را مرعوب مىساخت . اين وضع ، پيامبر و سرداران اسلام را سخت ناراحت كرده بود ؛ در اين لحظه پيامبر ، افسران و دلاوران ارتش را گرد آورد و جملهء ارزنده زير را - كه در صفحه‌هاى تاريخ ضبط است - فرمود :\r\nلأعطينّ الراية غدا رجلا يحبّ اللّه و رسوله و يحبّه اللّه و رسوله ، يفتح اللّه على يديه ، ليس بفرّار ؛ « 2 » اين پرچم را فردا به دست كسى مىدهم كه خدا و پيامبر را دوست دارد و خدا و پيامبر او را دوست مىدارند و خداوند اين دژ را به دست او مىگشايد . او مردى است كه هرگز پشت به دشمن نكرده و از صحنه نبرد فرار نمىكند .\r\nبنا به نقل طبرسى و حلبى چنين فرمود : كرّار غير فرّار ، يعنى به سوى دشمن حمله\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 300 .\r\n( 2 ) . مجمع البيان ، ج 9 ، ص 120 ؛ سيرهء حلبى ، ج 2 ، ص 37 و سيرهء ابن هشام ، ج 3 ، ص 334 .\r\n","page_name":" 731 ","page_number":731},
  {"content":"\r\n\r\nكرده و هرگز فرار نمىكند . « 1 »\r\nاين جمله كه حاكى از فضيلت و برترى معنوى و شهامت آن سردارى است كه مقدر بود فتح و پيروزى به دست او صورت بگيرد ؛ غريوى از شادى توأم با اضطراب و دلهره در ميان ارتش و سرداران سپاه برانگيخت . هر فردى آرزو مىكرد « 2 » كه اين مدال بزرگ نظامى نصيب وى شود و اين قرعه به نام او افتد .\r\nسياهى شب همه جا را فرا گرفت . سربازان اسلام به خوابگاه خود رفتند . نگهبانان در مواضع مرتفع ، مراقب اوضاع دشمن بودند . آفتاب با طلوع خود سينهء افق را شكافت ، خورشيد با اشعهء طلايى خود دشت و دمن را روشن ساخت . سرداران گرد پيامبر آمده و دو سردار شكست خورده ، با گردن‌هاى كشيده متوجه دستور پيامبر شده و مىخواستند هرچه زودتر بفهمند كه اين پرچم پرافتخار به دست چه كسى داده خواهد شد . « 3 »\r\nسكوت پرانتظار مردم ، با جمله پيامبر كه فرمود : « على كجا است ؟ » در هم شكست . در پاسخ او گفته شد كه او دچار درد چشم است و در گوشه‌اى استراحت كرده است . پيامبر فرمود : او را بياوريد . طبرى مىگويد : على را بر شتر سوار كرده و در\r\n\r\n\r\n","description":"","footnote":"\r\n( 1 ) . مورخ بزرگ اسلام ، ابن ابى الحديد از سرگذشت فرار اين دو سردار ، سخت متأثر گشته و در قصيده معروف خود چنين مىگويد :\r\n و ما أنس لا أنس اللذين تقدّما * و فرّهما و الفرّ ، قد علما ، خوب \r\nاگر همه چيز را فراموش كنم كه هرگز سرگذشت اين دو سردار را فراموش نخواهم كرد ، زيرا آنان شمشير به دست گرفته و به سوى دشمن رفتند و با اينكه مىدانستند فرار از جهاد حرام است ، پشت به دشمن كرده فرار نمودند .\r\n و للراية العظمى و قد ذهبا بها * ملابس ذل فوقها ، و جلابيب \r\nآن‌ها پرچم بزرگ را به سوى دشمن بردند ، ولى در عالم معنى پرده‌هايى از ذلت و خوارى آن را پوشانيده بود .\r\n يشلّهما من آل موسى شمر دل * طويل نجاد السيف ، أجيد يعبوب \r\nيك جوان تندرو از فرزندان موسى آنان را طرد مىكرد ، جوان بلند بالا كه بر اسب تندرو سوار بود .\r\n( 2 ) . هنگامى كه على در خيمه سخن فوق را از پيامبر شنيد ، با دلى پر از شوق چنين گفت : اللّهمّ لا معطي لما منعت و لا مانع لما أعطيت « سيرهء حلبى ، ج 3 ، ص 35 » .\r\n( 3 ) . عبارت تاريخ طبرى در اين بحث چنين است : فتطاول أبو بكر و عمر .\r\n","page_name":" 732 ","page_number":732},
  {"content":"\r\n\r\nبرابر خيمه پيامبر فرود آوردند . اين جمله حاكى است كه عارضه چشم به قدرى سخت بوده كه سردار را از پاى درآورده بود . پيامبر دستى بر ديدگان او كشيد و در حق وى دعا كرد . اين عمل و آن دعا ، مانند دم مسيحايى ، آنچنان اثر نيك در چشمان حضرت گذاشت كه سردار نامى اسلام تا پايان عمر به درد چشم مبتلا نگرديد . پيامبر به على دستور پيش‌روى داد . همچنين يادآور شد كه قبل از جنگ نمايندگانى را به جانب سران دژ اعزام بدارد و آن‌ها را به آيين اسلام دعوت كند . اگر آن را نپذيرفتند ، آنان را به وظايف خويش تحت لواى حكومت اسلام آشنا سازد كه بايد خلع سلاح شوند و با پرداخت جزيه در سايه حكومت اسلامى آزادانه زندگى كنند « 1 » و اگر به هيچ كدام گردن ننهادند ، با آنان بجنگد . جملهء زير ، آخرين جمله‌اى بود كه مقام فرماندهى بدرقه راه على ساخت و گفت :\r\nلئن يهدي اللّه بك رجلا واحدا خير من أن يكون لك حمر النعم ؛ هرگاه خداوند يك فرد را از طريق تو هدايت كند ، بهتر از اين است كه شتران سرخ موى مال تو باشد و آن‌ها را در راه خدا صرف كنى . « 2 »\r\nآرى ، پيامبر عالى قدر در بحبوحه جنگ ، باز در فكر راهنمايى مردم بوده و همين مىرساند كه تمام اين نبردها براى هدايت مردم بوده است .\r\n\r\nپيروزى بزرگ در خيبر\r\nهنگامى كه امير مؤمنان عليه السّلام از جانب پيامبر مأمور شد كه دژهاى « وطيح » و « سلالم » را بگشايد ( دژهايى كه دو فرمانده قبلى موفق به گشودن آن‌ها نشده بودند و با فرار خود ضربهء جبران‌ناپذيرى بر حيثيت ارتش اسلام زده بودند ) زره محكمى بر تن كرد و شمشير مخصوص خود ، « ذو الفقار » را حمايل كرده و هروله كنان و با شهامت خاصى كه شايستهء قهرمانان ويژهء ميدان‌هاى جنگى است به جانب قلعه حركت كرد و\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 28 .\r\n( 2 ) . صحيح مسلم ، ج 5 ، ص 195 و صحيح بخارى ، ج 5 ، ص 18 ، باب فضايل علي عليه السّلام .\r\n","page_name":" 733 ","page_number":733},
  {"content":"\r\n\r\nپرچم اسلام را كه پيامبر به دست او داده بود ، در نزديكى خيبر بر زمين نصب كرد .\r\nدر اين لحظه در خيبر بازشد و دلاوران يهود از آن بيرون ريختند . نخست برادر « مرحب » به نام « حارث » جلو آمد ، هيبت نعره او آنچنان مهيب بود كه سربازانى كه پشت سر على عليه السّلام بودند بىاختيار عقب رفتند ، ولى على مانند كوه پاىبرجا ماند . لحظه‌اى نگذشت كه جسد مجروح « حارث » به روى خاك افتاد و جان سپرد .\r\nمرگ برادر ، « مرحب » را سخت غمگين و متأثر ساخت . او براى گرفتن انتقام برادر ، در حالى كه غرق سلاح بود و زره يمانى بر تن و كلاهى - كه از سنگ مخصوص تراشيده بود - بر سر داشت و « كلاه‌خود » را روى آن قرار داده بود ، جلو آمد . و به رسم قهرمانان عرب رجز زير را مىخواند :\r\n قد علمت خيبر أنّي مرحب * شاكي السلاح ، بطل مجرّب \r\n إن غلب الدهر فإنّي أغلب * و القرن عندي بالدماء مخضّب \r\n« 1 » در و ديوار خيبر گواهى مىدهد كه من مرحبم ، قهرمانى كارآزموده و مجهز به سلاح جنگىام .\r\n- اگر روزگار پيروز است ، من نيز پيروزم ، قهرمانانى كه در صحنه‌هاى جنگ با من روبه‌رو مىشوند ، با خون خويشتن رنگين مىشوند .\r\nعلى نيز رجزى در برابر او سرود و شخصيت نظامى و نيروى بازوان خود را به رخ دشمن كشيد و چنين گفت :\r\n أنا الذي سمتني أمّي حيدرة * ضرغام آجام و ليث قسورة \r\n عبل الذراعين غليظ القصرة * كليث غابات كريه المنظرة \r\nمن همان كسى هستم كه مادرم مرا حيدر ( شير ) خوانده است ؛ مرد دلاور و شير بيشه‌هايم .\r\n\r\n\r\n","description":"","footnote":"\r\n( 1 ) . ابن هشام ، در سيرهء خود رجز « مرحب » را به گونه ديگر نقل كرده است .\r\n","page_name":" 734 ","page_number":734},
  {"content":"\r\n\r\n- بازوان قوى و گردن نيرومند دارم ، در ميدان نبرد مانند شير بيشه‌ها صاحب منظرى مهيب‌ام .\r\nرجزهاى دو قهرمان پايان يافت . صداى ضربه‌هاى شمشير و نيزه‌هاى دو قهرمان اسلام و يهود ، وحشت عجيبى در دل ناظران پديد آورد . ناگهان شمشير برنده و كوبنده قهرمان اسلام ، بر فرق « مرحب » فرود آمد و سپر و كلاه‌خود و سنگ و سر را تا دندان دونيم ساخت . اين ضربت آنچنان سهمگين بود كه برخى از دلاوران يهود كه پشت سر وى ايستاده بودند ، پا به فرار گذاشته به دژ پناهنده شدند و عده‌اى نيز كه فرار نكردند ، با على تن به تن جنگيده و كشته شدند . على يهوديان فرارى را تا در حصار تعقيب كرد . در اين كشمكش ، يك نفر از جنگ‌جويان يهود با شمشير بر سپر على زد و سپر از دست وى افتاد . على فورا متوجه در دژ گرديد ، و آن را از جاى خود كند ، و تا پايان كارزار به جاى سپر به كار برد . پس از آن‌كه آن را به روى زمين افكند ، هشت نفر از نيرومندترين سربازان اسلام از جمله ابو رافع ، كوشيدند كه آن را از اين رو به آن رو كنند ، اما نتوانستند . « 1 » در نتيجه قلعه‌اى كه مسلمانان ده روز پشت آن معطل شده بودند ، در مدت كوتاهى گشوده شد .\r\nيعقوبى ، مىنويسد : در حصار از سنگ و طول آن چهار ذرع و پهناى آن دو ذرع بود . « 2 » شيخ مفيد ، در ارشاد « 3 » به سند خاصى از امير مؤمنان ، سرگذشت كندن در خيبر را چنين نقل مىكند : من در خيبر را كنده به جاى سپر به كار بردم و پس از پايان نبرد آن را مانند پل به روى خندقى گذاشتم كه يهوديان كنده بودند ، سپس آن را ميان خندق پرتاب كردم . مردى پرسيد : آيا سنگينى آن را احساس كردى ؟ گفتم : به همين اندازه سنگينى كه از سپر خود احساس مىكردم .\r\nنويسندگان سيره مطالب شگفت‌انگيزى دربارهء كندن باب خيبر و خصوصيات آن\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 94 و سيره ابن هشام ، ج 3 ، ص 349 .\r\n( 2 ) . تاريخ يعقوبى ، ج 2 ، ص 46 .\r\n( 3 ) . شيخ مفيد ، الارشاد ، ج 59 .\r\n","page_name":" 735 ","page_number":735},
  {"content":"\r\n\r\nو رشادت‌هاى على عليه السّلام كه در فتح اين دژ انجام داده نوشته‌اند . اين حوادث ، هرگز با قدرت‌هاى معمولى بشرى وفق نمىدهد . امير مؤمنان ، خود در اين باره توضيح داده و شك و ترديد را از بين برده است . آن حضرت در پاسخ شخصى چنين فرمود :\r\nما قلعتها بقوّة بشرية و لكن قلعتها بقوة إلهيّة ، و نفس بلقاء ربّها مطمئنة رضية ؛ « 1 » من هرگز آن را با نيروى بشرى از جاى نكندم ، بلكه در پرتو نيروى خدادادى و با ايمانى راسخ به روز واپسين ، اين كار را انجام دادم .\r\n\r\nتحريف حقايق\r\nاگر منكر حقيقت نشويم ، بايد بگوييم « ابن هشام » ، در سيره و « ابو جعفر طبرى » در تاريخ خود مبارزه على عليه السّلام را در خيبر آورده و جزئيات جريان را مو به مو تشريح كرده‌اند ، ولى در پايان بحث احتمال موهومى را - كه محمد بن مسلمه « مرحب » را كشته بود ذكر كرده و مىگويند :\r\nبرخى معتقدند كه « مرحب » را محمد بن مسلمه كشته بود ، زيرا او براى گرفتن انتقام برادرش كه در فتح دژ « ناعم » يهوديان وى را كشته بودند ، از طرف پيامبر مأموريت يافت و در اين كار نيز موفق گرديد . اين احتمال آنچنان بىپايه است كه هرگز با تاريخ مسلّم و متواتر اسلام نمىتواند برابرى كند .\r\nطبرى و ابن هشام ، اين افسانهء تاريخى را از صحابى بزرگ « جابر بن عبد اللّه » نقل كرده‌اند « 2 » و ناقل داستان ، اين مطلب خلاف را از زبان اين مرد بزرگ نقل كرده است ؛ در صورتى كه « جابر » در تمام غزوات افتخار ركاب پيامبر را داشته ، جز در اين غزوه ، كه توفيق شركت در آن را نيافت . به علاوه ، اين افسانهء تاريخى يك سلسله اشكالاتى نيز دارد كه عبارتند از :\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 21 .\r\n( 2 ) . سيرهء ابن هشام ، ج 3 ، ص 348 و تاريخ طبرى ، ج 2 ، ص 299 .\r\n","page_name":" 736 ","page_number":736},
  {"content":"\r\n\r\n1 . محمد بن مسلمه آنچنان شجاع و دلاور نبود كه فاتح خيبر گردد و در طول تاريخ خود ، نمونه بارزى از شجاعت ندارد ، تنها او در سال سوم هجرت از طرف پيامبر مأمور شد « كعب بن الاشرف يهودى » را - پس از جنگ بدر ، مشركان را براى تجديد جنگ با مسلمانان تحريك مىكرد - به قتل برساند . او از ترس ، سه شبانه روز آب و غذا نخورد و به وحشت وى پيامبر اعتراض كرد و او در پاسخ گفت : نمىدانم آيا در اين قسمت موفقيت به دست خواهم آورد يا نه ؟ پيامبر پس از مشاهدهء اين وضع ، چهار نفر همراه او فرستاد كه با كمك آنان سر كعب را كه خواهان تجديد جنگ ميان مسلمانان و مشركان بود ، قطع كند . آنان در نيمهء شب با نقشه خاصى ، دشمن خدا را كشتند ، ولى محمد بن مسلمه از شدت ترس و وحشت يكى از ياران خود را مجروح ساخت . « 1 » به طور مسلم صاحب چنين روحيه‌اى نمىتواند دلاوران خيبر را عقب زند .\r\n2 . فاتح خيبر نه تنها با « مرحب » دست و پنجه نرم كرد و او را مقتول ساخت ، بلكه پس از كشته شدن وى ، عده‌اى فرار كرده و بعضى ديگر يك يك به ميدان نبرد آمده و تن به تن با او نبرد كرده‌اند . نام دلاوران يهود كه پس از كشته شدن مرحب با على به جنگ برخاسته‌اند ، عبارت است از :\r\nداود بن قابوس ، ربيع بن ابى الحقيق ، ابو البائت ، مرة بن مروان ، ياسر خيبرى و ضجيج خيبرى .\r\nهمهء اين شش تن ، از ابطال و دلاوران يهود در بيرون خيبر بودند و بزرگ‌ترين سد و مانع در برابر گشودن دژهاى دشمن شمرده مىشدند . اينان در حالى كه رجز مىخواندند و مبارز مىطلبيدند ، به دست قهرمان بزرگ اسلام امير مؤمنان از پاى درآمدند . داورى كنيد آيا با اين وضع ، فاتح خيبر و كشندهء « مرحب » كيست ؟ اگر كشندهء وى « محمد بن مسلمه » بود ، او نمىتوانست پس از كشتن او به لشكرگاه اسلام برگردد و وجود اين دلاوران را در پشت سر « مرحب » ناديده بگيرد بلكه ، بايستى با\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 65 .\r\n","page_name":" 737 ","page_number":737},
  {"content":"\r\n\r\nاين‌ها نبرد مىكرد ، در صورتى كه به اتفاق تمام تواريخ اين افراد فقط با على مبارزه كرده و به دست او از پاى درآمدند .\r\n3 . اين افسانهء تاريخى با حديث متواترى كه از پيامبر نقل شده مخالف است ، زيرا او دربارهء على فرمود : « يفتح اللّه على يديه » يعنى اين پرچم را به دست كسى مىدهم كه فتح و پيروزى به دست او صورت مىگيرد و فرداى آن روز پرچم فتح را به دست او سپرد . از طرف ديگر ، يكى از بزرگ‌ترين موانع پيروزى ، وجود « مرحب خيبرى » بود كه شجاعت او دو فرمانده اسلام را مجبور به فرار كرد . اگر كشندهء وى ، محمد بن مسلمه باشد ، پيامبر بايد اين جمله را دربارهء او بفرمايند نه دربارهء على .\r\n« حلبى » ، سيره نويس معروف مىگويد : « 1 » در اينكه « مرحب » به دست على عليه السّلام از پاى درآمد ، شكى نيست . همچنين « ابن اثير » مىگويد :\r\nسيره‌نويسان و محدثان على عليه السّلام را كشندهء مرحب مىدانند و روايات متواتر در اين باره نقل شده است .\r\n« طبرى » در تاريخ و « ابن هشام » در سيرهء خود ، اندكى دچار آشفتگى شده و جريان شكست و بازگشت دو فرماندهى را كه پيش از على عليه السّلام براى فتح دژهاى يهود مأموريت يافته بودند ، طورى نوشته‌اند كه هرگز با مفهوم جمله‌اى كه پيامبر اسلام دربارهء على فرمود ، تطبيق نمىكند .\r\nپيامبر در اين باره چنين فرمود : « و ليس بفرّار ؛ او فرماندهى است كه هرگز فرار نمىكند . » مفاد و مفهوم ، جمله ، اين است كه على بسان دو فرمانده گذشته نيست و هرگز او فرار نخواهد كرد ؛ يعنى آن دو فرمانده قبلى پا به فرار گذاشته و سنگر را خالى كرده بودند . در صورتى كه دو نويسندهء نام برده ، اين نكته را تذكر نداده‌اند و جريان بازگشت آنان را طورى نوشته‌اند كه آن دو كاملا انجام وظيفه كرده ، ولى موفق به فتح نشدند . « 2 »\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 38 .\r\n( 2 ) . سيرهء ابن هشام ، ج 3 ، ص 349 .\r\n","page_name":" 738 ","page_number":738},
  {"content":"\r\n\r\n\r\nسه نقطه درخشان در زندگى على عليه السّلام\r\nدر اينجا با ذكر سه فضيلت دربارهء فاتح خيبر مطلب را به پايان مىرسانيم : روزى معاويه به « سعد وقاص » اعتراض كرد . كه چرا به على ناسزا نمىگويى ؟ او در پاسخ وى چنين گفت : من هر موقع به ياد سه فضيلت از فضايل على مىافتم ، آرزو مىكنم اى كاش من يكى از اين سه فضيلت را داشتم . آن‌ها عبارتند از :\r\n1 . روزى كه پيامبر او را در مدينه جانشين خود قرار داد و خود به جنگ تبوك رفت و به على چنين گفت : تو نسبت به من همان منصب را دارى كه هارون نسبت به موسى داشت ، جز اينكه پس از من پيامبرى نخواهد آمد .\r\n2 . پيامبر روز خيبر فرمود : فردا پرچم را به دست كسى مىدهم كه خدا و پيامبر او را دوست دارند . افسران و فرماندهان عالىقدر اسلام در آرزوى نيل به چنين مقامى بودند . فرداى آن روز ، پيامبر على را خواست و پرچم را به وى داد و خدا در پرتو جانبازى على پيروزى بزرگى نصيب ما كرد .\r\n3 . روزى كه قرار شد پيامبر با سران نجران به مباهله بپردازد ، پيامبر دست على فاطمه ، حسن و حسين را گرفت و گفت :\r\nاللّهمّ هؤلاء أهلي . « 1 »\r\n\r\nعوامل پيروزى\r\nدژهاى خيبر فتح شد و يهوديان با شرايط خاصى در برابر ارتش اسلام تسليم شدند ، ولى بايد ديد كه عوامل پيروزى چه بوده است ؟\r\nپيروزى مسلمانان در اين نبرد ، در گرو عواملى بود كه عبارتند از :\r\n1 . نقشه و تاكتيك نظامى ؛\r\n\r\n\r\n","description":"","footnote":"\r\n( 1 ) . صحيح مسلم ، ج 7 ، ص 120 .\r\n","page_name":" 739 ","page_number":739},
  {"content":"\r\n\r\n2 . كسب اطلاعات و تحصيل اسرار داخلى دشمن ؛\r\n3 . جانبازى و فداكارى همه جانبه امير مؤمنان .\r\n\r\n1 . نقشه و تاكتيك نظامى\r\nارتش اسلام در نقطه‌اى فرود آمد كه روابط يهوديان را با دوستان آنان ( قبايل غطفان ) قطع كرد به طور كلى در ميان تيره‌هاى غطفان مردان شمشير زن و بىپروا فراوان بود و اگر آن‌ها به كمك يهوديان شتافته و دست به دست هم داده بودند ، فتح دژهاى خيبر غير ممكن بود . قبيلهء « غطفان » وقتى از حركت ارتش اسلام آگاهى يافتند ، با تجهيزات كافى براى نجات متحدان خود حركت كردند ولى هنوز راهى نپيموده بودند كه در ميان آنان شايع شد كه ياران محمد صلى اللّه عليه و آله و سلّم از راهى انحرافى متوجه سرزمين آن‌ها شده‌اند . اين شايعه به قدرى قوت گرفت كه آنان از نيمه راه بازگشتند و تا پايان فتح خيبر از جايگاه خود حركت نكردند .\r\nتاريخ‌نويسان ، اين شايعه را معلول نداى غيبى مىدانند ، ولى هيچ بعيد نيست كه اين شايعه از جانب مسلمانان تيره‌هاى « غطفان » درست شده و طراحان اين شايعه مسلمانان واقعى تيره‌هاى « غطفان » بوده باشند كه به دستور پيامبر مأمور بودند در لباس كفر ، در ميان قبايل خود به سر برند . آنان به قدرى در طرح اين نقشه ماهر بودند كه نگذاشتند ستون‌هاى تيره‌هاى « غطفان » به سوى متحدان خود حركت كنند ، و اين مطلب در جنگ احزاب سابقه دارد ، زيرا در پرتو شايعه‌سازى يك مسلمان غطفانى ، به نام « نعيم بن مسعود » ارتش كفر متفرق شده و دست از حمايت يهوديان برداشتند .\r\n\r\n2 . كسب اطلاعات\r\nپيامبر اسلام در نبردها به كسب اطلاعات اهميت فراوان مىداد و پيش از محاصرهء خيبر بيست تن از پيش‌تازان جنگ را به سرپرستى « عباد بن بشر » به جانب خيبر روانه ساخت . آنان با يك نفر از يهوديان در نزديك خيبر رو به رو شدند . عباد پس از مذاكره\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nبا او دريافت كه وى از كارآگاهان يهود است . فورا دستور داد او را دست‌گير كرده به حضور پيامبر بردند . او وقتى به مرگ تهديد شد ، همه اسرار يهوديان خيبر را بيرون ريخت . در نتيجه ، معلوم شد كه خيبريان پس از گزارش رهبر منافقان ، « عبد اللّه بن سلول » روحيهء خود را سخت باخته‌اند و هنوز از قبيلهء غطفان كمكى به آن‌ها نرسيده است .\r\nنمونه ديگر از كسب اطلاعات : در ششمين شب جنگ ، پاسداران ارتش اسلام يك نفر يهودى را دست‌گير كرده خدمت پيامبر آوردند . پيامبر اوضاع و احوال يهوديان را از وى پرسيد . وى گفت : اگر تأمين جانى دارم ، بگويم . او پس از اخذ « تأمين » چنين گفت :\r\nامشب دلاوران خيبر از دژ « نسطاة » به قلعهء « شق » انتقال مىيابند ، تا از آنجا از خود دفاع كنند . شما اى أبا القاسم ( كنيه پيامبر ) ! فردا دژ « نسطاة » را فتح مىكنى - پيامبر فرمود : ان شاء اللّه - در زير زمين‌هاى آنجا مقادير زيادى منجنيق ، ارابهء جنگى ، زره و شمشير موجود است و شما مىتوانيد با استفاده از اين وسايل ، دژ « شق » را سنگ باران كنيد . « 1 » پيامبر ، از اين وسايل تخريبى استفاده نكرد ، ولى اطلاعاتى كه فرد دست‌گير شده در اختيارش گذاشت جالب بود ، زيرا نقطهء حمله فردا را روشن ساخت و معلوم شد كه فتح دژ « نسطاة » نيروى بيشترى نخواهد برد و بايد در گشودن قلعه « شق » احتياط بيشترى به كار برد .\r\nهمچنين در گشودن يكى از قلعه‌ها پس از سه روز معطلى ، شخصى از يهوديان - شايد براى استخلاص جان خود بود - شرف‌ياب خدمت پيامبر شد و چنين گفت :\r\nاگر يك ماه در اين محل توقف كنى ، هرگز دست بر آن‌ها نخواهى يافت ، ولى من مجراى آب اين قلعه را نشان مىدهم و شما مىتوانيد آب را به روى آن‌ها ببنديد .\r\nدر روايتى آمده است كه پيامبر با بستن آب به روى دشمن موافقت نكرد و گفت من هرگز آب را بر روى كسى نمىبندم تا از تشنگى بميرند ، « 2 » ولى در روايت ديگرى\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 35 .\r\n( 2 ) . ناسخ التواريخ ، ج 2 ، ص 299 .\r\n","page_name":" 741 ","page_number":741},
  {"content":"\r\n\r\nدستور داد براى تضعيف روحيهء دشمن به طور موقت آب را ببندند . بستن آب آنچنان آنان را مرعوب ساخت كه بلافاصله پس از جنگ كوتاهى تسليم شدند . « 1 »\r\n\r\n3 . فداكارى امير مؤمنان عليه السّلام\r\nحضرت على عليه السّلام در اين باره مىفرمايد :\r\nما در برابر ارتش بزرگ يهود و دژهاى آهنين آن‌ها قرار گرفتيم . دلاوران آنان هر روز از دژها بيرون آمده ، مبارز مىطلبيدند و گروهى را مىكشتند . در اين لحظه ، پيامبر خدا به من دستور داد تا برخيزم و به سوى دژ بروم . من با قهرمانان آن‌ها روبرو شدم : گروهى را كشته و گروهى را عقب راندم . آنان به قلعه پناهنده شدند و در را بستند . من در دژ را كنده و تنها وارد شدم و كسى در برابر من مقاومت نكرد و من در اين راه كمكى جز خدا نداشتم . « 2 »\r\n\r\nمهر و عاطفه در صحنه نبرد\r\nهنگامى كه دژ « قموص » گشوده شد ، « صفيه » دختر حيىّ ابن اخطب با زن ديگرى اسير شدند « بلال » اين دو نفر را از كنار كشتگان يهود عبور داد و خدمت پيامبر آورد .\r\nپيامبر از جريان آگاه شد ، از جاى برخاست و عبا بر سر « صفيه » افكند و از او احترام كرد و براى استراحت او محلى را در لشكرگاه معين كرد ؛ سپس با لحن تند به بلال گفت : « مگر مهر و عاطفه » از دل تو رخت بربسته كه اين دو زن را از كنار اجساد عزيزان خود عبور دادى ! حتى به همين اندازه اكتفا نكرد ، « صفيه » را از ميان اسيران به خود اختصاص داد و رسما در رديف زنان خود درآورد و از اين طريق شكست روحى او را جبران كرد . اخلاق و عواطف پيامبر اثر بسيار نيكى در روان « صفيه » گذاشت كه بعدها در زمرهء زنان علاقه‌مند و با وفاى پيامبر درآمد و در موقع احتضار\r\n\r\n\r\n","description":"","footnote":"\r\n( 1 ) . همان ، ص 40 .\r\n( 2 ) . صدوق ، الخصال ، ص 369 .\r\n","page_name":" 742 ","page_number":742},
  {"content":"\r\n\r\nپيامبر بيش از زنان ديگر اشك مىريخت . « 1 »\r\n\r\nكنانة بن ربيع به قتل مىرسد\r\nاز موقعى كه يهوديان « بنى النضير » از مدينه رانده شدند و در خيبر سكنا گزيدند ، صندوق تعاونى مشتركى براى امور همگانى و هزينه‌هاى جنگى و پرداخت خون‌بهاى كسانى كه به دست افراد قبيله « بنى النضير » كشته مىشدند تشكيل داده بودند . گزارش‌هاى رسيده به پيامبر حاكى بود كه اين اموال در اختيار « كنانه » شوهر « صفيه » است . پيامبر « كنانه » را احضار كرد و خواستار تعيين جايگاه اين صندوق گرديد . او اصل مطلب را انكار كرد و گفت . هرگز از چنين امرى آگاهى ندارم . دستور توقيف « كنانه » صادر و قرار شد ، در اين باره اطلاعات بيشترى به دست آورند .\r\nتحقيقات مأموران براى پيدا كردن جاى اين اموال آغاز شد . سرانجام يك نفر گفت :\r\nمن فكر مىكنم كه جاى اين گنج فلان نقطه خاص ( خرابه ) باشد ، زيرا من در ايام جنگ و پس از آن ، شاهد رفت و آمد زياد « كنانه » به اين محل بودم . پيامبر بار ديگر كنانه را خواست و گفت : مىگويند : جاى صندوق در فلان جا است ، اگر در آنجا گنج به دست آيد ، شما كشته خواهى شد . او باز خود را به بىاطلاعى زد . به دستور پيامبر حفارى در آن آغاز گرديد و گنج « بنى النضير » به دست سربازان اسلام افتاد . اكنون بايد « كنانه » به سزاى اعمال خود برسد ، او علاوه بر جرم كتمان چنين امرى ، يكى از افسران اسلام را ناجوان‌مردانه ترور كرده بود ، يعنى سنگ بزرگى را غافل‌گيرانه بر سر « محمود بن مسلمه » افكنده و او را كشته بود . پيامبر براى اخذ انتقام و ادب كردن ساير يهوديان - كه بار ديگر با حكومت اسلامى از در حيله و تزوير و دروغ وارد نشوند - او را به دست برادر مقتول داد و برادر مقتول او را به انتقام برادر خويش گشت . « 2 » « كنانه » آخرين فردى بود كه به جرم ترور يك سردار بزرگ به قتل رسيد .\r\n\r\n\r\n","description":"","footnote":"\r\n( 1 ) . تاريخ طبرى ، ج 3 ، ص 302 .\r\n( 2 ) . سيره ابن هشام ، ج 3 ، ص 337 و بحار الانوار ، ج 21 ، ص 33 .\r\n","page_name":" 743 ","page_number":743},
  {"content":"\r\n\r\n\r\nغنايم جنگى تقسيم مىشود\r\nپس از گشودن دژهاى دشمن و خلع سلاح عمومى و گردآورى غنايم ، پيامبر دستور داد كه همه غنايم در نقطهء خاصى جمع‌آورى شود . يك نفر به دستور پيامبر در ميان سربازان اسلام ندا داد كه : بر هر فرد مسلمانى لازم است هرچه از غنايم به دست آورده - حتى نخ و سوزن را - به بيت المال بازگرداند ، زيرا خيانت مايه ننگ است و روز رستاخيز آتش بر جانش مىشود . « 1 »\r\nپيشوايان حقيقى اسلام در مسأله امانت فوق العاده سخت‌گيرى كرده ، حتى بازگردانيدن امانت را يكى از علايم ايمان دانسته و خيانت را از نشانه‌هاى نفاق شمرده‌اند . « 2 » از اين رو ، روزى كه از ميان باقى مانده اموال يك سرباز ، اموال دزدى به دست آمد ، پيامبر بر جنازه او نماز نخواند .\r\nروز حركت از سرزمين خيبر ، ناگهان بر غلامى كه مأمور بستن كجاوه‌هاى پيامبر بود ، تيرى اصابت كرد و همان دم جان سپرد . مأموران به جست و جو پرداختند ، تحقيقات آن‌ها به جايى نرسيد ، همگى گفتند : بهشت بر او گوارا باشد ولى ، پيامبر فرمود : من با شما در اين جريان هم عقيده نيستم ، زيرا عبايى كه بر تن وى است از غنايم است و او آن را به خيانت برده و روز رستاخيز به صورت آتش او را احاطه خواهد كرد . در اين لحظه يك نفر از ياران پيامبر گفت : من دو بند كفش از غنايم بدون اجازه برداشته‌ام ، پيامبر فرمود : آن را برگردان و گرنه روز رستاخيز به صورت آتش در پاى تو قرار مىگيرد . « 3 »\r\nاين رويداد نيز ، غرض‌ورزى گروهى از خاورشناسان را آشكار مىسازد ، زيرا آنان نبردهاى اسلام را غارت‌گرى قلمداد كرده و از اهداف معنوى آن چشم\r\n\r\n\r\n","description":"","footnote":"\r\n( 1 ) . ردّوا الخياط و المخيط ؛ فإنّ الغول عار و شنار و نار يوم القيامة .\r\n( 2 ) . وسائل الشيعة ، باب جهاد نفس ، حديث 4 .\r\n( 3 ) . سيرهء ابن هشام ، ج 3 ، ص 339 .\r\n","page_name":" 744 ","page_number":744},
  {"content":"\r\n\r\nپوشيده‌اند ، حال آن‌كه چنين نظم و انضباطى در يك ملت غارت‌گر و يغماگر قابل تصور نيست . رهبر يك ملت يغماگر ، هرگز نمىتواند ردّ امانت را نشانهء ايمان بشمارد و آنچنان سربازان خود را تربيت كند كه آن را از بردن يك بند كفش از بيت المال بازدارد .\r\n\r\nكاروانى از سرزمين خاطره‌ها\r\nپيش از آن‌كه پيامبر عازم خيبر شود ، « عمرو بن اميه » را به دربار نجاشى فرستاده بود . هدف از اعزام سفير به دربار حبشه اين بود كه پيام پيامبر را به شاه آنجا برساند و از او بخواهد كه وسايل حركت كليهء مسلمانان مقيم حبشه را فراهم آورد . نجاشى دو كشتى براى حركت آن‌ها ترتيب داد و كشتى مهاجران در سواحل نزديك مدينه لنگر انداخت . مسلمانان مهاجر آگاه شدند كه پيامبر رهسپار سرزمين خيبر شده ، آنان نيز بىدرنگ به سرزمين خيبر آمدند . مسافران حبشه موقعى رسيدند كه مسلمانان تمام دژها را فتح كرده بودند . پيامبر اكرم شانزده گام به استقبال جعفر بن ابى طالب رفت و پيشانى او را بوسيد و فرمود نمىدانم به كدام بيشتر خوش‌حال شوم : از اينكه پس از ساليان درازى ، موفق به ملاقات شما شده‌ام ، يا از اينكه خداوند از طريق برادر تو على عليه السّلام دژهاى يهود را به روى ما گشود . « 1 » سپس فرمود : مىخواهم امروز به تو چيزى را هديه كنم . مردم تصور كردند كه اين هديه از قماش هداياى مردم مادى است ؛ يعنى طلا و نقره است . ناگهان پيامبر سكوت خود را درهم شكست و نماز مخصوصى را كه بعدها به نام نماز « جعفر طيّار » معروف شد ، تعليم جعفر كرد . « 2 »\r\n\r\nآمار تلفات\r\nتلفات مسلمانان در اين نبرد بيش از بيست نفر نبود ، ولى تلفات يهوديان زيادتر\r\n\r\n\r\n","description":"","footnote":"\r\n( 1 ) . بأيّهما أشدّ سرورا ؟ بقدومك يا جعفر أم بفتح اللّه بد أخيك خيبرة .\r\n( 2 ) . صدوق ، الخصال ، ج 2 ، ص 86 و فروع كافى ، ج 1 ، ص 129 .\r\n","page_name":" 745 ","page_number":745},
  {"content":"\r\n\r\nبود و اسامى 93 نفر از آن‌ها در تاريخ ضبط شده است . « 1 »\r\n\r\nگذشت در هنگام پيروزى\r\nمردان الهى و جوان‌مردان بزرگ جهان ، به هنگام فتح و پيروزى ، با دشمن ناتوان و رنجور ، با كمال لطف و محبت معامله مىكنند اغماض و گذشت آنان بر سر دشمن ، سايه مىافكند و از لحظه‌اى كه دشمن تسليم مىشود ، از در عطوفت وارد شده ، انتقام‌جويى و كينه‌توزى را كنار مىگذارند .\r\nپيشواى بزرگ مسلمانان پس از فتح خيبر ، بال‌هاى عطوفت خود را بر سر مردم خيبر گشود ( مردمى كه با صرف هزينه‌هاى زياد ، اعراب بت‌پرست را بر ضد او شورانيده و مدينه را مورد تهاجم و در آستانه سقوط قرار داده بودند ) و تقاضاى يهوديان خيبر را پذيرفت ؛ مبنى بر اينكه آنان در سرزمين خيبر سكنا گزينند و اراضى و نخل‌هاى خيبر در اختيارشان باشد و نيمى از درآمد را به مسلمانان بپردازند « 2 » حتى به نقل ابن هشام « 3 » ، مطلب ياد شده را خود پيامبر پيشنهاد كرد و دست يهود را در امور كشاورزى و غرس نهال و پرورش درختان بازگذاشت .\r\nپيامبر مىتوانست خون همهء آن‌ها را بريزد و يا آنان را از سرزمين خيبر براند و يا مجبورشان سازد كه آيين اسلام را بپذيرند ، امّا بر خلاف پندار عده‌اى خاورشناس مغرض و سربازان علمى استعمار كه تصور مىكنند : « آيين اسلام ، آيين زور و شمشير است و مسلمانان به زور سرنيزه ملل مغلوب را وادار كردند كه آيين اسلام را بپذيرند » هرگز چنين كارى نكرد ، بلكه آنان را در اقامهء شعارهاى دينى خود ، اصول و فروع مذهب خويش آزاد گذاشت .\r\nاگر پيامبر با يهود خيبر نبرد كرد ، از اين نظر بود كه خيبر و ساكنان آن ، كانون\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 32 .\r\n( 2 ) . سيرهء ابن هشام ، ج 1 ، ص 331 .\r\n( 3 ) . همان ، ص 356 .\r\n","page_name":" 746 ","page_number":746},
  {"content":"\r\n\r\nخطرى براى اسلام و آيين توحيد بودند و پيوسته با مشركان در براندازى حكومت نو بنياد اسلامى همكارى مىكردند . بدين دليل پيامبر ناچار بود ، با آنان نبرد كند و همهء آن‌ها را خلع سلاح كند تا زير حكومت اسلامى ، با كمال آزادى به امور كشاورزى و اقامه شعائر مذهبى خود بپردازند . در غير اين صورت ، زندگى براى مسلمانان مشكل بود و پيشرفت آيين اسلام متوقف مىشد .\r\nاگر پيامبر از يهوديان جزيه گرفت ، براى اين بود كه آنان از امنيت حكومت اسلامى بهره‌مند بودند و حفظ جان و مال آن‌ها براى مسلمانان لازم بود و طبق محاسبات دقيق ، مقدار مالياتى كه هر مسلمان موظف بود به حكومت اسلامى بپردازد ، بيشتر از جزيه‌اى بود كه دولت اسلام از ملت‌هاى يهود و نصارى مىگرفت . مسلمانان بايد خمس و زكات بدهند و گاهى از اصل اموال خود نيازمندىهاى دولت اسلامى را بر طرف سازند دو در برابر آن يهود و مسيحيانى كه زير لواى اسلام زندگى مىكنند و از حقوق فردى و اجتماعى بهره‌مند مىشوند ، بايد در برابر اين حقوق مانند ساير مسلمانان مبلغى تحت عنوان جزيه بپردازند گفتنى است كه حساب « جزيهء » اسلامى از « باج گرفتن » جدا است .\r\nنماينده‌اى كه هر سال از طرف پيامبر براى ارزيابى محصول خيبر و تنصيف آن معين مىشد ، فردى ارزنده و دادگر بود كه عدالت و دادگسترى او يهود را به شگفتى وامىداشت اين شخص « عبد اللّه رواحه » بود كه بعدها در جنگ « موته » كشته شد . او سهميهء مسلمانان را از محصول خيبر تخمين زد ؛ گاهى يهود تصور مىكردند كه وى در حدس خود اشتباه كرده و زياد تخمين زده است ، لذا او در پاسخ آن‌ها مىگفت : من حاضرم قيمت تعيين شده را به شما بپردازم و باقى مانده ، مال مسلمانان باشد .\r\nيهود در برابر اين دادگرى مىگفتند : « بهذا قامت السّماوات و الارض ؛ در سايهء اين گونه عدل و داد ، آسمان‌ها و زمين استوار شده است . » « 1 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 345 و فروع كافى ، ج 1 ، ص 405 .\r\n","page_name":" 747 ","page_number":747},
  {"content":"\r\n\r\nدر ميان گردآورى غنايم جنگ ، قطعه‌اى از تورات به دست مسلمانان افتاد . يهوديان از پيامبر درخواست كردند كه آن قطعه را به خود آنان بازگردانند . پيامبر به مسئول بيت المال دستور داد كه آن را رد كند .\r\n\r\nرفتار لجوجانه يهود\r\nدر برابر اين عواطف سرشار ، يهود از خودسرى و خيانت خود دست برنداشته و در كمين پيامبر و يارانش نشسته و نقشه‌هايى مىكشيد . اينك به دو نمونه از رفتار يهود اشاره مىكنيم :\r\n1 . گروهى ، زن يكى از اشراف يهود را به نام « زينب » فريب دادند كه پيامبر را از طريق غذا مسموم سازد . نقشه از اين قرار بود كه آن زن ، كسى را خدمت يكى از ياران پيامبر فرستاد و از او پرسيد كه پيامبر كدام عضو از گوسفند را دوست مىدارد . او در پاسخ گفت : ذراع گوسفند مطبوع‌ترين عضو براى او است . زينب ، گوسفندى را بريان كرد و آن را مسموم ساخت و بيش از همه در ذراع آن سم داخل كرد و به عنوان هديه خدمت پيامبر فرستاد . پيامبر نخستين لقمه‌اى را كه به دهان خود گذاشت ، احساس كرد كه مسموم است . فورا آن را از دهان درآورد ، ولى هم غذاى او ، « بشر بن براء معرور » كه از روى غفلت چند لقمه از آن خورده بود ، پس از مدتى بر اثر سم درگذشت . پيامبر دستور داد كه زينب را احضار كنند . سپس به او گفت : چرا چنين جفايى را بر من روا داشتى ؟ وى در پاسخ به عذر كودكانه‌اى متمسك شد و گفت : تو اوضاع قبيلهء ما را بر هم زدى ، من با خود فكر كردم كه اگر فرمان روا باشى ، با خوردن اين سم از بين خواهى رفت و اگر پيامبر خدا باشى قطعا از آن اطلاع يافته و از خوردن آن خوددارى خواهى كرد . پيامبر از سر تقصيرش گذشت و گروهى را كه او را به اين كار وادار كرده بودند ، تعقيب كرد . بىشك اگر چنين حادثه‌اى براى فرمانروايان ديگر ( غير پيامبر ) رخ داده بود ، زمين را با خون آنان رنگين مىساختند و دسته‌اى را به\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nحبس‌هاى طولانى محكوم مىكردند . « 1 »\r\nاين سوء قصد كه از طرف يك زن يهودى صورت گرفت ، بسيارى از ياران پيامبر را به « صفيه » يهودى - كه در شمار زنان پيامبر درآمده بود - بدگمان ساخت . آنان چنين مىپنداشتند كه وى ممكن است شبانه به جان پيامبر آسيب برساند . از اين رو ابو ايوب انصارى در خيبر و در طول راه ، حفاظت خيمه پيامبر را بر عهده داشت و خود پيامبر از اين دلسوزى آگاه نبود .\r\nبامدادان كه پيامبر از خيمه بيرون آمد ، ابو ايوب را ديد كه با شمشير كشيده دور خيمه قدم مىزند . علت را پرسيد . او گفت : هنوز آثار عصبيت و كفر از دل اين زن « صفيه » كه اكنون در شمار همسران شما است بيرون نرفته و از سوء قصد او مطمئن نبودم . به همين دليل شب را تا به صبح گرد اين خيمه قدم مىزدم كه از جان شما محافظت كنم . پيامبر از عواطف دوست ديرينهء خود خوش‌حال شد و در حقّ وى دعا كرد . « 2 »\r\n2 . نمونهء ديگر از جفا و ستم يهود در برابر محبت‌هاى بزرگ پيامبر اين است كه در يكى از سال‌ها « عبد اللّه بن سهل » از طرف پيامبر مأموريت يافت كه محصول خيبر را به مدينه انتقال دهد . وى موقعى كه انجام وظيفه مىكرد دستهء ناشناسى از يهود به او حمله‌ور شد . در اين حمله گردن وى ، سخت آسيب ديد و با گردن شكسته به روى زمين افتاد و جان سپرد . دستهء مهاجم جسد او را در ميان چشمه‌اى افكندند ، سران قوم يهود عده‌اى را خدمت پيامبر فرستادند و او را از مرگ مرموز نماينده‌اش آگاه ساختند . برادر مقتول « عبد الرحمن بن سهل » با پسر عموهاى خود خدمت پيامبر رسيدند و جريان را به عرض وى رسانيدند . برادر مقتول خواست آغاز به سخن\r\n\r\n\r\n","description":"","footnote":"\r\n( 1 ) . معروف اين است كه پيامبر در كسالت وفات خود مىفرمود : اين بيمارى از آثار غذاى مسمومى است كه آن زن يهودى پس از فتح براى من آورد . اگر چه اولين لقمه را بيرون انداخت ، ولى آن زهر خطرناك با آب دهان پيامبر كمى مخلوط شد و روى دستگاه‌هاى بدن آن حضرت اثر خود را گذارد .\r\n( 2 ) . سيرهء ابن هشام ، ج 2 ، ص 339 و بحار الانوار ، ج 21 ، ص 33 .\r\n","page_name":" 749 ","page_number":749},
  {"content":"\r\n\r\nكند . از آنجا كه سن او از ساير حاضران كمتر بود ، پيامبر به يكى از دستورات اجتماعى اسلام اشاره كرد و فرمود : « كبّر كبّر ؛ اجازه بده افراد بزرگ‌تر از شما سخن بگويند . »\r\nسرانجام پيامبر فرمود : اگر قاتل « عبد اللّه » را مىشناسيد و مىتوانيد سوگند ياد كنيد كه او قاتل است ، من او را گرفته در اختيار شما مىگذارم ، آنان از در تقوا و پرهيزگارى وارد شده و در حال خشم حقيقت را زير پا ننهادند و گفتند : ما هرگز قاتل را نمىشناسيم . پيامبر فرمود : حاضريد ملت يهود سوگند ياد كنند كه ما هرگز او را نكشته‌ايم و قاتل او را نمىشناسيم تا در سايهء اين قسم ، ذمّهء آنان از خون عبد اللّه برى شود ؟ آنان گفتند : عهد و پيمان و قسم ملت يهود ، پيش ما اعتبار ندارد . پيامبر در اين صورت دستور داد نامه‌اى به سران يهود نوشته شود كه جسد كشتهء مسلمانى در سرزمين شما پيدا شده است ، بايد ديهء آن را بپردازيد . آنان در پاسخ نامهء پيامبر سوگند ياد كردند كه هرگز دست ما به خون وى آلوده نشد و از قاتل وى نيز اطلاعى نداريم .\r\nپيامبر ديد ، كار به بن بست رسيده است ، براى اين كه خون‌ريزى مجدد راه نيفتد خود شخصا ديه عبد اللّه را پرداخت « 1 » و بار ديگر از اين راه به ملت يهود اعلام كرد كه او مردى ماجراجو و جنگ‌جو نيست . اگر او سياست مدارى معمولى بود ؛ جريان « عبد اللّه » را دست‌آويز خويش قرار داده و به زندگى گروهى از آنان خاتمه مىداد .\r\nهمانطور كه قرآن مىفرمايد - پيامبر رحمت و مظهر لطف خدا است ، تا مجبور نشود و كارد به استخوان نرسد ، دست به قبضهء شمشير نمىبرد . « 2 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 369 - 370 .\r\n( 2 ) . تجاوز يهود منحصر به اين‌ها نبود . آنان ، گاه گاهى با نقشه‌هاى مختلفى به مسلمانان آسيب مىرساندند ؛ اينكه در دوران خلافت عمر ، فرزند او عبد اللّه كه با گروهى براى بستن قرارداد به خيبر رفته بودند ، از ناحيه يهود آسيب ديد . خليفه وقت از جريان آگاه گرديد ، و در فكر چاره برآمد . سپس به استناد حديثى كه بعضى از پيامبر نقل كرده بودند ؛ ! از مردم خيبر دارد بگيرد ، زيرا من دستور خواهم داد ؛ كه آنان اين سرزمين را ترك گويند . چيزى نگذشت كه يهود خيبر به جرم تجاوزهاى مكرر از خيبر رانده شده و شبه جزيره را ترك گفتند .\r\n","page_name":" 750 ","page_number":750},
  {"content":"\r\n\r\n\r\nدروغ مصلحت‌آميز\r\nبازرگانى به نام « حجاج بن علاط » در سرزمين خيبر حاضر بود و با مردم مكه دادوستد داشت . عظمت چشم‌گير اسلام و رفتار عطوفانه پيامبر با اين ملت لجوج ، قلب او را روشن ساخت . از اين رو ، خدمت پيامبر رسيد و اسلام آورد . وى براى گردآورى مطالبات خود از مردم مكه ، نقشهء زيركانه‌اى كشيد . او از دروازه مكه وارد شد ، سران قريش را ديد كه از جريان خيبر سخت نگران بوده و در انتظار خبرند ، لذا همگى دور شتر او را گرفته و با بىصبرى هرچه تمام‌تر از اوضاع « محمد » سؤال مىكردند . او در پاسخ آن‌ها گفت : « محمد » شكستى خورد كه مانند آن را نشنيده‌ايد ، يارانش كشته و يا دست‌گير شدند و خود او نيز دست‌گير شد . سران يهود تصميم دارند كه او را به مكه آورند و در برابر ديدگان قريش اعدام كنند . اين گزارش دروغ آنچنان آن‌ها را خوش حال ساخت كه از فرط سرور در پوست نمىگنجيدند . سپس رو به مردم كرد و گفت :\r\nدر برابر اين بشارت خواهش مىكنم هرچه زودتر مطالبات مرا بدهيد تا من ، پيش از سوداگران ديگر به سرزمين خيبر روم و اسيران را خريدارى كنم . مردم فريب خورده كه دست از پا نمىشناختند ، در مدت كمى تمام مطالبات او را پرداختند .\r\nانتشار اين خبر « عباس » عموى پيامبر را ناراحت ساخت . او خواست با « حجاج » ملاقات كند ، امّا وى با اشارهء چشم و ابرو ، به عباس رسانيد كه حقيقت را بعدا به او خواهد گفت . حجاج در آخرين لحظات حركت ، با عموى پيامبر مخفيانه ملاقات كرد و گفت : من اسلام آورده‌ام و اين نقشه براى اين بود كه طلب‌هاى خود را گرد آورم و خبر صحيح اين است :\r\nروزى كه من از خيبر حركت كردم ، تمام دژهاى خيبر به دست مسلمانان افتاده بود و « صفيه » دختر پيشواى آن‌ها « حيىّ بن اخطب » اسير شد و در رديف زنان پيامبر قرار گرفت و اين مطلب را سه روز پس از حركت من انتشار بده . سه روز بعد ، عباس بهترين لباس خود را پوشيد و با گران‌ترين عطرها خود را خوش‌بو ساخت و عصا به\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nدست گرفته وارد مسجد شد و شروع به طواف كعبه كرد قريش از تظاهر عباس به فرح و سرور متعجب شدند ، زيرا در برابر اين مصيبت بزرگى كه به برادرزاده‌اش وارد آمده ، بايد لباس عزا بر تن مىكرد . او تعجب آنان را با گفتار زير از بين برده ، گفت :\r\nگزارشى كه « حجاج » به شما داد ، نقشهء زيركانه‌اى بود كه مطالبات خود را از شما وصول كند . او اسلام آورده و موقعى از خيبر حركت كرده بود كه بزرگ‌ترين پيروزى نصيب « محمد » شده و يهوديان خلع سلاح شده بودند : گروهى از آن‌ها كشته و دسته‌اى اسير شده بودند . سران قريش از شنيدن اين خبر بيش از حد ملول گشتند و چيزى نگذشت كه خبر فتح و پيروزى مسلمانان به گوش آنان رسيد . « 1 »\r\n\r\nسرگذشت فدك\r\n« فدك » سرزمين آباد و حاصل‌خيزى بود كه در نزديكى « خيبر » قرار داشت و فاصله آن با مدينه ، در حدود 140 كيلومتر بود كه پس از دژهاى خيبر ، نقطهء اتكاى يهوديان حجاز به شمار مىرفت « 2 » سپاه اسلام ، پس از آن‌كه يهوديان را در « خيبر » ، « وادى القرى » و « تيما » درهم شكست و خلئى كه در شمال مدينه احساس مىشد ، با نيروى نظامى اسلام پر كرد و براى پايان دادن به قدرت‌هاى يهودى در اين سرزمين - كه براى اسلام و مسلمانان كانون خطر و تحريك بر ضد اسلام به شمار مىرفتند - سفيرى به نام « محيط » پيش سران فدك فرستادند . « يوشع بن نون » كه رياست منطقه را بر عهده داشت ، صلح و تسليم را بر نبرد ترجيح داد و تعهد كرد كه نيمى از حاصل را هر سال در اختيار پيامبر اسلام بگذارد و از اين پس ، زير لواى اسلام زندگى كند .\r\nهمچنين بر ضد مسلمانان دست به توطئه نزند و حكومت اسلام در برابر اين مبلغ امنيت منطقه آنان را تأمين كند .\r\nسرزمين‌هايى كه در اسلام از طريق جنگ و قدرت نظامى گرفته مىشود ، متعلّق به\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 34 و زاد المعاد ، ج 2 ، ص 140 .\r\n( 2 ) . ر . ك : مراصد الاطلاع ، مادهء « فدك » .\r\n","page_name":" 752 ","page_number":752},
  {"content":"\r\n\r\nعموم مسلمانان بوده و ادارهء آن به دست فرمانرواى اسلام است ، ولى سرزمينى كه بدون هجوم نظامى و اعزام نيرو به دست مسلمانان مىافتد ، مربوط به شخص پيامبر و امام پس از وى است و اختيار اين نوع سرزمين‌ها با او است . مىتواند آن را ببخشد ؛ مىتواند اجاره دهد . يكى از آن موارد اين است كه از اين املاك و اموال ، نيازمندىهاى مشروع نزديكان خود را به شكل آبرومندى بر طرف سازد . « 1 »\r\nروى اين اساس پيامبر « فدك » را به دختر گرامى خود حضرت زهرا عليها السّلام بخشيد .\r\nمنظور از بخشيدن اين ملك - چنان كه قراين گواهى مىدهد - دو چيز بود :\r\n1 . زمامدارى مسلمانان پس از درگذشت پيامبر اسلام ، طبق تصريح مكرر پيامبر ، با امير مؤمنان بود و چنين مقام و منصبى به هزينهء سنگينى نياز داشت . على عليه السّلام براى حفظ اين مقام و منصب ، مىتوانست از درآمد « فدك » حد اكثر استفاده را بكند . گويا دستگاه خلافت از اين پيش‌بينى مطلع شده بود كه در همان روزهاى نخست ، « فدك » را از دست خاندان پيامبر بيرون آورد .\r\n2 . دودمان پيامبر - كه فرد كامل آن يگانه دختر وى و نور ديدگانش حضرت حسن و حضرت حسين عليهما السّلام بود - بايد پس از فوت پيامبر ، به صورت آبرومندى زندگى مىكرد . تا حيثيت و شرف پيامبر محفوظ مىماند . براى اين هدف پيامبر « فدك » را به دختر خود بخشيد .\r\nمحدثان و مفسران شيعه و گروهى از دانشمندان سنى مىنويسند : وقتى آيه  وَ آتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ  نازل گرديد ، « 2 » پيامبر دختر خود فاطمه را خواست و فدك را به وى واگذار كرد . « 3 » ناقل اين مطلب ، ابو سعيد خدرى يكى از صحابهء بزرگ رسول خدا است .\r\n\r\n\r\n","description":"","footnote":"\r\n( 1 ) . حشر ( 59 ) آيه‌هاى 6 و 7 ؛ اين مطلب در كتاب‌هاى فقهى در بخش « جهاد » ، تحت عنوان « فيء » و « أنفال » مورد بحث واقع شده است .\r\n( 2 ) . اسراء ( 17 ) آيه 26 . يعنى حق خويشاوندان و مساكين و درراه‌ماندگان را بپردازد .\r\n( 3 ) . مجمع البيان ، ج 3 ، ص 411 و ابن ابى الحديد ، شرح نهج البلاغه ، ج 16 ، ص 268 .\r\n","page_name":" 753 ","page_number":753},
  {"content":"\r\n\r\nهمهء مفسران اعم از شيعه و سنى قبول دارند كه اين آيه ، در حقّ نزديكان و خويشاوندان پيامبر نازل شده و دختر وى روشن‌ترين مصداق « ذى القربى » است .\r\nحتى در شام ، هنگامى كه مرد شامى به على بن الحسين حضرت زين العابدين گفت :\r\nخود را معرفى كن آن حضرت براى شناساندن خود آيهء ياد شده را تلاوت نمود و اين مطلب آنچنان در ميان مسلمانان روشن بود كه آن مرد شامى در حالى كه سر خود را براى تصديق حركت مىداد ، به آن حضرت چنين عرض كرد : به خاطر نزديكى و خويشاوندى خاصى كه با حضرت رسول داريد ، خدا به پيامبر خود دستور داده كه حق شما را بپردازد . « 1 »\r\nخلاصهء در اينكه اين آيه در حق حضرت زهرا و فرزندان وى نازل گرديده ، ميان علما اسلام اتفاق نظر است ، ولى در اينكه هنگام نزول اين آيه ، پيامبر فدك را به دختر گرامى خود بخشيد ، ميان جامعه دانشمندان شيعه اتفاق نظر وجود دارد و برخى از دانشمندان سنّى نيز با آن موافق‌اند .\r\nمأمون ( به هر علتى بود ) خواست فدك را به فرزندان زهرا برگرداند ، به يكى از محدثان معروف « عبد اللّه بن موسى » نامه‌اى نوشت و از او درخواست نمود كه او را در اين خصوص راهنمايى كند . او حديث بالا را كه در حقيقت شأن نزول آيه است ، به وى نوشت و مأمون نيز فدك را به فرزندان حضرت فاطمه بازگردانيد . « 2 » خليفهء عباسى به فرماندار خود در مدينه نوشت : پيامبر اسلام دهكده « فدك » را به دختر خود فاطمه بخشيده و اين يك مسئلهء مسلمى است و ميان فرزندان زهرا در اين مورد اختلاف نيست . « 3 »\r\nروزى كه مأمون براى رفع شكايت و مظالم ، بر كرسى خاصى نشست ، نخستين نامه‌اى كه به دستش رسيد ، نامه‌اى بود كه نويسندهء آن خود را مدافع حضرت فاطمه عليها السّلام\r\n\r\n\r\n","description":"","footnote":"\r\n( 1 ) . الدر المنثور ، ج 4 ، ص 176 .\r\n( 2 ) . مجمع البيان ، ج 2 ، ص 411 و فتوح البلدان ، ص 46 .\r\n( 3 ) . ابن ابى الحديد ، شرح نهج البلاغه ، ج 16 ، ص 217 .\r\n","page_name":" 754 ","page_number":754},
  {"content":"\r\n\r\nمعرفى كرده بود . « مأمون » نامه را خواند و مقدارى گريه كرد و گفت : مدافع آن حضرت كيست ؟ پيرمردى برخاست و خود را مدافع وى معرفى كرد . جلسهء قضاوت به مناظره او و مأمون مبدل گرديد . سرانجام مأمون خود را محكوم ديد و به رئيس ديوان دستور داد ، نامه‌اى تحت عنوان « ردّ فدك به فرزندان زهرا » بنويسد . نامه نوشته شد و به توشيح مأمون رسيد . در اين موقع ، « دعبل » - كه در جلسهء مناظره حاضر بود - برخاست و اشعارى سرود كه مطلع آن چنين است :\r\n أصبح وجه الزّمان قد ضحكا * بردّ مأمون هاشم فدكا « 1 » \r\nشيعه در اثبات اين مطلب كه فدك ملك طلق زهرا عليها السّلام بود ، به مداركى كه ارائه شد نيازمند نيست ، زيرا صدّيق اكبر اسلام ، امير مؤمنان در يكى از نامه‌هاى خود كه به استاندار بصره « عثمان بن حنيف » نوشته است ، صريحا مالكيت « فدك » را يادآور شده و مىفرمايد :\r\nبلى كانت في أيدينا فدك من كلّ ما أظلّته السّماء فشحّت عليها نفوس قوم ، و سخت عنها نفوس قوم آخرين ، و نعم الحكم اللّه « 2 » ؛ آرى ! از ميان آنچه آسمان بر آن سايه افكنده است ، فقط در دست ما از اموال قابل ملاحظه دهكده فدك بود . گروهى بر آن بخل ورزيدند و نفوس بزرگى روى مصالحى از آن چشم پوشيدند و خدا بهترين داور است .\r\nآيا با اين تصريح مىتوان در صدق مطلب شك كرد ؟\r\n\r\nسرگذشت فدك پس از پيامبر\r\nپس از درگذشت پيامبر ، روى اغراض سياسى ، دختر عزيز پيامبر از ملك طلق خود محروم شد و عمال و كارگران او را از آنجا اخراج كردند . وى در صدد برآمد كه از طريق قانون ، حقّ خود را از دستگاه خلافت بازگيرد .\r\n\r\n\r\n","description":"","footnote":"\r\n( 1 ) . همان .\r\n( 2 ) . نهج البلاغه ، نامهء 45 .\r\n","page_name":" 755 ","page_number":755},
  {"content":"\r\n\r\nدر درجهء اول ، دهكده فدك در اختيار او بود و همين تسلط نشانهء مالكيت وى بود ؛ با اين حال ، بر خلاف تمام موازين قضايى اسلام ، دستگاه خلافت از او گواه طلبيد . در صورتى كه در هيچ جاى دنيا از كسى كه بر يك مال مسلط بوده و به اصطلاح « ذو اليد » است ، گواه نمىخواهند . او به ناچار ، شخصيتى مانند على عليه السّلام و زنى را به نام « امّ ايمن » كه پيامبر گواهى داده بود او از زنان بهشت است « 1 » و بنا به نقل بلاذرى « 2 » آزادشدهء پيامبر به نام « رباح » را براى شهادت پيش خليفه برد . دستگاه خلافت ، به شهادت آن‌ها ترتيب اثر نداد و محروميت دختر پيامبر از ملكى كه پدرش به او بخشيده بود ، قطعى گرديد .\r\nبه حكم آيهء « تطهير » « 3 » حضرت زهرا و على و فرزندانش از هر نوع آلودگى پيراسته‌اند و اگر آيه شامل زنان پيامبر بشود ، به طور قطع دختر پيامبر از مصاديق واضح آن است ، ولى با كمال تأسف اين قسمت نيز ناديده گرفته شد و خليفهء وقت ادعاى وى را غير رسمى شناخت .\r\nدر مقابل ، دانشمندان شيعه معتقدند كه خليفه سرانجام تسليم نظر دختر پيامبر گرديد و نامه‌اى در خصوص فدك - كه آن ملك طلق فاطمه است - نوشت و به وى داد .\r\nدر نيمه راه دوست ديرينه خليفه ، با دختر گرامى پيامبر برخورد كرد و از جريان نامه آگاه گرديد و نامه را گرفت و آن را پيش خليفه آورد و به او چنين گفت : از آنجا كه على در اين جريان ذى نفع است ، شهادت او قبول نيست و « امّ ايمن » زن است و شهادت يك زن ارزشى ندارد ؛ سپس در محضر خليفه نامه را پاره كرد . « 4 »\r\n« حلبى » در سيرهء خود مطلب را به گونه‌اى ديگر نقل كرده و مىگويد : خليفه ، مالكيت فاطمه را تصديق كرد ، ناگهان دوست وى « عمر » وارد شد و گفت : نامه چيست ؟ وى گفت : مالكيت فاطمه را در اين ورقه تصديق كرده‌ايم . وى گفت : تو به\r\n\r\n\r\n","description":"","footnote":"\r\n( 1 ) . الاصابة ، ج 4 ، ص 416 .\r\n( 2 ) . فتوح البلدان ، ص 44 .\r\n( 3 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « احزاب ( 33 ) آيه 33 » .\r\n( 4 ) . ابن ابى الحديد ، شرح نهج البلاغه ، ج 16 ، ص 374 .\r\n","page_name":" 756 ","page_number":756},
  {"content":"\r\n\r\nدرآمد فدك نيازمندى ، زيرا اگر فردا مشركان عرب بر ضد مسلمانان قيام كردند ، از كجا هزينهء جنگى آن‌ها را تأمين خواهى كرد و بعدا نامه را گرفت و پاره نمود . « 1 »\r\nاينجا است كه انسان به واقعيت سخن يكى از متكلمان شيعه اذعان پيدا مىكند .\r\nابن ابى الحديد مىگويد : من به يكى از متكلمان اماميه ، به نام « على بن نقى » گفتم :\r\nدهكده فدك آنچنان وسعت نداشت و سرزمين به اين كوچكى كه جز چند نخل بيشتر در آنجا نبود ، اين قدر ارزش نداشت كه مخالفان فاطمه در آن طمع ورزند . « 2 »\r\nاو در پاسخ من چنين گفت : تو در اين عقيده اشتباه مىكنى . شمارهء نخل‌هاى آنجا از نخل‌هاى كنونى كوفه كمتر نبود . به طور مسلم ، ممنوع ساختن خاندان پيامبر از اين سرزمين حاصل‌خيز ، براى اين بود كه مبادا امير مؤمنان از درآمد آنجا براى مبارزه با دستگاه خلافت كمك بگيرد . از اين رو ، نه تنها فاطمه را از فدك محروم ساختند ، بلكه كليهء بنى هاشم و فرزندان عبد المطلب را از حقوق مشروع خود ، يعنى خمس غنايمى كه سپاهيان اسلام در زمان خلفا به دست مىآوردند ، هم بىنصيب نمودند .\r\nبىترديد ، جمعيتى كه بايد دنبال زندگى بروند و با كمال نيازمندى به سر ببرند ، هرگز انديشهء مبارزه با وضع موجود را در دماغ خود نمىپرورانند . « 3 »\r\nهمو ، از يكى از مدرسان بزرگ مدرسهء غربى بغداد « على بن الفارقى » اين جمله را نقل مىكند و مىگويد : « 4 » من به وى گفتم : آيا دختر پيامبر در ادعاى خود راست‌گو بود ؟\r\nگفت بلى . گفتم : آيا خليفه مىدانست او زنى راست‌گو است ؟ گفت بلى . گفتم چرا خليفه حق مسلم او را در اختيارش نگذاشت ؟ در اين موقع استاد لبخندى زد و با كمال وقار گفت : اگر خليفه سخن فاطمه را از اين جهت كه زنى راست‌گو است ، مىپذيرفت و بدون درخواست شاهد ، فدك را به وى رد مىكرد ، فردا از اين موقعيت به سود\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 362 .\r\n( 2 ) . ما موقعيت حاصل‌خيزى فدك را ، در اول مقاله از كتاب مراصد الاطلاع به طور اجمال نقل كرديم .\r\n( 3 ) . ابن ابى الحديد ، شرح نهج البلاغه ، ج 16 ، ص 236 .\r\n( 4 ) . همان ، ص 284 .\r\n","page_name":" 757 ","page_number":757},
  {"content":"\r\n\r\nشوهر خود على استفاده مىكرد و مىگفت : خلافت مربوط به شوهرم على است و او در اين موقع ناچار بود ، خلافت را به على تفويض كند ، زيرا او را راست‌گو مىداند . امّا خليفه براى اينكه راه اين تقاضاها و مناظره‌ها بسته شود ، او را از حق مسلم وى ممنوع ساخت .\r\nممنوعيت فرزندان فاطمه از فدك ، در زمان خليفه اول پىريزى گرديد و پس از در گذشت على ، معاويه زمام امور را به دست گرفت و فدك را ميان سه نفر ( مروان ، عمرو بن عثمان و فرزندش يزيد ) تقسيم كرد . در دوران خلافت مروان ، همهء سهام در اختيار وى بود كه آن را به فرزند خود عبد العزيز بخشيد . او نيز آن را به فرزندش « عمر بن عبد العزيز » داد . از آنجا كه وى در ميان خلفاى بنى اميه مردى ميانه‌رو بود ، نخستين بدعت وى بازگردانيدن فدك به فرزندان زهرا بود پس از فوت وى ، خلفاى بعدى فدك را از دست بنى هاشم گرفتند و تا روزى كه طومار زندگى خلفاى بنى اميه درهم پيچيده شد ، فدك در اختيار آنان باقى بود .\r\nدر دوران خلافت بنى عباس مسأله فدك نوسان عجيبى داشت ؛ مثلا سفاح ، آن را به عبد اللّه بن الحسن واگذار كرد و پس از وى « منصور دوانقى » آن را بازگرفت ، ولى فرزند او مهدى آن را به اولاد زهرا بازگردانيد ، پس از وى موسى و هارون روى مصالح سياسى از دست آن‌ها درآوردند ؛ تا آن‌كه نوبت خلافت به مأمون رسيد . او رسما طى تشريفاتى حق را به صاحبانش واگذار كرد ، پس از فوت وى باز وضع فدك تغيير يافت و گاهى مردود و گاهى ممنوع گشت . در عصر خلفاى بنى اميه و بنى عباس ، فدك بيش از آن‌كه جنبه انتفاعى داشته باشد ، جنبهء سياسى به خود گرفته بود . خلفاى صدر اسلام به درآمد آن نيازمند بودند ، ولى در زمان‌هاى بعدى ثروت و پول در ميان امرا و خلفا به قدرى بود كه هرگز به درآمد فدك نيازى نبود . از اين رو ، وقتى عمر بن عبد العزيز ، فدك را به اولاد فاطمه واگذار كرد ، بنى اميه او را توبيخ كردند و گفتند : تو با اين عملت شيخين ( ابى بكر و عمر ) را تخطئه كردى ! او را وادار نمودند كه درآمد آن را ميان فرزندان فاطمه قسمت كند و اصل مالكيت آن را در اختيار\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nخود داشته باشد . « 1 »\r\n\r\nفدك در سنجش داورى\r\nبررسى پروندهء « فدك » به روشنى ثابت مىكند كه بازدارى دختر پيامبر از حق مشروع خود ، يك جريان سياسى بود مسأله روشن‌تر از آن بود كه براى حاكم وقت ، مستور و پنهان بماند . از همين رو ، دختر پيامبر در خطابهء آتشين و سراسر فصاحت و بلاغت خود چنين مىفرمايد :\r\nهذا كتاب اللّه حكما و عدلا و ناطقا و فضلا يقول  يَرِثُنِي وَ يَرِثُ مِنْ آلِ يَعْقُوبَ  « 2 » و ورث سليمان داود « 3 » و بيّن عزّ و جلّ في ما وزّع من الأقساط و شرع من الفرائض ؛ « 4 » اين كتاب خدا قرآن كه حاكم و دادگرى گويا و فيصله‌بخش است ، مىگويد : حضرت زكريا از خدا درخواست كرد كه خداوند به او فرزندى عطا كند كه از او و خاندان يعقوب ارث ببرد . همچنين مىگويد : سليمان از داود ارث برد . خداوند ، سهام را در كتاب خود بيان كرده و فريضه‌هايى را روشن ساخته است .\r\nبحث دربارهء دلالت دو آيه ، بر وراثت فرزندان پيامبران از آن‌ها و حديثى كه تنها خليفه ناقل آن بود ، مايه گستردگى سخن است . « 5 »\r\n\r\nتسخير « وادى القرى »\r\nپيامبر نه تنها در اين محل به قدرت‌هاى ضد اسلامى پايان بخشيد ، بلكه لازم ديد به « وادى القرى » - كه آنجا نيز نقطه اتكاى يهوديان بود - رهسپار شود . وى شخصا\r\n\r\n\r\n","description":"","footnote":"\r\n( 1 ) . همان ، ص 278 .\r\n( 2 ) . مريم ( 19 ) آيه 6 .\r\n( 3 ) . نمل ( 27 ) آيه 16 .\r\n( 4 ) . احتجاج طبرسى ، ج 1 ، ص 145 .\r\n( 5 ) . ر . ك : همين قلم ، فرازهايى حساس از زندگانى على عليه السّلام ، ج 1 ، ص 325 - 349 .\r\n","page_name":" 759 ","page_number":759},
  {"content":"\r\n\r\nچند روز دژ آنان را محاصره كرد و پس از پيروزى ، قراردادى را كه با مردم « خيبر » بسته بود ، با آنان نيز بست و از اين طريق سرزمين « حجاز » را از شر فتنه‌گران يهود پاك ساخت و همه آنان را « خلع سلاح » كرده ، تحت حمايت مسلمانان قرار داد . « 1 »\r\n\r\nعمرهء قضاء « 2 »\r\nمسلمانان پس از امضاى صلح « حديبيه » مىتوانستند يك سال بعد از تاريخ قرارداد ، وارد مكه شوند و بعد از سه روز اقامت در مكه و انجام اعمال « عمره » شهر « مكه » را ترك گويند . آنان مىبايست در اين مدت ، جز سلاح مسافر - كه همان شمشير است - سلاح ديگرى همراه نداشته باشند .\r\nيك سال تمام از وقت قرارداد گذشت . هنگام آن رسيده بود كه مسلمانان از اين پيمان بهره‌بردارى كنند و مسلمانان مهاجر - كه هفت سال بود ، از خانه و زندگى خود دست شسته و براى حفظ آيين توحيد ، زندگى در سرزمين غربت را بر وطن ترجيح داده بودند - بار ديگر براى زيارت خانهء خدا و ديدن بستگان و خويشاوندان و سركشى به خانه و زندگى بشتابند . وقتى پيامبر اسلام اعلام كرد ، كسانى كه در سال گذشته از زيارت خانهء خدا محروم شده‌اند ، آماده سفر شوند ؛ جنب و جوش بىسابقه‌اى در ميان آنان پديد آمد و اشك شوق در چشم‌هايشان حلقه زد . اگر سال گذشته پيامبر با 1300 نفر حركت كرده بود ، سال بعد آمار همراهان آن حضرت به دو هزار نفر رسيد .\r\nدر ميان آنان شخصيت‌هاى بزرگى از مهاجر و انصار به چشم مىخورد كه در تمام نقاط ، سايه به سايهء پيامبر گام برمىداشتند . همچنين شصت شتر كه علامت قربانى را\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 150 .\r\n( 2 ) . عمره ، اعمال مخصوصى است كه در همهء ايام سال مىتوان آن را انجام داد . بر خلاف اعمال حج كه فقط در ماه ذى الحجّه بايد آن را به جاى آورد . و پيامبر روز دوشنبه ششم ذى القعدة الحرام سال هفتم ؛ به عنوان اداى مراسم « عمره » رهسپار مكه گرديد .\r\n","page_name":" 760 ","page_number":760},
  {"content":"\r\n\r\nبه گردن داشتند ، همراه خود آورده بودند . پيامبر از مسجد مدينه احرام بست و ديگران نيز از وى پيروى كردند . دو هزار نفر « لبيك » گويان با لباس‌هاى احرام ، راه مكه را پيش گرفتند ، اين كاروان آنچنان شكوه و جلالى داشت كه بسيارى از مشركان را به معنويت و حقيقت اسلام متوجه ساخت .\r\nاگر بگوييم اين سفر ، يك سفر تبليغى بود و اين افراد در حقيقت سپاه تبليغ اسلام بودند ؛ سخنى به گزاف نگفته‌ايم . آثار معنوى اين سفر به زودى روشن گرديد و سرسخت‌ترين دشمنان اسلام ، مانند « خالد بن وليد » قهرمان جنگ « احد » و « عمرو عاص » سياست‌مدار عرب پس از مشاهدهء اين عظمت ، به اسلام متمايل شده و پس از اندك زمانى اسلام آوردند .\r\nپيامبر ، از خدعه و حسد قريش مطمئن نبود . احتمال مىداد كه او و يارانش را در سرزمين مكه غافل‌گير كنند و خون گروهى از آن‌ها را - كه جز سلاح مسافر چيزى با خود ندارند - بريزند . از طرف ديگر ، طبق يكى از مواد پيمان ، مسلمانان نبايد مسلحانه وارد مكه شوند . براى رفع هرگونه نگرانى ، پيامبر يكى از افسران خود ، « محمد بن مسلمه » را با دويست نفر مأمور كرد با اسلحه لازم مانند زره ، نيزه و صد اسب تندرو ، پيش از حركت كاروان حركت كنند و در درهء « مرّ الظهران » كه در نزديكى خاك « حرم » « 1 » است فرود آيند و منتظر ورود پيامبر شوند . . .\r\nجاسوسان قريش كه حركت محمد صلى اللّه عليه و آله و سلّم را تحت نظر گرفته بودند ، از حمل اسلحه و فرود آمدن دويست سوار نظام در درهء « مرّ الظهران » آگاه شدند و مراتب را به سران قريش گزارش دادند .\r\n« مكرز بن حفص » به نمايندگى از طرف قريش با پيامبر تماس گرفت و اعتراض قريش را به پيامبر تسليم كرد . وى در پاسخ نمايندهء قريش گفت : من و يارانم هرگز بر خلاف پيمان ، عملى انجام نخواهيم داد و همگى بدون سلاح وارد حرم مىشويم . اين\r\n\r\n\r\n","description":"","footnote":"\r\n( 1 ) . شهر مكه و مقدارى از چهار سمت آن را « حرم » مىگويند .\r\n","page_name":" 761 ","page_number":761},
  {"content":"\r\n\r\nافسر و دويست سرباز با تمام ساز و برگى كه همراه دارند ، در اين نقطه توقف خواهند كرد و گامى فراتر نخواهند گذاشت پيامبر با اين جمله به نمايندهء قريش رسانيد كه اگر به ما شبيخون بزنيد و از بىسلاح بودن ما سوء استفاده كنيد و بر سر ما بريزيد ، اين نيروهاى امدادى و ذخيره كه در بيرون حرم تمركز يافته‌اند ؛ فورا به كمك ما شتافته ، نيرو و سلاح در اختيار ما خواهند گذاشت . قريش از دورانديشى پيامبر آگاه شدند .\r\nدرهاى شهر مكه را به روى مسلمانان باز كردند . سران كفر و زيردستان آنان ، شهر را تخليه كرده و در تپه‌ها و كوه‌هاى مجاور شهر سكنا گزيدند تا با پيامبر و ياران او روبه‌رو نشوند و كليه كارهاى آنان را از دور تحت نظر بگيرند .\r\n\r\nپيامبر وارد مكه مىشود\r\nپيامبر در حالى كه بر شتر مخصوص خود سوار بود ، با دو هزار نفر كه دور او را احاطه كرده و صداى « لبّيك اللّهمّ لبّيك » آن‌ها در سرتاسر شهر طنين‌انداز بود ، وارد مكه شد . آهنگ دل‌نواز اين جمعيت فشرده آنچنان جالب بود كه تمام مردم مكه را تحت تأثير قرار داد و در آن‌ها علاقه و انعطاف خاصى به مردم مسلمان ايجاد كرد . در عين حال ، اتحاد و يگانگى مسلمانان ، رعب و ترس مخصوصى در دل مشركان پديد آورد .\r\nوقتى طنين « لبيك » مسلمانان قطع شد ، « عبد اللّه رواحه » كه زمام شتر پيامبر در دست او بود با صداى رسا و آهنگ دل‌نواز خود ، اشعارى را مىخواند :\r\n خلّوا بني الكفّار عن سبيله * خلّوا فكلّ الخير في قبوله \r\n يا ربّ إنّي مؤمن بقيله * أعرف حق اللّه في قبوله « 1 » \r\n- اى فرزندان كفر و شرك ! راه را براى رسول خدا باز كنيد . بدانيد ، او سرچشمهء خير و منبع نيكى است .\r\n- بار الها ! من به گفتار او ايمان دارم و از فرمان تو در پذيرش رسالت او آگاهم .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 37 .\r\n","page_name":" 762 ","page_number":762},
  {"content":"\r\n\r\nپيامبر روى همان شترى كه قرار داشت ، خانه خدا را طواف كرد . اين بار به « ابن رواحه » دستور داد كه اين دعاى خاص را با آهنگ خود تلاوت كند و مردم نيز با او هم صدا شوند و آن دعا عبارت است از :\r\nلا إله إلّا اللّه وحده وحده ، صدق وعده ، و نصر عبده و أعزّ جنده ، و هزم الأحزاب وحده ؛ خدائى جز او نيست ، يگانه و بىهمتا است . به وعدهء خود عمل نمود ( وعده داده بود كه به زودى خانهء خدا را زيارت كنيد ) بندهء خود را يارى كرد . سپاه توحيد را گرامى ساخت . حزب‌هاى كفر و شرك را به تنهايى درهم شكست .\r\nآن روز ، تمام مراكز زيارت و محل اعمال عمره از مسجد ، كعبه ، صفا و مروه در اختيار مسلمانان بود . اين گونه شعارهاى گرم توحيدى ، در محلى كه ساليان درازى مركز شرك و بت‌پرستى شده بود ، ضربات شكنندهء روحى بر سران شرك و پيروانشان وارد ساخت كه پيروزى محمد را بر سرتاسر عربستان محقق و قطعى كرد .\r\nموقع ظهر شد ، پيامبر و مسلمانان بايد فريضه الهى را در مسجد با حالت دسته جمعى انجام دهند . بايد مؤذن مسلمانان با صداى رساى خود اذان بگويد .\r\n« بلال حبشى » كه مدت‌ها در اين شهر به جرم گرويدن به آيين توحيد شكنجه مىشد ، به فرمان پيامبر بالاى بام كعبه رفت و در نقطه‌اى كه شهادت به يگانگى خدا و گواهى به رسالت « محمد » بزرگ‌ترين جرم بود دست‌ها را بر گوش‌هاى خود نهاد و فصول اذان را كه همگى با آن آشنايى داريم ، با آهنگ مخصوص خود ادا كرد . آهنگ وى و تصديق مسلمانان كه پس از شنيدن هر فصلى از اذان ، به زبان جارى مىساختند ، به گوش بت‌پرستان و دشمنان توحيد مىرسيد و آنچنان آنان را ناراحت و دگرگون مىساخت كه « صفوان بن اميه » و « خالد بن اسيد » گفتند : سپاس خدا را كه پدران ما فوت كردند و صداى اين غلام حبشى را نشنيدند . « سهيل بن عمرو » وقتى نداى تكبير بلال را شنيد ، چهرهء خود را با دستمالى پوشانيد . آنان از آهنگ و صداى بلال چندان ناراحت نبودند ، بلكه مضمون‌هاى فصول اذان - كه نقطهء مقابل عقايد موروثى آن‌ها بود - آنان را دچار شكنجه روحى مىكرد .\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nپيامبر ، ميان دو كوه « صفا » و « مروه » مشغول سعى گرديد . از آنجا كه منافقان و بت‌پرستان انتشار داده بودند آب و هواى تب‌خيز مدينه ، مسلمانان را از پاى درآورده است ؛ پيامبر در قسمتى از سعى خود ، « هروله » كرد « 1 » و مسلمانان نيز از وى در اين قسمت پيروى نمودند . پس از فراغ از « سعى » شتران را سر بريدند و با كوتاه كردن موى سر از حالت احرام درآمدند . پيامبر دستور داد كه دويست نفر به درّهء « مرّ الظهران » بروند و مراقب سلاح و ذخاير نظامى شوند تا مأموران قبلى وارد حرم شوند و اعمال عمره را انجام دهند .\r\nاعمال عمره به پايان رسيد . مهاجران به خانه‌هاى خود رفته ، از خويشاوندان خود تجديد ديدار كردند . آنان گروهى از « انصار » را نيز به عنوان مهمان به خانه‌هاى خود بردند و از اين طريق در صدد جبران خدمات انصار - كه در طول هفت سال دربارهء مهاجران انجام داده بودند - برآمدند .\r\n\r\nپيامبر مكه را ترك مىگويد\r\nجلال و عظمت چشم‌گير اوضاع اسلام و مسلمانان ، اثر عجيبى در روحيهء مردم مكه گذاشت و آنان با روحيهء ملت مسلمانان ، بيشتر آشنا شدند . سران شرك احساس كردند كه توقف پيامبر و ياران وى علاقهء اهالى مكه را به آيين بت‌پرستى تضعيف كرده و رشته‌هاى محبت و علاقه را ميان طرفين پديد آورده است .\r\nاز اين نظر ، پس از انقضاى آخرين مدت قرارداد ، نمايندهء قريش به نام « حويطب » خدمت پيامبر رسيد و گفت : مدتى كه در پيمان براى اقامت شما در مكه پيش‌بينى شده ، سپرى گرديده است . هرچه زودتر سرزمين ما را ترك كنيد . برخى از ياران پيامبر از صراحت گفتار نماينده قريش ناراحت شدند ، ولى پيامبر شخصى نبود كه در عمل به پيمان سستى ورزد . نداى كوچ در ميان مسلمانان داده شد و همگى بلافاصله\r\n\r\n\r\n","description":"","footnote":"\r\n( 1 ) . نوعى راه رفتن كه سرعت آن بيشتر از معمول و كمتر از دويدن است .\r\n","page_name":" 764 ","page_number":764},
  {"content":"\r\n\r\nسرزمين حرم را ترك گفتند .\r\nميمونه ، خواهر « امّ الفضل » همسر « عباس » كه تحت تأثير احساسات شورانگيز مسلمانان قرار گرفته بود ، به شوهر خواهر خود « عباس » عموى پيامبر پيغام داد كه حاضر است به طور افتخارى با پيامبر اسلام ازدواج كند . پيامبر با پيشنهاد وى موافقت كرد و از اين طريق پيوند خود را با قريش مستحكم‌تر ساخت . تمايل يك دختر به مردى كه با او فاصله سنى زياد داشت ، خود گواه روشن بر نفوذ معنوى وى است . حتى پيامبر از نمايندهء قريش خواست كه مهلت دهد تا مراسم عروسى در مكه برگزار گردد و در وليمهء شب زفاف ، كليهء سران مكه شركت جويند ، ولى نماينده قريش اين درخواست را رد كرد و گفت : ما را نيازى به غذاى شما نيست .\r\nپيامبر دستور داد كه مسلمانان نيمه روز ، از مكه بيرون آيند و براى بعد از ظهر كسى در آنجا نماند . فقط « ابو رافع » غلام خود را مأمور كرد كه در آنجا توقف كند و هنگام غروب همسر پيامبر را همراه بياورد . « 1 »\r\nدشمنان پيامبر پس از خروج مسلمانان ، « ميمونه » را سرزنش كردند ، ولى سخنان آنان در روحيهء وى كه از روى علاقه معنوى به پيامبر گرويده و پيشنهاد ازدواج داده بود ، اثر نگذاشت . بدين وسيله وعده‌اى كه پيامبر از يك سال پيش از راه رؤياى صادقهء خود ، از زيارت كعبه و بازشدن درهاى مكه به روى مسلمانان داده بود ، تحقق پذيرفت و آيهء 27 سورهء فتح « 2 » براى تحقق يافتن اين وعده نازل گرديد . در آن آيه ، از فتح نزديك كه همان فتح مكه است - كه در سال هشتم هجرت تحقق پذيرفت - گزارش داد .\r\n\r\n\r\n","description":"","footnote":"\r\n( 1 ) . سيره ابن هشام ، ج 3 ، ص 12 - 14 و تاريخ الخميس ، ج 2 ، ص 62 - 65 .\r\n( 2 ) .  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً  .\r\n","page_name":" 765 ","page_number":765},
  {"content":"\r\n\r\n\r\nحوادث سال هشتم هجرت\r\n\r\nجنگ موته\r\nسال هفتم هجرت سپرى شد و مسلمانان در پرتو پيمان « حديبيه » توانستند به طور دسته جمعى به زيارت كعبه بروند و در قلب حكومت بت‌پرستان ، شعارهاى جانانه و تكان‌دهنده‌اى به نفع آيين يكتاپرستى بدهند ؛ تا آنجا كه دل‌هاى برخى از سرداران قريش را مانند : « خالد بن وليد » « 1 » ، « عمرو عاص » و « عثمان بن طلحه » متوجه اسلام سازند . چيزى نگذشت كه آنان به مدينه آمده ، علاقهء خود را به حضرت محمد صلى اللّه عليه و آله و سلّم و آيين وى ابراز داشتند و ارتباط خود را با حكومت مكه كه فقط اسكلتى بىروح از آن باقى مانده بود ، قطع كردند . « 2 »\r\nبرخى از سيره‌نويسان ، اسلام آوردن خالد و يا عمرو عاص را در سال پنجم هجرت ضبط نموده‌اند ، ولى به طور مسلم مسلمان شدن آن‌ها در آن سال نبوده است ، زيرا خالد در جنگ « حديبيه » كه در سال ششم رخ داد ، فرماندهء قسمتى از سپاه قريش بوده و اسلام اين دو سردار مقارن يكديگر بوده است .\r\nدر اوايل سال هشتم كه در بيشتر نقاط حجاز امنيت نسبى پديد آمده و نداى توحيد به بسيارى از نقاط گسترش يافته بود و ديگر نفوذ يهود در شمال حمله‌هاى قريش در\r\n\r\n\r\n","description":"","footnote":"\r\n( 1 ) . واقدى ، در المغازى ، ج 2 ، ص 743 - 745 ، انگيزه گرايش اين سردار را به اسلام ، به گونهء ديگر نوشته است .\r\n( 2 ) . الطبقات الكبرى ، ج 4 ، ص 251 - 261 .\r\n","page_name":" 766 ","page_number":766},
  {"content":"\r\n\r\nجنوب ، اسلام و مسلمانان را تهديد نمىكرد ؛ پيامبر به فكر افتاد كه فشار دعوت خود را متوجه مرزنشينان شام كند و قلوب مردمى را كه در آن روزها زير سلطه قيصر روم به سر مىبردند به آيين اسلام متمايل سازد . براى همين منظور ، « حارث بن عمير » ازدى را با نامه‌اى روانهء دربار فرمانرواى شام كرد . فرمانرواى مطلق شامات در آن روز ، « حارث بن ابى شمر » غسانى بود كه به دست‌نشاندگى از طرف قيصر ، در آنجا حكومت مىكرد . وقتى سفير پيامبر وارد شهرهاى مرزى شام گرديد ، « شرحبيل » كه فرمان‌دار سرزمين‌هاى مرزى بود ، از ورود سفير آگاه شد و او را در دهكدهء « موته » دست‌گير كرد پس از بازجويى كاملى كه از سفير پيامبر به عمل آمد ، وى اقرار كرد كه حامل نامه‌اى است از جانب پيامبر اسلام به فرمانرواى مطلق شامات ، يعنى « حارث غسانى » . فرماندار بر خلاف تمام اصول انسانى و جهانى - كه جان و خون سفير در تمام نقاط جهان محترم است - دستور داد دست و پايش را بسته و او را كشتند .\r\nپيامبر از جنايت « شرحبيل » آگاه شد و از كشته شدن سفير سخت ناراحت شد و مسلمانان را از اين اعمال ناجوان‌مردانه آگاه ساخت . از اين رو سربازان خود را براى گرفتن انتقام از اين زمامدار خودسر - كه سفير اسلام را كشته بود - دعوت كرد .\r\n\r\nحادثه جانگدازتر\r\nمقارن اين جريان ، حادثهء جان‌گدازترى رخ داد . اين حادثه ، تصميم پيامبر را براى ادب كردن مرزنشينان شام كه آزادى تبليغ را از مبلغان اسلام سلب نموده و ناجوان‌مردانه سفير پيامبر و سپاه تبليغ او را كشته بودند - جدىتر ساخت .\r\nدر ماه ربيع سال هشتم ، « كعب بن عمير غفارى » از طرف پيامبر مأموريت يافت كه با پانزده نفر كه همگى به سلاح تبليغ مجهز بودند به سرزمين « ذات اطلاح » كه در پشت « وادى القرى » قرار دارد ، روانه شوند و اهالى آنجا را به آيين يكتاپرستى و رسالت دعوت كنند . سپاه تبليغ در آن محل فرود آمدند و با منطق نيرومند و محكم اسلام ، آنان را به يكتاپرستى دعوت كردند . ناگهان مردم مخالفت شديدى با آنان كرده\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nو به آن‌ها حمله‌ور شدند .\r\nسپاه تبليغ ، خود را در محاصره جمعيت انبوهى ديدند و جانانه از خود دفاع كرده و شهادت را بر ذلت و خوارى ترجيح دادند . فقط يك نفر از آن‌ها كه با بدن مجروح در ميان كشتگان افتاده بود ، نيمه شب از جاى خود برخاست و راه مدينه را پيش گرفت و جريان را به عرض پيامبر رسانيد .\r\nكشتن سپاه تبليغ و اعدام بىگناه ، سبب شد كه در ماه جمادى فرمان جهاد صادر گردد و سپاهى مركب از سه هزار نفر براى سركوبى ياغيان و مزاحمان تبليغ اسلام اعزام شوند . « 1 »\r\nفرمان جهاد صادر شد . در لشكرگاه مدينه ( جرف ) سه هزار رزمندهء دلاور دور هم گرد آمدند . پيامبر گرامى ، شخصا به لشكرگاه آمد و بياناتى ايراد كرد و چنين فرمود :\r\nبه محلى مىرويد كه سفير اسلام را كشته‌اند ؛ آنان را مجددا به اسلام و آيين يكتاپرستى دعوت كنيد ، اگر اسلام آوردند ، از انتقام خون سفير صرف نظر كنيد و در غير اين صورت ، از خدا كمك طلبيده و با آنان نبرد مىكنيد . هان اى سربازان اسلام ! به نام خدا جهاد كنيد ، دشمنان خدا و دشمنان خود را كه در سرزمين شام به سر مىبرند ادب كنيد .\r\nبه راهب و راهبه‌ها كه در صومعه‌ها دور از غوغاى اجتماع زندگى مىكنند ، متعرض نشويد . لانه‌هاى شيطان را كه در مغز گروهى قرار گرفته ، با همين شمشير ويران سازيد .\r\nزنان و كودكان و پيران فرتوت را مكشيد ! هرگز نخل و درختى را نبريد و خانه‌اى را ويران نكنيد ! « 2 »\r\nهان اى مجاهدان ! فرماندهء سپاه ، پسر عم من جعفر بن ابى طالب است . اگر او آسيب ديد ، پرچم را « زيد بن حارثه » بردارد و لشكر را هدايت كند و اگر او كشته شد ، فرماندهء سپاه « عبد اللّه بن رواحه » است و اگر او نيز آسيب ديد ، خود شما شخصى را به عنوان فرماندهء كل برگزينيد .\r\n\r\n\r\n","description":"","footnote":"\r\n( 1 ) . همان ، ج 2 ، ص 128 .\r\n( 2 ) . واقدى ، المغازى ، ج 2 ، ص 557 - 558 .\r\n","page_name":" 768 ","page_number":768},
  {"content":"\r\n\r\nسپس دستور حركت صادر شد و خود پيامبر آن‌ها را با گروهى از مسلمانان تا « ثنية الوداع » مشايعت كرد ، در آنجا مشايعت كنندگان سربازان را وداع كرده ، به رسم سابق گفتند : دفع اللّه عنكم و ردّكم سالمين غانمين ؛ خدا شرّ دشمن را از شما بازگرداند و صحيح و سالم و با غنايم جنگى بازگرديد ولى ابن رواحه كه معاون دوم و يا فرمانده سوم نيرو بود ، در پاسخ آنان ، اين شعر را خواند :\r\n لكنّني أسأل الرحمن مغفرة * و ضربة ذات قرع تقذف الزبدا « 1 » \r\n- من از خدا آمرزش مىخواهم و ضربه‌هاى شكننده كه كف‌هاى خون از آن بيرون بريزد .\r\nاين جمله بيانگر اندازهء قدرت ايمان و علاقه اين فرمانده به شهادت در راه خدا است . در اين حالت ديدند اين فرماندهء شجاع مىگريد . علت گريه را پرسيدند . او چنين گفت : من هرگز علاقه‌اى به دنيا ندارم ، ولى شنيدم پيامبر اكرم آيه زير را مىخواند :\r\n وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  « 2 » ؛ قضاى حتمى الهى بر اين است كه همگى وارد دوزخ شويد و افراد صالح از آنجا به بهشت روانه شوند . آن‌گاه ورود من به دوزخ قطعى است ، ولى سرانجام ورودم روشن نيست كه پس از ورود چگونه خواهد بود . « 3 »\r\n\r\nاختلاف دربارهء فرمانده يكم\r\nبرخى از سيره‌نويسان مىنويسند : فرمانده اول زيد بن حارثه ، پسرخواندهء پيامبر\r\n\r\n\r\n","description":"","footnote":"\r\n( 1 ) . و در شعر دوم چنين مىگويد :\r\n حتى يقال إذا مرّوا على جسدي * أرشده اللّه من غاز و قد رشدا \r\nيعنى وقتى ديگران قبر و يا نعش به خون آغشته مرا ببينند ، سربازى و جانبازى مرا تحسين نموده و در حق من دعا كنند . « بحار الانوار ، ج 21 ، ص 60 و الطبقات الكبرى ، ج 2 ، ص 128 » .\r\n( 2 ) . مريم ( 19 ) آيه 71 .\r\n( 3 ) . سيرهء ابن هشام ، ج 2 ، ص 374 .\r\n","page_name":" 769 ","page_number":769},
  {"content":"\r\n\r\nبود و جعفر و عبد اللّه به ترتيب معاون‌هاى اول و دوم او بودند ، ولى محققان شيعه بر عكس اين پندار ، حضرت جعفر بن ابى طالب را فرماندهء كلّ قوا مىدانند و دو نفر ديگر يعنى زيد و عبد اللّه را معاون اول و دوم مىشمارند . اكنون بايد ديد كدام يك از اين دو نظر با حقيقت موافق است ؟ براى يافتن اين حقيقت دو راه وجود دارد .\r\n1 . « زيد بن حارثه » از نظر موقعيت اجتماعى و مراتب تقوايى و علمى ، همسنگ « جعفر طيار » نبود . ابن اثير ، در اسد الغابه دربارهء جعفر مىنويسد : او از نظر خلق و روحيات ، قيافه و اندام ، شباهت به پيامبر داشت و پس از على به فاصلهء كوتاهى به پيامبر اسلام ايمان آورد . روزى ابو طالب على را ديد كه در سمت راست پيامبر اسلام نماز مىگزارد ، به فرزند خود جعفر گفت : تو نيز در سمت چپ او ( پيامبر ) نماز بگزار .\r\nجعفر ، رئيس جمعيتى بود كه براى حفظ آيين و مذهب خود ، خانه و زندگى را در مكه ترك گفتند و به فرمان پيامبر به سرزمين حبشه پناه بردند . او كه سرپرست مهاجران بود با منطق محكم و نافذ خود ، قلب سلطان حبشه را به اسلام متوجه ساخت و با خواندن آياتى از قرآن دربارهء حضرت مسيح و مادر وى مريم ، دروغ‌گويى نمايندگان قريش را كه براى بازگردانيدن آنان به خاك حجاز به حبشه آمده بودند ثابت كرد . او موفق شد حمايت فرمانرواى حبشه را به پناهندگان جلب كرده و در نتيجه « نجاشى » نمايندگان قريش را از دربار خود راند . « 1 »\r\nجعفر ، همان شخصيتى است كه وقتى پيامبر در خيبر ، از ورود وى از حبشه اطلاع يافت ، شانزده قدم به استقبالش رفت و دست در گردنش افكند و پيشانىاش را بوسيد و از شدت شوق سخت گريست و فرمود : نمىدانم به كدام يك از دو امر بيشتر مسرور شوم : آيا به قدوم شما از حبشه ، يا به فتح خيبر آن هم به دست برادرت على ؟\r\nاو همان بزرگ مردى است كه امير مؤمنان از شجاعت و جوان‌مردى او ، پس از مرگش ياد مىكند . هنگامى كه على عليه السّلام شنيد كه عمرو عاص با معاويه بيعت كرده و\r\n\r\n\r\n","description":"","footnote":"\r\n( 1 ) . اسد الغابه ، ج 1 ، ص 287 .\r\n","page_name":" 770 ","page_number":770},
  {"content":"\r\n\r\nقرار گذاشته‌اند كه اگر بر على پيروز شوند ، حكومت مصر را در اختيار « عمرو » بگذارد ؛ امير مؤمنان از استماع اين خبر ناراحت شد و يادى از شجاعت عموى خود حمزه و برادرش جعفر كرد و فرمود : اگر اين دو نفر زنده بودند ، ستارهء پيروزى من طلوع مىكرد . « 1 »\r\nآيا با چنين صفت برجسته‌اى كه قسمتى از آن نقل گرديد ، عقل و خرد اجازه مىدهد كه پيامبر فرماندهى كل را به « زيد » تفويض كند و جعفر را معاون اول او قرار دهد ؟\r\n2 . اشعارى كه شاعران زبردست و تواناى اسلام در سوگ اين فرماندهان سروده‌اند ، حاكى است كه فرماندهء كل جعفر بوده و معاونت ، مربوط به دو نفر ديگر بوده است . حسان بن ثابت ، شاعر عصر رسالت پس از رسيدن گزارش رقت‌بار مرگ فرماندهان قصيده‌اى سرود كه متن آن در سيرهء ابن هشام مذكور است . وى در اين باره چنين مىگويد :\r\nفرماندهانى كه در نبرد « موته » يكى پس از ديگرى كشته شدند ، غريق رحمت خداوند شوند . آنان عبارتند از : جعفر ، زيد و عبد اللّه كه به فاصلهء يكديگر از عوامل مرگ استقبال كردند . « 2 »\r\nروشن‌ترين آن‌ها ، قصيدهء « كعب بن مالك » است كه در سوگ كشتگان موته سروده و تصريح مىكند كه نخستين فرمانده ، جعفر بوده و شاعر خود شاهد جريان دستور پيامبر بود كه نخست امارت را به جعفر تفويض فرمود :\r\n\r\n\r\n","description":"","footnote":"\r\n( 1 ) . و در اين مورد رجزى دارد كه ابن مزاحم در وقعه صفين ، ص 49 آن را نقل كرده است .\r\n لو أنّ عدى يا بن حرب جعفرا * او حمزة القوم الهمام الازهرا \r\n رأت قريش نجم ليل ظهر \r\n( 2 ) .\r\n فلا يعبدن اللّه قتلى تتابعوا * بموته منهم ذو الجناحين جعفر \r\n و زيد و عبد اللّه حين تتابعوا * جميعا و سبا المنية تخطر \r\nچنان كه ملاحظه مىفرماييد لفظ « تتابعوا » گواه زنده‌اى است كه مرگ اين سه فرمانده به دنبال يكديگر بوده و نخست جعفر به شهادت رسيده است .\r\n","page_name":" 771 ","page_number":771},
  {"content":"\r\n\r\n إذ يهتدوني بجعفر و لوائه * قدام أوّلهم فنعم الأوّل \r\n- به ياد داريد موقعى كه سربازان اسلام زير لواى نخستين فرمانده ، يعنى جعفر بن ابى طالب قرار گرفتند و به جانب جهاد حركت كردند .\r\nاين سرودها كه در همان روزها گفته شده و از دستبرد حوادث محفوظ مانده ، زنده‌ترين و نيرومندترين گواه است كه آنچه سيره‌نويسان اهل تسنن در اين باره نوشته‌اند ، خلاف حقيقت است راويان براى يك رشته اهداف سياسى - كه فعلا مجال بازگويى آن‌ها نيست - آن را جعل كرده و نويسندگان سيره ، بىتحقيق آن‌ها را وارد كتاب‌هاى خود كرده‌اند . جاى شگفت اينجا است كه ابن هشام با اينكه اين قصايد را نقل كرده ، « جعفر » را معاون اول قلمداد نموده است . « 1 »\r\n\r\nصف‌آرايى سپاه روم و اسلام\r\nروم آن روز بر اثر نبردهاى پياپى با ايران ، دچار هرج و مرج عجيبى شده بود . با اينكه سرمست پيروزىهاى خود بر ايران بود ، ولى از شهامت و رشادت سربازان اسلام كه روى شهامت ذاتى و قدرت ايمان ، افتخارات زيادى به دست آورده بودند ، اطلاعاتى داشتند . از اين‌رو وقت حركت و آمادگى سربازان اسلام به دولت روم گزارش داده شد ، « هرقل » قيصر روم به كمك فرمانرواى دست‌نشاندهء خود در سرزمين شام ، عظيم‌ترين و نيرومندترين سپاه را براى مقابله با سه هزار سرباز اسلامى آماده كرده بود ، تنها « شرحبيل » فرمانرواى سرزمين شام ، صد هزار سرباز از قبايل مختلف شام زير پرچم گرد آورده ، براى جلوگيرى از پيش روى سربازان اسلام ، به مرزهاى كشور روانه ساخت . حتى « قيصر » با اطلاع قبلى با صد هزار سرباز از روم حركت كرد و در « مآب » كه يكى از شهرهاى « بلقا » است ، فرود آمد و در آنجا به عنوان نيروى ذخيره امدادى توقف كرد . « 2 »\r\n\r\n\r\n","description":"","footnote":"\r\n( 1 ) . سيره ابن هشام ، ج 2 ، ص 384 - 387 .\r\n( 2 ) . واقدى ، المغازى ، ج 2 ، ص 760 و سيرهء ابن هشام ، ج 2 ، ص 375 .\r\n","page_name":" 772 ","page_number":772},
  {"content":"\r\n\r\nگردآورى اين همه سرباز براى يك جمعيت كه در مقام مقايسه به مراتب از آن‌ها كمتر بودند ، روى گزارش‌هايى بود كه در مورد فتوحات مسلمانان به سرداران روم رسيده بود ، براى جلوگيرى از تجاوز سه هزار سرباز ، هرچه هم دلير باشند يك‌دهم اين سپاه كافى بود .\r\nهمچنين در مقام سنجش استعداد دو نيرو ، ارتش اسلام به مراتب از ارتش روم ناتوان‌تر بود : خواه از نظر تعداد نفرات و خواه از نظر آشنايى به رموز و تاكتيك‌هاى جنگى ، زيرا افسران رومى بر اثر شركت در نبردهاى متمادى ايران و روم ، به يك رشته رموز نظامى و اسرار پيروزى پى برده بودند كه اطلاعات ارتش جوان اسلام در اين قسمت كاملا ابتدايى بود . وانگهى مسلمانان از جهت ساز و برگ جنگى و وسايل نقليه ، با روميان هم‌طراز نبودند . از همه بالاتر قواى اسلام در سرزمين غربت نقش مهاجم را داشت و روميان در كشور خود از تمام امكانات خويش بهره‌مند بودند و حالت دفاعى داشتند . در اين صورت نيروى مهاجم بايد آنچنان قوى و نيرومند باشد كه بتواند نامساعد بودن شرايط را جبران كند .\r\nبا اين ملاحظات ، فرماندهان با اينكه مرگ را در چند قدمى خود مىديدند ، استقامت و نبرد را بر فرار ترجيح داده ، بر افتخارات تاريخى خود افزودند .\r\nمسلمانان پس از ورود به مرزهاى شام ، از آمادگى دشمن و قدرت نظامى او آگاه شدند . فورا براى نحوهء مبارزه ، شوراى نظامى تشكيل دادند . گروهى گفتند : جريان را از طريق نامه‌نگارى به عرض پيامبر رسانده و از او كسب تكليف كنند . اين نظر نزديك بود تصويب شود كه معاون دوم فرماندهى « عبد اللّه بن رواحه » - همان مردى كه در موقع خروج از مدينه از خداوند شهادت طلبيده بود - برخاست و خطابهء آتشينى ايراد كرد و چنين گفت :\r\nبه خدا سوگند هرگز ما با فزونى افراد و فزونى سلاح و زيادى اسب با دشمن نبرد نمىكرديم . ما در پرتو اعتقاد و ايمان كه خدا ما را با آن گرامى داشته است با دشمن روبه‌رو مىشديم . برخيزيد به راه خود ادامه دهيد ، نبرد را آغاز كنيد . به خاطر بياوريد كه\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nما در جنگ « بدر » دو اسب و در روز « احد » يك اسب بيش نداشتيم اما در اين نبرد در انتظار يكى از دو سرنوشت هستيم : يا بر آن‌ها پيروز مىشويم و اين همان وعده‌اى است كه خدا و رسول به ما داده است و براى وعده او خلافى نيست و يا به شهادت مىرسيم و در اين صورت به برادران خود ملحق مىشويم .\r\nاين خطابه ، روح جهاد را در سپاه اسلام تقويت كرد و آنان به حركت خود ادامه دادند . هر دو سپاه در نقطه‌اى به نام « شارف » با هم روبه‌رو شدند ، ولى روى مصالح نظامى سپاه اسلام مقدارى عقب‌نشينى كرد و در سرزمين « موته » فرود آمد . جعفر بن ابى طالب كه فرمانده لشكر بود ، سربازان را به قسمت‌هاى مختلفى تقسيم كرد و براى هر كدام فرماندهى مشخص كرد .\r\nحملات و جنگ‌هاى تن‌به‌تن آغاز شد . او بايد پرچم را به دست بگيرد و حملات سربازان خود را هدايت كند و در عين حال به جنگ و دفاع نيز بپردازد .\r\nاز رجز و حماسه‌هاى او كه در موقع حمله بر دشمن خوانده است ، شجاعت روحى و رسوخ ارادهء او در راه هدف كاملا پيدا است . او در موقع حمله چنين مىگفت : مسرورم كه بهشت موعود نزديك شده ، بهشت پاكيزه كه نوشابه‌هاى گوارا دارد و در برابر آن نابودى روم نيز نزديك است ملتى كه به آيين توحيد كفر ورزيده و علايق و ارتباط آنان از ما دور شده است ، من مصمم هستم كه هر موقع با آنان رو به رو شدم ، ضربت خود را بر آن‌ها وارد سازم . « 1 »\r\nفرمانده اول اسلام ، در حملات جانانه خود نبرد شديدى كرد . هنگامى كه خود را در حلقهء محاصرهء دشمن ديد ، و شهادت خود را قطعى دانست ، براى اينكه دشمن از\r\n\r\n\r\n","description":"","footnote":"\r\n( 1 ) . اينك متن عربى آن را كه ابن هشام در سيره ، ج 2 ، ص 378 آورده ، در اينجا نقل مىكنيم :\r\n يا حبّذا الجنة و اقترابها * طيبة و باردا شرابها \r\n و الروم روم قد دنا عذابها * كافرة بعيدة أنسابها \r\n عليّ إذ لاقيتها ضرابها \r\n","page_name":" 774 ","page_number":774},
  {"content":"\r\n\r\nاسب وى استفاده نكند و نيز به دشمن بفهماند كه آخرين پيوند خود را با جهان مادى قطع نموده است ، از اسب فرود آمد و ضربتى بر وى وارد ساخت و او را از حركت بازداشت و به دفاع و حملهء خود ادامه داد . در اين ميان دست راست او قطع گرديد وى براى اينكه پرچم پيامبر به زمين نيفتد ، پرچم را به دست چپ گرفت . وقتى دست چپ او را نيز قطع كردند ، با بازوان خود پرچم را نگاه داشت و سرانجام با بيش از هشتاد زخم روى خاك‌ها افتاد و جان سپرد .\r\nآن‌گاه نوبت معاون اول ، « زيد بن حارثه » فرا رسيد . او پرچم را به دوش گرفت و با شهامت كم‌نظيرى انجام وظيفه كرد و بر اثر ضربات نيزه‌ها جان سپرد . معاون دوم « عبد اللّه بن رواحه » پرچم را به دست گرفت و بر اسب خود سوار شد و اشعار حماسى خود را سرود . در جريان نبرد ، گرسنگى سخت بر او فشار آورده بود . لقمهء غذايى به دست او دادند كه گرسنگى را بر طرف كند . هنوز چيزى از آن نخورده بود كه صداى هجوم سيل‌آساى دشمن به گوش وى رسيد . لقمه را انداخت و خود را به دشمن نزديك ساخت و جنگ كرد تا كشته شد .\r\n\r\nسرگردانى سپاه اسلام\r\nدر آن لحظه سرگردانى سپاه اسلام آغاز شد فرماندهء كل قوا و دو معاون وى به ترتيب كشته شدند ، امّا پيامبر اين وضع را پيش‌بينى كرده و ترتيب اختيار فرمانده را بر عهده خود سربازان قرار داده بود . در اين لحظه ، « ثابت بن اقرم » پرچم را برداشت رو به سربازان اسلام كرد و گفت : براى خود فرماندهى انتخاب كنيد همگى گفتند : تو فرماندهء ما باش وى گفت : من هرگز اين كار را نمىپذيرم ، ديگرى را انتخاب كنيد .\r\nسپس خود « ثابت » و مسلمانان ، « خالد بن وليد » را كه تازه اسلام آورده و در ميان سپاه اسلام بود به فرماندهى انتخاب كردند .\r\nلحظه‌اى كه او به مقام فرماندهى برگزيده شد ، لحظهء بسيار حساسى بود و رعب و وحشت بر مسلمانان چيره گشته بود . فرماندهء لشكر ، دست به يك تاكتيك نظامى زد\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nكه در نوع خود بىسابقه بود . او دستور داد كه در نيمهء شب - كه پردهء سياهى همه جا را فراگرفته بود - به نقل و انتقال آن هم با سر و صدا مشغول شوند . « ميمنه » جاى خود را به « ميسره » و بالعكس بدهد و ستون مقدم به قلب لشكر و بالعكس انتقال يابد و اين انتقال تا سپيدى صبح ادامه داشت . او دستور داد گروهى از مسلمانان نيمه شب به نقطهء دور دست حركت كنند و در طليعه صبح با دادن شعار « لا إله الّا اللّه » به مسلمانان بپيوندند . تمام اين نقشه‌ها براى اين بود كه سپاه روم تصور كنند كه نيروهاى امدادى براى مسلمانان رسيده است . اتفاقا همين خيال سبب شد كه آنان روز بعد ، از حمله به مسلمانان خوددارى كردند و با خود گفتند كه اين جمعيت بدون نيروى امدادى ، با شهامت زايد الوصفى مىجنگيدند ، اكنون كه به تعداد آنان افزوده شده است ، بايد صلابت و استقامت و دليرى آنان چند برابر گردد . در اين جنگ ، فرماندهء روميان به دست يكى از سربازان اسلام كشته شد . « 1 »\r\nسكوت و آرامش ارتش روم فرصتى بود كه مسلمانان از راهى كه آمده بودند بازگردند . بزرگ‌ترين پيروزى كه مسلمانان به دست آوردند ، اين بود كه يك جمعيت كم در برابر ارتش منظم و نيرومند يك روز و يا سه روز مقاومت كردند و سرانجام جان به سلامت بردند ، تدبير نظامى فرماندهء جديد ، از اين نظر كه تدبير خردمندانه‌اى بود و مسلمانان را از مرگ نجات داد و سالم به مدينه بازگردانيد مورد تمجيد و ستايش است . « 2 »\r\n\r\nسربازان اسلام به مدينه بازمىگردند\r\nپيش از ورود سربازان اسلام به مدينه ، گزارش‌هايى از وضع نبرد و عقب‌نشينى سربازان اسلام ، به مدينه رسيده بود . از اين رو ، مسلمانان به استقبال سربازان اسلام شتافته و تا اردوگاه مدينه « جرف » از آنان استقبال كردند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 381 ، 388 و 389 .\r\n( 2 ) . واقدى ، المغازى ، ج 2 ، ص 763 .\r\n","page_name":" 776 ","page_number":776},
  {"content":"\r\n\r\nبا اينكه عمل فرمانده جديد ، يك تاكتيك خردمندانه‌اى بود ، از آنجا كه اين كار با احساسات افتخار آفرين مسلمانان و شهامت ذاتى و اصيل آنان تطبيق نمىكرد ، عقب‌نشينى آنان در نظر مسلمانان جلوهء خوبى نداشت و يك كار زيبا تلقى نگرديد . لذا استقبال از آنان با شعارهاى زننده‌اى ماند : اى فراريان ! چرا از جهاد فرار كرديد ؟ و با ريختن و پاشيدن خاك بر سر و صورت سربازان انجام گرفت . رفتار مسلمانان با اين گروه آنچنان خشونت‌آميز بود كه بسيارى از شخصيت‌هايى كه در جنگ شركت كرده بودند ، ناچار شدند مدتى در خانه بنشينند و در انظار ظاهر نشوند و اگر بيرون مىآمدند ، مردم با انگشت خود به آن‌ها اشاره كرده مىگفتند : او از كسانى است كه از جهاد فرار كرده است . « 1 »\r\nعكس العمل مسلمانان در برابر عقب‌نشينى خردمندانه سربازان اسلام ، حاكى از روح شهامت و مجاهدتى است كه ايمان به خدا و روز رستاخيز در آن‌ها پديد آورده بود ؛ به گونه‌اى كه كشته شدن در راه خدا را بر چنين عقب‌نشينى ترجيح مىدادند .\r\n\r\nافسانه به جاى تاريخ\r\nاز آنجا كه امير مؤمنان على بن ابى طالب عليه السّلام در ميان مسلمانان لقب « اسد اللّه » را دارد ، برخى خواسته‌اند در برابر او سردارى بتراشند و به او لقب « سيف اللّه » بدهند و اين كسى جز خالد بن وليد نخواهد بود . از اين نظر مىگويند پيامبر به وى ، پس از بازگشت از جنگ « موته » لقب « سيف اللّه » داد .\r\nاگر پيامبر به مناسبت ديگرى به وى لقب مزبور را مىبخشيد ، جاى گفت‌وگو نبود ، اما اوضاع و احوال پس از بازگشت از نبرد « موته » ايجاب نمىكرد كه پيامبر به او چنين لقبى را ببخشد . آيا كسى كه در رأس گروهى قرار مىگيرد كه مسلمانان به آنان لقب « فراريان » مىدهند و از آن‌ها با پاشيدن خاك به سر و صورتشان استقبال مىكنند ،\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 382 - 383 و سيرهء حلبى ، ج 2 ، ص 79 .\r\n","page_name":" 777 ","page_number":777},
  {"content":"\r\n\r\nشايسته است كه پيامبر به او لقبى مانند سيف « سيف اللّه » بدهد ؟ اگر او در نبردهاى ديگر ، مظهر كامل سيف اللهى باشد ، در اين نبرد مظهر چنين لقبى نبود و جز يك تدبير نظامى قابل تحسين از وى چيزى سر نزد و گرنه به او و زيردستانش لقب « فراريان » نمىدادند . ابن سعد مىنويسد : « موقع عقب‌نشينى ، گروهى از سربازان روم ، سربازان اسلام را تعقيب كرده و دسته‌اى را به قتل رسانيدند » . « 1 »\r\nسازندگان افسانهء لقب « سيف اللّه » براى تحكيم مطلب خود اين جمله را نيز افزوده‌اند : « موقعى كه خالد به مقام فرماندهى رسيد ، دستور حمله داد و خود نيز شجاعانه حمله كرد و نه شمشير در دست او شكست و تنها يك سپر در دستش باقى ماند » .\r\nسازندهء اين دروغ ديگر غفلت كرده كه اگر خالد و سربازانش در صحنهء نبرد ، چنين هنرنمايى را از خود نشان داده بودند ، چرا مردم مدينه به آنان لقب « فراريان » دادند و چرا با افشاندن خاك از آنان استقبال كردند . در اين صورت ، لازم بود با كشتن گوسفند و افشاندن عطر و گلاب از آنان استقبال كنند .\r\n\r\nپيامبر در مرگ جعفر سخت گريست\r\nپيامبر ، در مرگ و شهادت پسر عم خود ، « جعفر » سخت گريست ، براى اينكه همسر وى « اسماء بنت عميس » را از وفات شوهر خود آگاه سازد و تسليتى نيز به وى گفته باشد ، يك‌سره به خانه جعفر رفت و رو به « اسماء » كرد و فرمود : فرزندان من كجايند ؟ همسر جعفر ، فرزندان جعفر به نام‌هاى : « عبد اللّه » ، « عون » و « محمد » را به خدمت پيامبر آورد . او از ابراز علاقهء شديد پيامبر به فرزندانش موضوع را دريافت كه شوهر گرامى وى فوت كرده است لذا گفت : گويا فرزندان من يتيم شده‌اند ؟ زيرا شما با آنان مانند يتيمان رفتار مىكنيد . در اين لحظه پيامبر سخت گريست ، به حدى كه\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 129 .\r\n","page_name":" 778 ","page_number":778},
  {"content":"\r\n\r\nدانه‌هاى اشك از محاسن وى مىريخت . سپس پيامبر به دختر گرامى خود فاطمه دستور داد كه غذايى تهيه كند . حضرت از خانوادهء جعفر سه روز پذيرايى كرد . پس از اين جريان ، داغ حضرت جعفر بن ابى طالب و زيد بن حارثه ، هميشه در دل پيامبر بود و هر موقع وارد خانه خود مىشد بر آن‌ها زياد مىگريست . « 1 »\r\n\r\nغزوه ذات السلاسل\r\nاز روزى كه پيامبر به مدينه ، مهاجرت كرد و مدينه را كانون اسلام و محل تمركز مسلمانان قرار داد . پيوسته مراقب اوضاع دشمنان و جنب و جوش‌ها و توطئه‌هاى آنان بود ؛ به كسب اطلاع و به دست آوردن اخبار دقيق از حوال توطئه‌چينى مشركان ، اهميت زيادى مىداد كه افراد زبردست و توانايى را ، به عناوين گوناگون به اطراف مكه و ميان تيره‌هاى مختلفى از مشركان روانه سازد ، تا او را به موقع از تصميمات مخالفان و توطئهء آنان آگاه سازند .\r\nدر پرتو آگاهى از توطئه‌ها ، چه بسا نقشه‌هايى را در نطفه خفه مىكرد و پيش از آن‌كه دشمن از محل خود حركت كند ، سربازان اسلام به فرماندهى خود پيامبر و يا يكى از افسران ارشد اسلام ، دشمن را غافل‌گير كرده ، جمع آنان را متفرق مىساختند .\r\nدر نتيجه ، اسلام از خطر دشمن محفوظ مىماند و از خون‌ريزى و كشت و كشتار زياد ، جلوگيرى مىشد .\r\nامروز آگاهى از قدرت و ميزان آمادگى و نقشه‌هاى پنهانى دشمن ، يكى از عوامل بزرگ پيروزى محسوب مىشود . دولت‌هاى بزرگ جهان ، سازمان‌ها و تشكيلات دامنه‌دارى براى پرورش جاسوس و اعزام و شيوهء بهره‌بردارى از آن دارند . مبتكر اين عمل در اسلام ، پيامبر بوده است و پس از وى خلفاى اسلام و به ويژه امير مؤمنان ، جاسوس‌هاى زيادى را به كارهاى مختلفى مىگمارد . وقتى فرمانروايى را به جايى\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 54 - 55 و واقدى ، المغازى ، ج 2 ، ص 766 .\r\n","page_name":" 779 ","page_number":779},
  {"content":"\r\n\r\nاعزامى كرد به افرادى دستور مىداد تا اوضاع زندگى و نحوهء معاشرت او را تحت مراقبت بگيرند و رفتار و كردارش را به امام گزارش دهند . على عليه السّلام در نامه‌هاى توبيخى كه به استانداران نوشته « 1 » ، به اين موضوع اشاره نموده است .\r\nپيامبر گرامى در سال دوم هجرت ، هشتاد نفر از مهاجران را به فرماندهى « عبد اللّه جحش » مأمور كه در نقطه‌اى فرود آيند و او را از حركات و توطئه‌هاى قريش آگاه سازند .\r\nاگر پيامبر در جنگ « احد » غافل‌گير نشد و پيش از ورود دشمن ، قواى خود را در بيرون مدينه متمركز ساخت و يا در جنگ احزاب ، پيش از رسيدن سپاه عرب ، خندقى هولناك پيش پاى دشمن پديد آورد ، همه و همه روى اطلاعات دقيقى بود كه مأموران مسلمان و دل‌آگاه پيامبر ، در اختيارش مىگذاشتند و از اين راه ، به يكى از وظايف مذهبى خود در حفظ آيين توحيد از خطر سقوط ، عمل مىكردند . اين شيوهء خردمندانهء پيامبر ، سرمشق بزرگى براى مسلمانان است . روى اين اصل ، بايد رهبران بزرگ اسلام از هر گونه توطئه كه بر ضد اسلام در دل كشورهاى اسلامى و يا زواياى جهان انجام مىگيرد ، دقيقا آگاه شوند و جرقه‌ها را پيش از شعله‌ور شدن خاموش سازند و از همان راهى كه پيامبر بزرگ اسلام رفته و به مقصد رسيده ، بروند و نتيجهء مطلوب را به دست آورند و اين كار در اين زمان بدون تجهيزات كافى عملى نيست .\r\nدر غزوهء « ذات السلاسل » از طريق كسب اطلاعات دقيق از توطئه دشمن ، فتنهء گسترده‌اى خاموش شد . اگر پيامبر اين راه را به روى خود مىبست ، با زيان‌هاى غير قابل جبران رو به رو مىشد .\r\nدر اين جنگ مأموران پيامبر گزارش دادند كه در سرزمينى به نام « وادى يابس » هزاران نفر با يكديگر هم‌پيمان شده‌اند كه با تمام قوا در كوبيدن اسلام بكوشند : يا در اين راه كشته شوند و يا محمد صلى اللّه عليه و آله و سلّم و افسر دلاور و فاتح او على عليه السّلام را از پاى درآورند .\r\n\r\n\r\n","description":"","footnote":"\r\n( 1 ) . نهج البلاغه ، بخش نامه‌ها ، نامه‌هاى 33 و 45 . مسألهء نظام « تجسس » و كسب اطلاعات در حكومت اسلامى به صورت گسترده در كتاب مبانى حكومت اسلامى ، ج 2 نوشته شده است .\r\n","page_name":" 780 ","page_number":780},
  {"content":"\r\n\r\nعلى بن ابراهيم قمى ، در تفسير خود مىنويسد : پيك وحى ، پيامبر را از توطئه آنان آگاه ساخت . « 1 » اما دانشمند محقق جهان تشيع ، مرحوم « شيخ مفيد » مىگويد : يكى از مسلمانان چنين گزارشى به پيامبر داد و محل توطئه را « وادى الرمل » معرفى كرد « 2 » و نيز افزود كه قبايل مزبور تصميم گرفته‌اند : شبانه به مدينه حمله كنند و كار را يك‌سره سازند . « 3 »\r\nپيامبر لازم ديد مسلمانان را از اين خطر بزرگ آگاه كند . در آن روز ، رمز گرد آمدن مردم براى نماز و يا شنيدن مطلب لازم جملهء : « الصلاة جامعة » بود از اين رو منادى به دستور پيامبر در نقطهء مرتفعى از بام مسجد قرار گرفت و جملهء مزبور را با صدايى رسا بازگو كرد . چيزى نگذشت كه مسلمانان در مسجد گرد آمدند و پيامبر بالاى منبر قرار گرفت . وى در ضمن بيانات خود چنين فرمود : دشمنان خدا در كمين شما نشسته‌اند و تصميم گرفته‌اند كه با حملهء شبانه ، شما را غافل‌گير سازند ، گروهى بايد براى دفع اين فتنه قيام كنند . در اين لحظه ، دسته‌اى براى اين كار معين گرديدند و فرماندهى لشكر به « ابى بكر » واگذار شد . او با ستون مخصوصى به جانب قبيلهء « بنى سليم » رهسپار گرديد . مسافتى را كه سربازان اسلام طى كردند ، سنگلاخ عجيبى بود و قبيلهء مزبور در ميان درّهء بسيار وسيعى زندگى مىكردند . وقتى كه سربازان اسلام خواستند به دره سرازير شوند ، با مقاومت « بنى سليم » روبه‌رو شدند و فرمانده سپاه چاره‌اى جز اين نديد كه از همان راهى كه آمده بود بازگردد . « 4 »\r\nعلى بن ابراهيم مىنويسد : وقتى سران قوم به ابى بكر گفتند منظور از اين لشكركشى چيست ؟ وى در پاسخ آن‌ها گفت : من از طرف پيامبر مأمورم اسلام را بر شما عرضه بدارم و اگر از پذيرفتن آن سربرتافتيد با شما نبرد كنم . در اين لحظه سران\r\n\r\n\r\n","description":"","footnote":"\r\n( 1 ) . تفسير على بن ابراهيم ، ج 2 ، ص 434 ، سوره عاديات .\r\n( 2 ) . احتمال دارد « وادى الرمل » ( بيابان شنزار ) ، همان « وادى يابس » ( بيابان خشك ) باشد .\r\n( 3 ) . شيخ مفيد ، الارشاد ، ص 86 .\r\n( 4 ) . همان ، ص 84 .\r\n","page_name":" 781 ","page_number":781},
  {"content":"\r\n\r\nقبيله ، زيادى و انبوهى نفرات خود را به رخ وى كشيده ، او را سخت مرعوب ساختند و او على رغم تمايلات سربازان اسلام به جنگ ، دستور بازگشت داده و همه را به مدينه بازگردانيد .\r\nبازگشت سپاه اسلام با آن وضع ، پيامبر را متأثر ساخت . اين بار ، پيامبر مقام فرماندهى را به دوست وى ، « عمر » واگذار كرد . اين دفعه دشمنان از اول بيدارتر و در دهانهء درّه زير سنگ‌ها و درختان ، پنهان شده بودند . از اين‌رو ، موقع ورود سربازان اسلام ، از كمين‌گاه‌هاى خود درآمدند و دلاورانه جنگيدند و فرمانده سپاه به سربازان خود ، فرمان عقب‌نشينى داد و آنان به مدينه بازگشتند .\r\n« عمرو عاص » سياست‌مدار حيله‌گر عرب - كه در آن روزها تازه اسلام آورده بود - خدمت پيامبر رسيد و گفت : « الحرب خدعة » پيروزى در جنگ ، تنها در گرو شجاعت و قدرت بازو نيست ، بلكه قسمتى از آن ، مربوط به كاردانى و نيرنگ است . اگر من اين بار سربازان اسلام را رهبرى كنم گره از كار مىگشايم . پيامبر روى مصالحى با نظر او موافقت كرد ، ولى او نيز به سرنوشت فرماندهان گذشته گرفتار شد .\r\n\r\nامير مؤمنان به مقام فرماندهى برگزيده شد\r\nاين شكست‌هاى پياپى مسلمانان را با اندوهى جان‌كاه روبه‌رو ساخت . در آخرين بار ، پيامبر سپاهى تنظيم كرد و على را به مقام فرماندهى انتخاب كرد و پرچمى به دست او داد . على وارد خانهء خود شد و پارچه مخصوصى را كه در لحظات دشوار بر سر مىبست ، از همسر گرامى خود فاطمه عليها السّلام درخواست كرد و آن را به سر خود بست . دختر پيامبر با ديدن اين منظره كه شوهر عزيزش به جانب امر دشوار و هولناكى رهسپار است به شدت گريست و پيامبر او را دلدارى داد و اشك از ديدگان فاطمه پاك كرد . سپس على را تا مسجد احزاب بدرقه كرد . على عليه السّلام در حالى كه بر اسب ابلقى سوار بود و دو لباس « يمنى » بر تن داشت و نيزهء ساخت هند در دست گرفته بود ، به راه افتاد . وى مسير خود را كاملا عوض كرد ، تا آنجا كه سربازان تصور كردند او\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nرهسپار سمت عراق است . پيامبر جمله زير را بدرقه على عليه السّلام كرد و فرمود « أرسلته كرّارا غير فرّار » او را به فرماندهى برگزيدم ، زيرا او فرماندهى حمله‌ور است و هرگز پشت به ميدان نمىكند .\r\nتخصيص اين گفتار به على عليه السّلام حاكى است كه فرماندهان قبلى ، نه تنها شكست خورده بودند ، بلكه بر خلاف اصول نظامى اسلام ، عقب‌نشينى آن‌ها توأم با هزيمت بوده است .\r\n\r\nرمز پيروزى امير مؤمنان در اين نبرد\r\nرمز پيروزى على عليه السّلام را مىتوان در سه مطلب خلاصه كرد :\r\n1 . دشمن را از حركت خود آگاه نساخت ، زيرا مسير حركت خود را عوض كرد تا حركت وى را اعراب بيابان‌گرد و قبايل مجاور به دشمن نرسانند .\r\n2 . او كاملا به يك اصل مهم نظامى ، يعنى اصل « استتار » عمل كرد : شب‌ها راه مىرفت و روزها در محلى پنهان مىشد و به استراحت مىپرداخت . هنوز به دهانهء دره نرسيده بود كه به همه سربازان دستور استراحت داد . از طرفى ، براى اينكه دشمن از ورود آنان به نزديكى دره آگاه نشود ، مقرر فرمود كه سربازان اسلام دهان اسبان خود را ببندند كه شيههء آن‌ها دشمن را آگاه نسازد . سپيده دم ، على عليه السّلام نماز صبح را با ياران خود خواند و سربازان را از پشت كوه تا بالاى آن و از آنجا به داخل درّه حركت داد . سپاهيان نيرومند اسلام به فرماندهى افسرى دلاور و شجاع ، برق‌آسا به دشمن خواب‌آلود حمله برده ، گروهى را دست‌گير كردند و دسته‌اى نيز پا به فرار گذاشتند .\r\n3 . دلاورى و شجاعت بىنظير امير مؤمنان - كه هفت تن از دلاوران دشمن را كه به مقاومت پرداخته بودند ، از پاى درآورد - آنچنان زهر چشمى از دشمن گرفت كه ديگر در خود توان مقاومت نديده ، با ترك غنايم زياد پا به فرار گذاشتند . « 1 »\r\n\r\n\r\n","description":"","footnote":"\r\n( 1 ) . تفسير فرات ، ص 222 - 226 و مجمع البيان ، ج 10 ، ص 528 .\r\n","page_name":" 783 ","page_number":783},
  {"content":"\r\n\r\nسردار دلاور اسلام با پيروزى بىسابقه‌اى به مدينه بازگشت . پيامبر ، سپاه اسلام را با گروهى از ياران خود استقبال كرد فرماندهء سپاه با ديدن پيامبر ، فورا از اسب پياده شد . پيامبر در حالى كه دست خود را بر پشت على مىزد ، فرمود : بر اسب سوار شو خدا و رسول از تو راضى است . در اين لحظه ، پردهء اشكى از فرط شادى و زيادى سرور ، در ديدگان على حلقه زد و پيامبر جمله تاريخى خود را دربارهء على اين گونه بيان فرمود :\r\nاگر نبود كه گروهى از امت من ، مطلبى را كه مسيحيان دربارهء حضرت مسيح گفته‌اند ، دربارهء تو نيز بگويند ؛ در حق تو سخنى مىگفتم كه از جايى عبور نمىكردى ، مگر اينكه خاك زير پايت را براى تبرك برمىگرفتند . « 1 »\r\nاين جانبازى و فداكارى به قدرى ارزش داشت كه سورهء « العاديات » دربارهء اين واقعه نازل گرديد . سوگند بديع و شورانگيز اين سوره ، به منظور تقدير از روح نظامى و بطولت سربازان فداكار اين واقعه است .\r\n      وَ الْعادِياتِ ضَبْحاً ، فَالْمُورِياتِ قَدْحاً ، فَالْمُغِيراتِ صُبْحاً ، فَأَثَرْنَ بِهِ نَقْعاً ، فَوَسَطْنَ بِهِ جَمْعاً       ؛ سوگند به اسبان دونده كه نفس زنان به جانب ميدان پيش مىروند و بر اثر برخورد سم آن‌ها به سنگ‌ها ، برق از آن‌ها مىجهد و صبحگاهان برق‌آسا بر دشمن حمله مىبرند و با حركت سريع خود ذرّات غبار را در فضا پراكنده مىكنند و دشمن را در حلقه محاصره قرار مىدهند .\r\n\r\nپاسخ به يك پرسش\r\nدر سال‌هاى ملى شدن صنعت نفت كه مزدوران شوروى ، براى تبليغ ماركسيسم و افكار الحادى خود ، ميدان را از هر نوع مانع و رادعى خالى مىديدند ؛ گاهى لب به اعتراض گشوده و از معارف اسلامى انتقاد مىكردند . روزى يكى از اعضاى آنان ، از\r\n\r\n\r\n","description":"","footnote":"\r\n( 1 ) . يا علي لو لا أنني أشفق أن تقول فيك طوائف من أمتي ما قالت النصارى في المسيح لقلت فيك اليوم مقالا لا تمرّ بملإ من الناس إلّا أخذوا التراب من تحت قدميك « شيخ مفيد ، الارشاد ، ص 84 - 86 » .\r\n","page_name":" 784 ","page_number":784},
  {"content":"\r\n\r\nنگارنده فلسفهء سوگندهاى وارد در اين آيه‌ها را پرسيد . لحن سؤال حاكى بود كه اين نوع سوگندها در نظر او فاقد اهميت است . از اين رو ، در برابر آن لب نازك مىكرد و سر تكان مىداد و مىگفت : « سوگند ، به اسبان نفس‌زن و جرقه‌هاى جهنده از لاى سم و سنگ چه معنايى دارد ؟ نگارنده در جواب وى ، اين مطلب را يادآور شد كه سوگند به اسبان مجاهدان و سربازان پيكارگر ، يا قسم بر جرقه‌هاى جهنده از لابه‌لاى سم و سنگ ، ترسيم‌گر اهميت جهاد و پيكار بر ضد ستمگران است . اين سپاه پيكارگر ، نه تنها خود سودمند و ارزش‌مند است ، بلكه اسبان آن‌ها و جرقه‌هاى جهنده از زير سم آنان نيز ، مقدس‌اند چه ارزشى بالاتر از اينكه جهادگران ، در پرتو اين وسايل ، كمر ظالمان و ستمگران را مىشكنند و بشر را از زير يوغ تعدى و تجاوز آنان مىرهانند .\r\nقرآن از اين طريق ، يعنى با مقدس شمردن مركب‌هاى مجاهدان و همهمهء نفس‌ها و جرقه‌هاى آنان ، افراد با ايمان را به جمع‌آورى نيرو ، براى شكستن سدهاى آهنين كه ملت‌ها را در ميان آن‌ها زندانى كرده‌اند ، دعوت مىكند .\r\nگروه آزادىبخش ، نه تنها خودشان مقدس‌اند ، بلكه اسب‌ها و صداى نفس‌ها و برق پاهاى آن‌ها نيز شرافت دارد و امروز ، آن اسب‌ها به مركب‌هاى تندرو زمينى و همهمهء نفس‌هاى آن‌ها به غرش هواپيماها تبديل يافته و بسان وسايل عصر رسالت ، هاله‌اى از قداست و شرافت آن‌ها را فراگرفته است . « 1 »\r\nاين بود خلاصهء غزوه « ذات السلاسل » كه مفسران و تاريخ‌نويسان شيعه با اسناد صحيح آن را ضبط كرده‌اند ، ولى تاريخ‌نويسان اهل تسنن ، مانند طبرى « 2 » حادثه را طور ديگر نقل كرده‌اند و با آنچه ما در اينجا نقل كرديم فرق زيادى دارد . بعيد نيست كه « ذات السلاسل » نام دو غزوه باشد كه هر كدام از دو گروه به نقل يكى پرداخته و به\r\n\r\n\r\n","description":"","footnote":"\r\n( 1 ) . در مورد سوگندهاى قرآن و ارزش خصوص اين سوگند ، به كتاب سوگندهاى قرآن ، نگارش دوست عزيز آقاى ابو القاسم رزاقى ، كه با مقدمهء اين جانب انتشار يافته است ؛ مراجعه فرمائيد .\r\n( 2 ) . تاريخ طبرى ، ج 3 ، ص 30 ؛ سيره حلبى ، ج 3 ، ص 190 - 191 و واقدى ، المغازى ، ج 2 ، ص 769 - 774 .\r\n","page_name":" 785 ","page_number":785},
  {"content":"\r\n\r\nعللى از نقل ديگرى سرباز زده‌اند .\r\n\r\nفتح مكه\r\nسرگذشت « فتح مكه » از فرازهاى خواندنى و شيرين تاريخ اسلام و در عين حال آموزنده و روشن‌گر اهداف مقدّس پيامبر اسلام و روشن كنندهء اخلاق و رفتار نيكوى آن حضرت است .\r\nدر اين فصل از تاريخ ، راست‌گويى و وفادارى پيامبر و پيروان وى به كليه موادى كه در قرارداد « حديبيه » امضا كرده بودند ، روشن مىگردد و در برابر آن ، نفاق و خيانت مشركان قريش در اجراى مواد صلح‌نامه ، آشكار مىشود .\r\nبررسى اين قسمت از تاريخ ، كاردانى و حسن تدبير و سياست خردمندانه پيامبر را در گشودن آخرين و سخت‌ترين دژ دشمن ثابت مىكند . گويى اين مرد آسمانى ، پاسى از عمر خود را در يكى از دانشگاه‌هاى بزرگ نظامى گذرانده بود كه بسان يك فرمانده توانا نقشهء فتح را ، آنچنان ترسيم كرد كه بدون رنج و مشقت ، بزرگ‌ترين پيروزى نصيب مسلمانان شد .\r\nسرانجام در اين بخش ، چهرهء انسان دوست و پرمهر پيامبر به حفظ جان و مال دشمنان خون‌آشام خود ، روشن مىگردد . آن مرد بزرگ با روشن‌بينى خاصى پس از پيروزى عظيم ، جنايات قريش را ناديده گرفت و عفو عمومى را اعلام كرد .\r\nدر سال ششم هجرت ، قراردادى ميان سران قريش و پيامبر اسلام بسته شد كه به امضاى طرفين رسيد . مادهء سوم آن حاكى از اين بود كه مسلمانان و قريش مىتوانند با هر قبيله‌اى پيمان ببندند . بر اساس اين ماده قبيلهء « خزاعه » با مسلمانان هم‌پيمان شدند و پيامبر اسلام دفاع از آب و خاك و جان و مال آنان را به عهده گرفت و قبيلهء « بنى كنانه » كه از دشمنان ديرينهء قبيلهء « خزاعه » و هم مرز آنان بودند ، با قريش هم‌پيمان گشتند . اين جريان ، با بستن يك قرارداد صلح ده‌ساله كه حافظ امنيت اجتماعى و\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nصلح عمومى در نقاط عربستان بود ، پايان پذيرفت .\r\nطبق اين قرارداد ، طرفين نبايد بر ضد يكديگر قيام مسلحانه نمايند و يا هم‌پيمانان خود را بر ضد هم‌پيمان طرف مقابل ، تحريك كنند . دو سال از آغاز اين قرارداد گذشت ، طرفين در صلح و رفاه و امنيت به سر مىبردند ؛ تا آنجا كه مسلمانان در سال بعد با كمال آزادى ، به زيارت خانهء خدا رفته و مراسم مذهبى و وظايف اسلامى خود را در برابر ديدگان هزاران دشمن بت‌پرست انجام دادند .\r\nپيامبر در ماه « جمادى الاولى » سال هشتم ، يك هنگ سه هزار نفرى را به فرماندهى سه تن از افسران ارشد اسلام ، به كرانه‌هاى شام براى سركوبى عمّال روم - كه مبلغان بىپناه اسلام را ناجوان‌مردانه كشته بودند - اعزام كرد . سپاه اسلام در اين مأموريت جان به سلامت بردند و فقط سه افسر و بيش از چند سرباز كشته ندادند ، ولى با پيروزى چشم‌گيرى كه از مجاهدان اسلام انتظار مىرفت ، بازنگشتند و عمليات آن‌ها بيشتر به حالت « جنگ و گريز » شباهت داشت . انتشار اين خبر در ميان سران قريش ، موجب جرأت و جسارت آنان گرديد . آنان تصور كردند كه نيروى نظامى اسلام به ضعف و ناتوانى گراييده و مسلمانان روح سلحشورى و سربازى را از دست داده‌اند .\r\nاز اين‌رو ، تصميم گرفتند كه محيط صلح و آرامش را به هم بزنند . نخست در ميان قبيلهء « بنو بكر » « 1 » اسلحه پخش كرده و آنان را تحريك كردند كه شبانه به قبيلهء « خزاعه » - كه با مسلمانان هم‌پيمان بودند - حمله ببرند و گروهى را كشته و دسته‌اى را اسير سازند . حتى به اين نيز اكتفا نكرده ، دسته‌اى از قريش شبانه در جنگ بر ضد « خزاعه » شركت كردند و از اين طريق پيمان « حديبيه » را زير پا نهاده ، صلح و آرامش دوساله را به نبرد و خون‌ريزى تبديل كردند .\r\nدر نتيجه اين حملهء شبانه ، گروهى از قبيله خزاعه كه در بستر خواب آرميده و يا در حالت عبادت بودند ، كشته شده و دسته‌اى اسير گرديدند . عده‌اى نيز خانه و آشيانه را\r\n\r\n\r\n","description":"","footnote":"\r\n( 1 ) . « بنو بكر بن عبد مناة بن كنانه » تيره‌اى از « كنانه » هستند .\r\n","page_name":" 787 ","page_number":787},
  {"content":"\r\n\r\nترك گفته و به مكه - كه سرزمين « امنى » براى عرب به شمار مىرفت - پناه بردند .\r\nآوارگانى كه به مكه آمده بودند به خانهء « بديل بن ورقاع » « 1 » رفته ، سرگذشت جان‌گداز قبيله خويش را تشريح كردند .\r\nستم ديدگان « خزاعه » براى اين كه نداى مظلوميت خود را به گوش پيامبر برسانند ، رئيس قبيلهء خود « عمرو سالم » را خدمت پيامبر فرستادند . او وارد مدينه شد و يكسره به مسجد آمد و در ميان مردم ايستاد . اشعار جان‌سوزى را كه حاكى از مظلوميت و استغاثهء قبيلهء « خزاعه » بود ، با آهنگ خاصى قرائت كرد و پيامبر را به احترام آن پيمانى كه با قبيلهء « خزاعه » بسته بود ، سوگند داد و او را دعوت به كمك و گرفتن خون مظلومان كرد و در پايان اشعار خود ، چنين گفت :\r\n هم بيّتونا بالوتير هجّدا « 2 » * و قتلونا ركّعا و سجّدا \r\nاى پيامبر خدا ! مشركان قريش ، امضا كنندگان متاركهء جنگ به مدت ده سال ، نيمه شب در حالى كه گروهى از ما در كنار آب « وتير » خواب بوديم و دسته‌اى در دل شب در حال پرستش و ركوع و سجود بودند ، بر سر اين جمعيت بىپناه غير مسلح ريخته ، آن‌ها را قتل عام كردند . اين شاعر جمله زير را به منظور تحريك عواطف و روح سلحشورى مسلمانان ، زياد تكرار مىكرد و مىگفت :\r\n« قتلنا و قد اسلمنا ؛ در حالى كه مسلمان بوديم ، قتل عامل شديم . »\r\nاشعار عاطفى و تحريك‌آميز رئيس قبيله ، كار خود را كرد . پيامبر در برابر انبوهى از مسلمانان رو به « عمرو » كرد و گفت : « نصرت يا عمرو سالم ؛ اى عمرو تو را كمك خواهم كرد » اين وعدهء قطعى ، آرامش عجيبى به « عمرو » بخشيد ، زيرا او يقين كرد كه پيامبر در اين نزديكى انتقام قبيلهء خزاعه را از قريش كه مسبب واقعى جريان بودند\r\n\r\n\r\n","description":"","footnote":"\r\n( 1 ) . بديل ، يكى از شخصيت‌هاى بزرگ و سال‌خوردهء قبيله خزاعه بود كه در مكه زندگى مىكرد و در آن روز 97 سال داشت . « امالى طوسى ، ص 239 » .\r\n( 2 ) . « وتير » ، آب‌گاهى در پايين « مكه » براى قبيله « خزاعه » بود . و « هجّد » ، جمع « هاجد » به معناى خفته‌ها و گاهى به معناى « بيدارها » نيز به كار مىرود ، و در حقيقت كلمه از « اضداد » است .\r\n","page_name":" 788 ","page_number":788},
  {"content":"\r\n\r\nخواهد گرفت ، ولى هرگز تصور نمىكرد كه اين كار با فتح و برانداختن حكومت ظالمانه قريش صورت خواهد گرفت .\r\nچيزى نگذشت كه « بديل بن ورقاء » با گروهى از قبيله خزاعه براى استمداد ، خدمت پيامبر رسيدند و همكارى « قريش » را با بنى بكر در كوبيدن و كشتن جوانان خزاعه به عرض پيامبر رسانيدند و سپس راه مكه را در پيش گرفتند .\r\n\r\nقريش از تصميم پيامبر نگران مىشوند\r\nقريش از كار خويش سخت پشيمان شدند و به زودى دريافتند كه عملى بر خلاف پيمان حديبيّه انجام داده و بدينسان ، قرارداد صلح را زير پا گذاشته‌اند . از اين‌رو ، براى فرونشانيدن خشم پيامبر و تأييد و تحكيم پيمان ده‌ساله و بنا به نقلى براى تمديد آن ، « 1 » پيشواى خود ابو سفيان را روانه « مدينه » كردند تا به هر شكلى سرپوشى بر گناهان و تعديات خود بگذارند . او راه مدينه را در پيش گرفت و در محلى به نام « عسفان » « 2 » با « بديل » پيشواى خزاعه در مكه ، ملاقات كرد . از وى پرسيد كه آيا در مدينه بوده و حوادث اخير را با محمد صلى اللّه عليه و آله و سلّم در ميان گذاشته است ؟ وى در پاسخ گفت : براى دلجويى از افراد قبيلهء ستم ديدهء خود به ميان آن‌ها رفته و هرگز به مدينه نرفته است .\r\nوى ، اين جمله را گفت و راه مكه را در پيش گرفت ، ولى ابو سفيان پشكل شتر او را شكافت و هستهء خرماهاى مخصوص مدينه را در ميان آنان يافت و يقين كرد كه وى به ملاقات پيامبر رفته است .\r\nابو سفيان وارد مدينه شد و يك سره به خانهء دختر خود « امّ حبيبه » همسر گرامى پيامبر رفت و خواست روى تشك پيامبر بنشيند . دختر ابى سفيان فورا آن را جمع كرد . ابو سفيان به دختر خود گفت : بستر را شايسته من نديدى يا پدر را سزاوار آن ندانستى ؟ وى در پاسخ پدر گفت : اين بستر ، مخصوص پيامبر است و تو يك مرد\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 792 .\r\n( 2 ) . سرزمينى است در دو منزلى « مكه » در راه مدينه .\r\n","page_name":" 789 ","page_number":789},
  {"content":"\r\n\r\nكافرى و من نخواستم مردى كافر و پليد روى بستر پاك پيامبر بنشيند .\r\nاين منطق دختر مردى است كه بيست سال تمام ، بر ضد اسلام شورش‌هايى را رهبرى كرده و كشتارهايى را به راه انداخته است ولى از آنجا كه اين بانوى گرامى در مهد اسلام و مكتب توحيد پرورش يافته ، علايق دينى آنچنان در او قوى و نيرومند بود كه على رغم تمام تمايلات باطنى ، عواطف پدرى و فرزندى را محكوم عاطفهء مذهبى خود ساخت .\r\nابو سفيان از كردار دختر خود - يگانه پناهگاه او در مدينه بود - سخت ناراحت شد و خانهء دخترش را ترك گفت و خدمت پيامبر رسيد و با او دربارهء تمديد پيمان و تحكيم آن سخن گفت ، ولى با سكوت پيامبر اسلام - كه حاكى از بىاعتنايى او بود - روبه‌رو شد .\r\nابو سفيان با تنى چند از ياران پيامبر تماس گرفت تا از طريق آنان بتواند بار ديگر با پيامبر تماس بگيرد و به هدف خود نائل آيد ، ولى اين تماس‌ها سودى نبخشيد . در پايان كار ، به خانه امير مؤمنان على عليه السّلام رفت و به او چنين گفت : نزديك‌ترين فرد به من در اين شهر شما هستى ، زيرا پيوند نزديكى از نظر نسب با من دارى ؛ تقاضا دارم كه دربارهء من پيش پيامبر شفاعت كنى . على در پاسخ وى گفت : ما هرگز در تصميمى كه پيامبر مىگيرد ، مداخله نمىكنيم . او از على مأيوس شد ، ناگهان متوجهء همسر على دختر پيامبر ، حضرت زهرا عليها السلام شد ديد كه نور ديدگان وى ( حسنين ) در برابر او مشغول بازى هستند . وى براى تحريك عواطف حضرت زهرا عليها السلام به او چنين گفت :\r\nاى دختر پيامبر ! ممكن است به فرزندانت دستور دهى كه مردم مكه را پناه دهند و تا زمين و زمان باقى است ، سرور عرب گردند ؟ زهرا عليها السلام كه از اغراض ناپاك ابو سفيان آگاه بود ، فورا در پاسخ گفت : اين كار مربوط به پيامبر است و فرزندان من فعلا چنين موقعيتى را ندارند . او بار ديگر رو به على عليه السّلام كرد و گفت : على جان ! مرا در اين كار راهنمايى كن . على فرمود : راهى به نظر من نمىرسد ، جز اينكه به مسجد به روى و مسلمانان را امان دهى .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nابو سفيان گفت : اگر اين كار را انجام دهم سودى دارد ؟ گفت : نه چندان ، ولى جز اين فعلا چيزى به نظرم نمىرسد .\r\nابو سفيان كه از صداقت و درست‌كارى و پاكى امير مؤمنان آگاه بود ، پيشنهاد على را در مسجد مدينه عملى كرد و از مسجد خارج شده ، بر شتر خود سوار شد و راه مكه را در پيش گرفت . در ضمن گزارشى كه از كارهاى خود به سران قريش مىداد ، سخن از راهنمايى على به ميان آمد و گفت : من به راهنمايى على وارد مسجد شدم و مسلمانان را پناه دادم . حاضران به او گفتند : آيا « محمد » كار شما را تنفيذ كرد گفت : نه .\r\nگفتند : پيشنهاد على جز شوخى چيزى نبوده است ، زيرا پيامبر به پناه دادن شما توجه نكرده و پيمان يك طرفه سودى ندارد . سپس جلسه‌هايى تشكيل دادند كه راه حل ديگرى براى فرونشاندن خشم مسلمانان به دست آورند . « 1 »\r\n\r\nجاسوسى به دام افتاد\r\nتاريخ زندگى پيامبر ، اين روش را نشان مىدهد كه او هميشه مىكوشيد كه دشمن در برابر حق تسليم شود و هرگز نظر انتقام و نابودى دشمن را نداشت .\r\nدر بسيارى از نبردهايى كه خود شخصا شركت مىكرد و يا موقعى كه گروهى را براى نبرد اعزام مىكرد ، هدف اين بود كه توطئه دشمن برچيده شود و اجتماع آنان به هم بخورد و افراد متفرق گردند . او به خوبى مىدانست كه اگر موانع از سر راه تبليغ اسلام برداشته شود ، منطق نيرومند اسلام در محيط آزاد تأثير خود را خواهد كرد و اگر همين افراد كه اجتماع و دسته‌بنديشان مانع از نفوذ و تبليغ اسلام بود ، خلع سلاح شوند و به حالت جنگى خاتمه دهند و فكر پيروزى بر اسلام را از راه قدرت نظامى در سر نپرورانند ؛ خواه ناخواه بر اثر راهنمايى فطرت ، مجذوب آيين توحيد شده ، در شمار ياران و انصار اسلام قرار خواهند گرفت .\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 780 - 794 ؛ سيرهء ابن هشام ، ج 2 ، ص 389 - 397 و بحار الانوار ، ج 21 ، ص 102 .\r\n","page_name":" 791 ","page_number":791},
  {"content":"\r\n\r\nاز اين‌رو ، بسيارى از ملل مغلوب كه در مقابل قدرت نظامى اسلام از پاى درآمدند و سپس در محيط دور از تشنج و غوغا ، در تعاليم عالى اسلام به فكر و تدبر پرداختند ؛ شيفتهء اسلام شده ، كمر به نشر آيين خداپرستى بستند .\r\nدر مورد فتح مكه - كه موضوع بحث ما است - اين موضوع به كامل‌ترين صورت خود تجلى كرد . پيامبر مىدانست كه اگر مكه را فتح كند و دشمن را خلع سلاح كرده و محيط را آزاد و آرام سازد ؛ چيزى نخواهد گذشت كه همين گروه - كه فعلا دشمنان سرسخت اسلام مىباشند - از ياران و مجاهدان در راه اسلام خواهند بود . بنابراين ، بايد بر دشمن پيروز شد و او را مغلوب ساخت ، ولى هرگز نبايد او را نابود كرد و تا آنجا كه امكان دارد بايد از خون‌ريزى جلوگيرى نمود .\r\nبراى رسيدن به اين هدف مقدس ( مغلوب كردن دشمن بدون خون‌ريزى ) بايد از اصل « غافل‌گيرى دشمن » استفاده كرد و پيش از آن‌كه دشمن به فكر دفاع بيفتند و قوا و نيرويى گرد آورد ، به او حمله برد و او را خلع سلاح كرد .\r\nاصل غافل‌گيرى دشمن ، در صورتى عملى است كه تمام اسرار نظامى اسلام محفوظ بماند و به دست دشمن نيفتد . اصولا دشمن نداند كه آيا پيامبر در صدد حمله هست يا نه و بر فرض فكر حمله ، از وقت و مسير حركت ارتش اسلام آگاه نباشد ؛ در غير اين صورت اصل مزبور عملى نخواهد شد .\r\nپيامبر اسلام براى فتح مكه و گشودن محكم‌ترين دژهاى بت‌پرستى و برانداختن حكومت ظالمانهء قريش - كه بزرگ‌ترين سد در راه پيشرفت آيين توحيد بود - بسيج عمومى اعلام كرد . او از خداوند خواست كه جاسوسان قريش از حركت مسلمانان آگاه نشوند . در آغاز ماه رمضان ، از اطراف و اكناف ، سپاهيان انبوهى در « مدينه » جمع شدند كه تاريخ‌نگاران خصوصيات آنان را چنين مىنگارند : مهاجران ، هفتصد نفر با سيصد اسب و سه پرچم ؛\r\nانصار ، چهار هزار نفر با هفتصد اسب و پرچم‌هاى بيشتر ؛\r\nقبيلهء مزينه ، هزار نفر با صد اسب و صد زره و سه پرچم ؛\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nقبيلهء بنى اسلم ، با چهارصد نفر با سى اسب و دو پرچم ؛\r\nقبيلهء جهينه ، هشت صد نفر با پنجاه اسب و چهار پرچم ؛\r\nقبيلهء بنى كعب ، پانصد نفر با سه پرچم .\r\nباقىماندهء سپاه را افراد قبيله‌هاى غفار ، اشجع و بنى سليم تشكيل مىدادند . « 1 »\r\nابن هشام مىگويد : كليه سپاهيان اسلام به ده هزار نفر مىرسيدند ، آن‌گاه مىافزايد :\r\nاز قبيلهء « بنى سليم » هفتصد و بنا به گفته برخى هزار نفر ، از « بنى غفار » چهارصد نفر ، از « اسلم » چهارصد نفر ، از « مزينه » هزار و سيصد نفر و باقى مانده از مهاجر و انصار و هم‌پيمانان آنان و گروهى از قبايل « تميم » و « قيس » و « اسد » بودند .\r\nبراى عملى ساختن اين موضوع ، تمام راه‌ها و شوارعى كه منتهى به مكه مىگرديد ، تحت مراقبت مأموران حكومت اسلام قرار گرفت و رفت و آمد ، شديدا كنترل شد .\r\nهنوز سربازان اسلام حركت نكرده بودند كه جبرئيل به پيامبر گزارش داد يك نفر از ساده‌لوحان كه در صفوف مسلمانان جاى داشت ، نامه‌اى به قريش نوشته و با زنى به نام « ساره » قرار گذاشته كه با اخذ مبلغى ، نامه وى را به قريش برساند و در آن نامه حملهء قريب الوقوع مسلمانان را به مكه ، فاش ساخته است . « ساره » از زنان نوازندهء مكه بود و گاهى در مجالس سوگوارى قريش نوحه‌سرايى نيز مىكرد . پس از جنگ بدر كار او رونق خود را در مكه از دست داد ، زيرا در جنگ بدر گروهى از شخصيت‌هاى قريش كشته شدند و حزن و اندوه سراسر مكه را فرا گرفت . به همين دليل ، مجالس نوازندگى و عيش و طرب برچيده شد و براى اينكه خشم و كينه قريش محفوظ بماند و احساسات مردم براى گرفتن خون كشتگان بدر از بين نرود ، مجالس نوحه‌سرايى مطلقا ممنوع شد .\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 779 - 800\r\n","page_name":" 793 ","page_number":793},
  {"content":"\r\n\r\nفتح مكه 8 هجرى 630 ميلادى نقشه فتح مكه\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nاز اين‌رو ، « ساره » دو سال پس از بدر به مدينه آمد . رسول خدا از وى پرسيد آيا اسلام آورده‌اى ؟ گفت : نه حضرت فرمود : براى چه اينجا آمده‌اى ؟ گفت : قريش اصل و نسب من مىباشند ، گروهى از آنان كشته و عده‌اى به مدينه مهاجرت كرده‌اند ، و پس از جنگ « بدر » كار من رونق خود را از دست داد و من روى احتياج به اينجا آمده‌ام .\r\nپيامبر اكرم فورا دستور داد : پوشاك و خوراك لازم در اختيار او بگذارند . « 1 »\r\nبا اينكه او مشمول بخشايش و مهربانى پيامبر اسلام بود ، ولى با گرفتن مبلغ ده دينار از « حاطب بن ابى بلتعه » جاسوسى بر ضد اسلام را بر عهده گرفت و حاضر شد نامه وى را - كه حاكى از آمادگى مسلمانان براى فتح مكه بود - به قريش برساند . « 2 »\r\nپيامبر سه سرباز رشيد خود را خواست و به آنان مأموريت داد كه راه مكه را پيش گيرند و اين زن را در هركجا ديدند ، دست‌گير كنند و نامه را از وى بگيرند . پيامبر اين مأموريت را به على ، زبير و مقداد داد . آنان در نقطه‌اى به نام « روضة خاخ » « 3 » او را دست‌گير كرده و بارهاى او را دقيقا وارسى كردند ، ولى چيزى نيافتند . از طرفى زن جاسوس بردن نامه را از طرف « حاطب » شديدا تكذيب مىكرد .\r\nعلى عليه السّلام فرمود : به خدا قسم ! پيامبر هرگز خلاف نمىگويد ، بايد نامه را بدهى ما به هر قيمتى باشد نامه را از تو مىگيريم .\r\nدر اين لحظه ، « ساره » احساس كرد ، على سربازى نيست كه تا فرمان پيامبر را انجام ندهد ، دست برنمىدارد . از اين لحاظ ، به حضرت گفت كه مقدارى فاصله گيرد .\r\nسپس نامه كوچكى را از لابه‌لاى تاب‌هاى گيسوان بلند خود بيرون آورد و به على تسليم كرد .\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 136 .\r\n( 2 ) . متن نامه چنين بود : من حاطب بن أبي بلتعة إلى أهل مكه : إنّ رسول اللّه يردكم فخذوا حذركم : نامه‌اى از حاطب فرزند « ابو بلتعه » به سوى مردم مكه : پيامبر خدا آماده حمله است سلاح خود را برگيريد و آماده دفاع باشيد .\r\n( 3 ) . و به نقل « ابن هشام » در نقطه‌اى به نام « خليقه » .\r\n","page_name":" 795 ","page_number":795},
  {"content":"\r\n\r\nپيامبر از اينكه يك مسلمان سابقه‌دارى - كه حتى در لحظه‌هاى دشوار اسلام به يارى اسلام شتافته - دست به چنين كار ناشايستى زده است ، بسيار ناراحت شد . فورا « حاطب » را احضار كرد و دربارهء دادن چنين گزارشى از او توضيح خواست . وى به خدا و رسول وى سوگند ياد كرد و گفت : كوچك‌ترين تزلزلى به ايمان من راه نيافته است ، ولى پيامبر مىداند كه من در مدينه با حالت تجرد به سر مىبرم و فرزندان و خويشاوندان من در مكه تحت فشار و شكنجه قريش مىباشند منظور من از دادن گزارش ، اين بود كه تا حدى از فشار و شكنجه آن‌ها بكاهند .\r\nاز پوزش « حاطب » چنين استفاده مىشود كه سران قريش براى كسب اطلاع از اسرار مسلمانان ، بستگان مسلمانان را در مكه تحت فشار مىگذاشتند و رفع مزاحمت را منوط به اين مىكردند كه اسرار مورد نظر آن‌ها را از طريق مسلمانان مدينه دريافت كرده و در اختيارشان بگذارند . با اينكه پوزش او موجه نبود ، ولى پيامبر روى مصالحى از آن جمله سوابق او در اسلام ، عذر او را پذيرفت و او را آزاد ساخت . حتى « عمر » از پيامبر درخواست كرد كه گردن او را بزند . پيامبر فرمود : او در نبرد بدر شركت داشت و روزى مورد لطف الهى بود ، از اين‌رو من او را آزاد مىسازم . ولى براى اينكه اين جريان بار ديگر تكرار نشود ، آياتى چند در اين باره نازل گرديد .\r\n  يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ   « 1 » ؛ اى مردم با ايمان ! دشمنان من و دشمنان خود را دوست نگيريد و با آنان طرح دوستى و محبت نريزيد . . .\r\n\r\nپيامبر حركت مىكند\r\nبراى رعايت اصل « غافل‌گيرى » تا لحظهء فرمان حركت ، وقت حركت و مسير و مقصد براى كسى روشن نبود . روز دهم ماه رمضان سال هشتم هجرت ، فرمان حركت\r\n\r\n\r\n","description":"","footnote":"\r\n( 1 ) . ممتحنه ( 60 ) آيه 1 و مجموع آياتى كه در اين واقعه نازل گرديد ، 9 آيه از اول سوره تا آيه نهم است « سيرهء ابن هشام ، ج 2 ، ص 399 و مجمع البيان ، ج 9 ، ص 269 - 270 » .\r\n","page_name":" 796 ","page_number":796},
  {"content":"\r\n\r\nصادر شد ؛ البته فرمان آماده باش به كليه مسلمانان مدينه و حوالى آن قبلا داده شده بود .\r\nروزى كه پيامبر از « مدينه » خارج شد ، مردى به نام « ابو رهم » غفارى را نمايندهء خود در مدينه قرار داد و در نزديكى مدينه از سپاه خود سان ديد . وقتى حضرتش ، كمى از مدينه فاصله گرفت ، در محلى به نام « كديد » آبى خواست و روزه خود را افطار كرد و به همه دستور داد كه افطار كنند . گروه زيادى افطار كردند ، ولى عدهء كمى تصور كردند كه اگر روزه بگيرند و با دهن روزه جهاد كنند ، پاداش آن‌ها افزون‌تر خواهد بود .\r\nاز اين نظر از شكستن روزه خوددارى نمودند .\r\nاين افراد ساده‌لوح ، تصور نكردند پيامبرى كه دستور روزه در ماه رمضان را داده ، همان پيامبر نيز دستور افطار داده است . اگر او رهبر سعادت و راهنماى حق است در هر دو حالت و در هر دو فرمان ، خواهان سعادت و نيك فرجامى مردم بوده و در دستورهايش تبعيض نيست . پيامبر از امتناع اين دسته ناراحت شد و فرمود : آنان گروه گناه‌كار و سركش‌اند . « 1 »\r\nيك چنين سبقت و پيش‌گيرى بر پيامبر ، يك نوع انحراف از حق و حاكى از عدم ايمان كامل اين عده به پيامبر و شريعت او است .\r\nاز اين‌رو قرآن چنين افرادى را ملامت كرده و مىگويد :\r\n  يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ   « 2 » ؛ اى افراد با ايمان ! بر خدا و پيامبر او سبقت نگيريد .\r\nعباس بن عبد المطلب ، از مسلمانان مقيم مكه بود كه به دستور پيامبر در آن اقامت گزيده بود و پيامبر را از تصميمات قريش آگاه مىساخت . وى پس از جنگ « خيبر » تظاهر به اسلام مىكرد ، ولى روابط او با سران قريش محفوظ بود . او تصميم گرفت كه به عنوان يكى از آخرين خانواده‌هاى مسلمان ، مكه را ترك گويد و در مدينه سكنا گزيند . در همان روزهايى كه پيامبر عازم مكه بود ، وى به سمت مدينه حركت كرده و\r\n\r\n\r\n","description":"","footnote":"\r\n( 1 ) . وسائل الشيعة ، ج 7 ، ص 124 و سيره حلبى ، ج 3 ، ص 90 .\r\n( 2 ) . حجرات ( 49 ) آيه 1 .\r\n","page_name":" 797 ","page_number":797},
  {"content":"\r\n\r\nدر نيمهء راه ، در سرزمين « جحفه » با پيامبر ملاقات كرد . وجود عباس در فتح مكه بسيار سودمند و به نفع طرفين تمام شد و اگر او نبود ، شايد فتح مكه بدون مقاومت قريش صورت نمىگرفت .\r\nاز اين نظر ، هيچ بعيد نيست كه حركت او به دستور پيامبر بوده ، تا در اين بين نقش اصلاح طلبانهء خود را ايفا كند .\r\n\r\nگذشت در عين قدرت\r\nسوابق درخشان زندگى پيامبر و روحيات و اخلاق پسنديدهء آن حضرت ، راست‌گويى و درست‌كارى او در طول عمر ، بر عموم فاميل و خويشاوندان وى روشن بود و همهء بستگان پيامبر مىدانستند كه او در زندگى پرافتخار خود ، گرد گناه نگرديده و قصد كوچك‌ترين تجاوزى به كسى ننموده و خلافى بر زبان او جارى نشده است به همين دليل ، از نخستين روز دعوت عمومى ، اكثريت قريب به اتفاق « بنى هاشم » نداى وى را لبيك گفته و پروانه‌وار گرد شمع وجودش جمع شدند .\r\nيكى از خاورشناسان منصف ، « 1 » اين مطلب را نشانهء پاكى و صفاى آن حضرت دانسته است و مىگويد : هر فردى هرچه هم محتاط و محافظه‌كار باشد ، نمىتواند خصوصيات زندگى خود را از فاميل و نزديكان خود بپوشاند . اگر « محمد » داراى روحيات و كردار بدى بود ، هرگز بر اقوام او پوشيده نمىماند و به اين زودى به وى نمىگرويدند .\r\nتنها در ميان بنى هاشم ، چند نفر انگشت شمار بودند كه از ايمان به وى سر برتافتند و پس از ابو لهب مىتوان دو نفر از بستگان آن حضرت به نام‌هاى « ابو سفيان بن الحارث بن عبد المطلب » و « عبد اللّه بن ابى اميّه » نام برد كه از در مخاصمت و لجاجت وارد شده نه تنها به او ايمان نياوردند ، بلكه سد راه حق گشته و بيش از حد حضرتش\r\n\r\n\r\n","description":"","footnote":"\r\n( 1 ) . كارلايل انگليسى ، در كتاب الأبطال .\r\n","page_name":" 798 ","page_number":798},
  {"content":"\r\n\r\nرا اذيّت كردند . ابو سفيان فرزند حارث ، پسر عم پيامبر و برادر رضاعى وى بود و پيش از بعثت با پيامبر الفت زيادى داشت ، ولى پس از بعثت راه خود را از پيامبر جدا كرد .\r\nعبد اللّه برادر « ام سلمه » فرزند عاتكه عمهء پيامبر و دختر عبد المطلب بود .\r\nشيوع اسلام در سرتاسر شبه جزيره ، اين دو را مصمم ساخت كه مكه را ترك گويند و به مسلمانان بپيوندند . آنان در نيمهء راه كه پيامبر براى فتح مكه حركت كرده بود ، در محلّى به نام « ثنية العقاب » و يا « نبق العقاب » با لشكر اسلام روبه‌رو گرديدند و هرچه اصرار ورزيدند كه پيامبر به آنان اذن ملاقات دهد ، حضرت نپذيرفت . حتى « ام سلمه » با لحن عاطفى شفاعت كرد اما پيامبر آن را رد كرد و فرمود : درست است كه ابو سفيان پسر عم من است ، ولى مرا بسيار اذيت كرده و دومى همان كسى است كه از من درخواست‌هاى ابلهانه و احمقانه كرد « 1 » و نيز مانع از ايمان آوردن ديگران شد .\r\nامير مؤمنان عليه السّلام كه به روحيات و راه تحريك عواطف پيامبر وارد بود ، به هر دو نفر فرمود : برويد در برابر پيامبر بايستيد و جمله‌اى را كه برادران يوسف ، در مقام معذرت و عرض پوزش به او گفتند ، شما نيز بر زبان جارى سازيد . برادران يوسف در مقام درخواست عفو چنين گفتند :\r\n لَقَدْ آثَرَكَ اللَّهُ عَلَيْنا وَ إِنْ كُنَّا لَخاطِئِينَ  ؛ خدا تو را بر ما برترى داده و ما از خطاكاران بوديم .\r\nيوسف از شنيدن جملهء فوق ، آن‌ها را با جملهء زير عفو كرد و گفت :\r\n لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ  « 2 » ؛ امروز بر شما مؤاخذه‌اى نيست ، خدا شما را بخشيد و او ارحم الراحمين است .\r\nسپس امير مؤمنان افزود : اگر شما جملهء اول را بر زبان جارى سازيد ، او حتما شما را با جملهء دوم پاسخ خواهد داد ، زيرا او كسى است كه هرگز راضى نمىشود كسى از\r\n\r\n\r\n","description":"","footnote":"\r\n( 1 ) . تمام درخواست‌هاى وى در سورهء « اسراء » در آيه‌هاى 90 - 93 بيان شده است . « ر . ك : مجمع البيان ، ج 6 ، ص 439 و اسد الغابه ، ج 5 ، ص 213 - 214 » .\r\n( 2 ) . يوسف ( 12 ) آيه 91 - 92 .\r\n","page_name":" 799 ","page_number":799},
  {"content":"\r\n\r\nاو خوش‌كلام‌تر باشد . آنان از آن راهى كه امير مؤمنان نشان داده بود وارد شدند . پيامبر نيز مانند يوسف از خطاهاى آنان گذشت ، هر دو از آن لحظه لباس جهاد بر تن كردند و تا پايان عمر در آيين توحيد پايدار ماندند . ابو سفيان براى جبران گذشته ، قصيده‌اى سرود كه چنين است :\r\n لعمروك إنّي يوم أحمل راية * لتغلب خيل اللات خيل محمّد \r\n فكالمدلج الحيران أظلم ليله * فهذا أواني حين اهدى فاهتدي « 1 » \r\n- به جان تو سوگند ، روزى كه پرچمى را به دوش كشيدم تا سپاه « لات » ( بتى است در مكه ) بر سپاه « محمد » پيروز گردد .\r\nمن در آن روز بسان شب‌رو حيرانى بودم كه در تاريكى شب راه‌پيمايى كند ، ولى حالا موقع آن است كه مورد هدايت واقع شده و هدايت يابم .\r\nابن هشام مىنويسد : ابو سفيان بن حارث پسر عم پيامبر ، پيامى به شرح زير به آن حضرت فرستاد و چنين گفت : اگر ايمان مرا نپذيرى ، من دست فرزند خردسال خود را گرفته ، سر به بيابان‌ها مىگذارم . « 2 » ام سلمه براى تحريك عواطف پيامبر چنين گفت :\r\nما از شما به طور مكرر شنيده‌ايم « إنّ الإسلام يجبّ ما كان قبله ؛ اسلام انسان را با گذشته قطع مىكند » . به همين دليل ، پيامبر اسلام هر دو نفر را به حضور خود پذيرفت . « 3 »\r\n\r\nتاكتيك جالب ارتش اسلام\r\n« مرّ الظهران » در چند كيلومترى مكه قرار دارد . پيامبر با كمال مهارت اردوى ده هزار نفرى خود را تا كرانه‌هاى مكه رهبرى كرد ؛ در حالى كه قريش و جاسوسان آن‌ها و كسانى كه به نفع آنان فعاليّت مىكردند ، هرگز از حركت سپاه آگاهى نداشتند .\r\nپيامبر براى ايجاد رعب و هراس در دل مردم مكه و براى اينكه اهالى بدون مقاومت\r\n\r\n\r\n","description":"","footnote":"\r\n( 1 ) . الاصابة ، ج 4 ، ص 90 .\r\n( 2 ) . سيرهء ابن هشام ، ج 2 ، ص 402 .\r\n( 3 ) . بحار الانوار ، ج 21 ، ص 114 .\r\n","page_name":" 800 ","page_number":800},
  {"content":"\r\n\r\nسر تسليم فرود آورند و اين دژ بزرگ و مركز مقدس بدون خون‌ريزى فتح شود ، دستور داد كه سربازان اسلام در نقاط مرتفع آتش افروزند و براى ايجاد ترس بيشتر ، دستور داد هر فردى به طور مستقل آتش افروخته ، تا نوارى از شعله‌هاى آتش كليه كوه‌ها و نقاط مرتفع را فراگيرد .\r\nقريش و هم‌پيمانان آنان ، در خواب غفلت فرو رفته بودند . از طرف ديگر ، زبانه‌هاى آتش و شعله‌هاى آن - كه كليه نقاط مرتفع را به صورت تودهء آتشى در آورده و به بيوت و خانه‌هاى اهل مكه روشنايى بخشيده بود - رعب و وحشتى در دل آنان افكند و توجه آن‌ها را به جانب نقاط مرتفع جلب كرد .\r\nدر اين لحظه ، سران قريش مانند « ابو سفيان بن حرب » و « حكيم بن حزام » براى تحقيق از مكه بيرون آمده به جستجو پرداختند .\r\n« عباس بن عبد المطلب » كه از « جحفه » ملازم ركاب پيامبر بود ، با خود فكر كرد كه اگر اردوى اسلام با مقاومت قريش روبه‌رو شوند ؛ گروه زيادى از افراد قريش كشته خواهد شد . پس چه بهتر ، نقشى را ايفا كند كه به نفع طرفين تمام گردد و قريش را وادار به تسليم كند .\r\nوى بر استر سفيد پيامبر سوار شد و شبانه راه مكه را در پيش گرفت ، تا محاصرهء مكه را به سمع سران قريش برساند و آن‌ها را از فزونى سپاه اسلام و روح سلحشورى آنان ، آگاه سازد و بفهماند كه چاره‌اى جز تسليم نيست .\r\nاو از دور مذاكرهء « ابو سفيان » و « بديل بن ورقا » را شنيد كه به يكديگر چنين مىگفتند :\r\nابو سفيان : من تاكنون آتشى به اين فزونى و سپاهى به اين فراوانى نديده‌ام . بديل بن ورقاء : آنان قبيله « خزاعه » اند كه براى نبرد آماده شده‌اند .\r\nابو سفيان : خزاعه كمتر از آنند كه چنين آتشى روشن كنند و چنين اردويى تشكيل دهند .\r\nدر اين بين عباس سخنان آنان را قطع كرد و ابو سفيان را صدا زد و گفت :\r\n\r\n","description":"","footnote":"","page_name":" 801 ","page_number":801},
  {"content":"\r\n\r\n« ابو حنظله » ( ابو حنظله كنيهء ابو سفيان بود ) . ابو سفيان فورا صداى عباس را شناخت و گفت : « ابو الفضل » ( كنيهء عباس است ) چه مىگويى ؟ عباس گفت : به خدا سوگند ! اين شعله‌ها و آتش‌ها مربوط به سربازان محمد است . او با سپاه بس نيرومند به جانب قريش آمده و هرگز قريش تاب مقاومت آن را ندارند .\r\nسخنان عباس ، لرزهء شديدى بر اندام ابى سفيان افكند و در حالى كه بدنش مىلرزيد و دندان‌هايش به هم مىخورد ، رو به عباس كرد و گفت : پدر و مادرم فدايت ! چاره چيست ؟\r\nعباس گفت : چاره اين است كه همراه من به ملاقات پيامبر بيايى و از او امان بخواهى و گرنه جان همه قريش در خطر است .\r\nسپس او را بر ترك استر سوار كرد و به جانب اردوى اسلام روانه شد و آن دو نفر ( بديل بن ورقاء و حكيم بن حزام ) كه همراه ابو سفيان براى تفتيش حال آمده بودند به جانب مكه بازگشتند .\r\nتلاش « عباس بن عبد المطلب » به نفع اسلام تمام شد و مغز متفكر قريش ، يعنى ابو سفيان را آنچنان مرعوب قدرت و نيروهاى اسلام كرد كه در فكر او جز تسليم چيزى خطور نكرد . بالاتر از همه ، از بازگشت وى به مكه جلوگيرى كرد و همراه خود در دل شب به اردوگاه مسلمانان آورد و از هر جهت محدود ساخت و نگذاشت به مكه برگردد ، زيرا امكان داشت پس از مراجعت تحت تأثير جناح افراطى قريش قرار گيرد و براى مقاومت چند ساعتى دست و پاى مذبوحانه‌اى بزند .\r\n\r\nعباس ابو سفيان را از ميان اردوگاه مسلمانان مىبرد\r\nعموى پيامبر بر استر مخصوص پيامبر سوار بود و ابو سفيان را همراه داشت . وى ابو سفيان را از ميان توده‌هاى آتش انبوه سربازان پياده و سواره عبور داد . مأموران كه عباس و استر مخصوص پيامبر را مىشناختند ، از عبور وى ممانعت نكرده ، راه را براى او باز مىكردند .\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nدر نيمهء راه ، چشم عمر به ابو سفيان - كه بر ترك عباس سوار بود - افتاد و خواست او را در همان جا به قتل برساند ولى از آنجا كه عموى پيامبر به وى امان داده بود از اين فكر منصرف شد . سرانجام عباس و ابو سفيان در نزديكى خيمهء پيامبر ، از استر پياده شدند . عموى پيامبر با كسب اجازه وارد خيمه پيامبر شد و مناقشهء شديدى ميان عباس و عمر در محضر پيامبر درگرفت . عمر اصرار داشت كه ابو سفيان دشمن خدا است و بايد در همين لحظه كشته شود ، ولى عباس مىگفت كه من او را امان داده‌ام و امان من بايد محترم شمرده شود . پيامبر با يك جمله به مناقشهء آنان خاتمه داد و به عباس دستور داد او را تا صبح در خيمه‌اى بازداشت كند و صبح پيش وى بياورد .\r\n\r\nابو سفيان در حضور پيامبر\r\nعباس در طليعهء آفتاب ، وى را به حضور پيامبر آورد . اطراف پيامبر را مهاجر و انصار احاطه كرده بودند . وقتى چشم پيامبر به ابو سفيان افتاد ، گفت : آيا وقت آن نشده است كه بدانى جز خداى يگانه خدايى نيست ؟ ابو سفيان در پاسخ وى گفت : پدر و مادرم فداى تو باد چه قدر بردبار و كريم و با بستگان خود مهربانى ؟ من اكنون فهميدم كه اگر خدايى جز او بود تاكنون به سود ما كارى انجام مىداد . پيامبر پس از اقرار وى به يگانگى خدا افزود : آيا وقت آن نشده كه بدانى من پيامبر خدايم ؟ ابو سفيان جملهء قبلى را تكرار كرد و گفت : چه قدر تو بردبار و كريمى و با خويشاوندان مهربانى من در رسالت شما فعلا در فكر و انديشه‌ام . « عباس » از ترديد و شك ابو سفيان ناراحت شد و گفت : اگر اسلام نياورى جانت در خطر است . هرچه زودتر به يگانگى خدا و رسالت محمد صلى اللّه عليه و آله و سلّم گواهى بده . ابو سفيان اقرار و اعتراف به يگانگى و رسالت حضرت رسول كرد و در سلك مسلمانان درآمد .\r\nابو سفيان ، در محيط رعب و ترس ايمان آورد و اين نوع ايمان آوردن هيچ‌گاه مورد نظر و هدف پيامبر اسلام و آيين وى نبود ، ولى مصالحى ايجاب مىكرد كه به هر نحوى باشد ، ابو سفيان در سلك مسلمانان درآيد تا بزرگ‌ترين مانع از سر راه گرايش مردم\r\n\r\n","description":"","footnote":"","page_name":" 803 ","page_number":803},
  {"content":"\r\n\r\nمكه به اسلام برداشته شود ، زيرا افرادى مانند ابو سفيان ، ابو جهل ، عكرمه ، صفوان بن اميه و . . . ساليان درازى بود كه محيطى پر از وحشت به وجود آورده بودند و كسى جرأت نمىكرد ، دربارهء اسلام فكر كند و يا تمايلات خود را ابراز كند . اگر اسلام ظاهرى ابو سفيان براى او مفيد نبود ، براى پيامبر اسلام و افراد ديگرى كه تحت سيطرهء او بودند و رابطهء خويشاوندى با وى داشتند بسيار سودمند بود .\r\nبا اين حال ، پيامبر دستور آزادى ابو سفيان را صادر نكرد ، زيرا از تحريكات وى تا قبل از فتح مكه ، مطمئن نبود . از اين‌رو ، به عباس دستور داد كه به دلايلى او را در تنگناى درّه‌اى نگاه دارد . عباس رو به پيامبر كرد و گفت : ابو سفيان كه رياست و عظمت را دوست دارد ، اكنون كه كارش به اينجا رسيده ، براى او در اين جريان مقامى مرحمت بفرما .\r\nبا اينكه ابو سفيان در طول بيست سال ، بزرگ‌ترين ضربه‌ها را بر اسلام و مسلمانان وارد ساخته بود ، با اين وصف پيامبر روى مصالحى ، به ابو سفيان مقامى داد و جملهء تاريخى خود را كه حاكى از يك جهان بزرگ روح است ، به اين صورت بيان كرد :\r\nابو سفيان مىتواند به مردم اطمينان دهد كه هر كس به محيط مسجد الحرام پناهنده شود و يا سلاح به زمين بگذارد و بىطرفى خود را اعلام كند و يا در خانه‌اش را ببندد و يا به خانه ابى سفيان پناه ببرد ، ( و بنا به نقلى : يا به خانهء حكيم بن حزام برود ) از تعرض ارتش اسلام محفوظ خواهد ماند . « 1 »\r\n\r\nمكه بدون خون‌ريزى تسليم مىشود\r\nاردوى با شكوه اسلام تا چند كيلومترى « مكه » پيش روى كرده بود . پيامبر تصميم داشت كه شهر را بدون مقاومت و خون‌ريزى فتح كند و دشمن بدون قيد و شرط تسليم شود .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 400 - 404 ؛ مجمع البيان ، ج 10 ، ص 554 - 556 ؛ واقدى ، المغازى ، ج 2 ، ص 816 - 818 و ابن ابى الحديد ، شرح نهج البلاغه ، ج 17 ، ص 286 .\r\n","page_name":" 804 ","page_number":804},
  {"content":"\r\n\r\nاز عواملى كه به تحقّق اين هدف - علاوه بر اصل « استتار » و « غافل‌گيرى » - كمك شايانى كرد ، اين بود كه عباس عموى پيامبر به عنوان خيرخواهى براى قريش به جانب مكه رفت و ابو سفيان را به اردوگاه اسلام آورد و سران قريش بدون ابو سفيان نمىتوانستند ، تصميم قاطعى بگيرند .\r\nهنگامى كه او در برابر عظمت بىسابقهء پيامبر اسلام ، سر تسليم فرود آورد و ابراز ايمان كرد ، پيامبر خواست از وجود او براى ارعاب مشركان ، حد اكثر استفاده را بكند .\r\nاز اين‌رو دستور داد عباس ، ابو سفيان را در تنگناى دره بازداشت كند تا واحدهاى ارتش نوبنياد اسلام ، با تجهيزات و ساز و برگ خود ، در برابر او سان روند و او در روز روشن از قدرت نظامى اسلام آگاه گردد و پس از بازگشت به مكه ، مردم را از قدرت ارتش اسلام بترساند و آن‌ها را از فكر مقاومت بازدارد .\r\nبرخى از واحدهاى ارتش اسلام به قرار زير بود :\r\n1 . هنگ هزار نفرى از تيرهء بنى سليم به فرماندهى « خالد بن وليد » كه داراى دو پرچم بودند : يكى در دست « عباس مرداس » و ديگرى در دست « مقداد » .\r\n2 . دو گردان پانصد نفرى به فرماندهى « زبير عوام » كه پرچم سياهى در دست داشت و بيشتر نفرات هر دو گردان را مهاجران تشكيل مىدادند .\r\n3 . يك گردان سيصد نفرى از تيرهء « بنى غفار » به فرماندهى « ابو ذر غفارى » كه پرچم در دست وى بود .\r\n4 . يك گردان چهارصد نفرى از تيرهء « بنى اسلم » به فرماندهى « يزيد بن الخصيب » كه پرچم در دست وى بود .\r\n5 . دو گردان پانصد نفرى از « بنى كعب » به فرماندهى « بشر بن سفيان » كه پرچم را نيز در دست داشت .\r\n6 . هنگ هزار نفرى از تيرهء « مزينه » كه داراى سه پرچم بودند : پرچم‌ها در دست « نعمان بن مقرن » ، « بلال بن الحارث » و « عبد اللّه عمرو » بود .\r\n7 . هنگ هشتصد نفرى از تيرهء « جهينه » با چهار پرچم كه در دست « معبد بن خالد » ،\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n« سويد بن صخره » ، « رافع بن مكيث » و « عبد اللّه بن بدر » قرار داشت .\r\n8 . دو گروهان دويست نفرى از تيره‌هاى بنو كنانه ، بنو ليث و ضمره به فرماندهى « ابو واقد ليثى » و پرچم نيز در دست او بود .\r\n9 . يك گردان سيصد نفرى از تيرهء « بنى اشجع » كه داراى دو پرچم بودند : يكى در دست معقل بن سنان و ديگرى در دست نعيم بن مسعود . « 1 »\r\nوقتى اين واحدها از برابر « ابو سفيان » عبور مىكردند ، فورا وى از عباس مشخصات واحدها را سؤال مىكرد و او نيز پاسخ‌هايى مىداد . چيزى كه بر شكوه اين ارتش منظم افزود ، اين بود كه هر موقع فرماندهان واحدها در برابر عباس و ابى سفيان قرار مىگرفتند ، سه بار با صداى بلند تكبير مىگفتند و سربازان واحدها نيز پس از تكبير فرمانده ، به عنوان بزرگ‌ترين شعار اسلامى سه بار صدا به تكبير بلند مىكردند .\r\nاين تكبير ، چنان در دل درّه‌هاى مكه منعكس مىگرديد كه دوستان را شيفتهء نظام عظيم اسلام كرده و زهرهء دشمنان را مىدريد و آن‌ها را غرق در رعب و ترس مىكرد .\r\nابو سفيان با كمال بىصبرى منتظر بود ، واحدى را ببيند كه پيامبر در ميان آن بود هر واحدى از جلو او عبور مىكرد ، از عباس مىپرسيد كه آيا محمد در ميان اين واحد است ؟ او در پاسخ مىگفت : نه . تا آن‌كه نيروى عظيمى كه تعداد آن حدود پنج هزار نفر بود و تنها در ميان آن‌ها دو هزار سرباز زره‌پوش وجود داشت و پرچم‌هاى زيادى در فاصله‌هاى معينى در دست فرماندهان جزء قرار گرفته بود ، توجه « ابو سفيان » و « عباس » را جلب كرد . نام اين واحد « كتيبهء خضراء » يعنى « لشكر سبز » بود كه تا دندان مسلّح بودند . سراسر بدنشان را ساز و برگ و سلاح احاطه كرده ، جز چشمان پرفروغ آنان ، نقطهء ديگرى پيدا نبود و اسبان تندرو عربى و شتران سرخ مو در آن زياد به چشم مىخورد .\r\nپيامبر در وسط اين واحد در حالى كه بر شتر مخصوص خود سوار بود راه\r\n\r\n\r\n","description":"","footnote":"\r\n( 1 ) . تعداد واحد و شمارهء نفرات آن‌ها را مورخ بزرگ اسلام ، واقدى ، در المغازى ، ج 2 ، ص 800 - 801 و ص 819 به نحو دقيق ضبط كرده ، و ابن ابى الحديد ، نيز ، از وى در ج 17 ، ص 270 - 271 نقل كرده است .\r\n","page_name":" 806 ","page_number":806},
  {"content":"\r\n\r\nمىرفت و شخصيت‌هاى بزرگ مهاجر و انصار ، گرداگرد او را گرفته و پيامبر با آنان سخن مىگفت .\r\nعظمت اين واحد آنچنان « ابو سفيان » را مرعوب خود ساخته بود كه بىاختيار رو به عباس كرد و گفت : هيچ قدرتى نمىتواند در برابر اين نيروها مقاومت كند ؛ عباس ! سلطنت و رياست برادرزادهء تو خيلى اوج گرفته است .\r\nعباس برگشته با قيافهء توبيخ‌آميز گفت : سرچشمهء قدرت برادرزادهء من ، نبوت و رسالتى است كه از طرف خدا دارد و هرگز مربوط به قدرت‌هاى ظاهرى و مادى نيست .\r\n\r\nابو سفيان رهسپار مكه مىگردد\r\nتا اينجا « عباس » نقش خود را خوب ايفا كرد و ابو سفيان را مرعوب قدرت نظامى پيامبر اسلام ساخت . در اين موقع ، پيامبر مصلحت ديد كه ابو سفيان را آزاد كند تا او به موقع قبل از ورود نيروها و واحدهاى ارتش اسلام ، به مكه رفته اهالى را از قدرت فوق العاده مسلمانان آگاه سازد و راه نجات را به آن‌ها نشان دهد ، زيرا تنها ترساندن مردم ، بدون نشان دادن راه نجات ، هدف پيامبر را عملى نمىساخت .\r\nابو سفيان وارد شهر شد . مردم كه شب گذشته در اضطراب و وحشت به سر برده بودند و بدون هم‌فكرى وى نمىتوانستند تصميمى بگيرند ، دور او حلقه زدند . او با رنگ‌پريده و بدنى لرزان ، در حالى كه به سوى مدينه اشاره مىكرد ، رو به مردم كرد و گفت :\r\nواحدهايى از ارتش اسلام كه هيچ كس را تاب مقاومت آنان نيست ، شهر را محاصره كرده‌اند و چند لحظهء ديگر وارد شهر مىگردند . پيشواى آنان محمد صلى اللّه عليه و آله و سلّم به من قول داده كه هر كس به مسجد و محيط كعبه پناه ببرد و يا اسلحه به زمين گذاشته در خانهء خود را به عنوان بىطرفى ببندد و يا وارد خانهء من و يا خانهء « حكيم بن حزام » گردد ؛ جان و مال او محترم و از خطر مصون است .\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nپيامبر به اين نيز اكتفاء نكرد . پس از ورود به مكه علاوه بر پناه‌گاه‌هاى سه‌گانه ، پرچمى به دست « عبد اللّه خثعمى » داد و فرمود كه فرياد كند : هر كس زير پرچم او گرد آيد در امان است . « 1 »\r\n« ابو سفيان » با اين پيام ، آنچنان روحيهء مردم مكه را تضعيف كرد كه اگر فكر مقاومت در دسته‌اى نيز وجود داشت به كلى از بين رفت و كليه مقدماتى كه از شب گذشته ، با اقدامات عباس صورت گرفته بود به ثمر رسيد و در نظر واقع‌بينان ، فتح مكه آن هم بدون مقاومت قريش امرى مسلم گرديد . مردم وحشت زده هر كدام به نقطه‌اى پناه بردند و گريز و فرار در شهر به راه افتاد و دشمن شمارهء يك اسلام ، بر اثر نقشهء خردمندانه پيامبر ، بزرگ‌ترين خدمت را به ارتش اسلام كرد .\r\nدر اين ميان ، زن ابو سفيان ، « هند » مردم را به مقاومت دعوت كرده و سخنانى ركيك نثار همسرش مىكرد . كار از كار گذشته و هرگونه داد و فريادى مشت بر سندان بود .\r\nگروهى از سران افراطى ، مانند « صفوان بن اميه » ، « عكرمة بن ابى جهل » و « سهيل بن عمرو » ( قهرمان و نماينده مخصوص قريش در صلح حديبيه ) ، سوگند ياد كردند كه از ورود نيروهاى اسلام به شهر جلوگيرى كنند و گروهى فريب آنان را خورده ، با شمشيرهاى برهنه راه را به روى نخستين واحد ارتش اسلام بستند .\r\n\r\nنيروهاى نظامى اسلام وارد شهر مىشوند\r\nپيش از آن‌كه نيروهاى اسلام وارد شاهراه‌هاى مكه شوند ، پيامبر تمام فرماندهان را احضار كرد و فرمود : تمام كوشش من اين است كه فتح مكه بدون خون‌ريزى صورت گيرد . از اين‌رو ، از كشتن افراد غير مزاحم بايد خوددارى كرد ، ولى بايد ده نفر به نام‌هاى « عكرمة بن ابى جهل » ، « هبّار بن الاسود » ، « عبد اللّه بن سعد بن ابى سرح » ، « مقيس حبابه ليثى » « 2 » ، « حويرث بن نقيذ » ، « عبد اللّه بن خطل » ، « صفوان بن اميه ،\r\n\r\n\r\n","description":"","footnote":"\r\n( 1 ) . امتاع الاسماع ، ج 1 ، ص 379 .\r\n( 2 ) . يا « صبابه » ، چنان كه تاريخ الخميس در ج 2 ، ص 93 ضبط كرده است .\r\n","page_name":" 808 ","page_number":808},
  {"content":"\r\n\r\n« وحشى بن حرب » قاتل حمزه ، « عبد اللّه بن الزبيرى » ، « حارث بن طلاطلة » و چهار زن كه هر كدام از اين ده نفر مرتكب قتل و جنايت شده و يا آتش‌افروز جنگ‌هاى گذشته بودند ، در هركجا دست‌گير شوند بلافاصله اعدام گردند . « 1 »\r\nاين فرمان را فرماندهان ، به تمام سربازان اعلام كردند . با اينكه وضع روحى مردم مكه براى پيامبر روشن بود ، با اين حال هنگام ورود به شهر مكه احتياط نظامى را از دست نداد و نقشه از اين قرار بود :\r\nهمهء واحدها در يك مسير به « ذى طوى » ( نقطهء مرتفعى است كه از آنجا خانه‌هاى مكه و بيت و مسجد الحرام پيدا است ) رسيدند ؛ در حالى كه پيامبر را يك هنگ پنج هزار نفرى احاطه كرده بود . وقتى ديدگان پيامبر به خانه‌هاى مكه افتاد ، اشك شوق در چشمانش حلقه زد و از پيروزى بزرگى كه بدون مقاومت قريش مكه را در دست گرفت ، به عنوان سپاسگزارى آنچنان خم شد كه محاسنش به جهازى كه روى شتر نهاده بودند ، رسيد وى براى احتياط سپاه خود را تقسيم كرد : قسمتى از سپاه را از بالاى مكه و قسمت ديگر را از پايين ، روانه ساخت . حضرت به اين نيز اكتفا نكرده ، از كليهء راه‌هايى كه به شهر منتهى مىشد واحدهايى را به جانب شهر اعزام كرد . تمام واحدها بدون نبرد و جنگ وارد شهر شدند و دروازه‌ها به روى آن‌ها باز بود ؛ جز در مسيرهاى واحدى كه خالد بن وليد فرماندهى آن را در اختيار داشت ، دسته‌اى به تحريك عكرمه و صفوان و سهيل به نبرد پرداختند و با پرتاب كردن تير و شمشير به جانب آنان ابراز مقاومت كردند ، ولى با دادن دوازده يا سيزده كشته ، تحريك كننده‌ها متوارى شدند و ديگران نيز پا به فرار گذاشتند . « 2 » بار ديگر ابو سفيان در اين حادثه ، ناخودآگاه به نفع اسلام فعاليّت كرد . هنوز رعب كاملا سراسر بدنش را فراگرفته بود و مىدانست مقاومت جز ضرر سودى ندارد ، لذا براى جلوگيرى از خون‌ريزى ، فرياد كشيد و گفت : اى ملت قريش ! جان خود را در خطر نيفكنيد ، زيرا جنگ و نبرد در\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 409 ؛ و تاريخ الخميس ، ج 2 ، ص 90 - 94 .\r\n( 2 ) . سيرهء ابن هشام ، ج 2 ، ص 408 به نقل واقدى ، المغازى ، ج 2 ، ص 825 - 826 ، بيست و هشت كشته داشتند .\r\n","page_name":" 809 ","page_number":809},
  {"content":"\r\n\r\nبرابر ارتش منظم محمد بىفايده است . برويد اسلحه را بر زمين بگذاريد و در خانه‌هاى خود بنشينيد و درها را ببنديد و يا به مسجد و محيط كعبه پناه ببريد ؛ در اين صورت جان شما از خطر محفوظ خواهد ماند .\r\nگفتار ابو سفيان در آنان اثر خاصى بخشيد ؛ به همين دليل ، گروهى به خانه‌ها و دسته‌اى ديگر به محيط مسجد پناهنده شدند .\r\nپيامبر از محلى به نام « اذاخر » برق شمشير سربازان واحد خالد را - كه در حال صعود و نزول بود - ديد و از علت نبرد آگاه شد و فرمود :\r\nقضاء اللّه خير ؛ خواست خدا از همه چيز بهتر است .\r\nمركب رسول خدا با حشمت و شكوه هرچه تمام‌تر ، از بالاترين نقطهء مكه ( اذاخر ) وارد شهر گرديد و در « حجون » كنار قبر عم بزرگوار خود « ابو طالب » فرود آمد و خيمه مخصوصى براى حضرتش زده شد تا به استراحت بپردازد و هرچه اصرار ورزيدند كه به خانهء كسى وارد شود نپذيرفت .\r\n\r\nشكستن بت‌ها ! شست و شوى كعبه\r\nشهر مكه كه ساليان درازى پايگاه شرك و بت‌پرستى بود ، در برابر نيروهاى چشم‌گير توحيد تسليم شد و همه نقاط شهر به تصرف سربازان اسلام درآمد . پيامبر لحظه‌اى چند ، در خيمه‌اى كه در محلى به نام « حجون » زده بودند و مخصوص آن حضرت بود ، استراحت كرد سپس در حالى كه سوار شتر بود ، براى زيارت و طواف خانهء خدا رهسپار مسجد الحرام شد . لباس نظامى بر تن و كلاه‌خود بر سر داشت و مهاجران و انصار با هاله‌اى از عظمت او را پوشانده بودند .\r\nزمام شتر وى در دست « محمد بن مسلمه » بود و در مسير آن حضرت ، صفوف منظمى از مسلمانان و مشركان تشكيل يافته بود : گروهى از خشم و ترس بهت زده بودند ، دسته‌اى ابراز شادى مىكردند . پيامبر روى مصالحى از شتر پياده نشد ، و با همان مركب وارد مسجد الحرام گرديد و در برابر « حجر الاسود » قرار گرفت و به جاى\r\n\r\n","description":"","footnote":"","page_name":" 810 ","page_number":810},
  {"content":"\r\n\r\n« استلام حجر » ( ماليدن دست بر حجر الاسود ) با چوب مخصوصى كه در دست داشت به « حجر الاسود » اشاره كرد و تكبير گفت .\r\nياران حضرت كه پروانه وار گرد شمع وجود رهبر خود مىگرديدند ، به پيروى از آن حضرت با صداى بلند تكبير گفتند . صداى تكبير آنان به گوش مشركان مكه رسيد كه به خانه‌ها و ارتفاعات پناهنده شده بودند . شور و غلغلهء عجيبى در مسجد حكم فرما بود و هلهلهء مردم مانع از آن بود كه پيامبر با روح و فكرى آرام طواف كند .\r\nپيامبر براى ساكت كردن مردم اشاره‌اى به آن‌ها كرد . چيزى نگذشت كه سكوت تمام همه جاى مسجد را فرا گرفت . نفس‌ها در سينه‌ها حبس شد . ديدگان از داخل و خارج مسجد ، متوجه شخص آن حضرت شد او شروع به طواف كرد در نخستين دور طواف متوجه بت‌هاى بزرگى به نام « هبل » ، « اساف » و « نائله » گرديد كه بالاى درب كعبه نصب كرده بودند ، با نيزه‌اى كه در دست داشت ، ضربه محكمى بر آن‌ها زد و آن‌ها را روى زمين افكند و اين آيه را خواند :\r\n قُلْ جاءَ الْحَقُّ وَ زَهَقَ الْباطِلُ ، إِنَّ الْباطِلَ كانَ زَهُوقاً  ؛ حق با شكوه و پيروزمندانه جلوه كرد و باطل محو و نابود گرديد ، حقا كه باطل از نخست بىاساس بود .\r\n« هبل » در برابر ديدگان مشركان به دستور پيامبر شكسته شد . اين بت بزرگى كه ساليان دراز بر افكار مردم شبه جزيره حكومت مىكرد ، در برابر چشمانشان سرنگون شد . « زبير » براى مسخره رو به ابى سفيان كرد و گفت : « هبل » اين بت بزرگ شكسته شد !\r\n« ابو سفيان » با كمال ناراحتى به زبير گفت : دست بردار و ما را رها ساز . اگر از « هبل » كارى ساخته بود ، سرانجام كار ما اين نبود و فهميد كه مقدرات آن‌ها به دست آن نبود .\r\nطواف پيامبر به پايان رسيد ، در گوشه مسجد لحظه‌اى نشست . آن روز كليددار كعبه « عثمان بن طلحه » بود و منصب كليددارى در ميان آنان نسل به نسل مىگشت .\r\nپيامبر بلال را مأمور كرد كه به خانه عثمان برود و كليد كعبه را گرفته ، با خود بياورد .\r\n\r\n","description":"","footnote":"","page_name":" 811 ","page_number":811},
  {"content":"\r\n\r\nبلال پيام پيامبر را به كليددار رسانيد ، ولى مادر او فرزندش را از دادن كليد به پيامبر بازداشت و گفت : كليددارى كعبه از افتخارات خانوادگى ما است و اين افتخار را نبايد از دست بدهيم . عثمان دست مادر را گرفت و به اطاق خصوصى خود برد و گفت :\r\nاگر با كمال ميل و اختيار خود ندهيم ، يقين كن به زور و جبر از ما مىگيرند . « 1 »\r\nكليددار ، قفل كعبه را باز كرد . پيامبر وارد خانهء خدا گرديد و به دنبالش « اسامة بن زيد » ، بلال و خود كليددار وارد شدند و به دستور پيامبر درب كعبه را بستند . خالد بن وليد ، در برابر در كعبه ايستاده و مردم را از ازدحام به جانب درب بازمىداشت . ديوار داخلى كعبه مملو از صور و اشباح پيامبران بود . به دستور پيامبر ، ديوارهاى كعبه را با آب زمزم شست‌وشو دادند و عكس‌هايى كه بر ديوار كعبه بود پاك كردند و از بين بردند .\r\n\r\nعلى بر دوش پيامبر\r\nمحدثان و مورّخان مىگويند :\r\nقسمتى از بت‌هاى منصوب بر داخل كعبه و يا بيرون آن را على عليه السّلام سرنگون كرد .\r\nپيامبر به على فرمود : على ! بنشين تا من بر دوش تو قرار گيرم و بت‌ها را سرنگون كنم .\r\nعلى در كنار ديوار كعبه ، پيامبر را بر دوش گرفت ، ولى احساس سنگينى و ضعف كرد پيامبر از وضع على آگاه شد ، دستور داد كه على بر دوش او قرار گيرد . على بر دوش پيامبر قرار گرفت و بت بزرگ قريش را كه از مس بود ، بر زمين افكند ، آن‌گاه به انداختن ديگر بت‌ها پرداخت . « 2 »\r\n« ابن العرندس » شاعر سخنور « حلّه » كه از شاعران قرن نهم اسلامى است ؛\r\nدر قصيدهء خود دربارهء اين فضيلت چنين مىگويد :\r\n و صعود غارب أحمد فضل له * دون القرابة و الصحابة أفضلا \r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 833 .\r\n( 2 ) . مدارك اين فضيلت تاريخى ، در كتاب الغدير ، ج 7 ، ص 10 - 13 ، وارد شده است .\r\n","page_name":" 812 ","page_number":812},
  {"content":"\r\n\r\n- صعود على بر دوش احمد ، فضيلتى است براى او . اين فضيلت ، غير از خويشاوندى و هم‌نشينى است .\r\nپيامبر دستور داد درب كعبه را باز كردند ، وى در حالى كه دست‌هايش را بر چهارچوبه‌هاى درب گذاشته بود و همهء مردم قيافهء نورانى و جذاب او را مىديدند ؛ رو به مردم كرده ، چنين گفت :\r\nالحمد للّه الّذي صدق وعده ، و نصر عبده ، و هزم الأحزاب وحده ؛ سپاس خدايى را كه به وعدهء خود عمل كرد و بندهء خود را كمك كرد و دشمنان را به تنهايى سركوب ساخت .\r\nخدا در يكى از آيات قرآن به پيامبر وعده داده بود كه تو را به زادگاهت بازمىگردانيم و چنين فرموده بود :\r\n إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 1 » ؛ خدايى كه ابلاغ قرآن را بر تو لازم كرده [ و در راه آن از وطن خود اخراج شدى 
  ] ، همان خدا تو را به زادگاهت بازخواهدگردانيد .\r\nپيامبر با گفتن اين جمله ( خدا به وعدهء خود عمل كرد ) از تحقق آن وعدهء غيبى گزارش داد و راست‌گويى خود را بار ديگر مبرهن ساخت .\r\nسكوت تامى بر محوطهء مسجد و بيرون آن حكم فرما بود . نفس‌ها در سينه‌ها حبس و افكار و تصورات مختلفى بر مغز و عقل مردم حكومت مىكرد . مردم مكه در اين لحظه‌ها به ياد آن همه ظلم و ستم و بيدادگرىهاى خود افتاده ، فكرهاى مختلفى مىكردند .\r\nاكنون گروهى كه چند بار با پيامبر به نبرد خونين برخاسته و جوانان و ياران او را به خاك و خون كشيده‌اند و سرانجام هم تصميم گرفته بودند كه شبانه به خانهء آن بىپناه بريزند ، او را ريزه ريزه كنند ؛ در چنگال قدرتش گرفتار شده بودند ، و پيامبر\r\n\r\n\r\n","description":"","footnote":"\r\n( 1 ) . قصص ( 28 ) آيه 85 .\r\n","page_name":" 813 ","page_number":813},
  {"content":"\r\n\r\nمىتوانست از آنان همه نوع انتقام بگيرد .\r\nاين مردم با تذكر جرايم بزرگ خود ، به يكديگر مىگفتند : لا بد همهء ما را از دم تيغ خواهد گذراند ، يا گروهى را كشته و دسته‌اى را بازداشت خواهد كرد و زنان و اطفال ما را به اسارت خواهد كشيد .\r\nآنان گرفتار افكار مختلف شيطانى خود بودند كه ناگهان پيامبر با جمله‌هاى زير سكوتشان را شكست و چنين گفت :\r\nما ذا تقولون ؟ و ما ذا تظنّون ؟ ! ؛ چه مىگوييد و دربارهء من چگونه فكر مىكنيد ؟ !\r\nمردم بهت زده و حيران و بيمناك ، همگى با صداى لرزان و شكسته ، با آگاهى از عواطف بزرگ پيامبر گفتند : ما جز خوبى و نيكى چيزى دربارهء تو نمىانديشيم ؛ تو را برادر بزرگوار خويش و فرزند برادر بزرگوار خود مىدانيم . پيامبر كه بالطبع رئوف و با گذشت بود ، وقتى با جمله‌هاى عاطفى و تحريك‌آميز آنان روبه‌رو شد ، چنين گفت :\r\nمن نيز همان جمله‌اى را كه برادرم يوسف به برادران ستمگر خود گفت ، به شما مىگويم :\r\n لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمِينَ  « 1 » ؛ امروز بر شما ملامتى نيست ، خدا گناهان شما را مىآمرزد و او ارحم الراحمين است .\r\nپيش از اين بيانات ، چيزى كه مردم مكه را تا حدى اميدوار كرده بود ، عكس العمل شديد پيامبر به يكى از افسران خود بود كه هنگام ورود به شهر مكه ، اين گونه شعار مىداد :\r\n اليوم يوم الملحمة * اليوم تستحلّ الحرمة \r\n- امروز روز نبرد است ، امروز جان و مال شما حلال شمرده مىشود . پيامبر از اين اشعار بسيار ناراحت شد و براى تنبيه وى دستور داد كه پرچم از دست وى گرفته شود و از مقام فرماندهى معزول گردد . على عليه السّلام مأمور شد كه پرچم را از وى بگيرد و بنا به\r\n\r\n\r\n","description":"","footnote":"\r\n( 1 ) . يوسف ( 12 ) آيهء 92 .\r\n","page_name":" 814 ","page_number":814},
  {"content":"\r\n\r\nنقلى فرزند آن افسر به مقام فرماندهى منصوب شد و پرچم را از دست پدر گرفت .\r\nاين افسر ، همان « سعد بن عباد » رئيس خزرج بود . اين طرز ملاطفت آن هم در برابر ديدگان مردم مكه ، تا حدى مردم شكست خورده را اميدوار به عفو عمومى ساخته بود . وانگهى ابو سفيان گروهى را كه به خانهء خدا و يا منزل وى پناهنده شده بودند ، يا درب خانهء خود را به روى خود بسته بودند ، تأمين داده بود . « 1 »\r\n\r\nپيامبر عفو عمومى اعلام مىكند\r\nپيامبر ، عفو عمومى را به شرح زير اعلام كرد و گفت :\r\nشما مردم ، هم‌وطنان بسيار نامناسبى بوديد . رسالت مرا تكذيب كرديد و مرا از خانه‌ام بيرون ساختيد و در دورترين نقطه - كه به آنجا پناهنده شده بودم - با من به نبرد برخاستيد ، ولى من با اين همهء جرايم شما را بخشيده و بند بردگى را از پاى شما باز مىكنم و اعلام مىكنم : اذهبوا فأنتم الطّلقاء ؛ برويد دنبال زندگى خود ، همهء شما آزاديد . « 2 »\r\n\r\nبلال اذان مىگويد\r\nوقت نماز ظهر فرا رسيد . مؤذن رسمى اسلام ، ( بلال ) بالاى بام كعبه رفت و با صداى رسا ، نداى توحيد و رسالت را در آن مجمع عمومى به گوش همهء مردم رسانيد .\r\nمشركان لجوج هر كدام سخنى مىگفتند . يكى مىگفت : خوشا به حال فلانى كه مرد و صداى اذان را نشنيد . در اين ميان ، ابو سفيان گفت : من در اين باره چيزى نمىگويم ، زيرا دستگاه خبرگزارى محمد به قدرى نيرومند است كه مىترسم همين ريگ‌هاى مسجد او را از گفت‌وگوى ما باخبر سازند .\r\nاين پير خيره‌سر - كه تا پايان عمر نور اسلام بر دل او نتابيد - اطلاع از غيب و اخذ\r\n\r\n\r\n","description":"","footnote":"\r\n( 1 ) . واقدى ، المغازى ، ج 2 ، ص 835 و بحار الانوار ، ج 21 ، ص 107 و 132 .\r\n( 2 ) . بحار الانوار ، ج 21 ، ص 107 .\r\n","page_name":" 815 ","page_number":815},
  {"content":"\r\n\r\nحقايق از جهان وحى را با جاسوسى و خبر چنين زورگويان جهان يكسان مىدانست و هر دو را به هم آميخته بود . اطلاع پيامبر از مسائل غيبى مطلبى است - كه از حدود عادى بيرون است - و آگاهى سياست‌مداران از اوضاع پنهانى مطلب ديگرى است كه با استخدام گروهى صورت مىگيرد .\r\nپيامبر نماز ظهر را گزارد . سپس « عثمان بن طلحه » را خواست و كليد كعبه را به او پس داد و فرمود : اين مقام مربوط به خانواده شما است و در آن محفوظ خواهد ماند ؛ و از پيامبر جز اين ، چيز ديگرى انتظار نمىرفت ، پيامبرى كه از خداوند دستور مىگيرد كه به مردم ابلاغ كند :\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  « 1 » ؛ خداوند فرمان مىدهد كه امانات مردم را به خود آن‌ها برگردانيد .\r\nچنين پيامبرى قطعا بايد در بازگردانيدن چنين امانت بزرگى پيش قدم باشد .\r\nاو هرگز در پرتو زور و قدرت نظامى ، حقوق مردم را پايمال نمىكند و صريحا به مردم مىگويد : كليددارى از حقوق مسلّم « ابن طلحه » است و ديگرى را در آن حقى نيست .\r\nدر ضمن پيامبر تمام مناصب كعبه را الغا كرد ، جز آن‌كه به حال مردم مفيد و سودمند بود مانند : كليددارى ، پرده‌دارى ، يعنى پوشش كعبه با پرده و سقايت زائران خانهء خدا .\r\n\r\nپيامبر با خويشاوندان خود سخن مىگويد\r\nبراى اينكه نزديكان پيامبر آگاه شوند كه پيوند خويشاوندى آن‌ها با پيامبر نه تنها بارى از دوش آنان برنداشته ، بلكه تكليفشان را سنگين‌تر كرده است ؛ خطبه‌اى ايراد كرد تا آنان بدانند كه خويشاوندى آن‌ها با رسول گرامى سبب نخواهد بود كه قوانين\r\n\r\n\r\n","description":"","footnote":"\r\n( 1 ) . نساء ( 4 ) آيهء 58 .\r\n","page_name":" 816 ","page_number":816},
  {"content":"\r\n\r\nمملكت اسلامى را زير پا بگذارند و در پرتو انتساب به رئيس مملكت همه گونه سوء استفاده بكنند . وى در انجمنى كه از رجال بنى هاشم و عبد المطلب تشكيل يافته بود ، هرگونه تبعيض ناروا را محكوم ساخت و به لزوم عدالت و مساوات بين تمام طبقات اشاره و چنين فرمود :\r\nاى فرزندان هاشم و عبد المطلب ! من فرستاده خدا به جانب شما نيز هستم و رشته‌هاى مودّت و مهربانى ميان من و شما ناگسستنى است ، ولى تصور نكنيد كه تنها پيوند خويشاوندى مىتواند ، شما را روز رستاخيز نجات بخشد . اين مطلب را همگى بدانيد :\r\nدوست من از شما و ديگران كسى است كه متقى و پرهيزگار باشد و ارتباط من با كسانى كه روز رستاخيز با گناهى گران به سوى خدا آيند بريده است و روز رستاخيز ، كارى از من ساخته نيست . و إنّ لي عملي و لكم عملكم ؛ من و شما در گرو عمل خود هستيم . « 1 »\r\n\r\nسخنان تاريخى پيامبر در مسجد الحرام\r\nاجتماع عظيم و با شكوهى در مسجد الحرام ، گرد خانهء خدا پديد آمده بود .\r\nمسلمان و مشرك ، دوست و دشمن در كنار هم قرار داشتند و هاله‌اى از عظمت اسلام و بزرگوارى پيامبر ، محوطهء مسجد را فراگرفته بود . آرامش و سكوت سايهء خود را بر فراز مكه گسترده و هنگام آن رسيده بود كه پيامبر سيماى واقعى دعوت خود را به مردم نشان دهد ، گفتار خود را كه تقريبا بيست سال پيش آغاز كرده و بر اثر شرارت مشركان به اتمام آن موفق نشده بود به پايان برساند .\r\nپيامبر خود فرزند همان محيط بود و به درد و درمان جامعهء عرب آشنايى كامل داشت . او مىدانست كه علت انحطاط مردم مكه چيست . از اين‌رو ، در صدد برآمد كه دست روى دردهاى اجتماعى جامعهء عرب بگذارد و اين بيمارىهاى خانمان‌برانداز را به طور كامل معالجه كند .\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 111 .\r\n","page_name":" 817 ","page_number":817},
  {"content":"\r\n\r\nدر اينجا به فرازهايى از سخنان پيامبر اسلام كه هر قطعه‌اى از آن براى معالجه درد خاصى ايراد شده است اشاره مىشود :\r\n\r\n1 . افتخار به نسب\r\nموضوع تفاخر به فاميل و خانواده و قبيله ، از دردهاى ريشه‌دار جامعهء عرب بود .\r\nدر جامعهء عرب بزرگ‌ترين افتخار براى يك نفر اين بود كه شاخه‌اى از يك قبيلهء سرشناس ، مانند قريش باشد . پيامبر براى برانداختن اين اصل موهوم چنين فرمود :\r\nأيها الناس ، إن اللّه قد أذهب عنكم نخوة الجاهلية ، و تفاخرها بآبائها ألا إنّكم من آدم و آدم من طين ، ألا إنّ خير عباد اللّه عبد أتقاه ؛ اى مردم ! خداوند در پرتو اسلام افتخارهاى دوران جاهليت و مباهات به انساب را از ميان شما برداشت . همگى از آدم به وجود آمده‌ايد و او نيز از گل آفريده شده است . بهترين مردم كسى است كه از گناه و نافرمانى چشم بپوشد .\r\nاو براى اينكه به جهانيان برساند كه ملاك شخصيت و برترى ، تنها تقوا و پرهيزگارى است ، در فرازى از سخنان خود ، تمام مردم را به دو دسته تقسيم كرد و فضيلت و افتخار را از آن كسانى دانست كه متقى و پرهيزگار باشند و با اين تقسيم بر تمام ملاك‌هاى موهوم برترى ، قلم بطلان كشيد\r\nو چنين فرمود :\r\nإنّما الناس رجلان : مؤمن تقيّ كريم على اللّه ، و فاجر شقيّ هيّن على اللّه ؛ مردم در پيشگاه خداوند بر دو دسته‌اند : [ و دستهء سومى وجود ندارد 
  ] دسته‌اى پرهيزگار كه در پيشگاه خداوند گرامى مىباشند و گروهى متجاوز و گناه‌كار كه در نزد خداوند ذليل و خوارند .\r\n\r\n2 . فضيلتى به نام عربيت\r\nپيامبر مىدانست كه اين ملت ، عرب بودن و انتساب به اين نژاد را يكى از مفاخر\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nبزرگ خود مىدانند و نخوت عربيت بسان يك بيمارى فراگير ، در عروق و اعماق دل‌هاى آنان جاى گرفته است . او براى معالجهء اين درد و برانداختن اين كاخ موهوم فضيلت رو به مردم كرد و گفت :\r\nألا أنّ العربيّة ليست ب « أب » والد و لكنّها لسان ناطق ، فمن قصر عمله لم يبلغ به حسبه ؛ مردم ! عرب بودن جزء ذات شما نيست ، بلكه آن تنها زبانى گويا است و هر كس در انجام وظيفه خود كوتاهى كند ، افتخارهاى پدرى او را به جايى نمىرساند و كمبود كار او را جبران نمىكند .\r\nآيا بيانى شيواتر و رساتر از اين مىتوان يافت ؟\r\n\r\n3 . براى همهء انسان‌ها\r\nمنادى حقيقى آزادى ، براى تحكيم تساوى انسان‌ها و جامعه‌ها فرمود :\r\nإنّ الناس من عهد آدم إلى يومنا هذا مثل أسنان المشط ، لا فضل للعربيّ على العجمي و لا للأحمر على الأسود إلّا بالتّقوى ؛ همهء مردم در روزگار گذشته و حال ، مانند دانه‌هاى شانه مساوى و برابرند و عرب بر عجم و سرخ بر سياه برترى ندارند .\r\nملاك فضيلت تقوا و پرهيزگارى است .\r\nاو با اين بيان همه گونه امتيازهاى ناروا و تضييقات بىحد و حساب را از ميان ملت‌هاى جهان برداشت و كارى را كه اعلاميهء حقوق بشر و يا « منشور آزادى » و برابرى بشر با آن همه سر و صدا انجام نداده است ، او در آن روزگار پيشين انجام داد .\r\n\r\n4 . جنگ‌هاى صدساله و كينه‌هاى ديرينه\r\nملت‌هاى عرب بر اثر جنگ‌هاى داخلى و خون‌ريزىهاى متوالى به صورت ملت پركينه‌اى درآمده بودند و پيوسته در وقت و بىوقت آتش جنگ در ميان آن‌ها شعله‌ور مىشد . پيامبر پس از تسلط كامل بر شبه جزيرهء عرب ، با چنين مشكلى روبه‌رو بود .\r\nوى براى حفظ و آرامش منطقهء اسلام ، لازم بود هرچه زودتر اين درد را درمان كند . او\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nچارهء درد را در اين يافت كه از تمام مردم بخواهد تا از خون‌هايى كه در دوران جاهليت ريخته شده بود ، صرف‌نظر كنند و تمام پرونده‌ها را مختومه اعلام كنند تا از اين طريق از هرگونه خون‌ريزى كه نظم و آرامش را به هم مىزند ، جلوگيرى كند و انديشهء حمله و غارت و قتل را كه ممكن بود به عنوان قصاص و به صورت مقابله انجام بگيرد ، از مغز آن‌ها بيرون آورد .\r\nحضرت براى رسيدن به چنين مقصدى اعلام كرد :\r\nألا إنّ كلّ مال و مأثرة و دم في الجاهلية تحت قدميّ هاتين ؛ من تمام دعواهاى مربوط به جان و مال و همه افتخارهاى موهوم دوران گذشته را زير دو پاى خود نهاده و تمام آن‌ها را بىاساس اعلام مىكنم .\r\n\r\n5 . اخوت اسلامى\r\nقسمتى از سخنان پيامبر در آن روز ، مربوط به اتحاد و اتفاق مسلمانان و حقوقى است كه مسلمانان بر گردن برادر مسلمان خود دارد . نظر وى از بيان اين مزايا آن بود كه افراد خارج از اسلام با ديدن چنين رشتهء الفت و وحدت ، از صميم قلب به اسلام متمايل شوند و در رديف مسلمانان درآيند ؛ آنجا كه فرمود :\r\nالمسلم أخ المسلم ، و المسلمون إخوة ، و هم يد واحدة على من سواهم ؛ تتكافأ دماؤهم يسعى بذمّتهم أدناهم ؛ مسلمان برادر مسلمان است و همهء مسلمانان برادر يكديگرند و در برابر اجانب حكم يك دست دارند . خون هر يك با ديگرى برابر است ، كوچك‌ترين آن‌ها از طرف مسلمانان مىتواند تعهد كند . « 1 »\r\n\r\nجنايت‌كاران دست‌گير مىشوند\r\nجاى گفت‌وگو نيست كه پيامبر اسلام ، نمونهء بزرگ عطوفت و مهربانى و عفو و\r\n\r\n\r\n","description":"","footnote":"\r\n( 1 ) . مدارك ما در نقل اين فرازها روضهء كافى ، ص 246 ؛ سيرهء ابن هشام ، ج 2 ، ص 412 ؛ واقدى ، المغازى ، ج 2 .\r\nص 836 ؛ بحار الانوار ، ج 21 ، ؟ ؟ ؟ ابى الحديد ، شرح نهج البلاغه ، ج 17 ، ص 281 .\r\n","page_name":" 820 ","page_number":820},
  {"content":"\r\n\r\nگذشت بود و على رغم احساسات تند گروه افراطى ، عفو عمومى را اعلام كرد ، ولى در ميان آن گروه چند نفر انگشت شمارى بودند كه جنايت‌هاى سنگين و جرم‌هاى بزرگى داشتند و هرگز صلاح نبود با آن همه فجايع ، آسوده خاطر در ميان مسلمانان راه بروند ، زيرا چه بسا در آينده از اين عفو سوء استفاده كرده ، تحريك‌هايى بر ضد اسلام انجام دهند . مسلمانان برخى از آنان را در كوچه و بازار و يا در مسجد الحرام كشتند و دو نفر « 1 » از آن‌ها به خانهء امّ هانى ، خواهر على عليه السّلام پناهنده شده بودند . على عليه السّلام در حالى كه غرق سلاح بود ، خانه را محاصره كرد . امّ هانى درب خانه را باز كرد ، با افسر ناشناسى روبه‌رو شد ، فورا خود را معرفى كرد و گفت : من به عنوان يك زن مسلمان به اين دو نفر پناه داده‌ام ؛ پناه زن مسلمان مانند مرد مسلمان محترم است .\r\nعلى عليه السّلام در اين لحظه براى شناساندن خود ، كلاه جنگى را از سر برداشت . ديدهء خواهر به برادرى افتاد كه حوادث روزگار ساليان درازى ميان آن‌ها جدايى افكنده بود .\r\nبلافاصله ديدگانش غرق اشك شد و دست در گردن برادر خود افكند و هر دو نزد پيامبر رفتند و پيامبر نيز امان اين زن را محترم شمرد .\r\n« عبد اللّه بن سعد بن ابى سرح » كه نخست اسلام آورده و بعدا از آيين اسلام بيرون رفته بود ، يكى از اين ده نفر بود كه مىبايست كشته مىشد ، ولى او نيز با شفاعت عثمان از مرگ نجات يافت .\r\n\r\nسرگذشت عكرمه و صفوان\r\n« عكرمة بن ابى جهل » آتش‌افروز جنگ‌هاى پس از بدر به يمن فرار كرد ، ولى با شفاعت همسر خود نجات يافت . « صفوان بن اميّه » علاوه بر جنايت‌هاى سنگين ، مسلمانى را - به انتقام خون پدرش « اميّه » كه در جنگ بدر كشته شده بود - در روز روشن مكه ، در برابر ديدگان مردم به دار آويخته بود از اين‌رو ، پيامبر خون او را حلال\r\n\r\n\r\n","description":"","footnote":"\r\n( 1 ) . ابن هشام مىگويد : اين دو نفر عبارت بودند از حارث بن هشام و زهير بن ابى أميّة بن المغيرة .\r\n","page_name":" 821 ","page_number":821},
  {"content":"\r\n\r\nشمرد . وى از ترس مجازات تصميم گرفت كه از طريق دريا از حجاز خارج شود ، به خصوص كه اطلاع يافته بود كه او نيز جزء همان ليست ده نفرى است .\r\n« عمير بن وهب » از محضر پيامبر درخواست كرد كه از تقصير او درگذرد . پيامبر شفاعت او را نيز پذيرفت و عمامهء خود را كه با آن وارد مكه شده بود ، به نشانهء امان به وى داد . او با آن نشانه وارد جده شد و صفوان را همراه خود به مكه آورد . وقتى چشم پيامبر به بزرگ‌ترين جانيان زمان افتاد با كمال بزرگوارى گفت : جان و مال تو محترم است ، ولى خوب است كه به آيين اسلام مشرف شوى . وى دو ماه مهلت خواست كه در خصوص آيين اسلام فكر كند . پيامبر فرمود : من به جاى دو ماه چهار ماه به تو مهلت مىدهم كه با كمال بصيرت ، اين آيين را انتخاب كنى . هنوز چهار ماه نگذشته بود كه وى اسلام آورد . « 1 »\r\nبررسى اجمالى اين رويداد ، از يك حقيقت قطعى اسلام - كه خاورشناسان مغرض سرسختانه با آن مخالفت ميكنند - پرده برمىدارد . سران شرك در اختيار آيين اسلام كمال آزادى داشتند و نه تنها اجبار و ارعابى در كار نبوده بلكه سعى مىشده كه پذيرفتن يكتا آيين آسمانى از طريق تدبر و بررسى صحيح صورت بگيرد . در اينجا پيش از بيان حوادث چشم‌گير و آموزنده فتح مكه به دو حادثهء جالب اشاره مىكنيم :\r\n\r\nزنان مكه با پيامبر بيعت مىكنند\r\nپس از بيعت « عقبه » « 2 » پيامبر براى اولين بار به طور رسمى از زنان براى انجام وظايف زير بيعت گرفت :\r\n1 . براى خدا شريك قرار ندهند ؛\r\n2 . خيانت نكنند ؛\r\n3 . گرد فحشا نگردند ؛\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 417 .\r\n( 2 ) . در بيعت « عقبه » ، كه قبل از هجرت انجام گرفته بود ؛ در ميان هفتاد و اندى كه با پيامبر بيعت نمودند سه زن بودند .\r\n","page_name":" 822 ","page_number":822},
  {"content":"\r\n\r\n4 . فرزندان خود را نكشند ؛\r\n5 . فرزندانى كه مربوط به ديگران است ، به شوهران خود نسبت ندهند ؛\r\n6 . در كارهاى خير و نيك با پيامبر مخالفت نكنند .\r\nتشريفات بيعت چنين بود : پيامبر دستور داد ظرفى پر از آب آوردند و مقدارى عطر در آن ريخت . سپس دست خود را در ميان آن گذاشت و آيه‌اى را كه حاوى مواد « 1 » ياد شده بود ، تلاوت كرد . آن‌گاه از جاى خود برخاست و به زنان چنين فرمود : كسانى كه حاضرند با شرايط ياد شده با من بيعت كنند ، دست در ميان ظرف كرده و رسما وفادارى خود را اعلام دارند .\r\nعلت اين بيعت آن بود كه در ميان مكيان ، زنان آلوده و ناپاك زيادى وجود داشتند و اگر از آن‌ها ميثاق و پيمانى گرفته نمىشد ، احتمال داشت به اعمال ننگين خود ، حتى در خفا ادامه دهند .\r\nيكى از آنان ، همسر ابو سفيان به نام « هند » مادر معاويه بود كه پرونده تاريك و سياهى داشت . او بر اثر خشونت خاصى كه داشت ، افكار خود را بر شوهرش ابو سفيان تحميل مىكرد . روزى هم كه ابو سفيان به صلح و آرامش ميل پيدا مىكرد ، او مردم را به جنگ و خون‌ريزى دعوت مىنمود .\r\nتحريكات همين زن موجب برافروخته شدن آتش جنگ در سرزمين « احد » گرديد و پيامبر براى خاموش ساختن آن ، هفتاد قربانى داد كه يكى از آن‌ها « حمزه » بود اين زن سنگدل با بىرحمى خاصى ، پهلوى حمزه را شكافت و جگر او را درآورد و آن را با دندان خود دونيم كرد .\r\nپيامبر چاره نداشت كه از اين زن و امثال وى در ملاء عام بيعت بگيرد . هنگامى كه پيامبر مواد پيمان را تلاوت مىكرد ، وقتى به اين ماده « دزدى نكنيد » ( لا يسرقن ) رسيد ؛ هند در حالى كه سر و صورت خود را محكم پوشانيده بود ، از جاى برخاست و\r\n\r\n\r\n","description":"","footnote":"\r\n( 1 ) . ممتحنه ( 60 ) آيه 12 .\r\n","page_name":" 823 ","page_number":823},
  {"content":"\r\n\r\nگفت : اى پيامبر ! دستور مىدهى كه زنان دزدى نكنند ، ولى من چه كنم كه شوهرى بسيار بخيل و سخت‌گير دارم . به همين دليل در گذشته به اموال او دستبرد زده‌ام .\r\nابو سفيان برخاست گفت : من گذشته را حلال مىكنم ، تو قول بده در آينده دزدى نكنى . رسول خدا از سخن ابو سفيان ، هند را شناخت و گفت تو دختر « عتبه » اى ؟ وى گفت : آرى . اى پيامبر خدا ! از گناه ما بگذر ، تا خدا تو را مورد لطف خود قرار دهد .\r\nهنگامى كه پيامبر اين جمله را فرمود : « و لا يزنين » ؛ عمل نامشروع انجام ندهند ، باز « هند » از جاى خود برخاست و براى تبرئه خود جمله‌اى گفت كه ناخودآگاه باطن خود را آشكار كرده . وى گفت : آيا زن آزاد ، دست به فحشا مىزند ؟ - از نظر روانى خود اين دفاع يك نوع پرده‌بردارى از ضمير مخفى است . از آنجا كه « هند » خود را اين كاره مىدانست و مطمئن بود كه مردم هنگام شنيدن جمله ياد شده متوجه وى خواهند شد ؛ فورا براى پيش‌گيرى قيام كرد و گفت : - مگر غير كنيز به بىعفتى آلوده مىشود . اتفاقا از افرادى كه در دوران جاهليت با او روابط نامشروع داشت ، از انكار هند تعجب كرد و خنديد . خندهء وى و دفاع هند بيشتر موجب رسوايى او گرديد . « 1 »\r\n\r\nبت خانه‌هاى مكه و حوالى آن ويران مىشوند\r\nدر اطراف مكه ، بت خانه‌هاى زيادى وجود داشت كه مورد احترام قبايل اطراف بود . پيامبر براى ريشه‌كن ساختن بت‌پرستى در سرزمين مكه ، گردان‌هايى را به اطراف اعزام كرد تا بت‌خانه‌هاى اطراف را ويران كنند . در خود مكه نيز اعلام شد كه هر كس بتى در خانه دارد فورا بشكند . « 2 » در اين مورد « عمرو عاص » براى ويران كردن بت « سواع » و « سعد بن زيد » براى شكستن بت « منات » مأموريت يافتند .\r\nخالد بن وليد ، به فرماندهى گردانى براى دعوت قبيلهء « جذيمة بن عامر » به اسلام و شكستن بت « عزى » رهسپار سرزمين آنان شد . پيامبر به او دستور داد كه خونى را\r\n\r\n\r\n","description":"","footnote":"\r\n( 1 ) . مجمع البيان ، ج 5 ، ص 276 .\r\n( 2 ) . بحار الانوار ، ج 21 ، ص 140 .\r\n","page_name":" 824 ","page_number":824},
  {"content":"\r\n\r\nنريزد و از در جنگ وارد نشود و « عبد الرحمن بن عوف » را معاون وى قرار داد .\r\nدر دوران جاهليت ، قبيلهء « بنى جذيمه » عموى خالد و پدر عبد الرحمن را هنگام بازگشت از « يمن » كشته و اموال آن‌ها را به غارت برده بودند و « خالد » كينه آنان را در دل داشت . وقتى با جمعيت « بنى جذيمه » روبه‌رو گرديد ، همهء آن‌ها را مسلح و آمادهء دفاع يافت . فرماندهء گردان فرياد كشيد كه اسلحه را به زمين بگذاريد ، زيرا دوران بت‌پرستى سپرى گرديده و « أم القرى » سقوط كرده و همهء مردم تسليم سپاه اسلام شده‌اند . سران قبيله نظر دادند كه اسلحه را تحويل داده و تسليم ارتش اسلام شوند .\r\nيك نفر از آن ميان با ذكاوت خاصى دريافت كه فرمانده لشكر سوء قصد دارد و به سران چنين گفت : نتيجهء تسليم ، اسارت و بدنبال آن مرگ است . سرانجام ، نظر سران به مرحلهء اجرا گذاشته شد و سلاح‌ها را به سربازان اسلام تحويل دادند . در اين هنگام ، فرماندهء گردان با كمال ناجوان‌مردى و بر خلاف دستور صريح اسلام ، فرمان داد كه دست‌هاى مردان قبيله را از پشت ببندند و همه را بازداشت كنند . سپس سحرگاهان گروهى از آنان به فرمان خالد اعدام و دسته‌اى آزاد شدند .\r\nوقتى خبر جنايت هول‌انگيز « خالد » به گوش پيامبر رسيد ، سخت ناراحت شد .\r\nفورا به على عليه السّلام مأموريت داد كه به ميان قبيلهء مزبور برود و خسارت جنگ و خون‌بهاى افراد را بپردازد . على در اجراى دستور پيامبر به قدرى دقت به خرج داد كه حتى قيمت ظرف چوبى را كه سگان قبيله در آن آب مىخوردند و در برخورد خالد شكسته بود ، پرداخت .\r\nسپس همهء سران مصيبت‌زده را خواست و گفت : آيا تمام خسارات جنگ و خون‌بهاى افراد بىگناه به طور دقيق پرداخت شد ؟ همگى گفتند : بلى . سپس على عليه السّلام به خاطر اينكه امكان داشت ضررهايى بر آن‌ها وارد شده باشد از آن‌كه آنان آگاهى نداشته باشند ، مبلغى اضافى پرداخت و به مكه بازگشت و گزارش كار خود را به پيامبر داد . پيامبر عمل وى را تحسين كرد و سپس برخاست و رو به قبله ايستاد و دست‌هاى خود را بالا برد و با حالت استغاثه گفت :\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nاللّهمّ أنّي أبرأ إليك ممّا صنع خالد بن الوليد ؛ خدايا تو آگاهى كه من از جنايت « خالد » بيزارم و من هرگز به او دستور جنگ نداده بودم . « 1 »\r\nامير مؤمنان جبران خسارت ضررهاى معنوى و روحى را نيز در نظر گرفت . از اين رو ، مبلغى را به كسانى كه از حمله‌هاى خالد ترسيده بودند پرداخت و از آنان دلجويى كرد . وقتى پيامبر از اين روش عادلانهء امير مؤمنان آگاه شد ، فرمود : على ! من اين كار شما را با شترانى زياد و سرخ مو عوض نمىكنم . « 2 » على ! تو رضايت مرا به دست آوردى ، خدا از تو راضى شود . على ! تو راهنماى مسلمانان هستى ، سعادتمند كسى است كه تو را دوست بدارد و راهت را پيش گيرد ؛ بدبخت كسى است كه با تو مخالفت كند و از طريق تو منحرف گردد . « 3 » مثل تو نسبت به من مانند هارون است به موسى ، جز اينكه پس از من پيامبرى نيست . « 4 »\r\n\r\nجنايت ديگر خالد\r\nاين تنها جنايتى نبود كه « خالد » در دوران زندگى به ظاهر اسلامى خود مرتكب شده ، بلكه در دوران خلافت « ابى بكر » شديدتر از آن را انجام داد . اجمال آن اين است كه برخى از قبايل پس از رحلت رسول خدا راه ارتداد پيش گرفتند و يا به تعبير صحيح خلافت ابى بكر را به رسميت نشناختند و از دادن زكات ابا ورزيدند . خليفهء وقت ، گروهى را به اطراف فرستاد تا مرتدان را سركوب سازند .\r\n« خالد بن وليد » به بهانهء ارتداد به قبيلهء « مالك بن نويره » حمله برد و « مالك » و تمام افراد قبيله‌اش ، براى دفاع آماده بودند و همگى مىگفتند كه ما مسلمانيم سربازان اسلام نبايد به ما هجوم كنند . خالد از طريق مكر و حيله همه آن‌ها را خلع سلاح كرد و\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 430 .\r\n( 2 ) . صدوق ، الخصال ، ج 2 ، ص 125 .\r\n( 3 ) . امالى طوسى ص 318 .\r\n( 4 ) . صدوق ، الامالى ، ص 105 .\r\n","page_name":" 826 ","page_number":826},
  {"content":"\r\n\r\nرئيس قبيله ، « مالك بن نويره » را - كه مرد مسلمانى بود - كشت و به همسر او نيز تجاوز كرد .\r\nآيا با اين پروندهء سياه ، شايسته است او را « سيف اللّه » بخوانيم و او را از افسران ارشد اسلام بدانيم ؟ ! « 1 »\r\n\r\nجنگ حنين\r\nشيوهء پيامبر اسلام اين بود كه وقتى نقطه‌اى را فتح مىكرد ، تا لحظه‌اى كه خود در آنجا تشريف داشت ، شخصا به كارهاى سياسى منطقه و امور مذهبى مردم رسيدگى مىكرد و هر موقع آنجا را ترك مىگفت ، افراد شايسته‌اى را براى مناصب گوناگونى تعيين مىفرمود ، زيرا مردم چنين مرز و بومى - كه با نظام كهنه و برچيده شده آشنا بودند - اطلاعاتى از نظام نو كه جايگزين آن شده بود ، نداشتند . از طرفى آيين اسلام ، يك نظامى سياسى و اجتماعى و اخلاقى و دينى است كه قوانين آن از سرچشمهء زلال وحى گرفته شده است و آشنا ساختن مردم با اين اصول و اجراى آن در ميان آن‌ها ، به افراد زبده و تعليم ديده نياز دارد كه با درايت كامل ، مردم را به اصول صحيح اسلام آشنا سازند و سياست اسلام را در ميان مردم اجرا كنند .\r\nوقتى پيامبر تصميم گرفت مكه را به قصد سرزمين تيره‌هاى « هوازن » و « ثقيف » ترك گويد ، « معاذ بن جبل » را به عنوان معلم دين براى تعليم و ارشاد مردم ، گماشت و ادارهء امور شهر و امامت در مسجد را به « عتّاب بن اسيد » - كه مرد با كفايتى بود - سپرد . پيامبر نيز ، پس از پانزده روز اقامت در مكه رهسپار سرزمين تيرهء هوازن گرديد . « 2 »\r\n\r\n\r\n","description":"","footnote":"\r\n( 1 ) . سرگذشت مالك بن نويره ، در كتاب‌هاى تاريخ در حوادث نخستين سال حكومت ابى بكر به صورت گسترده بيان شده است و ما فشردهء آن را نقل كرديم . « براى احاطه به تاريخ تحليلى اين حادثه ، رجوع كنيد به : النص و الاجتهاد ، ص 61 - 75 » .\r\n( 2 ) . الطبقات الكبرى ، ج 2 ، ص 137 .\r\n","page_name":" 827 ","page_number":827},
  {"content":"\r\n\r\n\r\nارتش كم‌نظير\r\nپيامبر اسلام در آن روز دوازده هزار سرباز مسلح زير پرچم داشت . ده هزار نفر آنان از مدينه ملازم ركاب آن حضرت بودند كه در فتح مكه شركت داشتند و دو هزار نفر آن را جوانان قريش تشكيل مىداد كه اخيرا به اسلام پيوسته بودند و رهبرى اين دسته بر عهدهء ابو سفيان بود .\r\nچنين ارتشى در آن روز بسيار كم‌نظير بود و خود همين كثرت ، عامل شكست ابتدايى آن‌ها گرديد ، زيرا بر خلاف گذشته به زيادى افراد خود باليده و تاكتيك‌هاى نظامى را به دست فراموشى سپردند ، وقتى چشم « ابى بكر » به فزونى افراد افتاد ، گفت :\r\nتعداد ما كم نيست و ما هرگز شكست نخواهيم خورد ، زيرا ما چند برابر افراد دشمنيم . « 1 »\r\nولى او توجه نداشت كه عامل پيروزى تنها نفرات زياد نيست ، بلكه اين عامل در برابر ساير عوامل پيروزى ، كم اهميت است . اين حقيقت را قرآن چنين بازگو مىكند :\r\n لَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ  « 2 » ؛ خداوند در جاهاى زيادى شما را كمك كرده و به خصوص در نبرد حنين ، شما به زيادى افراد خود مباهات كرديد ، ولى سودى نبخشيد و زمين با آن گسترش بر شما تنگ شد و پشت به دشمن كرديد و فرار نموديد .\r\n\r\nكسب اطلاعات\r\nپس از فتح مكه جنب و جوشى در قبايل « هوازن » و « ثقيف » و تماس‌هاى\r\n\r\n\r\n","description":"","footnote":"\r\n( 1 ) . همان ، ص 150 .\r\n( 2 ) . توبه ( 9 ) آيه 25 .\r\n","page_name":" 828 ","page_number":828},
  {"content":"\r\n\r\nخصوصى ميان تيره‌ها پديد آمد و حلقهء اتصال آنان جوان سلحشورى به نام « مالك بن عوف نصرى » بود . نتيجهء نشست و برخاست آن‌ها اين شد كه پيش از آن‌كه سپاه اسلام به سراغ آنان بيايد ، خودشان به استقبال ارتش اسلام بروند و پيش از حملهء مسلمانان ، با به كار بردن نيرنگ خاص نظامى ، ضربت مهلكى بر آن‌ها بزنند . آنان از ميان خود جوان سى سالهء بىپروايى را براى فرماندهى انتخاب نمودند . در اين نبرد همهء تيره‌ها به صورت يك واحد ضربتى درآمدند .\r\nبه دستور فرمانده كل ، همه شركت كنندگان ، زنان و احشام خود را پشت سر قرار دادند . وقتى كه از وى نكتهء اين كار سؤال شد ، گفت : در اين موقع اين افراد براى خاطر حفظ زنان و اموال خود ، با ثبات و پايدارى كامل نبرد خواهند كرد و هرگز فرار و عقب‌نشينى را به مغز خود راه نخواهند داد . « 1 »\r\n« دريد بن صمه » كه پيرمردى تجربه ديده و جنگ‌آزموده‌اى بود . وقتى گريه كودكان و فرياد زنان را شنيد ، با « مالك » به مشاجره پرداخت و اين كار را از نظر اصول نظامى مطرود دانست و گفت : نتيجه اين كار اين است كه اگر مغلوب شديد ، همهء زنان و اموال خود را رايگان به ارتش اسلام تسليم كنيد ، ولى « مالك » به سخن اين پيرمرد آزموده گوش نداد و گفت : تو پير شده‌اى و خرد و معلومات نظامى خود را از دست داده‌اى . گذشت زمان اثبات كرد كه حق با اين پيرمرد بود و شركت زنان و كودكان در صحنهء نبرد جز ابتلا و دست و پاگيرى سودى نداشت .\r\nپيامبر ، « عبد اللّه اسلمى » را براى كسب اطلاعات از تجهيزات و منويّات و خطّ سير دشمن ، به صورت يك فرد ناشناس به جانب آنان گسيل داشت . او در ميان لشكر دشمن به گردش پرداخت و به جانب پيامبر بازگشت و اطلاعاتى در اختيار پيامبر نهاد .\r\nمالك نيز سه نفر جاسوس به سوى مسلمانان روانه ساخت تا اطلاعاتى به دست آورند . هر سه نفر ، با دلى پر از رعب و هراس به جانب « مالك » بازگشتند .\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 897 .\r\n","page_name":" 829 ","page_number":829},
  {"content":"\r\n\r\nغزوهء حنين شوال سال 8 هجرى شباط / 630 م . نقشه غزوه حنين\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nفرمانده قواى دشمن تصميم گرفت ، كمى افراد و ضعف روحيه سربازان خود را از طريق اعمال نيرنگ نظامى و به كار بستن اصل « غافل‌گيرى » جبران كند و با يك حملهء ناگهانى ارتش اسلام را دچار هرج و مرج سازد ، تا نظم واحدها به هم خورد و تدبير فرماندهى متزلزل گردد .\r\nاو براى اين منظور ، در انتهاى دره‌اى كه گذرگاهى به طرف منطقه « حنين » بود ، فرود آمد و دستور داد كه تمام سربازان در پشت سنگ‌ها و شكاف كوه‌ها و در نقاط مرتفع اين دره ، مخفى شوند . وقتى ارتش اسلام وارد اين درهء عميق و طولانى شدند ؛ همگى از مخفىگاه خود بيرون آيند و واحدهاى اسلام را زير رگبار تير و سنگ قرار دهند و سپس گروه خاصى به ترتيب از كوه فرود آيند و مسلمانان را در پناه تيراندازان از دم تيغ بگذرانند .\r\n\r\nتجهيزات مسلمانان\r\nپيامبر از قدرت و لجوجى دشمن آگاه بود . پيش از آن‌كه از « مكه » حركت كند ، « صفوان بن اميه » را خواست و يكصد زره از وى به عنوان عاريهء مضمونه گرفت و شخصا دو زره بر تن كرده و كلاه‌خودى بر سر نهاد و بر استر سفيدى - كه به صورت پيشكش به وى داده بودند - سوار شد و در پشت‌سر ارتش اسلام حركت كرد .\r\nارتش اسلام شب را در دهانهء درّه استراحت كرد . هنوز هوا كاملا روشن نشده بود كه تيرهء « بنى سليم » به فرماندهى « خالد بن وليد » وارد گذرگاه « حنين » شد . قسمت اعظم ارتش اسلام در داخل دره بود كه ناگهان ، صداى پرتاب تيرها و فرياد مردان جنگ‌جو - كه در پشت سنگ‌ها كمين كرده بودند - هراس و وحشت عجيبى در دل مسلمانان پديد آورد و تير بسان رگبار بر سر و صورت آن‌ها باريد و گروهى در پناه همين تيراندازان به سربازان اسلام حمله بردند .\r\nحملهء غافل‌گيرانه دشمن ، مسلمانان را سراسيمه و وحشت‌زده كرد . آنان ، بىاختيار پا به فرار گذاشته و خود بيش از دشمن به بىنظمى و به هم زدن صفوف كمك كردند .\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nمنافقان سپاه اسلام ، از اين پيشامد بسيار خوش‌حال شدند . حتى « ابو سفيان » گفت :\r\nمسلمانان تا لب دريا خواهند دويد . يكى ديگر از منافقان گفت : سحر باطل شد . سومى تصميم گرفت كار اسلام را يك سره كند و پيامبر را در آن گيرودار بكشد و چراغ توحيد و مشعل فروزان رسالت را خاموش سازد .\r\n\r\nپايدارى پيامبر و گروه فداكار\r\nفرار و گريز مسلمانان كه علت عمدهء آن ، وحشت و هرج و مرج بود ، پيامبر را سخت متأثر كرد . او احساس كرد كه اگر لحظه‌اى تأخير كند ، محور تاريخ دگرگون شده و اجتماع بشر ، مسير خود را عوض مىكند و سپاه شرك ، سپاه توحيد را در هم مىكوبد . از اين رو بالاى مركب خود با صداى بلند گفت :\r\nيا أنصار اللّه و أنصار رسوله أنا عبد اللّه و رسوله ؛ اى ياران خدا و ياران پيامبر ! من بندهء خدا و پيامبر وى هستم .\r\nاين جمله را گفت و سپس استر خود را به جانب ميدان نبرد - كه سربازان مالك آنجا را جولانگاه خود قرار داده و گروهى را مىكشتند - حركت داد . سپاهيان فداكارى ، هم چون امير مؤمنان ، عباس ، فضل بن عباس ، اسامه و ابو سفيان بن حارث كه از آغاز نبرد لحظه‌اى از پيامبر غفلت نورزيده و نگهبان جان او بودند ، همراه وى حركت كردند . « 1 » پيامبر به عموى خود عباس - كه صداى بلند و رسايى داشت - دستور داد كه مسلمانان را به صورت زير صدا زند : اى گروه انصار كه پيامبر را يارى كرديد و اى كسانى كه در زير درخت رضوان با پيامبر بيعت كرديد ! كجا مىرويد ؟ پيامبر اينجاست ! نداى عباس كه به گوش آن‌ها رسيد ، حميّت و غيرت دينى آنان را تحريك كرد . فورا همگى گفتند : لبيك ! لبيك ! و دليرانه به سوى پيامبر بازگشتند .\r\nنداى پياپى عباس - كه سلامت پيامبر را نويد مىداد - موجب شد كه دسته‌هاى\r\n\r\n\r\n","description":"","footnote":"\r\n( 1 ) . واقدى ، در المغازى ، ج 3 ، ص 602 ، گوشه‌اى از جانبازىهاى امير مؤمنان را آورده است .\r\n","page_name":" 832 ","page_number":832},
  {"content":"\r\n\r\nفرارى با ندامت و پشيمانى عجيبى به طرف پيامبر بازگردند و صفوف خود را در برابر دشمن منظم و فشرده‌تر سازند . مسلمانان به دستور پيامبر و براى پاك كردن لكهء ننگين فرار به حملهء عمومى دست زده و در اندك زمانى دشمن را به عقب‌نشينى و فرار مجبور ساختند . پيامبر براى تشجيع مسلمانان مىفرمود :\r\nمن پيامبر خدايم و هرگز دروغ نمىگويم و خدا وعدهء پيروزى به من داده است .\r\nاين تدبير نظامى باعث شد كه جوانان « هوازن » ، « ثقيف » و مردان جنگ‌جوى آنان ، زنان و احشام خود را ترك گفته و با دادن تعدادى كشته به منطقهء « اوطاس » ، « نخله » و دژهاى « طايف » فرار نمايند .\r\n\r\nغنايم جنگ\r\nعنوان شده مسلمانان در اين نبرد هشت نفر « 1 » كشته دادند ، در مقابل دشمن با دادن شش هزار اسير و 24 هزار شتر و چهل هزار گوسفند و چهار هزار « وقيه » « 2 » نقره ، پا به فرار گذاشتند . پيامبر دستور داد همهء اسيران و غنايم را به « جعرّانه » ببرند ، افرادى را براى حفاظت آنان گماشت و اسيران را در خانه‌هاى مخصوص جاى داد و دستور داد كه همهء غنايم بدون دست‌خوردگى ، در آنجا بماند تا وى به تعقيب دشمن - كه به مناطق « اوطاس » ، « نخله » و « طايف » گريخته بود - بپردازد .\r\n\r\nغزوهء طائف\r\nطائف يكى از شهرهاى ييلاقى و حاصل‌خيز حجاز است كه در جنوب شرقى « مكه » به فاصلهء 12 فرسنگى آن ، قرار گرفته و ارتفاع آن از سطح دريا هزار متر است .\r\n\r\n\r\n","description":"","footnote":"\r\n( 1 ) . ابن هشام در سيرهء خود تعداد تلفات را چهار نفر مىنويسد ، ولى چنين نبرد گسترده‌اى بايد تلفات بيشترى داشته باشد .\r\n( 2 ) . رطل 2564 گرم و « وقيه » يك دوازدهم رطل است ، بنابراين وقيه ، تقريبا 213 گرم است . و چهار هزار « وقيه » مساوى 852 كيلوگرم مىباشد .\r\n","page_name":" 833 ","page_number":833},
  {"content":"\r\n\r\nشهرستان طائف ، بر اثر داشتن هواى لطيف و باغ‌ها و نخلستان‌هاى فراوان ، مركز خوش‌گذرانان حجاز بوده و هست . قبيلهء « ثقيف » كه يكى از قبايل نيرومند و پرجمعيت عرب به شمار مىرفت ، در اين شهر زندگى مىكردند . اعراب « ثقيف » از جمله كسانى بودند كه در نبرد « حنين » بر ضد اسلام شركت كرده و پس از شكست فاحش به شهر خود - كه داراى دژ محكم و مرتفعى بود - پناهنده شده بودند .\r\nپيامبر ، براى تكميل پيروزى دستور داد كه فراريان نبرد « حنين » تعقيب شوند . از اين رو به « ابو عامر اشعرى » و « ابو موسى اشعرى » با گروهى از سربازان اسلام ، مأموريت داد كه قسمتى از آن‌ها را كه به « اوطاس » پناهنده شده بودند تعقيب نمايند .\r\nاولين فرمانده در اين نبرد جان خود را از دست داد و دومى با پيروزى كامل دشمن را پراكنده ساخت « 1 » و خود نيز با باقىماندهء سپاه اسلام رهسپار « طائف » گرديد « 2 » و در مسير خود دژ « مالك » آتش افروز جنگ « حنين » را با خاك يكسان نمود . البته تخريب دژ « مالك » جنبهء انتقامى نداشت ، بلكه بدين منظور بود كه در پشت سر خود ، نقطهء اتكا و پناهگاهى براى دشمن باقى نگذارد .\r\nستون‌هاى سپاه اسلام يكى پس از ديگرى حركت كردند و اطراف شهر را اردوگاه خود قرار دادند . دژ « طائف » بسيار مرتفع بود و ديوار محكمى داشت كه برج‌هاى مراقبت آن كاملا بر خارج قلعه مسلط بود . محاصرهء دژ آغاز شد ، ولى هنوز حلقهء محاصره تكميل نشده بود كه دشمن با تيراندازى از پيش روى سربازان اسلام جلوگيرى كرده و گروهى را در همان لحظهء نخست از پاى درآوردند . « 3 »\r\nپيامبر گرامى دستور داد كه سپاه عقب‌نشينى كند و اردوگاه خود را در محلى دور تر از تيررس دشمن قرار دهد . « 4 » سلمان فارسى كه مسلمانان از تدابير نظامى وى\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 915 - 916 .\r\n( 2 ) . بحار الانوار ، ج 21 ، ص 162 .\r\n( 3 ) . سيرهء حلبى ، ج 3 ، ص 132 .\r\n( 4 ) . الطبقات الكبرى ، ج 2 ، ص 158 .\r\n","page_name":" 834 ","page_number":834},
  {"content":"\r\n\r\nدر جنگ « خندق » نتيجه گرفته بودند به پيامبر پيشنهاد كرد كه با نصب منجنيق دژ دشمن را سنگباران كند . منجنيق در نبردهاى آن روز ، كار توپخانهء امروز را انجام مىداد . افسران اسلامى با راهنمايى سلمان منجنيق را نصب كرده و نزديك به بيست روز ، برج‌ها و داخل دژ را سنگ باران كردند ، « 1 » ولى دشمن در برابر اين عمليات حاد جنگى ساكت ننشسته ، به تيراندازى خود ادامه داد و از اين راه آسيب‌هايى به سپاهيان اسلام رسانيد .\r\nاكنون بايد ديد كه در آن گيرودار ، مسلمانان چگونه بر منجنيق دست يافتند . برخى مىگويند كه خود سلمان با دست تواناى خود منجنيق را ساخت و راه بهره‌بردارى از آن را به سربازان اسلام آموخت . برخى معتقدند مسلمانان در فتح خيبر ، به اين آلت جنگى دست يافتند كه آن را همراه خود به طائف آورده بودند . « 2 » بعيد نيست كه سلمان همان منجنيق را دست كارى كرده و راه نصب و كيفيت استفاده از آن را به مسلمانان آموخته باشد . از مضمون تاريخ به دست مىآيد كه منجنيق منحصر به همان منجنيق به دست آمده از « خيبر » نبوده است ، زيرا پيامبر مقارن با نبرد حنين و طائف « طفيل بن عمرو دوسى » را براى كوبيدن بت‌خانه‌هاى قبيلهء « دوس » اعزام كرد . او فاتحانه با چهار صد سرباز - كه همگى از جوانان قبيلهء خود او بودند - و يك منجنيق و يك ارابهء جنگى ، در طائف به حضور پيامبر رسيد و در اين نبرد از اين وسايل جنگى نيز - كه مجاهد « دوسى » از دشمن به غنيمت گرفته بود - استفاده شد . « 3 »\r\n\r\nشكافتن ديوار دژ به وسيلهء ارابه‌هاى جنگى\r\nبراى تسليم شدن دشمن ، حمله‌هاى همه جانبه لازم بود . هم‌زمان با نصب منجنيق و پرتاب سنگ قرار شد كه براى شكافتن ديوار دژ از « ارابه‌هاى جنگى » استفاده كنند تا\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 126 ، وى مىگويد نخستين كسى كه از « منجنيق » استفاده كرد ، خود پيامبر بود .\r\n( 2 ) . سيرهء حلبى ، ج 3 ، ص 134 .\r\n( 3 ) . الطبقات الكبرى ، ج 2 ، ص 157 .\r\n","page_name":" 835 ","page_number":835},
  {"content":"\r\n\r\nبتوانند به داخل قلعه وارد شوند ، ولى شكافتن ديوار با مشكل بزرگى رو به رو بود ، زيرا تير از برج‌ها و ساير نقاط دژ ، مانند رگبار بر سر واحدهاى سپاه اسلام مىريخت و كسى را ياراى نزديك شدن به ديوار نبود . بهترين وسيله براى اين كار ، « ارابهء جنگى » بود كه در آن زمان به صورت ناقص در ارتش‌هاى منظم جهان وجود داشت . « ارابه جنگى » از چوب ساخته مىشد و روى آن را با پوست كلفتى مىپوشانيد و سربازان قوى داخل آن شده ، آن را به جانب قلعه رانده و در پناه آن ديوار دژ را سوراخ مىنمودند . سربازان اسلام با كمال رشادت از اين طريق مشغول شكافتن ديوار شدند ، ولى دشمن با ريختن پاره آهن‌هاى گداخته و مفتول‌هاى آتشين ، پوشش ارابه را سوزانيده ، سقف آن را منهدم ساخته و به سرنشينان آن آسيب وارد كرد . اين شيوهء نظامى ، با تدابير دشمن به نتيجه نرسيد و پيروزى حاصل نگرديد و مسلمانان با دادن چند زخمى و كشته از به كار بردن آن منصرف شدند . « 1 »\r\n\r\nضربه‌هاى اقتصادى و روانى\r\nكسب پيروزى ، منحصر به كار بستن شيوه‌هاى نظامى نيست ، بلكه فرماندهء مدبر مىتواند با به كار بردن ضربه‌هاى روانى و اقتصادى از قدرت دشمن بكاهد و آنان را به تسليم وادار سازد . گاهى ضربهء روحى و اقتصادى ، به مراتب بالاتر و جان‌گدازتر از ضررهاى جسمى و بدنى است كه به سربازان دشمن وارد مىشود . سرزمين طائف سرزمين نخل و مو بود و به حاصل‌خيزى در ميان حجاز معروفيت داشت . آنان در پرورش و تربيت نخلستان‌ها و تاكستان‌هاى خود ، رنج‌هاى فراوانى كشيده بودند ، لذا علاقهء شديدى به حفاظت و بقايشان داشتند .\r\nپيامبر براى تهديد پناهندگان دژ ، اعلام كرد كه اگر پناهندگان به مقاومت و پايدارى خود ادامه دهند ، باغ‌هاى آنان دستخوش فنا و نابودى خواهد شد . دشمن به اين\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 928 .\r\n","page_name":" 836 ","page_number":836},
  {"content":"\r\n\r\nاخطار اعتنا نكرد ، زيرا تصور نمىكردند كه پيامبر رئوف و مهربانى ، از اين راه وارد شود . ناگهان ديدند كه دستور انهدام باغ‌ها و بريدن نخل و مو آغاز گرديد . در اين موقع ، داد و فرياد و التماس و استغاثهء دشمن بلند شد و از پيامبر خواستند كه به احترام قرابت و خويشى كه ميان آنان و حضرت هست ، از اين كار صرف نظر كند .\r\nپناهندگان دژ طائف ، آتش افروزان نبرد حنين و طائف بودند و اين دو غزوه براى پيامبر بسيار گران تمام شده بود ؛ با اين حال پيامبر خواهش دشمن را پذيرفت و بار ديگر سيماى پرمهر و عطوفت خود را در صحنهء نبرد به دشمن نشان داد و به ياران خود دستور داد كه از بريدن درختان صرف نظر كنند .\r\nبا سوابقى كه از روحيه و نحوهء رفتار پيامبر با دشمن داريم ، بىدرنگ مىتوانيم بگوييم كه دستور بريدن درختان يك شيوهء تهديدى بود و اگر اين حربه مؤثر نمىافتاد قطعا پيامبر از ادامهء آن خوددارى مىكرد .\r\n\r\nآخرين شيوه براى گشودن دژ\r\nقبيلهء ثقيف ، گروه ثروتمند و مالدارى بودند كه غلامان و كنيزان زيادى داشتند ، پيامبر براى كسب اطلاعات از اوضاع داخل دژ و ميزان قدرت و آمادگى دشمن و ايجاد اختلاف در آن گروه متشكل ، دستور داد آگاهى شود هر برده‌اى كه از دژ دشمن خارج گردد و به ارتش اسلام پناه آورد ، آزاد خواهد بود . اين شيوه تا حدى مؤثر واقع شد . حدود بيست نفر از بردگان با مهارت كامل از قلعه گريخته ، به مسلمانان پيوستند و ضمن بازجويى از آنان معلوم شد كه افراد دژ به هيچ قيمت حاضر به تسليم نيستند و اگر هم اين محاصره يك سال ادامه پيدا كند ، آنان از نظر آب و غذا در مضيقه نخواهند بود .\r\n\r\nارتش اسلام به مدينه بازمىگردد\r\nپيامبر در اين نبرد تمام شيوه‌ها را به كار برد ، ولى تجربه اثبات كرد كه گشودن دژ به\r\n\r\n","description":"","footnote":"","page_name":" 837 ","page_number":837},
  {"content":"\r\n\r\nفعاليّت و صبر بيشترى نياز داشت . در ضمن شرايط فصلى و امكانات ارتش اسلام ، توقف بيش از اين اندازه را در منطقهء طائف اجازه نمىداد ، زيرا :\r\nاولا ، در طى اين مدت محاصره ، سيزده نفر از مسلمانان كشته شده بود كه هفت نفر آنان از قريش و چهار نفر از انصار و يك نفر از قبيلهء ديگر بود . گروهى نيز در وادى حنين ، بر اثر حملهء مكارانهء دشمن و گسيختن نظم سپاه از بين رفته بودند كه متأسفانه نام و شمارهء آنان در سيره‌ها ضبط نشده است . به همين دليل نوعى خستگى در روحيهء سپاه اسلام مشاهده مىشد .\r\nثانيا ، ماه شوال سپرى شده و ماه ذى القعده فرا مىرسيد كه جنگ در آن از نظر ملت عرب حرام بود . اسلام هم بعدها اين سنت صالح را تحكيم نمود . « 1 » از اين رو ، براى حفظ اين سنت لازم بود كه هرچه زودتر محاصره برچيده شود تا عرب ثقيف ، پيامبر را به مخالفت با سنت صالح متهم نسازند .\r\nاز اين گذشته ، مراسم حج نزديك بود و نظارت بر مراسم حج در آن سال بر عهدهء مسلمانان بود ، زيرا پيش از آن ، تمام مراسم حج زير نظر مشركان مكه اداره مىشد .\r\nموسم حج كه پديدآورندهء يك اجتماع با شكوه و انبوهى از مردم عربستان است ، بهترين فصل براى تبليغ اسلام و بيان حقيقت آيين توحيد بود . پيامبر بايد از اين فرصت كه براى نخستين بار به دست او افتاده ، حد اكثر استفاده را بكند و فكرش را متوجه مسائل ديگرى سازد كه به مراتب بالاتر از فتح يك قلعهء دور افتاده است . با در نظر گرفتن اين شرايط ، پيامبر محاصرهء طائف را ترك گفت و همراه سپاهيان خود به « جعرّانه » كه محل حفاظت غنايم جنگى و اسيران بود ، حركت كرد .\r\n\r\n\r\n","description":"","footnote":"\r\n( 1 ) . شاهد اين گفتار اين است كه پيامبر در پنجم ماه شوال ، مكه را ترك گفته و مدت محاصره حدود بيست روز بوده ، و باقىماندهء ماه كه پنج روز است در راه‌پيمايى و نبرد حنين صرف شده است . و اينكه گفته شد كه مدت محاصره بيست روز بوده ، مطابق روايتى است كه ابن هشام نقل كرده ، ولى ابن سعد ، در الطبقات الكبرى ، ج 2 ، ص 158 ، مدت محاصره را چهل روز ضبط كرده است .\r\n","page_name":" 838 ","page_number":838},
  {"content":"\r\n\r\n\r\nحوادث پس از جنگ\r\nجنگ حنين و طائف به پايان رسيد و پيامبر بدون اخذ نتيجهء قطعى براى تقسيم غنايم - كه در جنگ طائف به دست آمده بود - به « جعرّانه » بازگشت ، غنيمتى كه مسلمانان در نبرد « حنين » به دست آورده بودند ، چشم‌گيرترين و بزرگ‌ترين غنيمتى بود كه در طول غزوه‌هاى اسلامى نصيب ارتش اسلام گرديده بود ، زيرا روزى كه پيامبر وارد « جعرّانه » شد ، در مركز غنايم شش هزار اسير ، 24 هزار شتر و بيش از چهل هزار گوسفند ، 852 كيلوگرم نقره وجود داشت « 1 » و آن روز قسمتى از هزينهء ارتش اسلام از همين طريق مىتوانست تأمين گردد .\r\nپيامبر سيزده روز تمام در « جعرّانه » توقف كرد و در اين مدت غنايم را به شيوهء خاصى قسمت كرد . پاره‌اى از اسيران را نيز آزاد كرد و آن‌ها را به كسان خود واگذار ساخت و نقشهء تسليم شدن و اسلام آوردن « مالك بن عوف » ( آتش افروز جنگ حنين و طائف ) را ريخت . وى در طرز كار خود ، روح قدردانى و تشكر از خدمات افراد را به طور صريح آشكار ساخت و با سياست خردمندانه‌اى ، قلوب دشمنان اسلام را به آيين توحيد جلب كرد و به مناقشه‌اى كه ميان وى و گروهى از انصار رخ داده بود ، با يك سخنرانى جالب خاتمه داد .\r\n\r\n1 . احقاق حقوق مردم\r\nيكى از صفات برجستهء پيامبر اين بود كه خدمات و حقوق اشخاص را هر قدر هم كوچك و ناچيز بود ، ناديده نمىگرفت و اگر كسى دربارهء وى نيكى مىكرد ، آن را با چند برابر جبران مىنمود .\r\nپيامبر دوران كودكى خود را در ميان قبيلهء « بنى سعد » - كه تيره‌اى از قبيلهء « هوازن » بودند - گذرانيده و زنى به نام « حليمهء سعديه » او را شير داده و پنج سال در آن قبيله به\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 152 .\r\n","page_name":" 839 ","page_number":839},
  {"content":"\r\n\r\nپرورش او پرداخته بود .\r\nقبيلهء « بنى سعد » كه در نبرد با اسلام شركت كرده و گروهى از زنان و كودكان و مقدارى از اموال آنان در نبرد « حنين » به دست مسلمانان افتاده بود ، از كردهء خود سخت پشيمان بودند . آنان مىدانستند كه « محمد » در ميان آنان پرورش يافته و با شير زنان اين قبيله بزرگ شده است . از طرفى ، پيامبر كانونى از عواطف و جوان مردى و حق‌شناسى است ، اگر او را متوجه موضوع سازند ، بدون ترديد اسيران آن‌ها را آزاد كرده به كسان خود بازمىگرداند .\r\nچهارده تن از سران قبيله - كه همگى اسلام آورده بودند و در رأس آن هيئت ، دو تن : يكى « زهير بن صرد » و ديگرى عموى رضاعى پيامبر ، قرار داشت - محضر پيامبر شرف‌ياب شده ، چنين گفتند :\r\nدر ميان اسيران عمه‌ها و خاله‌ها و خواهران رضاعى و خدمت‌گزاران دوران طفوليت شما وجود دارند . لازمهء عطوفت و جوان مردى اين است كه به پاس حقوقى كه برخى از زنان اين قبيله به گردن شما دارند كليهء اسيران ما را از زن و مرد و كودك آزاد فرماييد . اگر ما از « نعمان بن منذر » و يا « حارث بن ابى شمر » سرداران عراق و شام ، چنين تقاضايى مىكرديم اميد پذيرفتن آن را داشتيم ، چه رسد به شما كه كانونى از لطف و مهر مىباشيد . پيامبر در پاسخ آنان گفت : زنان و فرزندان خود را بيشتر دوست داريد ، يا ثروت خود را ؟ همگى در پاسخ پيامبر گفتند : ما زنان و كودكان خود را با هيچ چيز عوض نمىكنيم . پيامبر فرمود : من حاضرم سهم خود و فرزندان عبد المطلب را به شما ببخشم ، ولى سهم مهاجر و انصار و مسلمانان ديگر مربوط به خود آن‌هاست و بايد شخصا از حق خود درگذرند . آن‌گاه به آنان گفت : هنگامى كه من نماز ظهر را گزاردم ، شما در ميان صفوف برخيزيد و رو به مسلمانان كنيد و چنين بگوييد : ما پيامبر را پيش مسلمانان شفيع مىسازيم و مسلمانان را پيش پيامبر واسطه قرار مىدهيم كه زنان و فرزندانمان را به ما بازگردانند ؛ در اين لحظه من برمىخيزم و آنچه مربوط به من و فرزندان عبد المطلب است به خود شما مىبخشم و از ديگران\r\n\r\n","description":"","footnote":"","page_name":" 840 ","page_number":840},
  {"content":"\r\n\r\nنيز تقاضا مىكنم كه سهم خود را ببخشند .\r\nنمايندگان قبيله پس از نماز ظهر ، سخنانى را كه پيامبر به آن‌ها تعليم كرده بود ، به مردم گفتند و پيامبر سهم خود و كسان خويش را به آن‌ها بخشيد . مهاجر و انصار هم از پيامبر پيروى كرده ، قسمت مربوط به خود را به آنان بخشيدند . در اين ميان ، چند نفر انگشت شمار ، مانند « اقرع بن حابس » و « عيينة بن حصن » از واگذار كردن سهم خود امتناع كردند . پيامبر به آن‌ها فرمود : اگر شماها اسيران خود را بدهيد ، من در برابر هر اسير ، شش تن از اسيرانى كه در نخستين جنگ به دست من مىافتد ، به شما مىدهم . « 1 »\r\nاقدام عملى پيامبر و سخنان دل‌نشين آن حضرت ، سبب شد كه تمام اسيران « هوازن » جز يك پيرزن كه « عيينه » از دادن آن امتناع ورزيد ، آزاد گرديدند و يك عمل صالح كه نهال آن شصت سال پيش در سرزمين قبيلهء « بنى سعد » به دست « حليمهء سعديه » غرس شده بود ، پس از يك مدت طولانى بارور شد و ثمر داد « 2 » و كليهء اسيران متعلق به هوازن در سايهء آن كار نيك ، از بند بردگى آزاد شدند . سپس پيامبر خواهر رضاعى خود « شيماء » را به حضور طلبيد و عباى خود را پهن كرد و او را روى آن نشاند و از وى و زندگانى خاندانش تفقد نمود . پيامبر با آزاد ساختن اسيران هوازن ، علاقهء آن‌ها را به اسلام دو چندان كرد و همگى از صميم دل اسلام آوردند و بدين وسيله ، « طائف » آخرين متحد خود را از دست داد .\r\n\r\n2 . مالك بن عوف اسلام مىآورد\r\nدر اين هنگام ، پيامبر فرصت را مغتنم شمرد كه مشكل « مالك » مرد سرسخت قبيلهء\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 949 - 953 .\r\n( 2 ) . الطبقات الكبرى ، ج 2 ، ص 153 - 154 سيرهء ابن هشام ، ج 2 ، ص 490 و رويداد تاريخى مضمون آيهء ياد شده در زير تجسم يافت :  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  « نحل ( 16 ) آيهء 98 » .\r\nبه گفتهء سعدى :\r\n تو نيكى مىكن و در دجله انداز * كه ايزد در بيابانت دهد باز \r\n","page_name":" 841 ","page_number":841},
  {"content":"\r\n\r\n« نصر » و آتش‌افروز نبرد « حنين » را ، از طريق نمايندگان قبيلهء « بنى سعد » بگشايد تا او را به اسلام جلب كند و از متحد خود « ثقيف » جدا سازد . براى همين منظور از وضع وى پرسيد ، همگى گفتند : او به طائف پناه برده و با قبيلهء « ثقيف » همكارى مىكند .\r\nپيامبر فرمود : اين پيام را از من به او برسانيد كه اگر اسلام آورد و به ما بپيوندد ، من كسان او را آزاد مىسازم و يك صد شتر نيز به او مىبخشم . نمايندگان « هوازن » پيام پيامبر را به او رسانيدند و او كه وضع ثقيف را متزلزل مىديد و از قدرت روزافزون اسلام آگاه بود ، تصميم گرفت از طائف خارج شود و به مسلمانان بپيوندد ، ولى از اين مىترسيد كه « ثقيف » از تصميم وى آگاه شوند و او را در داخل دژ بازداشت كنند . از اين رو ، براى اجراى مقصد خويش چنين نقشه كشيد : دستور داد كه در نقطهء دور از طائف ، كجاوه‌اى برايش آماده كردند . سپس سريعا از آن محل به « جعرّانه » آمد و اسلام آورد و پيامبر طبق وعده‌اى كه به او داده بود ، با وى رفتار كرد و نيز وى را سرپرست مسلمانان قبيله‌هاى « نصر » ، « ثماله » و « سلمه » كرد .\r\nاو بر اثر غرور فطرى و افتخارى كه از جانب اسلام به دست آورده بود ، زندگى را بر قبيلهء ثقيف تنگ كرده و آن‌ها را در مضيقهء اقتصادى قرار مىداد .\r\nاو خود را شرمندهء الطاف پيامبر ديده و اشعارى در سماحت بىنظير و بلند نظرى پيامبر سروده كه مطلع آن چنين است :\r\n ما أن رأيت و لا سمعت بمثله * في الناس كلهم به مثل محمد « 1 » \r\n- من هرگز در ميان تمام مردم جهان ، مانند محمد را نه ديده‌ام و نه شنيده‌ام .\r\n\r\n3 . تقسيم غنايم\r\nياران پيامبر اصرار داشتند كه هرچه زودتر غنايم جنگى تقسيم گردد . پيامبر براى اينكه بىنظرى خود را ثابت كند ، كنار شترى ايستاد و مقدارى پشم از كوهان شتر را\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 491 .\r\n","page_name":" 842 ","page_number":842},
  {"content":"\r\n\r\nميان انگشتان خود قرار داد و رو به مردم كرد و گفت : من از تمام غنايم شما حتى از اين پشم ، جز « خمس » حقى ندارم . حتى اين خمس كه حق من است ، آن را به خود شما بازخواهم‌داد . بنابراين ، هر فردى از شما هر نوع غنيمتى در پيش او هست ، اگر چه نخ و سوزن باشد همه را برگرداند تا از روى عدالت ميان شما تقسيم گردد .\r\nپيامبر همهء بيت المال را ميان مسلمانان قسمت كرد و خمس بيت المال را كه مخصوص خود او بود ، ميان سران قريش - كه تازه اسلام آورده بودند - تقسيم نمود و به « ابو سفيان » و پسرش « معاويه » ، « حكيم بن حزام » ، « حارث بن حارث » ، « حارث بن هشام » ، « سهيل بن عمرو » ، « حويطب بن عبد العزى » ، « علاء بن جاريه » و . . . كه همگى تا ديروز از سران شرك و كفر و از دشمنان سرسخت محمد بودند ، صد شتر داد .\r\nهمچنين ، به گروهى كه موقعيت آن‌ها نسبت به گذشتگان كمتر بود ، پنجاه شتر داد و آنان با اين بخشش‌هاى گران و سهام اختصاصى ديگر خود ، تحت تأثير عواطف و محبت‌هاى پيامبر قرار گرفتند و خواه ناخواه به جانب اسلام كشيده شدند . اين دسته را در فقه اسلامى « مؤلفة القلوب » مىنامند و يكى از مصارف زكات اسلامى همين دسته است . « 1 »\r\nابن سعد « 2 » صريحا مىنويسد : اين بذل و بخشش همگى از خمسى بود كه شخصا متعلق به خود پيامبر بود و هرگز دينارى از حقوق و سهام ديگران در راه تأليف قلوب اين گروه خرج نگرديد .\r\nبذل و بخشش پيامبر بر جمعى از مسلمانان و به خصوص برخى از انصار بسيار گران آمد . آنان كه به مصالح عالى عطاياى پيامبر واقف نبودند ، تصور مىكردند كه تعصب خانوادگى ، پيامبر را واداشت كه خمس غنيمت را ميان خويشاوندان خود تقسيم كند . حتى مردى از قبيلهء « بنى تميم » به نام « ذو الخويصره » گستاخى را به جايى رساند كه رو به پيامبر كرد و گفت : من امروز كارهاى شما را دقيقا بررسى كردم و ديدم\r\n\r\n\r\n","description":"","footnote":"\r\n( 1 ) . همان ، ج 3 ، ص 493 .\r\n( 2 ) . الطبقات الكبرى ، ج 3 ، ص 153 .\r\n","page_name":" 843 ","page_number":843},
  {"content":"\r\n\r\nدر تقسيم غنايم راه عدالت را پيش نگرفتيد . پيامبر از سخن گستاخانهء اين مرد ناراحت شد و آثار خشم در چهره‌اش آشكار گشت و گفت : واى بر تو ! اگر عدالت و انصاف پيش من نباشد ، پس پيش كى خواهد بود . خليفهء دوم از پيامبر خواست كه اجازه دهد او را بكشد . حضرت فرمود : او را رها كنيد ، وى در آينده پيشواى گروهى خواهد بود كه از دين اسلام بيرون خواهند رفت ، چنان كه تير از كمان خارج شود . « 1 »\r\nهمان طورى كه پيامبر فرموده بود ، اين مرد در دوران حكومت على عليه السّلام رئيس فرقهء خوارج گرديد و رهبرى اين گروه خطرناك را بر عهده داشت . ولى به حكم اينكه قصاص قبل از جنايت مخالف اصول اسلام است ، پيامبر متعرض او نشد .\r\n« سعد عباده » به نمايندگى از طرف انصار ، پيام گله‌آميز آن‌ها را حضور پيامبر رسانيد . پيامبر به او فرمود : همهء آنان را در محلى گرد بياور ، تا من جريان را براى آن‌ها تشريح كنم . پيامبر با شكوه خاصى وارد جلسهء انصار شد و به آنان چنين خطاب كرد :\r\nشما گروهى گمراه بوديد كه از طريق من هدايت يافتيد . فقير بوديد ، بىنياز شديد ، دشمن بوديد ، مهربان گرديديد . همگى عرض كردند : صحيح است ، اى رسول خدا ! پيامبر فرمود : شما مىتوانيد طورى ديگر به من پاسخ بگوييد و در برابر خدمات من حقوقى را كه بر گردنم داريد ، به رخ من بكشيد و بگوييد : اى رسول خدا روزى كه قريش تو را تكذيب كرد ، ما تو را تصديق نموديم ، قريش ، تو را يارى نكرد ، ما يارى كرديم ؛ تو را بىپناه ساخت ، ما پناه داديم . روزى تهىدست بودى ، تو را كمك كرديم .\r\nاى گروه انصار ! چرا از مختصر مالى كه به قريش دادم تا آن‌ها در اسلام استوار گردند و شما را به اسلام خود واگذار نمودم دلگير شديد . آيا راضى نيستيد كه ديگران\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 496 . واقدى در المغازى مىگويد : پيامبر دربارهء او گفت : إنّ له أصحابا يحقّر أحدكم صلاته مع صلاتهم و صيامه مع صيامهم ، يقرءون القرآن لا يجاوز تراقيهم ، يمرقون من الذين كما يمرق السهم من الرمية : براى او يارانى است كه نماز و روزهء شماها در برابر عبادت آن‌ها كم و ناچيز است . قرآن مىخوانند ولى قرآن از « حنجره‌هاى » آن‌ها به بالا تجاوز نمىكند . آنان از آيين اسلام بيرون مىآيند ، همانطور كه تير از كمان پرتاب مىگردد .\r\n","page_name":" 844 ","page_number":844},
  {"content":"\r\n\r\nشتر و گوسفند ببرند و شما پيامبر را همراه خود ببريد ؟ به خدا سوگند ! اگر همهء مردم به راهى بروند و انصار به راه ديگر ، من راه انصار را انتخاب مىكنم . سپس براى انصار و فرزندان انصار طلب رحمت كرد . سخنان پيامبر ، آنچنان عواطف انصار را تحريك كرد كه همگى گريه‌كنان گفتند : اى رسول خدا ! ما به قسمت خود راضى هستيم و كوچك‌ترين گله‌اى نداريم .\r\n\r\nعمرهء رسول خدا\r\nپيامبر ، پس از تقسيم غنايم از « جعرّانه » عازم « عمره » گرديد . وقتى از اعمال عمره فارغ شد ، در اواخر ماه ذى القعده يا اوايل ماه ذى الحجّه وارد مدينه شد . « 1 »\r\n\r\nچكامهء معروف كعب زهير\r\n\r\nجوانى فرماندار مكه شد\r\nدر نيمهء ماه ذي القعده الحرام سال هشتم هجرت ، پيامبر صلى اللّه عليه و آله و سلّم از تقسيم غنايم « حنين » در « جعرّانه » فارغ شد . موسم حج نزديك بود و نخستين سالى بود كه ملت عرب از مسلمان و مشرك ، بايد به رهبرى حكومت اسلامى مكه ، مراسم حج را انجام دهند . شركت پيامبر در اين مراسم بر عظمت و شكوه حج مىافزود و به رهبرى خردمندانهء وى ، ممكن بود كه تبليغات صحيح و اساسى براى اسلام ، در آن اجتماع با شكوه انجام بگيرد .\r\nاز طرف ديگر ، پيامبر اسلام در مركز ( مدينه ) وظايفى بر عهده داشت و مدت سه ماه بود كه آنجا را ترك گفته و امورى را كه بايد شخصا انجام دهد ، كاملا بىسرپرست مانده بود . پيامبر پس از بررسى جوانب كار ، مصلحت در اين ديد كه با انجام يك عمره ، سرزمين مكه را ترك گويد و هرچه زودتر به مدينه بازگردد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 4 ، ص 143 - 144 .\r\n","page_name":" 845 ","page_number":845},
  {"content":"\r\n\r\nلازم بود براى ادارهء امور سياسى و مذهبى منطقهء نو گشوده ، افرادى را تعيين كند تا در غياب وى ، بحرانى پيش نيايد و امور منطقه به طرز صحيحى اداره شود . از اين نظر ، « عتاب بن اسيد » را كه جوانى بردبار و خردمند بود و بيش از بيست بهار از عمر وى نگذشته بود ؛ در مقابل يك درهم به حكومت و فرماندارى مكه منصوب كرد و با اين عمل - كه يك جوان تازه مسلمان را به فرماندارى مكه نصب كرد و او را بر بسيارى از پيران و كهن‌سالان ترجيح داد - سدى از اوهام را شكست . پيامبر ، با اين عمل ثابت كرد كه نيل به مقامات و مناصب اجتماعى ، فقط و فقط در گرو لياقت و شايستگى است و هرگز كمى سن ، مانع از آن نيست كه در صورت شايستگى ، جوانى بزرگ‌ترين مقام و منصب اجتماعى را به دست آورد .\r\nفرماندار مكه ، در يك اجتماع بزرگ رو به مردم كرد و گفت : پيامبر اسلام براى من حقوقى تعيين كرده است و من در سايهء آن از هر نوع هديه و كمك شما بىنيازم . . . « 1 »\r\nحسن انتخاب ديگر پيامبر اين بود كه « معاذ بن جبل » را براى تعليم احكام و قرآن تعيين كرد . وى در ميان اصحاب پيامبر به فقاهت و آشنايى به احكام قرآن معروفيت داشت . حتى وقتى پيامبر او را براى داورى به سرزمين يمن اعزام نمود ، از وى پرسيد :\r\nمدرك داورى شما در گشودن اختلاف‌ها چه خواهد بود ؟ وى گفت : كتاب خدا ( قرآن ) پيامبر گفت : اگر در آن موضوع ، تصريحى در كتاب خدا نباشد ، از روى چه قضاوت مىكنيد ؟ وى گفت : از روى قضاوت‌هاى رسول خدا ، زيرا من تمام داورىهاى شما را در موضوعات گوناگون ديده و در خاطر ثبت نموده‌ام . اگر جريانى پيش آيد كه موضوع آن با يكى از داورىهاى شما همانند باشد ، از داورىهاى پيامبر استفاده كرده و بر طبق آن قضاوت مىكنم .\r\nرسول خدا ، براى بار سوم گفت : اگر جريانى پيش آيد و دربارهء آن تصريحى در كتاب خدا و قضاوتى از من نباشد ؛ در اين صورت چه مىكنى ؟ گفت اجتهاد و كوشش\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 500 .\r\n","page_name":" 846 ","page_number":846},
  {"content":"\r\n\r\nمىكنم و بر طبق قاعده و عدل و انصاف داورى مىكنم . پيامبر فرمود : خدا را شكر كه پيامبرش را موفق كرد شخصى براى داورى انتخاب كند كه عملش رضايت‌بخش است . « 1 »\r\n\r\nسرگذشت كعب بن زهير بن ابى سلمى\r\nزهير بن ابى سلمى ، از شاعران و سخن‌سازان عرب در دوران جاهليت بود . او سرايندهء يكى از معلّقات هفت‌گانه است كه مدت‌ها پيش از نزول قرآن ، به ديوار كعبه آويخته شده و مايهء مباهات و افتخار ادبيات جهان عرب بود . « 2 » وى پيش از عصر رسالت در گذشت و دو فرزند به نام‌هاى « بجير » و « كعب » از خود به يادگار گذاشت :\r\nاوّلى ، از علاقه‌مندان با ايمان پيامبر بود و دومى از دشمنان سرسخت وى محسوب مىشد . از آنجا كه او از يك قريحهء قوى و نيرومند موروثى بهره‌مند بود ، در اشعار و قصايد خود به پيامبر طعن مىزد و بد مىگفت و گروهى را بر ضد اسلام تحريك مىكرد .\r\nپيامبر اسلام ، در 24 ذى القعده وارد مدينه گرديد . برادر كعب ، در فتح مكه و محاصرهء طائف و مراجعت به مدينه ، ملازم ركاب پيامبر بود . وى از نزديك ديد كه پيامبر ، برخى از شاعران را - كه مانند برادر وى بد زبان بودند و مردم را بر ضد اسلام تحريك مىكردند - تهديد به قتل كرد و خون آن‌ها را غير محترم شمرد و سرانجام يكى از آن شاعران كشته شد و دو نفر ديگر ، از انظار متوارى و ناپديد گشتند .\r\n« بجير » برادر كعب ، جريان را طى نامه‌اى به او نوشت و در پايان نامه براى خيرخواهى تذكر داد كه اگر در حالت بغض و دشمنى با پيامبر باقى بماند ، خونش\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 347 .\r\n( 2 ) . معلقهء او با اين بيت آغاز مىشود :\r\n أمن أمّ أوفي دمنة لم تكلم * بحومانة الدرّاج فالمتثلّم \r\n","page_name":" 847 ","page_number":847},
  {"content":"\r\n\r\nريخته مىشود . امّا اگر به حضور رسول خدا بيايد و از كردهء خود اظهار ندامت كند ، پيامبر توبه و بازگشت افراد را پذيرفته و از گناه آنان مىگذرد .\r\nكعب كه به گفتار برادر خود كاملا اعتماد داشت به طرف مدينه حركت كرد .\r\nهنگامى وارد مسجد شد كه پيامبر آمادهء خواندن نماز صبح بود . وى با پيامبر براى نخستين بار نماز گزارد . سپس در كنار پيامبر نشست و دست روى دستش نهاد و گفت : اى پيامبر خدا ! كعب از كردهء خود پشيمان شده است و حالا آمده است كه وفادارى خود را به آيين يكتاپرستى اظهار كند . اگر شخصا به حضور شما برسد ، توبهء او را مىپذيرى ؟ پيامبر فرمود : آرى . وى گفت : من همان كعب بن زهير هستم .\r\n« كعب » براى جبران طعن و توهين‌هاى گذشته ، قصيدهء شيوايى را كه قبلا در مدح و ثناى رسول خدا سروده بود ، در محضر پيامبر و اصحاب وى در مسجد قرائت كرد . « 1 »\r\nاين قصيدهء نغز ، از بهترين قصايد كعب است و از روزى كه اين قصيده در حضور پيامبر خوانده شده است ، مسلمانان به حفظ و نشر آن عنايت جستند . همچنين از طرف دانشمندان اسلامى شرح‌هايى بر آن نوشته شده و آن قصيده به صورت « لاميه » است و شمارهء بيت‌هاى آن 58 است و مطلع آن چنين است :\r\n بانت سعاد فقلبي اليوم متبول * متيّم إثرها لم يفد مكبول \r\nاو بسان شاعران دوران جاهليت كه قصايد خود را با خطاب به معشوقه و يا به اطلال و آثار ويران شده آغاز مىكردند ، قصيدهء خود را به ياد « سعاد » - كه مورد علاقه و دختر عموى وى بود - آغاز كرده و مىگويد : « سعاد » از من دور شده و قلب و دل من ، امروز پاره‌پاره و به دنبال غيبت او خوار و ذليل است و هنوز از بند علاقهء وى آزاد نگرديده و در قيد و بند او باقى است .\r\nتا آنجا كه او در مقام عذرخواهى از كارهاى زشت خود چنين مىگويد :\r\n نبّئت أنّ رسول اللّه أودعني * و العفو عند رسول اللّه مأمون \r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 242 .\r\n","page_name":" 848 ","page_number":848},
  {"content":"\r\n\r\n- به من گزارش دادند كه رسول خدا مرا تهديد كرده ، در حالى كه عفو و گذشت از پيامبر مطلوب و مورد آرزو است .\r\nهمو مىگويد :\r\n إنّ الرسول لنور يستضاء به * مهنّد من سيوف اللّه مسلول \r\n- پيامبر مشعل فروزانى است كه در پرتو آن ، جهانيان به راه راست هدايت مىشوند وى از شمشيرهاى برهنهء الهى است كه همه جا با پيروزى كامل توأم است . « 1 »\r\n\r\nغم و شادى با هم آميخته مىگردد\r\nدر اواخر سال هشتم هجرت ، پيامبر اكرم بزرگ‌ترين دختر خود ، زينب را از دست داد . وى پيش از بعثت با پسر خالهء خود ، « ابو العاص » ازدواج كرده بود و پس از بعثت بلافاصله به رسالت پدر خود ايمان آورد ، ولى شوهرش بر آيين شرك باقى ماند و در نبرد بدر بر ضد اسلام شركت كرد و اسير شد . پيامبر او را آزاد ساخت ، لذا شرط كرد كه دخترش را به مدينه روانه كند . او نيز به عهد خود وفا كرد و دختر پيامبر را روانهء مدينه ساخت . امّا سران قريش كسى را مأمور كردند كه او را از نيمهء راه برگرداند . مأمور در وسط راه ، خود را به كجاوهء زينب رسانيد و نيزهء خود را بر كجاوهء او فرو برد . دختر بىپناه پيامبر ، از كثرت وحشت حمل خود را در نيمهء راه ساقط كرد ، ولى از ارادهء خود داير بر رفتن به مدينه برنگشت و با بدنى رنجور و بيمار وارد مدينه شد و باقىماندهء عمر را در مدينه با رنج و بيمارى گذراند و در اواخر سال هشتم هجرت درگذشت .\r\nاين غم ، با شادى ديگرى توأم گرديد ، زيرا پيامبر در اواخر همان سال از « ماريه »\r\n\r\n\r\n","description":"","footnote":"\r\n( 1 ) . مىگويند كعب به جاى « إنّ الرسول لنور » لفظ « إنّ الرسول لسيف » گفته بود . و پيامبر خدا ، آن را به صورت ياد شده تغيير داد . ناسخ التواريخ ، ج 2 ، جزء سوم . وقتى از خواندن قصيده فارغ گرديد ، رسول گرامى به او خلعت بخشيد . بعدها معاويه خواست آن را به ده هزار دينار خريدارى كند . او از فروختن ابا ورزيد ، آن‌گاه كه درگذشت از ورثهء او به بيست هزار دينار خريد و آن همان « لباس رسمى » خلفاء اموى و عباسى بود كه گاهى بر دوش مىافكندند .\r\n","page_name":" 849 ","page_number":849},
  {"content":"\r\n\r\n( كنيزى كه فرمانرواى مصر « مقوقس » براى پيامبر هديه فرستاده بود ) داراى فرزندى شد و نام او را « ابراهيم » نهاد . وقتى قابله ( سلمى ) به پيامبر بشارت داد كه خداوند به وى فرزندى عطا كرده است ، هديهء گرانبهايى به او داد .\r\nو روز هفتم گوسفندى را عقيقه كرد و موى سر نوزاد را كوتاه ساخت و به وزن آن ، نقره در راه خدا انفاق كرد . « 1 »\r\n\r\n\r\n","description":"","footnote":"\r\n( 1 ) . تاريخ الخميس ، ج 2 ، ص 131 .\r\n","page_name":" 850 ","page_number":850},
  {"content":"\r\n\r\n\r\nحوادث سال نهم هجرت\r\n\r\nعلى در سرزمين قبيلهء « طى »\r\n\r\nاسلام عدى بن حاتم\r\nسال هشتم هجرت ، با همهء شيرينىها و تلخىهايش سپرى شد . در اين سال ، بزرگ‌ترين پايگاه شرك به دست مسلمانان افتاد و رهبر عالى قدر اسلام با پيروزى كامل به مدينه بازگشت و سايهء قدرت نظامى اسلام بر بيشتر نقاط عربستان گسترده شد . قبايل سركش عرب كه تا آن روز چنين پيروزى را براى آيين توحيد تصور نمىكردند ، كم‌كم به فكر افتادند كه به مسلمانان نزديك شوند و آيين آن‌ها را بپذيرند .\r\nاز اين نظر ، نمايندگان قبايل مختلف عرب و گاهى گروهى از آنان به سرپرستى سران خود ، به حضور پيامبر شرف‌ياب مىشدند و اسلام و ايمان خود را ابراز مىداشتند . در سال نهم ، نمايندگان قبيله‌ها به قدرى به مدينه آمد و رفت كردند كه نام آن سال را « عام الوفود » « 1 » نهادند .\r\nوقتى گروهى از قبيلهء « طى » به رياست « زيد الخيل » حضور پيامبر رسيدند و رئيس قبيله شروع به سخن كرد ؛ پيامبر از متانت و خردمندى « زيد » در شگفت ماند و فرمود :\r\nمن با شخصيت‌هاى معروفى از عرب ملاقات كرده‌ام ، ولى آنان را كمتر از آنچه\r\n\r\n\r\n","description":"","footnote":"\r\n( 1 ) . وفود جمع « وفد » به معناى هيئت يعنى سال ورود هيئت‌ها .\r\n","page_name":" 851 ","page_number":851},
  {"content":"\r\n\r\nشنيده بودم دريافتم . اما « زيد » را بيش از آنچه شنيده بودم يافتم ، چه بهتر او را به جاى زيد الخيل ، « زيد الخير » بخوانيد . « 1 »\r\nبررسى سرگذشت اين هيئت‌هاى نمايندگى « 2 » و دقت در مذاكره‌هاى آنان با رسول گرامى صلى اللّه عليه و آله و سلّم به روشنى مىرساند كه اسلام از طريق تبليغ و دعوت‌هاى منطقى ، در شبه جزيره نفوذ كرد . البته طاغوت‌هاى زمان ، ابو سفيان‌ها و ابو جهل‌ها مانع از نفوذ اسلام بودند . جنگ‌هاى پيامبر ، گذشته از اينكه بيشتر براى خنثى كردن توطئه‌ها بود ، براى سركوبى اين گونه طاغوت‌ها نيز بود . طاغوت‌هايى كه بر سر راه اسلام قد علم كرده و مانع از ورود سپاه تبليغ به سرزمين‌هاى حجاز و نجد و غيره بودند . هيچ آيين و برنامهء اصلاحى ، بدون شكستن طاغوت‌ها و برچيدن خارهاى روييده بر سر راه آن امكان‌پذير نيست . از همين رو ، مىبينيم كه نه تنها پيامبر اسلام ، بلكه عموم پيامبران الهى قبل از هر چيز براى كوبيدن طاغوت‌ها و نابود كردن موانع مىكوشيدند .\r\nقرآن مجيد ، در سورهء نصر از ورود اين هيئت‌ها و پيروزى روزافزون اسلام ، در شبه جزيره سخن مىگويد و مىفرمايد :\r\nآن‌گاه كه پيروزى خدا فرا رسيد و مكه فتح گرديد و مردم را ديدى كه فوج فوج در آيين خدا وارد مىشوند ، در اين حالت ، خدايت را با ستايش او تسبيح گو و طلب آمرزش نما كه او توبه‌پذير است . « 3 »\r\nعلى رغم اين آمادگى در قبايل عرب و ورود هيئت‌هاى نمايندگى ، از طرف آنان در سال نهم هجرت ، هفت سريه و يك غزوه اتفاق افتاد . سريه‌ها ، به خاطر خنثى كردن\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 577 .\r\n( 2 ) . تشريح خصوصيات اين هيئت‌ها و مذاكراتى كه ميان آن‌ها و رسول خدا صورت گرفت و بيان الطاف و محبت‌هايى كه رسول گرامى در مورد آنان مبذول نمود ؛ در اين نوشتهء فشرده نمىگنجد . سيره نويس معروف ، محمد بن سعد در كتاب خود ، قسمت اعظم ويژگىهاى اين هيئت‌هاى نمايندگى را آورده است . او از 73 هيئت نمايندگى نام مىبرد كه دسته دسته و گروه گروه ، در طول سال نهم و يا كمى پيش از آن ، به حضور پيامبر رسيدند .\r\n« الطبقات الكبرى ، ج 1 ، ص 291 - 295 » .\r\n( 3 ) . نصر ( 110 ) آيات 1 - 3 .\r\n","page_name":" 852 ","page_number":852},
  {"content":"\r\n\r\nتوطئه‌ها و غالبا براى شكستن بت‌هاى بزرگى بود كه همچنان در ميان قبايل عرب پرستش مىشد . از جملهء اين سريه‌ها ، سريهء على بن ابى طالب عليه السّلام است كه به فرمان پيامبر ، رهسپار سرزمين « طى » گرديد . از جملهء غزوات پيامبر در سال نهم ، غزوهء تبوك را مىتوان نام برد . در اين غزوه ، حضرت با سپاهى گران سرزمين مدينه را به عزم سرزمين مرزى تبوك ، ترك گفت و بدون مقابله با دشمن و خون‌ريزى به مدينه بازگشت . اما راه فتح شهرهاى مرزى را براى آيندگان هموار كرد .\r\n\r\nتخريب بت‌خانه\r\nنخستين وظيفهء اساسى پيامبر ، نشر آيين توحيد و ريشه كن ساختن هر نوع دوگانه‌پرستى بود . وى براى ارشاد گمراهان و بت‌پرستان در مرحلهء نخست ، از راه دليل و منطق وارد مىشد و با بيان دلايلى روشن ، آنان را به بىپايگى شرك متوجه مىساخت و اگر منطق خود را دربارهء آن‌ها مؤثر نمىديد و آنان را در لجاجت و خون سردى پايدار مىيافت ، به خود حق مىداد كه به زور متوسل شود و اين بيماران روحى را كه از خوردن دارو ( به صورت اختيار ) خوددارى مىكنند ، از طريق جبر ، معالجه كند .\r\nچنان كه امروز در نقطه‌اى از كشور ، بيمارى « آلتور » شيوع يابد ، اگر گروهى بر اثر كوتاهى فكر ، از « واكسينه شدن » بر ضد بيمارى مزبور امتناع ورزند ، مسئول بهداشت كشور ، به خود حق مىدهد كه به افراد كوتاه نظر - كه ندانسته مىخواهند سلامت خويش و ديگران را به خطر بيندازند - با زور و جبر « واكسن » ضد بيمارى و با را تزريق نمايد .\r\nپيامبر در پرتو تعاليم وحى ، دريافته بود كه بت‌پرستى بسان ميكرب « آلتور » فضيلت و شرافت و مكارم اخلاق را از بين مىبرد و بشر را از مقام بزرگ خود پايين آورده ، او را در برابر سنگ و گل و موجودات پست خوار و زبون مىسازد .\r\nبر اين اساس ، از طرف خداوند مأمور بود كه بيمارى شرك را ريشه كن سازد و هر\r\n\r\n","description":"","footnote":"","page_name":" 853 ","page_number":853},
  {"content":"\r\n\r\nنوع مظاهر بت‌پرستى را از بين ببرد و اگر گروهى در اين راه مقاومت كردند ، مقاومتشان را با قدرت نظامى درهم شكند .\r\nتفوق نظامى اسلام ، به پيامبر فرصت داد كه با اعزام گروه‌هايى به اطراف حجاز ، كليهء بت خانه‌ها را ويران سازد و در منطقهء حجاز بتى باقى نگذارد .\r\n\r\nعلى در سرزمين قبيلهء طىّ\r\nپيامبر از قبل ، قبيلهء مطلع بود كه در ميان قبيلهء « طى » بت بزرگى است كه گروهى آن را مىپرستند . به همين دليل ، افسر خردمند و ورزيدهء خود را با 150 سواره‌نظام مأمور تخريب بت‌خانه و شكستن بت قبيله كرد . فرماندهء گردان دريافت كه قبيلهء مزبور در برابر عمليات سربازان اسلام مقاومت خواهند كرد و كار بدون جنگ فيصله نخواهد يافت . از اين رو ، سحرگاهان بر محلى كه بت در آنجا قرار داشت ، حمله برد و با موفقيت كامل گروهى از دستهء مقاوم را دست‌گير كرد و جزء غنايم جنگى به مدينه برد . « عدى بن حاتم » - كه بعدها در رديف مسلمانان مبارز و مجاهد درآمد و رياست آن منطقه را پس از پدر جوان‌مردش ، « حاتم » بر عهده داشت - فرار خود را چنين شرح مىدهد :\r\nمن پيش از آن‌كه آيين اسلام را اختيار كنم ، يك فرد مسيحى بودم و بر اثر تبليغات سوئى كه دربارهء پيامبر انجام گرفته بود ، كينهء وى را در دل داشتم . از پيروزىهاى بزرگ وى در سرزمين حجاز بىاطلاع نبودم و مطمئن بودم كه روزى موج اين قدرت به سرزمين « طى » - كه رياست آنجا را داشتم - خواهد رسيد . از اين رو ، براى اينكه دست از آيين خود برندارم به دست سربازان اسلام دست‌گير نشوم ، به غلامان خود دستور داده بودم كه شتران تندرو و رهوار مرا ، آمادهء حركت سازند كه هر موقع خطرى پيش آيد ، فورا با وسايل آماده به حركت ، راه شام را در پيش گيرم و از قلمرو قدرت مسلمانان خارج شوم .\r\nبراى اينكه غافل‌گير نشوم ، ديدبانانى را بر سر راه‌ها گماشته بودم كه هر موقع گرد و\r\n\r\n","description":"","footnote":"","page_name":" 854 ","page_number":854},
  {"content":"\r\n\r\nخاك ارتش اسلام و يا نمونه‌اى از پرچم‌هاى آن‌ها را ببينند مرا از وضع آگاه سازند .\r\nروزى ناگهان يكى از غلامان من وارد شد و زنگ خطر را نواخت و مرا از پيش روى ارتش اسلام آگاه ساخت . من آن روز ، همراه همسر و فرزندان خود با وسايل آماده به حركت به سوى شام كه مركز مسيحيت در شرق بود رهسپار شدم .\r\nخواهرم ، « دختر حاتم » در ميان قبيله باقى ماند و دست‌گير شد .\r\nخواهرم ، پس از انتقال به مدينه در خانه‌اى در نزديكى مسجد پيامبر - كه مركز اسيران بود - نگه‌دارى مىشد . وى سرگذشت خود را چنين نقل مىكند : روزى پيامبر براى اداى نماز در مسجد ، از كنار خانهء اسيران عبور مىكرد ، من فرصت را مغتنم شمردم و در برابر پيامبر ايستاده به وى گفتم : يا رسول اللّه ، هلك الوالد و غاب الوافد فامنن عليّ منّ اللّه عليك ؛ پدرم فوت كرده و نگه‌دارندهء من ناپديد شده است ، بر من منت گذار ، خدا بر تو منت بگذارد . پيامبر پرسيد كه كفيل تو چه كسى بود ؟ گفتم :\r\nبرادرم « عدى بن حاتم » فرمود : همان شخصى كه از خدا و رسولش ، به شام گريخت ؟\r\nپيامبر اين جمله را فرمود و راه مسجد را در پيش گرفت .\r\nفردا نيز عين همين گفت‌وگو ميان من و پيامبر تكرار شد و به نتيجه نرسيد . روز سوم از مذاكره با پيامبر مأيوس و نوميد بودم ، ولى هنگامى كه پيامبر از همان محل عبور مىكرد ، جوانى را پشت سر او ديدم كه به من اشاره مىكند كه برخيزم و سخنان ديروز را تكرار كنم . از اشارهء آن جوان ، بارقهء اميد ، درونم را روشن ساخت . برخاستم جمله‌هاى پيشين را در حضور پيامبر براى بار سوم تكرار كردم . پيامبر در پاسخ من گفت : براى رفتن شتاب مكن ، من تصميم گرفته‌ام كه تو را همراه فردى امين به زادگاهت بازگردانم ، امّا فعلا زمينهء مسافرت شما فراهم نيست .\r\nخواهرم مىگويد : آن جوانى كه پشت سر پيامبر راه مىرفت و به من اشاره كرد كه سخنان خود را در حضور پيامبر تكرار كنم ، على بن ابى طالب عليه السّلام بود .\r\nروزى كاروانى - كه در ميان آن‌ها از خويشاوندان ما نيز وجود داشت - از مدينه به شام مىرفت . خواهرم از پيامبر درخواست كرده بود كه اجازه دهد ، او با اين كاروان به\r\n\r\n","description":"","footnote":"","page_name":" 855 ","page_number":855},
  {"content":"\r\n\r\nشام برود و به برادر خود بپيوندد . پيامبر خواهش وى را پذيرفته و مبلغى براى هزينهء مسافرت و مركبى رهوار و مقدارى لباس در اختيار وى گذاشته بود . من در شام در غرفهء خود نشسته بودم ، ناگهان ديدم كه شترى با كجاوه در برابر در منزل من زانو به زمين زد . نگاه كردم خواهرم را در ميان آن ديدم . وى را از كجاوه پياده كردم و به منزل بردم .\r\nپس از مقدارى استراحت خواهرم زبان به شكوه و گله گشود كه او را در سرزمين « طى » ترك گفته ، خود به شام آمدم و او را همراه خود نياوردم .\r\nمن خواهرم را زن عاقل و خردمندى مىدانستم . روزى با وى دربارهء پيامبر گفت‌وگو كردم و گفتم : نظر شما دربارهء او چيست ؟ وى در پاسخ من چنين گفت : در شخص او ، فضايل و ملكات بسيار عالى ديدم و مصلحت مىبينم كه هرچه زودتر با او پيمان دوستى ببندى ، زيرا اگر وى پيامبر باشد ، در اين صورت فضيلت از آن كسى خواهد بود كه پيش از ديگران به وى ايمان آورده باشد و اگر فرمانرواى عادى باشد ، هرگز از او ضررى به تو نخواهد رسيد و از سايهء قدرت او بهره‌مند خواهى بود .\r\n\r\nعدى بن حاتم رهسپار مدينه مىشود\r\nعدى مىگويد : سخنان خواهرم در من اثر گذاشت . راه مدينه را پيش گرفتم ، وقتى وارد مدينه شدم يك سره سراغ پيامبر رفته ، او را در مسجد يافتم . در برابر وى نشستم و خود را معرفى كردم . وقتى پيامبر مرا شناخت ، از جاى خود برخاست و دست مرا گرفته به خانهء خود برد . در نيمهء راه ، پيرزنى جلو راهش را گرفت و با او سخن گفت .\r\nمن ديدم كه حضرت با كمال فروتنى به سخنان پيرزن گوش مىدهد و پاسخ مىگويد .\r\nمكارم اخلاق وى ، مرا مجذوب ساخت و با خود گفتم كه او هرگز فرمانروايى عادى نيست . وقتى وارد منزل وى شدم ، زندگى ساده‌اش توجه‌ام را جلب كرد . تشكى از ليف خرما را كه در منزل داشت ، در اختيارم گذاشت و گفت : روى آن بنشين . شخص اول كشور حجاز كه تمام قدرت‌ها را در اختيار داشت ، خود به روى حصير و يا زمين نشست . من از فروتنى وى غرق حيرت شدم و از اخلاق پسنديده و ملكات فاضل و\r\n\r\n","description":"","footnote":"","page_name":" 856 ","page_number":856},
  {"content":"\r\n\r\nاز احترام فوق العاده‌اى كه به تمام افراد بشر قايل است ، دريافتم كه او فرد عادى و فرمان روايى معمولى نيست .\r\nدر اين لحظه ، پيامبر رو به من كرد و از خصوصيات زندگى من به طور دقيق خبر داد و گفت : آيا تو از نظر آيين « ركوسى » « 1 » نبودى ؟ گفتم : بلى . فرمود : چرا يك چهارم درآمد قوم خود را به خود اختصاص داده بودى ، آيا آيين تو اين كار را به تو اجازه مىداد ؟ گفتم : نه . من از گزارش‌هاى غيبى وى مطمئن شدم كه او فرستادهء خدا است . هنوز در اين انديشه بودم كه با سخن سوم او رو به رو شدم ؛ فرمود : فقر و تهى دست بودن مسلمانان ، مانع از پذيرفتن اسلام تو نگردد ، زيرا روزى فرا مىرسد كه ثروت جهان به جانب آن‌ها سرازير شده و كسى پيدا نمىشود كه آن‌ها را جمع و ضبط كند .\r\nاگر فزونى دشمن و كمى مسلمانان ، مانع از ايمان آوردن شما مىگردد ، به خدا سوگند ! روزى فرا مىرسد كه بر اثر گسترش اسلام و فزونى مسلمانان ، زنان بىكسى از « قادسيه » به زيارت خانهء خدا مىآيند و كسى متعرض آنان نمىشود . اگر امروز مىبينى كه قدرت و نفوذ در اختيار ديگران است ، من به تو قول مىدهم روزى فرا رسد كه نيروهاى اسلام تمام اين كاخ‌هاى كسرى را تصرف كرده و « بابل » را به روى خود بگشايند .\r\nعدى مىگويد : من زنده ماندم و ديدم كه در پرتو امنيت اسلام ، زنان بىكس از دورترين نقاط به زيارت خانهء خدا مىآمدند و كسى متعرض آنان نمىشد . ديدم كه كشور بابل فتح شد و مسلمانان تخت و تاج كسرى را تصاحب كردند . اميدوارم كه سومى را نيز ببينم ، يعنى ثروت جهان رو به مدينه بگذارد و كسى رغبت به جمع و ضبط آن پيدا نكند . « 2 »\r\n\r\n\r\n","description":"","footnote":"\r\n( 1 ) . آيينى است كه حد وسط ميان مسيحيت و صابئى .\r\n( 2 ) . واقدى ، المغازى ، ج 3 ، ص 988 - 989 ؛ سيرهء ابن هشام ، ج 2 ، ص 578 - 581 و الدرجات الرفيعة فى طبقات الشيعة الإمامية ، ص 352 - 354 .\r\n","page_name":" 857 ","page_number":857},
  {"content":"\r\n\r\n« طبرسى » ، در تفسير آيهء  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ  « 1 » ملاقات « عدى » را با پيامبر نقل كرده و مىگويد : وى موقعى حضور پيامبر رسيد كه رسول خدا ، آيهء ياد شده را تلاوت مىكرد . وقتى پيامبر از تلاوت آيه فارغ شد ، « عدى » با لحن اعتراض‌آميز به وى گفت : ما هرگز « احبار » و « راهبان » خود را پرستش نمىكنيم ، در اين صورت چگونه به ما نسبت مىدهيد كه ما آنان را « ارباب » خود اخذ كرده‌ايم . در اين موقع ، پيامبر فرمود : « اگر آنان حلال خدا را حرام و حرام او را حلال كنند ، آيا از آنان پيروى مىكنيد ؟ گفت : آرى . فرمود : اين كار گواه بر آن است كه شما آنان را « رب » و « اختياردار » خود اخذ كرده‌ايد » . « 2 »\r\n\r\nغزوهء تبوك\r\nدژ بلند و استوارى كه در كنار چشمه آبى ساخته شده بود و در نوار مرزى كشور « سوريه » در ميان راه « حجر » و « شام » قرار داشت « تبوك » مىگفتند . سوريهء آن روز ، از مستعمره‌هاى روم شرقى كه مركز آن قسطنطنيه بود ، به شمار مىرفت . مرزنشينان شام همگى پيرو آيين حضرت مسيح عليه السّلام و رؤساى بخش‌ها نيز دست‌نشاندهء فرمانرواى شام بودند كه خود او مستقيما از امپراتور روم دستور مىگرفت .\r\nنفوذ و انتشار سريع اسلام ، در شبه جزيرهء عربستان و پيروزىهاى درخشان مسلمانان در حجاز ، با وسايل آن روز در خارج منعكس مىشد و پشت دشمنان را به لرزه در آورده ، آنان را به فكر چاره مىافكند .\r\nسقوط حكومت مكه و پيروى سران بزرگ حجاز تعاليم اسلام و دلاوريها و جان بازىهاى سربازان آيين توحيد ، امپراتور روم را بر آن داشت كه با ارتش مجهز و منظم بر سر مسلمانان بتازد و آنان را غافل‌گير سازد ، زيرا با گسترش و نفوذ فوق العادهء اسلام ، پايه‌هاى حكومت خود را متزلزل ديده ، از فزونى قدرت نظامى و سياسى\r\n\r\n\r\n","description":"","footnote":"\r\n( 1 ) . توبه ( 9 ) آيهء 31 .\r\n( 2 ) . مجمع البيان ، ج 3 ، ص 24 .\r\n","page_name":" 858 ","page_number":858},
  {"content":"\r\n\r\nمسلمانان بيش از حد بيمناك بود .\r\nروم آن روز ، تنها حريف زورمند ايران بود و عظيم‌ترين نيروى نظامى را در اختيار داشت و از پيروزىهايى كه در نبرد با ايران به دست آورده بود بسيار مغرور بود .\r\nارتش روم ، مركب از چهل هزار سواره نظام و پياده نظام ، مجهز به آخرين نمونه از سلاح زمان ، در نوار مرزى شام مستقر گرديدند و قبايل مرزنشين مانند قبيله‌هاى :\r\n« لخم » ، « عامله » ، « غسان » و « جذام » به آنان پيوسته و پيش‌رزمان سپاه تا « بلقاء » پيش روى كردند . « 1 »\r\nكاروان‌هايى كه در مسير حجاز و شام به بازرگانى مىپرداختند ، استقرار گروهى از سربازان روم در نوار مرزى شام را به گوش پيامبر رساندند . پيامبر چاره‌اى جز اين نديد كه با لشكرى عظيم پاسخ تجاوزكاران را بدهد و آيينى را كه به قيمت خون عزيزان اسلام و فداكاريهاى شخص وى استقرار يافته و مىرود كه در سراسر جهان انتشار يابد ؛ از ضربه‌هاى غافل‌گيرانهء دشمن حفظ كند .\r\nاين خبر ناگوار ، موقعى رسيد كه مردم مدينه و اطراف آن ، هنوز محصول خود را جمع نكرده بودند . خرماها در حال رسيدن بود نوعى قحطى بر مدينه و اطراف آن سايه افكنده بود ، ولى براى مردان خدا ، زندگى معنوى و حفظ اهداف عالى و جهاد در راه خدا بر همه چيز مقدم است .\r\n\r\nگردآورى رزمندگان و تأمين هزينهء جنگ\r\nپيامبر از استعداد دشمن و ورزيدگى آنان ، به طور اجمال آگاه بود . از اين رو مطمئن بود كه پيروزى در اين جنگ علاوه بر سرمايهء معنوى ( ايمان به خدا و جنگ براى رضاى خدا ) به نيروى عظيمى نيازمند است . او براى همين منظور ، افرادى را به\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 165 .\r\n","page_name":" 859 ","page_number":859},
  {"content":"\r\n\r\n« مكه » و اطراف « مدينه » اعزام داشت كه مسلمانان را براى نبرد در راه خدا ، فراخواند و افراد متمكن از مسلمانان ، هزينه جنگ را با پرداخت زكات تأمين كنند .\r\nسرانجام ، سى هزار تن آمادگى خود را براى نبرد اعلام نموده ، در لشكرگاه مدينه « ثنية الوداع » اجتماع كردند و هزينهء نبرد با گرفتن زكات تا حدودى تأمين شد . از ميان آن‌ها ده هزار نفر سواره نظام و بيست هزار نفر پياده نظام بود . پيامبر دستور داد كه هر قبيله‌اى ، براى خود پرچمى انتخاب نمايد . « 1 »\r\n\r\nمتخلفان از جنگ\r\nنبرد تبوك ، بهترين محك براى شناسايى افراد فداكار از مدعى و منافق بود ، زيرا اعلام بسيج عمومى هنگامى رخ داد كه هوا به شدت گرم بود و مردم تجارت‌پيشهء مدينه ، خود را براى جمع كردن محصول و چيدن خرما آماده كرده بودند . تخلف گروهى از آن‌ها به عناوين گوناگون ، پرده از قيافهء واقعيشان برداشت و آياتى در مذمت‌شان - كه همگى در سورهء « برائت » است - نازل گرديد . گروهى به دلايل زير در اين جهاد مقدس شركت نكردند :\r\n1 . شهرت‌پرستان : هنگامى كه پيامبر به « جد بن قيس » - كه مرد متنفذى بود - پيشنهاد كرد كه در نبرد با روميان شركت جويد ؛ وى در پاسخ پيامبر چنين گفت : من مردى هستم كه به زن علاقهء شديدى دارم ، از آن مىترسم كه ديدهء من به زنان رومى بيفتد و نتوانم خويشتن‌دارى كنم . استماع اين عذر كودكانه ، پيامبر را بر آن داشت كه او را رها كند و سراغ ديگران برود . وحى الهى در مذمت وى چنين نازل گرديد :\r\nبرخى از آنان مىگويند : به ما اجازه بده در مدينه بمانيم و در اين جهاد كه سراپا مايهء فتنه و فريفتگى يا تجربه و آزمون است ، شركت نكنيم . به آنان بگو : الآن گرفتار فتنه بزرگ‌ترى شديد و دوزخ ، كافران را در بر گرفته است . « 2 »\r\n\r\n\r\n","description":"","footnote":"\r\n( 1 ) . همان ، ص 166 .\r\n( 2 ) .  وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ  « توبه ( 9 ) آيهء 49 » .\r\n","page_name":" 860 ","page_number":860},
  {"content":"\r\n\r\n2 . منافقان : گروهى كه به اسلام تظاهر كرده و از آن بهره‌اى نداشتند ، به عناوين گوناگون ، مردم را از شركت در اين جهاد ، بازمىداشتند . گاهى گرمى هوا را بهانه قرار مىدادند كه وحى الهى به بهانه‌هاى آن‌ها چنين پاسخ داد :\r\nبگو آتش دوزخ گرم‌تر از حرارت هوا است ، اگر اهل تعقل باشند . « 1 »\r\nگروهى از منافقان ، مسلمانان را از شركت در اين نبرد ترسانيده و مىگفتند : ملت عرب را ياراى نبرد با ملت روم نيست و چيزى نخواهد گذشت كه همهء شركت كنندگان را به ريسمان اسارت بسته در بازارهاى آزاد خواهند فروخت . « 2 »\r\n\r\nكشف شبكهء جاسوسى در مدينه\r\nپيشواى بزرگ اسلام به كسب اطلاعات اهميت فراوانى مىداد و نيمى از پيروزىهاى او معلول آگاهىهاى وى از اوضاع دشمنان و فتنه‌جويان بود . به همين دليل بسيارى از اعمال شيطانى و تحريك‌هاى ضد اسلامى را در نطفه خفه مىكرد .\r\nگزارشى به پيامبر رسيد كه خانهء « سويلم » يهودى ، مركزى براى جنبش‌هاى ضد اسلامى شده است و منافقان در آنجا گرد آمده و نقشه مىكشند كه مسلمانان را از شركت در اين جهاد مقدس بازدارند . پيامبر ، براى ارعاب توطئه‌كنندگان - كه بار ديگر چنين فكر شيطانى را به مغز خود راه ندهند - « طلحة بن عبيد اللّه » را مأمور ساخت كه با گروهى از ياران دلاور خود ، خانه را هنگام انعقاد جلسه آتش زده و رعب و هراس شديدى در دل آنان ايجاد كند . وى توطئه‌كنندگان را در حالى كه گرماگرم سخن گفتن و نقشه‌كشى بر ضد اسلام بودند ، غافل‌گير ساخت و خانه را آتش زد . همهء آن‌ها از ميان شعله‌هاى آتش فرار كردند و يكى از آنان پايش شكست . اين عمل آنچنان مفيد و سودمند واقع شد كه بعدها براى گروه منافق درس عبرتى گرديد . « 3 »\r\n\r\n\r\n","description":"","footnote":"\r\n( 1 ) .  قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ  « توبه ( 9 ) آيهء 81 » .\r\n( 2 ) . واقدى ، المغازى ، ج 3 ، ص 1003 .\r\n( 3 ) . سيرهء ابن هشام ، ج 2 ، ص 517 .\r\n","page_name":" 861 ","page_number":861},
  {"content":"\r\n\r\n3 . گروه گريه كنندگان : عده‌اى از ياران پيامبر كه علاقهء شديدى به شركت در اين جهاد مقدس داشتند ، حضور پيامبر شرف‌ياب شده و از او وسيلهء سفر طلبيدند تا به وظيفهء مقدس دينى خود عمل كنند . آنان هنگامى كه با پاسخ منفى پيامبر روبه‌رو شدند و اينكه او مركبى در اختيار ندارد كه بر آن سوار شوند ؛ به شدت گريستند و اشك بر چهره‌هايشان سرازير گرديد .\r\nاگر در ميان ياران پيامبر ، توطئه‌گران و كارشكنان و عذرتراشانى بودند ؛ در مقابل ، افرادى هم بودند كه از عدم شركت در جهاد كه گاهى به قيمت جانشان تمام مىشد ، ضجر كشيده و اشك بر رخسارشان جارى مىگشت . به اين گروه در لسان تاريخ « بكّائين » ( گريه كنندگان ) مىگويند و قرآن مراتب ايمان آنان را چنين بيان مىكند :\r\nو همچنين بر افرادى كه پيش تو آمدند تا مركبى در اختيار آن‌ها بگذارى ، تو گفتى مركبى ندارم كه شما را بر آن سوار كنم و آنان از غم اينكه مالى براى آن‌ها نبود كه در راه خدا صرف كنند ، با چشم اشك‌بار از پيش تو برگشتند ، ايرادى نيست . « 1 »\r\n4 . گروه جمع‌كنندگان محصول : برخى ديگر مانند « كعب » ، « هلال » ، و « مراره » در عين اينكه كاملا به اسلام و جهاد علاقه‌مند بودند ، ولى از آنجا كه محصول خود را گرد نياورده بودند ، تصميم گرفتند كه پس از جمع محصول ، از مدينه حركت كنند و به مجاهدان اسلام بپيوندند . آنان به اصطلاح قرآن ، « 2 » همان متخلفان سه‌گانه‌اند كه پيامبر پس از بازگشت از تبوك ، آنان را سخت تنبيه كرد و براى ديگران نيز درس عبرت گرديد .\r\n5 . گروه جانباز : آنان كسانى بودند كه با فراهم ساختن وسيلهء مسافرت آماده حركت بودند و در اين راه سر از پا نمىشناختند .\r\n\r\n\r\n","description":"","footnote":"\r\n( 1 ) .  وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ  « توبه ( 9 ) آيهء 92 » .\r\n( 2 ) . توبه ( 9 ) آيهء 118 .\r\n","page_name":" 862 ","page_number":862},
  {"content":"\r\n\r\n\r\nعلى عليه السّلام در اين غزوه شركت نكرد\r\nيكى از افتخارهاى امير مؤمنان ، اين است كه در تمام نبردها ملازم ركاب پيامبر و پرچم‌دار وى در جنگ‌هاى اسلامى بوده است ، جز در غزوهء « تبوك » كه به دستور پيامبر در مدينه باقى ماند و در اين جهاد شركت نكرد ، زيرا پيامبر به خوبى مىدانست كه منافقان و برخى از افراد قريش به دنبال فرصت مىگردند تا در غياب پيامبر ، وضع را دگرگون سازند و حكومت نوبنياد اسلامى را واژگون كنند و اين فرصت در صورتى امكان‌پذير است كه پيامبر و ياران گرامى وى به مقصد دورى بروند و ارتباط آنان با مركز قطع شود .\r\nتبوك ، دورترين نقطه‌اى بود كه پيامبر در طى غزوات خود به آنجا مسافرت نمود .\r\nپيامبر كاملا احساس كرد كه در غياب او ممكن است گروه‌هاى ضد اسلامى ، اوضاع را دگرگون سازند و هم‌فكران خود را از نقاط مختلف حجاز گردآورده ، متشكل شوند .\r\nاو با اينكه « محمد بن مسلمه » را جانشين خود در مدينه قرار داده بود ، ولى به على عليه السّلام فرمود :\r\nتو سرپرست اهل بيت و خويشاوندان من و گروه مهاجرى و براى اين كار جز من و تو ، كسى ديگر شايستگى ندارد .\r\nاقامت امير مؤمنان در مدينه توطئه‌گران را بسيار ناراحت ساخت ، زيرا فهميدند كه با وجود على و مراقبت‌هاى پىگير او ، ديگر نمىتوانند نقشه‌هاى خود را پياده كنند . از اين رو ، براى بيرون رفتن على از مدينه نقشه‌اى ريختند و شايع كردند كه با اينكه پيامبر با كمال ميل على را براى شركت در جهاد دعوت كرد ، ولى او از جهت دورى راه و شدت گرما ، از شرت در اين نبرد مقدس امتناع كرد . على عليه السّلام براى ابطال تهمت آنان به محضر پيامبر شرف‌ياب گرديد و جريان را با آن حضرت در ميان نهاد . پيامبر ، كلمهء تاريخى خود را كه از دلايل واضح و روشن امامت و جانشينى بلافصل او پس از پيامبر است ؛ دربارهء او چنين فرمود :\r\n\r\n","description":"","footnote":"","page_name":" 863 ","page_number":863},
  {"content":"\r\n\r\nبرادرم ! به مدينه بازگرد ، زيرا براى حفظ شئون و اوضاع مدينه جز من و تو كسى شايستگى ندارد . تو نمايندهء من در ميان اهل بيت و خويشاوندان من هستى . . . أما ترضى أن تكون منّي بمنزلة هارون من موسى إلّا أنّه لا نبيّ بعدي ؟ آيا خشنود نمىشوى كه بگويم مثل تو نسبت به من ، مثل هارون نسبت به موسى است ، جز اينكه پس از من پيامبرى نيست . همان طورى كه او وصى و جانشين بلافصل موسى بود ، تو نيز جانشين و خليفهء پس از من هستى ؟ « 1 »\r\n\r\nارتش اسلام به سوى تبوك پيش مىرود\r\nرسم و روش پيامبر اسلام اين بود كه هنگام مسافرت براى سركوبى گروهى كه مانع پيشرفت آيين اسلام بودند و يا قصد حمله و تخريب و سوء نيت داشتند ؛ هدف و مقصود را براى سربازان و افسران خويش ، آشكار نمىكرد و سپاه اسلام را از راه فرعى حركت مىداد و دشمن را از عزيمت خود آگاه نمىكرد و كاملا او را غافل‌گير مىساخت . « 2 »\r\nولى در تار و مار ساختن اجتماع روميان كه در مرزهاى شام ، براى حمله به خاك اسلام آماده شده بودند ، از روزى كه بسيج عمومى اعلام گرديد ، هدف و مقصد را روشن ساخت و از اين طريق مىخواست كه مجاهدان از اهميت سفر و سختى راه آگاه شوند و توشهء كافى براى راه بردارند .\r\nگذشته از اين ، پيامبر براى نيرومند ساختن ارتش اسلام ، ناچار بود كه از قبيله‌هاى « تميم » ، « غطفان » و « طى » كه در نقاط دور از مدينه زندگى مىكردند ، كمك بگيرد ؛ براى همين منظور نامه‌هايى به سران قبايل نام برده نوشت و نامه‌اى نيز براى « عتاب بن اسيد » فرماندار جوان مكه فرستاد و افراد اين قبايل و جوانان مكه را براى شركت در\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 520 و بحار الانوار ، ج 21 ، ص 207 . براى آگاهى از دلالت حديث بر امامت سيد الاولياء امير مؤمنان ، رجوع كنيد به : همين قلم ، پيشوايى از نظر اسلام ، ص 284 - 251 .\r\n( 2 ) . واقدى ، المغازى ، ج 3 ، ص 990 .\r\n","page_name":" 864 ","page_number":864},
  {"content":"\r\n\r\nاين جهاد مقدس دعوت كرد . « 1 » چنين دعوت عمومى هرگز با كتمان و پنهان‌سازى هدف امكان‌پذير نبود ؛ زيرا لازم بود كه جريان را با سران قبايل در ميان بگذارد و اهميت مطلب را به آنان گوشزد كند ، تا آنان زاد و راحلهء كافى در اختيار كسان خود بگذارند .\r\n\r\nرژهء سپاه در برابر پيامبر\r\nروز حركت سپاه اسلام فرارسيد . پيامبر اسلام در آن روز از سپاه خويش در لشكرگاه مدينه سان ديد . منظرهء با شكوه رژه رفتن گروهى با ايمان و فداكار كه سختى و مرگ در راه هدف را بر سايه‌نشينى و استراحت طلبى و تجارت و ثروت اندوزى ترجيح داده و با سرهاى پرشور و دل‌هاى مالامال از ايمان به استقبال مرگ مىرفتند ، بسيار جالب بود و در روان تماشاگران اثرات خوبى مىگذاشت .\r\nرهبر بزرگ مسلمانان در لحظهء حركت ، براى تقويت روحيهء مجاهدان خطبه‌اى ايراد كرد و هدف خود را از اين بسيج عمومى برايشان تشريح كرد . سپس فرمان حركت صادر كرد و سربازان از مسيرى كه پيامبر تعيين فرموده بود ، رهسپار شام شدند .\r\n\r\nسرگذشت مالك بن قيس\r\nمالك بن قيس ( ابو خيثمه ) ، پس از حركت سپاه اسلام ، در روزى كه هوا به شدت گرم بود از سفر خود به مدينه بازگشت ، مدينه را خلوت ديد و از حركت سربازان اسلام آگاه گرديد . در اين هنگام وارد باغ خود شد . همسر زيبايش را ديد كه سايبانى برايش در ميان باغ آماده كرده است . نگاهى به چهرهء دل‌آراى همسر خود نمود و\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 244 .\r\n","page_name":" 865 ","page_number":865},
  {"content":"\r\n\r\nلحظه‌اى در غذا و آبى كه براى او آماده شده بود خيره شد و مقدارى در اوضاع رقت‌انگيز پيامبر و ياران فداكار وى كه در اين هواى گرم به سوى مرگ و جهاد در راه خدا مىشتافتند ، انديشيد . سپس تصميم گرفت كه از آب و غذا و سايبان استفاده نكند و هرچه زودتر بر مركب خود سوار شده و به صفوف مجاهدان بپيوندد . به همين دليل رو به همسر خود كرد و گفت : هرگز انصاف نيست كه من زير سايبانى در كنار همسرم به استراحت بپردازم و غذاى لذيذ بخورم و آب سرد و گوارا بنوشم ، ولى سرور من زير آفتاب گرم به سوى جهاد بشتابد . نه ! اين كار بسى دور از انصاف و آيين دوستى است و ايمان و اخلاص به من اجازهء ارتكاب چنين كارى را نمىدهد . اين جمله را گفت و با توشهء مختصرى به راه افتاد . در نيمهء راه به « عمر بن وهب » كه گويا از سپاه اسلام عقب مانده بود ، پيوست و هر دو نفر در حالى كه پيامبر وارد سرزمين تبوك شده بود به حضور وى رسيدند . « 1 »\r\nاين مرد با اينكه در آغاز كار ، سعادت همراهى پيامبر را نيافته بود ، ولى سرانجام با فداكارى شايستهء تقدير ، خود را به آغوش خوش‌بختى افكند و هرگز بسان گروهى نبود كه سعادت تا آستانهء خانهء آن‌ها مىآيد ، اما بر اثر نداشتن لياقت و شايستگى ، خود را از آن دور كرده در نتيجه خود را در ضلالت و شقاوت مىافكنند .\r\nمثلا « عبد اللّه بن ابى » رئيس حزب منافقان در لشكرگاه پيامبر خيمه زده بود كه در ركاب پيامبر در اين جهاد شركت كند ، ولى از آنجا كه فردى ناپاك و دشمن جدى اسلام بود ، در لحظه‌هاى حركت سپاه تصميم خود را عوض كرده ، با هواداران خود براى ايجاد اغتشاش به مدينه بازگشت ، چون پيامبر اسلام از نفاق و دورويى وى آگاه بود و شركت او را در جهاد چندان مفيد نمىدانست كوچك‌ترين اعتنايى به وى نكرد .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 520 ؛ واقدى نيز ، در المغازى اين سرگذشت را با مختصر تفاوتى به « عبد اللّه بن خيثمه » نسبت داده است .\r\n","page_name":" 866 ","page_number":866},
  {"content":"\r\n\r\nغزوة تبوك رجب 9 هجرى 630 ميلادى نقشه غزوه تبوك\r\n\r\n","description":"","footnote":"","page_name":" 867 ","page_number":867},
  {"content":"\r\n\r\n\r\nسختىهاى راه\r\nسپاه اسلام در طى طريق مدينه و تبوك ، با سختىهاى زيادى رو به رو شدند ؛ به همين جهت نام اين سپاه را « جيش العسر » گفته‌اند . ايمان و علاقهء آنان ، تمام اين مشكلات را آسان كرده بود و آن‌ها با آغوش باز از مصايب استقبال مىكردند . وقتى سپاه اسلام به سرزمين « ثموديان » رسيدند ، بر اثر وزيدن بادهاى داغ و سوزان ، پيامبر صورت خود را با پارچه‌اى پوشانيد و از كنار خانه‌هاى آنان به سرعت عبور كرد و به ياران خود گفت : دربارهء سرانجام زندگى اقوام ثمود كه بر اثر سركشى و نافرمانى گرفتار قهر الهى گرديدند ، بينديشيد و بدانيد هيچ فرد با ايمان نبايد مطمئن شود كه سرانجام زندگى او مانند قوم ثمود نخواهد بود . سكوت مرگ‌بار اين سرزمين ، خانه‌هاى ويرانى كه در خاموشى عميقى فرورفته‌اند ، براى اقوام ديگر درس عبرت و پند و اندرز است .\r\nسپس دستور داد كه سربازان اسلام از آب اين سرزمين ننوشند و از آن غذا و نانى درست نكنند ، حتى وضو هم نگيرند و اگر احيانا از آب آنجا غذايى پخته و يا آردى خمير كرده‌اند همه را به چارپايان بدهند .\r\nارتش اسلام ، پس از دريافت اين دستورها به رهبرى پيشواى بزرگ خود ، به راه‌پيمايى خويش ادامه داد . پاسى از شب گذشته بود كه بر سر چاهى رسيدند كه ناقهء صالح از آن آب مىنوشيد . پيامبر دستور داد همگى فرود آيند و به استراحت بپردازند .\r\n\r\nدستورهاى احتياطى\r\nپيامبر از بادهاى مسموم و تند و طوفان‌هاى شديد آن سرزمين كه گاهى انسان و شتر را در ميان مىگرفت و زير توده‌هاى ريگ و خاك مدفون مىساخت ، كاملا آگاه بود . از اين رو ، دستور داد كه زانوهاى شتران را ببندند و هيچ كس نيمهء شب ، تنها از استراحت‌گاه خود بيرون نرود . تجربه نشان داد كه دستورهاى احتياطى آن حضرت\r\n\r\n","description":"","footnote":"","page_name":" 868 ","page_number":868},
  {"content":"\r\n\r\nبسيار مفيد بود ، زيرا دو نفر از قبيلهء « بنى ساعده » بىانضباطى كرده و نيمهء شب از استراحت‌گاه خود ، تنها بيرون رفتند : شدت طوفان يكى را خفه كرد و ديگرى را به سينهء كوهى پرتاب نمود . پيامبر از جريان آگاه شد و از نافرمانى آنان و كشته شدنشان سخت ناراحت شد و بار ديگر سربازان را به انضباط دعوت نمود . « 1 »\r\n« عباد بن بشير » كه در رأس گروهى حفاظت ارتش اسلام را بر عهده داشت به پيامبر گزارش داد كه سربازان اسلام در مضيقهء بىآبى قرار گرفته‌اند و نزديك است كه تمام ذخاير آبى به آخر برسد . از اين رو ، گروهى با كشتن شتران گران‌قيمت از آب‌هاى داخل شكم آن‌ها استفاده كرده و برخى تن به قضا داده و با دل سوزان در انتظار فرج الهى نشسته بودند .\r\nخدايى كه نويد نصرت و پيروزى به پيامبر خود داده بود ، بار ديگر به وى و ياران با وفايش كمك كرد . باران سيل‌آسايى باريد و همه را سيراب كرد و مأموران ذخاير و ارتش هرچه مىخواستند آب برداشتند .\r\n\r\nآگاهى پيامبر از پشت پرده\r\nجاى گفت‌وگو نيست كه پيامبر به تصريح قرآن مجيد ، « 2 » مىتوانست از غيب خبر داده و اسرار پشت پرده را كه بر نوع مردم مخفى و پنهان است فاش و آشكار سازد ، ولى حدود علم پيامبر محدود بود ، و به تعليم خدا نيازمند است . از اين رو ، ممكن است از ساده‌ترين موضوع اطلاعى نداشته باشد ؛ مثلا كليد خانه و يا پولى را گم كند و جاى آن را نداند ، اما گاهى از غامض‌ترين و پيچيده‌ترين مسائل غيبى خبر دهد و عقل‌هاى عالميان را متحير سازد . علت اين نشيب و فراز ، همان است كه گفته شد .\r\nهرگاه ارادهء الهى تعلق گيرد ، او مىتواند از جهان غيب و از پشت پرده خبر دهد و در\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 152 .\r\n( 2 ) . جن ( 72 ) آيهء 27 :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   ؛ غيب خود را به كسى جز پيامبر ابراز نمىكند .\r\n","page_name":" 869 ","page_number":869},
  {"content":"\r\n\r\nغير اين صورت بسان بشر عادى اطلاعى نخواهد داشت . « 1 »\r\nدر نيمهء راه شتر پيامبر گم شد و گروهى از ياران پيامبر به تعقيب آن پرداختند . يك نفر از همان منافقان برخاست و گفت : مىگويد من پيامبر خدايم و از عالم بالا خبر مىدهم ، ولى جاى تعجب است كه جاى شتر خود را نمىداند . خبر به پيامبر رسيد . او با بيانى شيوا ، پرده از روى حقيقت برداشت و چنين فرمود :\r\nو إنّي و اللّه ما أعلم إلّا ما علّمني اللّه ، و قد دلّني اللّه عليها ، و هي من هذا الوادي في شعب كذا قد حبستها شجرة بزمامها ، فانطلقوا حتى تأتوني بها ؛ « 2 » من فقط آنچه را مىدانم كه خدا تعليمم نمايد . هم اكنون خدا مرا به جاى شتر دلالت كرد . شتر من در اين بيابان در فلان دره است و افسار آن به درختى پيچيده و آن را از راه رفتن بازداشته است . برويد آن را بياوريد .\r\nفورا چند نفر به محلى رفتند كه پيامبر فرموده بود و شتر را به همان حالت يافتند كه پيامبر توصيف كرده بود .\r\n\r\nيك خبر ديگر از پشت پردهء غيب\r\nشتر « ابى ذر » از راه رفتن بازماند و سرانجام او از ارتش اسلام عقب افتاد . ابو ذر ، مقدارى معطل شد تا شايد شتر برخيزد و راه برود ، ولى انتظار سودى نبخشيد . از اين رو ، شتر را رها كرد و اثاث سفر را بر پشت خود نهاد و به راه افتاد تا هرچه زودتر به مسلمانان برسد ارتش اسلام به دستور پيامبر در نقطه‌اى منزل كرده و به استراحت پرداخته بودند ناگهان سيماى شخصى كه زير بار گران راه مىپيمود ، از دور نمايان شد . يك نفر از ياران رسول خدا او را از جريان آگاه ساخت . پيامبر فرمود :\r\nوى ابو ذر است ، رحم اللّه أبا ذر يمشي وحده و يموت وحده و يبعث وحده ؛ « 3 » خدا\r\n\r\n\r\n","description":"","footnote":"\r\n( 1 ) . « ر . ك : همين قلم ؟ ؟ ؟\r\n( 2 ) . سيرهء ابن هشام ، ؟ ؟ ؟\r\n( 3 ) . همان ص 125\r\n","page_name":" 870 ","page_number":870},
  {"content":"\r\n\r\nابو ذر را بيامرزد تنها راه مىرود و تنها مىميرد و تنها زنده مىشود .\r\nآينده نشان داد كه خبر پيامبر عين واقع بود ، زيرا وى در بيابان « ربذه » دور از اجتماع و در كنار دختر خويش با وضع رقت‌بارى جان سپرد . « 1 »\r\nاين پيش‌گويى پيامبر صلى اللّه عليه و آله و سلّم در جنگ « تبوك » بعد از 23 سال تحقق يافت . رادمرد الهى كه به جرم حق‌گويى و دعوت به عدل و داد به « ربذه » تبعيد شده بود ، كم كم قواى بدنى خود را از دست داد و در بستر بيمارى افتاد . وى واپسين دقيقه‌هاى عمر پرفراز و نشيب خود را سپرى مىكرد ، همسرش به سيماى نورانى و تكيدهء او مىنگريست و با تأثر فراوان مىگريست و قطره‌هاى عرق پيشانى شوهر خود را پاك مىكرد . ابو ذر پرسيد : چرا گريه مىكنى ؟\r\nزن پاسخ داد : براى اين گريه مىكنم كه تو اكنون مىميرى و من لباسى كه با آن پيكر تو را كفن كنم ، در اختيار ندارم .\r\nلبخندى اندوهگين همچون خندهء افق غروب ، در ميان لب‌هاى ابو ذر نقش بست و گفت :\r\nآرام باش ، گريه نكن ! من روزى با گروهى از ياران پيامبر صلى اللّه عليه و آله و سلّم در محضرش نشسته بودم ، پيامبر رو به ما كرد و فرمود :\r\nيكى از شما در يكى از بيابان‌ها ، تنها و دور از جمعيت از دنيا مىرود و گروهى از مؤمنان او را به خاك مىسپارند .\r\nهمهء كسانى كه در آن مجلس بودند ، در ميان مردم و آبادى از دنيا رفته‌اند . اكنون غير از من كسى كه از آنان باقى نمانده است و اينك يقين دارم شخصى كه پيامبر از او خبر داده ، من هستم .\r\nپس از مرگ من ، سر راه حجاج عراق بنشين . طولى نمىكشد كه گروهى از مؤمنان مىآيند ، آنان را از مرگ من آگاه ساز .\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 1000 .\r\n","page_name":" 871 ","page_number":871},
  {"content":"\r\n\r\nهمسرش گفت : اكنون هنگام عبور كاروان سپرى شده است ، ابو ذر گفت : تو مراقب راه باش . به خدا سوگند نه دروغ مىگويم و نه دروغ شنيده‌ام . اين را گفت و مرغ روحش به سوى فردوس برين بال و پر گشود . « 1 »\r\nابو ذر راست گفته بود . كاروانى از مسلمانان به سرعت پيش مىآمدند كه در ميان آن ، شخصيت‌هاى بزرگى مانند : « عبد اللّه بن مسعود » ، « حجر بن عدى » و « مالك اشتر » بودند .\r\n« عبد اللّه » از دور منظرهء عجيبى ديد كه پيكر بىجانى در كنار راه افتاده بود و نزديك آن يك زن و يك پسر بچه هر دو مىگريستند .\r\n« عبد اللّه » لجام مركب را به سوى آن دو نفر پيچاند . كاروانيان هم دنبال او روانه شدند . عبد اللّه تا به آن جسد نگاه كرد ، چشمش به صورت دوست و برادر در اسلامىاش - ابو ذر - افتاد !\r\nچشمانش پر از اشك شد . بالاى پيكر پاك ابو ذر ايستاد و با يادآورى پيش گويى پيامبر اسلام صلى اللّه عليه و آله و سلّم در جنگ تبوك ، گفت : پيامبر اسلام راست فرمود كه تو تنها مىروى و تنها مىميرى و تنها از گور برانگيخته مىشوى ! « 2 »\r\nآن‌گاه « عبد اللّه بن مسعود » بر جسدش نماز گزارد « 3 » سپس او را به خاك سپردند .\r\nهنگامى كه از دفن او فارغ شدند ، مالك اشتر در كنار قبرش ايستاد و چنين گفت :\r\nپروردگارا ! اين ابو ذر ، يار پيامبر است كه عمرى تو را پرستيد و در راه تو با مشركان جنگيد و هرگز در پيروى از آيين حق ، تغيير روش و مسير نداد ، لكن چون با زبان و قلب\r\n\r\n\r\n","description":"","footnote":"\r\n( 1 ) . اسد الغابه ، ج 1 ، ص 302 ؛ الطبقات الكبرى ، ج 4 ، ص 223 و حلية الاولياء ، ج 1 ، ص 302 .\r\n( 2 ) . مورخان ، جزئيات مرگ و دفن ابو ذر را مختلف نقل كرده‌اند . از بعضى متون تاريخى برمىآيد كه هنگام رسيدن كاروان ، هنوز ابو ذر زنده بود و آنان با او به گفت‌وگو پرداختند . ولى برخى ديگر مىگويند : هنگام رسيدن كاروان ، ابو ذر از دنيا رفته بود . و نيز به گفتهء بعضى ، پيكر ابو ذر به وسيلهء همسر و فرزندش به كنار راه حمل شده بود ، و به گفتهء برخى ديگر ، آن دو ، كنار جاده نشستند كاروانيان را به محل جسد راهنمايى كردند . « در اين زمينه ر . ك :\r\nالطبقات الكبرى ، ج 4 ، ص 34 - 232 و الدرجات الرفيعه ، ص 53 » .\r\n( 3 ) . به گفتهء برخى ، مالك اشتر بر او نماز خواند .\r\n","page_name":" 872 ","page_number":872},
  {"content":"\r\n\r\nخود به مبارزه با فساد و منكر پرداخت ، مورد جفا و ستم و محروميت و تحقير واقع شد و تبعيد گرديد و سرانجام در سرزمين غربت ، تنها جان سپرد .\r\n\r\nارتش اسلام در سرزمين تبوك\r\nسپاه توحيد در آغاز ماه شعبان سال نهم هجرت ، به سرزمين « تبوك » گام نهاد ، اما اثرى از اجتماع و سپاه روم نديد . گويا سران روم ، از افزونى سپاه اسلام و شهامت و فداكارى كم‌نظير آنان - كه نمونهء كوچك آن را در نبرد « موته » از نزديك ديده بودند - آگاهى يافته و صلاح ديده بودند كه سپاه خويش را به داخل كشور بازگردانند و در عمل ، خبر اجتماع بر ضد مسلمانان را تكذيب كرده و چنين وانمود كنند ، كه هرگز فكر حمله‌اى در مغز آنان نبوده و اين گزارش شايعه‌اى بيش نبوده است ، تا از اين طريق بىطرفى خود را به جريان‌ها و حوادثى كه در عربستان رخ مىدهد ثابت كنند . « 1 »\r\nدر اين لحظه ، پيامبر اسلام افسران عالىرتبهء خود را گردآورد و روى اصل مسلم اسلامى ،  وَ شاوِرْهُمْ فِي الْأَمْرِ  در خصوص پيش روى در خاك دشمن و يا بازگشت به مدينه با آنان مشورت كرد .\r\nنتيجهء شوراى نظامى اين شد كه سپاه اسلام بر اثر سختىهاى زيادى كه در طى راه تبوك ديده‌اند ، براى تجديد قوا به مدينه بازگردد . علاوه بر اين ، مسلمانان در اين مسافرت به هدف عالى خود - كه پراكنده ساختن سپاه روم بود - رسيده و رعب و هراس شديدى در دل روميان افكنده بودند . اين ترس و واهمه ، تا مدتى آنان را از فكر حمله و تشكيل سپاه ، بازخواهدداشت و اين اندازه نتيجه كه خود تا مدتى امنيّت عربستان را از ناحيهء شمال تضمين مىكرد ، براى ما مسلمانان كافى بود تا خدا در آينده چه بخواهد .\r\n\r\n\r\n","description":"","footnote":"\r\n( 1 ) . واقدى ، در المغازى ، ج 3 ، ص 1014 - 1015 مىنويسد : پيامبر بيست روز تمام در تبوك به سر برد و نيز يادآور مىشود كه در يكى از روزها پس از اداى فريضهء صبح ، خطبهء مفصل و بليغ و آموزنده‌اى ايراد نمود . سپس متن خطبه را به نقل مىنمايد .\r\n","page_name":" 873 ","page_number":873},
  {"content":"\r\n\r\nسران شورا ، براى حفظ موقعيت پيامبر و اينكه نظر آنان قابل رد و پس گرفتن است ، اين جمله را نيز افزودند : « إن كنت أمرت بالسير فسيّر » ، يعنى با اين شرايط ، اگر از جانب خدا مأمور به ادامهء پيش روى هستى ، فرمان حركت صادر كن و ما نيز به دنبال تو هستيم . « 1 »\r\nپيامبر فرمود : دستورى از خدا نرسيده و اگر چنين فرمانى از خدا رسيده بود ، هرگز از در مشاوره با شما وارد نمىشدم . بنابراين ، من نظر شورا را محترم شمرده از همين جا به مدينه بازمىگردم . فرمان راويانى كه در مرزهاى سوريه و حجاز زندگى مىكردند ، همگى مسيحى بودند و در ميان قوم و قبيله و منطقهء زندگى خود ، نفوذ كلمه داشتند . از اين رو احتمال داشت كه روزى سپاه روم ، از نيروى محلى آنان استفاده كرده ، با حمايت آنان به حجاز حمله كند ، لذا لازم بود كه پيامبر با آنان پيمان عدم تعرض ببندد و از خطرشان آسوده گردد و ايمنى بيشترى به دست آورد .\r\nاو با مرزداران و فرمانروايانى كه در نزديكى تبوك زندگى مىكردند ، شخصا تماس گرفت و تحت شرايطى با آنان پيمان عدم تعرض بست . دسته‌هايى را نيز ، به نقاط دور از تبوك اعزام كرد تا از اين راه تأمين بيشترى براى مسلمانان به دست آورد .\r\nپيامبر ، شخصا با فرمانروايان « ايله » ، « اذرع » و « جرباء » تماس گرفت و با آنان پيمان عدم تعرض بست . « ايله » شهرى ساحلى است كه در كنار درياى « احمر » بنا شده و چندان فاصله‌اى با شام ندارد . فرمانرواى آنجا به نام « يوحنا بن روبه » در حالى كه صليب طلا بر سينه داشت ، از مقر فرمانروايى خود به سرزمين تبوك آمد و استر سفيدى را تقديم حضور پيامبر نمود و اطاعت خود را از پيامبر اسلام آشكار ساخت .\r\nپيامبر نيز مقدم او را گرامى شمرد و متقابلا هديه‌اى به او بخشيد .\r\nاو حاضر شد كه در آيين مسيح بماند و هر سال سيصد دينار جزيه ( ماليت سرانهء اسلامى ) بپردازد و هر مسلمانى كه از منطقهء « يله » بگذرد ، از او پذيرايى نمايد ،\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 161 .\r\n","page_name":" 874 ","page_number":874},
  {"content":"\r\n\r\nتأمين نامه‌اى به شرح زير ، ميان طرفين به امضا رسيد :\r\nاين پيمان عدم تعرضى است از جانب خدا و محمد پيامبر او ، براى يوحنا و اهالى ايله .\r\nطبق اين پيمان ، تمام وسايل نقلى آن‌ها اعم از دريايى و خشكى و كسانى كه از مردم شام و يمن و دريا با آن‌ها باشند ، همگى تحت حمايت خدا و پيامبرش مىباشند . ولى اگر كسى از آنان مرتكب جرمى گردد و بر خلاف مقررات رفتار كند ، ثروت او مانع از مجازاتش نخواهد بود ، تمام راه‌هاى دريايى و خشكى به روى آنان باز است و مجازند كه در اين راه‌ها رفت و آمد كنند . « 1 »\r\nاين نامه حاكى است كه اگر ملتى از طريق مسالمت با مسلمانان وارد مىشدند ، همه گونه تأمين و ايمنى براى آن‌ها درست مىشد .\r\nپيامبر با ساير مرزداران ، مانند مردم « اذرع » و « جرباء » كه سرزمين آنان از نظر سوق الجيشى اهميت به سزايى داشت ، پيمان‌هايى امضا كرد و امنيت منطقهء اسلامى را از ناحيهء شمال تأمين نمود .\r\n\r\nاعزام خالد بن وليد به دومة الجندل\r\n« دومة الجندل » منطقهء آبادى را مىگفتند كه داراى درختان سرسبز و آب جارى بود و در كنار دژ محكمى قرار گرفته و تقريبا پنجاه فرسخ با شام فاصله داشت . « 2 » « اكيدر بن عبد الملك مسيحى » در آن روز حاكم آنجا بود . پيامبر بيم آن داشت كه در حملهء مجدد سپاه روم ، فرمانرواى مسيحى « دومه » به كمك و نصرت آنان شتافته و از اين طريق امنيت عربستان را به خطر افكند ، لذا لازم ديد كه از نيروى موجود حد اكثر استفاده را كرده و با اعزام گروهى به سرپرستى « خالد » منطقهء مزبور را مطيع خود سازد .\r\nخالد بن وليد ، با گروهى سواره نظام تا نزديكى « دومة الجندل » شتافته ، در بيرون\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 526 ؛ سيرهء حلبى ، ج 3 ، ص 160 و بحار الانوار ، ج 21 ، ص 160 .\r\n( 2 ) . واقدى ، در المغازى ، ج 3 ، ص 1025 مىگويد : « دومه » در ده ميلى مدينه قرار دارد .\r\n","page_name":" 875 ","page_number":875},
  {"content":"\r\n\r\nدژ كمين كردند .\r\nدر آن شب مهتابى ، « اكيدر » با برادر خود « حسان » براى شكار ، از دژ بيرون آمد .\r\nهنوز از قلعه دور نشده بودند كه با همراهانشان با سپاه خالد رو به رو شدند .\r\nزد و خورد كوتاهى كه در ميان آنان و سربازان اسلام رخ داد ، منجر به قتل برادر « اكيدر » شد . همراهان وى ، به داخل دژ پناهنده شده در را بستند ، ولى خود « اكيدر » دست‌گير گرديد .\r\n« خالد » با او پيمان بست كه اگر ساكنان دژ به دستور وى درب را به روى ارتش اسلام باز كنند و اسلحهء خود را تحويل دهند ، او از سر تقصير وى درگذشته و او را به حضور رسول خدا خواهد برد .\r\nاكيدر ، از راست‌گويى و پاىبند بودن مسلمانان به قول و پيمانشان آگاه بود ، لذا دستور داد كه درب‌هاى دژ را باز كنند و اسلحه‌ها را تحويل دهند . اسلحهء موجود در دژ عبارت بود از : چهارصد زره ، پانصد شمشير و چهارصد نيزه . « خالد » با اين غنايم در حالى كه اكيدر نيز با آنان همراه بود ، رهسپار مدينه گرديد .\r\n« خالد » پيش از ورود خود به مدينه ، شنل زربفت اكيدر را - كه او مانند سلطان‌ها بر شانهء خود مىانداخت و در اختيار خالد گذاشته بود - براى پيامبر فرستاد . ديدگان گروهى از دنيا طلبان ، از نگاه به اين ديباى زربفت خيره گرديد . در حالى كه پيامبر ، كمال بىاعتنايى به آن نشان مىداد ، گفت : لباس‌هاى بهشتيان از اين شگفت‌انگيزتر است .\r\n« اكيدر » حضور پيامبر رسيد و از قبول اسلام امتناع ورزيد ، ولى حاضر شد كه باجگزار مسلمانان باشد و نامه‌اى نيز ميان وى و پيامبر نوشته شد . سپس پيامبر هديهء گرانبهايى را به او داد و « عباد بن بشر » را مأمور كرد كه او را به سلامت به « دومة الجندل » برساند . « 1 »\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 164 و بحار الانوار ، ج 2 ، ص 264 .\r\n","page_name":" 876 ","page_number":876},
  {"content":"\r\n\r\n\r\nارزيابى سفر تبوك\r\nپيامبر ، در اين مسافرت پرمشقّت با دشمن رو به رو نشد و نبردى نكرد ، ولى يك سلسله بهره‌هاى معنوى و روانى عايد وى گرديد كه عبارتند از :\r\n1 . حيثيت و اعتبار ارتش اسلام را بالا برد و عظمت و قدرت خود را در قلب‌هاى ساكنان حجاز و مرزبانان شام مستحكم كرد و دوست و دشمن فهميدند كه قدرت نظامى اسلام به جايى رسيده است كه مىتواند با بزرگ‌ترين قدرت‌هاى جهان مقابله و به اصطلاح دست و پنجه نرم كند و رعب و هراسى در دل آنان بيفكند .\r\nانتشار اين مطلب در ميان قبايل عرب كه روح عصيان‌گرى و طغيان جزء خميرهء آن‌ها بود ، موجب شد كه فكر طغيان و مخالفت را براى مدتى از مغز خود بيرون كرده و گرد اين افكار نگردند .\r\nاز اين رو ، پس از بازگشت پيامبر به مدينه نمايندگان قبايلى كه تا آن روز سر تسليم فرود نياورده بودند ، وارد مدينه شده و اسلام و اطاعت خود را ابراز داشتند ، تا آنجا كه سال نهم را « عام الوفود » ناميدند .\r\n2 . مسلمانان با بستن پيمان‌هاى گوناگونى با مرزبانان حجاز و سوريه ، ايمنى اين منطقه را تأمين كرده ، مطمئن شدند كه سران آن‌ها با سپاه روم همكارى نخواهند كرد .\r\n3 . حضرت با اين سفر پررنج راه را براى فتح شام هموار ساخت و سران سپاه را به راه و چاه و مشكلات اين منطقه آشنا نمود و طرز لشكركشى در برابر قدرت‌هاى بزرگ آن روز را به آنان آموخت . بدينسان ، نخستين نقطه‌اى كه مسلمانان پس از درگذشت پيامبر گشودند ، سرزمين شام و سوريه بود .\r\n4 . در اين بسيج عمومى ، مؤمن و منافق از يك ديگر شناخته شد و تصفيهء عميقى در جمعيت مسلمانان به عمل آمد .\r\n\r\n","description":"","footnote":"","page_name":" 877 ","page_number":877},
  {"content":"\r\n\r\n\r\nمنافقان نقشهء قتل پيامبر را مىكشند\r\nپيامبر نزديك ده روز « 1 » در تبوك اقامت كرد و پس از اعزام خالد به « دومه » راه مدينه را در پيش گرفت . دوازده نفر از منافقان - كه هشت نفر آن‌ها از قريش و باقى از اهل مدينه بودند - تصميم گرفتند كه شتر پيامبر را از فراز گردنه‌اى كه در ميان راه مدينه و شام قرار داشت ، رم داده و حضرت را در دل درّه بيفكنند . وقتى سپاه اسلام به نخستين نقطهء گردنه رسيد ، پيامبر فرمود : هر كس مايل است ، مسير خود را از وسط بيابان قرار دهد ، زيرا بيابان وسيع است . ولى خود پيامبر ، در حالى كه « حذيفه » شتر او را مىراند و « عمار » مهار آن را مىكشيد ، از گردنه بالا رفت . هنوز پيامبر مقدار زيادى از گردنه بالا نرفته بود كه به پشت سر خود نگاه كرد . در نيمهء شب مهتابى ، سوارانى را ديد كه از پشت سر او را تعقيب مىكردند و براى اينكه شناخته نشوند ، صورت خود را پوشانيده و آهسته آهسته مشغول سخن گفتن بودند . پيامبر عصبانى شد ، نهيبى بر آن‌ها زد و به « حذيفه » دستور داد با عصاى خود شتران آنان را برگرداند .\r\nنهيب رسول خدا رعب شديدى در دلشان افكند و فهميدند كه پيامبر از نقشهء آنان آگاه شده ، فورا از راهى كه آمده بودند ، بازگشتند و به سپاهيان پيوستند .\r\nحذيفه مىگويد : من آن‌ها را از نشانه‌هاى شترانشان شناخته و به پيامبر گفتم :\r\nمن آن‌ها را به شما معرفى مىكنم ، تا آنان را به سزاى خويش برسانى . پيامبر با لحن عطوفت‌آميزى به من دستور داد كه از افشاى راز آنان خوددارى كنم . شايد آن‌ها راه توبه را در پيش گيرند و نيز فرمود كه اگر من آن‌ها را مجازات نمايم ، بيگانگان مىگويند محمد پس از آن‌كه به اوج قدرت رسيد ، شمشير بر گردن يارانش نهاد . « 2 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 3 ، ص 527 و ابن سعد ، در الطبقات الكبرى ، ج 2 ، ص 168 مدت اقامت پيامبر را در تبوك بيست روز مىداند .\r\n( 2 ) . واقدى ، المغازى ، ج 3 ، ص 1042 - 1043 ؛ بحار الانوار ، ج 21 ، ص 247 و سيرهء حلبى ، ج 3 ، ص 162 .\r\n","page_name":" 878 ","page_number":878},
  {"content":"\r\n\r\n\r\nنيّت جانشين عمل مىگردد\r\nهيچ منظره‌اى باشكوه‌تر از منظرهء بازگشت ارتش فاتح به ميهن خود نيست و هيچ چيزى در كام سرباز مجاهد ، لذيذتر و گواراتر از فتح و پيروزى بر دشمن - كه حافظ افتخارها و ضامن موجوديت او است - نمىباشد . اتفاقا هر دو مطلب موقع بازگشت ارتش فاتح اسلام به مدينه ، نمايان و جلوه‌گر بود .\r\nارتش فاتح اسلام ، پس از طى مسافت ميان « تبوك » و « مدينه » با شكوه هرچه بيشترى ، وارد مدينه گرديد . سربازان اسلام از شوق و شعف در پوست نمىگنجيدند .\r\nغرور سربازى و غرور غلبه بر دشمن ، از خلال گفتار و رفتار آنان روشن و نمايان بود .\r\nدليل آن هم واضح بود ، زيرا دولت زورمندى را - كه حريف نيرومند خود « ايران » را به زانو درآورده بود - به عقب رانده و رعب و هراسى در دل روميان پديد آورده و تمام مرزنشينان شام و حجاز را مطيع و فرمانبردار خود ساخته بودند .\r\nبه طور مسلم غلبه بر دشمن ، افتخارى بود كه نصيب اين گروه شده بود و جا داشت بر ديگران كه بدون عذر در مدينه مانده بودند ، مباهات و افتخار ورزند . ولى از آنجا كه امكان داشت اين طرز تفكر و اين بازگشت مظفرانه ، در افراد كم ظرفيت غرورى بيش از حد ايجاد كند و به ساحت گروهى از متخلفان ( كه روى عذر موجهى در مدينه مانده بودند ، ولى دل‌هاى آنان همراه سربازان به ميدان جنگ رفته و در غم و شادى صميمانه با آنان شريك بودند ) توهين و جسارت تلقى گردد ؛ از اين رو پيامبر در نزديكىهاى مدينه - كه ارتش اسلام براى مدت كوتاهى در آنجا توقف نموده بود - رو به مسلمانان كرده و چنين گفت :\r\nإنّ بالمدينة لأقواما ما سرتم سيرا ، و لا قطعتم واديا إلّا كانوا معكم ، قالوا : يا رسول اللّه و هم بالمدينة ؟ قال نعم حبسهم العذر « 1 » ؛ اقوام و گروهى در مدينه هستند\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 163 و بحار الانوار ، ج 20 ، ص 219 .\r\n","page_name":" 879 ","page_number":879},
  {"content":"\r\n\r\nكه در اين سفر با شما شريك بودند و به هر جا كه قدم نهاديد ، آنان نيز گام گذاشته‌اند . به حضرتش عرض كردند : چطور متصور است كه آنان در مدينه بمانند و در اين سفر همراه ما باشند ؟ فرمود : آنان كسانىاند كه با داشتن اشتياق و علاقه به وظيفهء بزرگ اسلامى « جهاد » بر اثر عذر موجهى از شركت در جهاد بازمانده‌اند .\r\nپيامبر با اين بيان كوتاه خود ، به يكى از برنامه‌هاى تربيتى اسلام اشاره نمود و يادآور شد ، انديشهء پاك و نيت نيك جانشين عمل خير مىشود و كسانى كه روى نبودن قدرت و فقدان امكانات ، از انجام اعمال نيك محروم مىباشند ، مىتوانند از جهت علاقهء باطنى به آن ، در ثواب و پاداش عمل ، با ديگران شريك و سهيم گردند .\r\nاگر اسلام ، به اصلاح ظاهر علاقه‌مند است ، به اصلاح باطن و انديشه علاقهء بيشترى دارد ، زيرا سرچشمهء اصلاحات همان اصلاح عقيده و طرز تفكر بوده و همهء اعمال ما زاييدهء افكار ما است .\r\nپيامبر با گفتار خود از غرور بىجاى مجاهدان كاست و مقام افراد معذور را حفظ كرد ، ولى از آن لحظه تصميم گرفت كه متخلفان بدون عذر را سخت گوشمالى داده و عرصه را بر آنان تنگ كند .\r\n\r\nمبارزهء منفى\r\nروزى كه در مدينه بسيج عمومى اعلام گرديد ، سه نفر از مسلمانان به نام‌هاى « هلال » ، « كعب » و « مراره » حضور پيامبر شرف‌ياب شده و عذر خواستند كه در اين جهاد ، شركت نكنند . عذر آنان اين بود كه هنوز محصولشان از صحرا و باغ جمع‌آورى نشده و به حالت نيمه تمام است ، ولى به پيامبر قول دادند كه به فاصلهء چند روز ، پس از آن‌كه به وضع محصول سر و صورتى دادند ، به ارتش اسلام در ميدان « تبوك » بپيوندند .\r\nچنين افرادى كه به دين و دينار ، منافع مادى و استقلال سياسى به چشم مىنگرند - افرادى كوتاه‌نظرند كه لذايذ زودگذر مادى را ، با زندگى شرافتمندانهء انسانى - كه\r\n\r\n","description":"","footnote":"","page_name":" 880 ","page_number":880},
  {"content":"\r\n\r\nزير لواى استقلال فكرى و سياسى و فرهنگى صورت مىگيرد - معادل دانسته ، حتى گاهى اولى را بر دومى ترجيح مىدهند .\r\nپيامبر به ناچار پس از بازگشت ، مىبايست چنين افرادى را تنبيه كرده و در ضمن از سرايت اين بيمارى به افراد ديگر جلوگيرى مىنمود .\r\nآنان نه تنها در اين جهاد شركت نكردند ، بلكه به عهدشان نيز عمل نكردند . آنان همچنان سرگرم تجارت و مال اندوزى بودند كه ناگهان خبر بازگشت پيروزمندانهء پيامبر در مدينه انتشار يافت . اين سه نفر براى جبران به استقبال پيامبر شتافته و بسان ديگران به حضور او رسيده و سلام و تبريك عرض نمودند .\r\nپيامبر روى از آنان برتافت و كوچك‌ترين اعتنايى به آن‌ها نكرد . وقتى به مدينه رسيد ، در آن اجتماع با شكوه و ميان غريو شادى و هلهله ، شروع به سخن گفتن نمود .\r\nنخستين سخنى كه در آن مجمع بزرگ ايراد كرد ، چنين بود :\r\nاى مردم ! اين سه نفر حكم اسلامى را سبك شمرده و به پيمانى كه با من بسته بودند ، عمل نكردند و سودپرستى را بر زندگى شرافتمندانه ، زير لواى توحيد مقدم داشتند ؛ به همين دليل همه گونه روابط خود را با اين افراد قطع كنيد .\r\nبا اينكه عدهء متخلفان ، قريب به نود نفر بودند ، از آنجا كه اكثر آنان را گروه منافق تشكيل مىداد ، و هرگز از آن‌ها چنين توقع و انتظارى نمىرفت كه در جهاد با دشمن شركت ورزند ؛ از اين رو فشار مبارزه متوجهء اين سه نفر مسلمان بود كه برخى از آن‌ها مانند : « مراره » و « هلال » در غزوهء « بدر » شركت كرده و اسم و رسمى در ميان مسلمانان داشتند .\r\nسياست خردمندانهء پيامبر كه جزء لا ينفك آيين او است ، اثر عجيبى بر جاى گذاشت . تجارت و خريدوفروش متخلفان به كلى تعطيل شد ، اجناس آنان به فروش نرفت ، نزديك‌ترين افراد آنان روابط خود را قطع كرده ، حتى از سخن گفتن و رفت و آمد با آن‌ها نيز خوددارى نمودند .\r\nاعتصاب مردم و قطع روابط ، آنچنان روح و روان آنان را فشرد كه زمين پهناور\r\n\r\n","description":"","footnote":"","page_name":" 881 ","page_number":881},
  {"content":"\r\n\r\nمدينه در نظر آنان قفسى بيش نبود « 1 » اين سه نفر با درايت و فراست كامل دريافتند كه زندگى در محيط اسلامى جز با پيوستن واقعى به صفوف مسلمانان ممكن نبوده و زندگى اقليت ناچيز در برابر اكثريت قاطع قابل دوام نيست ؛ به ويژه كه اقليت ، جمعيتى ماجراجو و غرض ورز باشد .\r\nاين محاسبه‌ها از يك طرف و كشش فطرت از طرف ديگر ، دوباره آنان را به سوى ايمان واقعى كشانيد ؛ آن‌ها از در توبه وارد شدند و رو به درگاه خدا آورده ، از كردار ناجوانمردانهء خود ابراز ندامت و پشيمانى نمودند . خدا نيز توبهء آنان را پذيرفت و پيامبر خود را نيز از آمرزيدن آن‌ها آگاه ساخت و بلافاصله دستور شكستن اعتصاب از جانب پيامبر اعلام گرديد . « 2 »\r\n\r\nسرگذشت مسجد ضرار\r\nدر شبه جزيرهء عربستان ، مدينه و نجران دو نقطهء وسيع و مركزى بزرگ براى اهل كتاب بود . از اين رو گروهى از عرب‌هاى اوس و خزرج به آيين يهود و مسيح گرويده و پيرو آن‌ها شده بودند .\r\n« ابو عامر » پدر « حنظله » شهيد معروف غزوهء « احد » گويا در دوران جاهليت تمايلاتى شديد به آيين مسيح پيدا كرده و در سلك راهبان درآمده بود . هنگامى كه ستارهء اسلام از افق مدينه طلوع و اقليت‌هاى مذهبى را در خود هضم كرد ؛ « ابو عامر » از اين جريان بسيار ناراحت شد و با منافقان « اوس » و « خزرج » همكارى صميمانه‌اى\r\n\r\n\r\n","description":"","footnote":"\r\n( 1 ) . مضمون اين جمله اقتباس از آيهء قرآن است ، چنان كه مىفرمايد :  حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ  ( توبه ( 91 ) آيهء 118 ) كيفيت توبهء آنان در تفاسير مذكور است . علاقه‌مندان به تفاسير مراجعه بفرماييد . )\r\n( 2 ) . سيرهء حلبى ، ج 3 ، ص 165 و بحار الانوار ، ج 10 ، ص 119 ، اين نوع مبارزهء منفى پيامبر براى ما مسلمانان در برابر اقليت‌هاى ناچيز ، سرمشقى بزرگ و درس بسيار آموزنده است . اين نوع مبارزه جز اخلاص و تصميم و اتفاق ، به چيزى نياز ندارد . واقدى ، سرگذشت اين سه نفر را گسترده‌تر از آنچه ما نقل كرديم ، نوشته است . « ر . ك : المغازى ، ج 3 ، ص 1049 - 1056 » .\r\n","page_name":" 882 ","page_number":882},
  {"content":"\r\n\r\nآغاز نمود . پيامبر از نقشه‌هاى تخريبى وى آگاه گرديد و خواست او را دست‌گير كند .\r\nاو از مدينه به مكه و از آنجا به طائف و پس از سقوط طائف به شام گريخت . وى از آنجا شبكهء جاسوسى حزب منافقان را رهبرى كرد .\r\nاو در يكى از نامه‌هاى خود به دوستانش چنين نوشت : در دهكدهء قبا مسجدى در برابر مسلمانان بسازيد و در مواقع نماز در آنجا گرد آييد . به بهانهء اداى فريضه ، دربارهء موضوعات مربوط به اسلام و مسلمانان و نحوهء اجراى نقشه‌هاى حزبى به بحث و گفت‌وگو بپردازيد .\r\n« ابو عامر » بسان دشمنان امروز اسلام ، احساس كرده بود كه در كشورى كه دين رواج كامل دارد ، بهترين وسيله براى هدم و قلع آن ، همان استفاده از نام دين است و از نام دين بيش از هر عامل ديگر مىتوان بر ضرر آن استفاده كرد .\r\nاو مىدانست كه پيامبر به هيچ عنوانى به حزب منافق اجازه نخواهد دارد ، مركزى براى خود بسازند ؛ مگر در صورتى كه به آن مركز رنگ مذهبى بدهند و تحت عنوان مسجد و ساختن معبد ، محفلى براى خود بسازند .\r\nهنگامى كه پيامبر عازم تبوك بود ، نمايندگان حزب نفاق خدمت پيامبر رسيدند و به بهانهء اينكه پيران و بيماران آنان در شب‌هاى تار و بارانى ، نمىتوانند مسافت ميان خانه‌ها و مسجد « قبا » را طى كنند ، از او خواستند كه اجازه دهد آنان در محلهء خود مسجدى بسازند . پيامبر در تأييد و ردّ پرسش آنان پاسخى نگفت و تصميم نهايى را پس از مراجعت از سفر موكول كرد . « 1 »\r\nحزب نفاق در غياب پيامبر ، محلى را در نظر گرفتند و با شتاب هرچه تمام‌تر ، ساختمان آن را به نام مسجد به پايان رسانيدند . روزى كه پيامبر به مدينه بازگشت ، از حضرتش خواستند كه اين پرستش‌گاه را با خواندن چند ركعت نماز بگشايد . در اين لحظه ، فرشتهء وحى نازل گرديد و پيامبر را از جريان آگاه ساخت و آنجا را مسجد\r\n\r\n\r\n","description":"","footnote":"\r\n( 1 ) . واقدى ، المغازى ، ج 3 ، ص 1046 .\r\n","page_name":" 883 ","page_number":883},
  {"content":"\r\n\r\n« ضرار » خواند كه براى دسته‌بندىهاى سياسى و ايجاد تفرقه در ميان مسلمانان ساخته شده بود . « 1 »\r\nپيامبر دستور داد كه ساختمان مسجد « ضرار » را با خاك يكسان كنند و تيرهاى آنجا را بسوزانند و براى مدتى مركز زباله باشد . « 2 »\r\nويران كردن مسجد « ضرار » ضربهء شكننده‌اى بود كه بر فرق حزب نفاق وارد شد .\r\nاز آن به بعد ، رشتهء حزب از هم گسست و يگانه حامى آنان « عبد اللّه بن ابى » دو ماه پس از جنگ تبوك درگذشت .\r\nتبوك ، آخرين غزوهء اسلامى بود كه پيامبر در آن شركت داشت . وى ، پس از آن در هيچ نبردى شركت نكرد .\r\n\r\nهيئت نمايندگى ثقيف در مدينه\r\nغزوهء تبوك ، با مصايب و مشكلات زيادى به پايان رسيد و مجاهدان اسلام با تن خسته به مدينه بازگشتند . سربازان در طول راه به دشمنى برنخوردند و غنيمتى به چنگ نياوردند . از اين نظر ، گروهى ساده‌دل اين لشكركشى را بيهوده خواندند ، ولى آنان از نتايج نامرئى آن آگاه نبودند ، چيزى نگذشت كه نتايج آن روشن گرديد و سرسخت‌ترين تيره‌هاى عرب - كه به هيچ قيمت حاضر نبودند از در اطاعت وارد شوند و اسلام بياورند - نمايندگانى خدمت پيامبر فرستاده ، آمادگى خود را براى پذيرفتن اسلام اعلام كردند و نيز درب‌هاى دژهاى نيرومند خود را به روى مسلمانان گشودند تا بت‌هاى آنان را بشكنند و پرچم توحيد را بر جايگاه آن‌ها نصب كنند .\r\nاصولا گروه سطحى و نزديك بين ، همواره به نتايج مرئى و به اصطلاح « مشت پر كن » اهميت مىدهند ؛ مثلا اگر سربازان اسلام در طى اين مسافت با دشمنى رو به رو مىشدند و او را از سر راه برداشته ، اموال او را ضبط مىكردند ، مىگفتند كه\r\n\r\n\r\n","description":"","footnote":"\r\n( 1 ) . دربارهء مسجد ضرار آياتى نازل گرديد : توبه ( 9 ) آيه‌هاى 107 - 110 .\r\n( 2 ) . سيرهء ابن هشام ، ج 2 ، ص 530 و بحار الانوار ، ج 20 ، ص 253 .\r\n","page_name":" 884 ","page_number":884},
  {"content":"\r\n\r\nنتايج جنگ درخشان بود ، امّا افراد عميق و دورانديش قضايا را تجزيه و تحليل كرده ، عملى را كه به هدف و نتيجه كمك كند ، آن را مىستايند و نتيجه‌بخش مىشمارند .\r\nاتفاقا غزوهء تبوك به هدف پيامبر كه گرويدن ملت‌هاى عرب به آيين اسلام بود ، كمك‌هاى شايانى كرد ، زيرا در سرتاسر حجاز انتشار يافت كه ملت روم ( رومى كه در جنگ اخير بر ايرانى كه مدت‌ها فرمانرواى نيمى از جهان معمور آن روز حتى يمن و نقاط مجاور آن بود ، غلبه كرد و صليب را از آن‌ها پس گرفت و به بيت المقدس آورد ) مرعوب قدرت‌هاى نظامى مسلمانان گرديدند و حاضر نشدند كه با ارتش اسلام به مقابله بپردازند . انتشار اين خبر ، سرسخت‌ترين قبايل را كه تا ديروز به هيچ قيمت حاضر نبودند كه با اسلام از در صلح و صفا درآيند ، به فكر همكارى با مسلمانان انداخت و براى اينكه از تجاوز و قدرت جهانى آن روز « روم » و « ايران » مصون و محفوظ بمانند گرايش به اسلام پيدا كردند .\r\n\r\nاختلاف و تفرقه در ميان قبيلهء ثقيف\r\nمردم « ثقيف » ، در ميان ملل عرب به سركشى و سرسختى وصف‌ناپذيرى معروف بودند . آنان ، در پناه دژ محكم و نيرومند طائف يك ماه تمام در برابر ارتش اسلام مقاومت كردند و تسليم نشدند . « 1 »\r\n« عروة بن مسعود ثقفى » كه يكى از سران قبيلهء ثقيف بود ، از پيروزى بزرگ ارتش اسلام در سرزمين تبوك آگاه شد . پيش از آن‌كه پيامبر به مدينه وارد شود ، خود را به حضور پيامبر رسانيد و در محضر آن حضرت اسلام آورد و اذن خواست كه به سوى طائف برود و قبيلهء خود را به آيين يكتاپرستى دعوت كند . پيامبر او را از سرانجام اين دعوت ، بيم داد و گفت : مىترسم در اين راه جان خود را از دست بدهى . وى در جواب گفت : آنان مرا از ديدگان خود بيشتر دوست دارند .\r\n\r\n\r\n","description":"","footnote":"\r\n( 1 ) . سرگذشت محاصرهء دژ ، در حوادث سال هشتم هجرت به طور مشروح گذشت .\r\n","page_name":" 885 ","page_number":885},
  {"content":"\r\n\r\nقوم او و سران ديگر ثقيف ، عظمتى را كه « عروه » از اسلام درك كرده بود ، هنوز درك نكرده بودند و باد نخوت و تكبر را در دماغ خود داشتند . از اين رو ، تصميم گرفتند كه نخستين مبلّغ اسلام را در حالى كه در غرفهء خود مشغول سخن گفتن و دعوت به اسلام بود ، با رگبار تير از پاى درآوردند . سرانجام وى را كشتند و او هنگام جان سپردن چنين گفت : مرگ من كرامتى است كه پيامبر مرا از آن آگاه ساخته بود .\r\n\r\nهيئت نمايندگى ثقيف\r\nافراد قبيلهء ثقيف پس از كشتن « عروه » سخت نادم و پشيمان شدند و فهميدند كه زندگى براى آنان در دل حجاز - كه در تمام نواحى آن پرچم توحيد برافراشته شده است - امكان‌پذير نيست و تمام چراگاه‌ها و راه‌هاى بازرگانى آنان از طرف مسلمانان تهديد شده است . در جلسه‌اى كه براى بررسى مشكلات خود تشكيل دادند ، تصميم گرفتند كه يك نفر را به عنوان نمايندهء خود به مدينه اعزام دارند ، تا با رسول خدا مذاكره كند و آمادگى قوم « ثقيف » را براى پذيرفتن آيين توحيد تحت شرايطى اعلام دارد .\r\nآنان به اتفاق آرا ، به يكى از شخصيت‌هاى خود به نام « عبد ياليل » رأى دادند كه به مدينه برود و پيام آن‌ها را به پيامبر برساند . وى از پذيرفتن نمايندگى از طرف آنان امتناع ورزيد و گفت : هيچ بعيد نيست كه پس از رفتن من رأى شما دگرگون گردد و من نيز به سرنوشت « عروه » دچار شوم . سپس افزود : من در صورتى اين نمايندگى را از جانب شما مىپذيرم كه پنج تن ديگر از شخصيت‌هاى « ثقيف » با من همراه باشند و شش نفر به طور مساوى مسئوليت اين نمايندگى را بپذيرند .\r\nپيشنهاد « عبد ياليل » تصويب شد . هر شش نفر به عزم مدينه ، طائف را ترك گفته ، پس از طى مسافتى در نزديكى مدينه در كنار چشمه‌اى فرود آمدند .\r\n« مغيرة بن شعبه ثقفى » كه اسب‌هاى ياران پيامبر را به چرا آورده بود ، سران قبيله خود را در كنار آب ديد . فورا به جانب آنان شتافت و از اهدافشان آگاه گرديد . سپس\r\n\r\n","description":"","footnote":"","page_name":" 886 ","page_number":886},
  {"content":"\r\n\r\nاسب‌ها را به آن‌ها سپرد و با شتاب راه مدينه را در پيش گرفت ، تا پيامبر را از جريان و تصميم مردم « ثقيف » سرسخت آگاه سازد . در نيمهء راه با « ابو بكر » ملاقات كرد و او را در جريان گذاشت . وى از « مغيره » خواهش كرد كه اجازه دهد تا او بشارت ورود هيئت نمايندگى ثقيف را به پيامبر برساند . سرانجام ، ابو بكر پيامبر را از ورود آنان مطلع ساخت و نيز افزود كه آنان حاضرند تحت شرايطى و اخذ عهدنامه‌اى اسلام بياورند .\r\nپيامبر دستور داد كه براى اقامت و پذيرايى هيئت ثقيف ، خيمه‌اى در نزديكى مسجد بزنند و مراسم پذيرايى را « مغيره » و « خالد بن سعيد » بر عهده بگيرند .\r\nهيئت نمايندگى به حضور پيامبر رسيدند . با اينكه « مغيره » به آنان گفته بود كه از هر نوع سلام و تحيت‌هاى جاهليت دورى جويند و بسان مسلمانان سلام گويند ، ولى از آنجا كه تكبر و نخوت جزء سرشت اين قبيله شده بود ، آنان به شيوهء دوران جاهليت سلام گفتند و پيام و آمادگى قبيلهء ثقيف را براى پذيرفتن اسلام ، رسانيدند .\r\nسپس افزودند : اسلام آن‌ها شرايطى دارد كه در جلسهء آينده به عرض مىرسانيم .\r\nمذاكره‌هاى هيئت « ثقيف » چند روز ادامه داشت كه خلاصهء مذاكره‌هايشان از طريق « خالد » به سمع پيامبر مىرسيد .\r\n\r\nشرايط هيئت نمايندگى\r\nپيامبر بسيارى از شرايط آنان را پذيرفت . حتى طى عهدنامه‌اى امنيت منطقهء طائف و سرزمين‌هاى طائفيان را تضمين كرد ، ولى برخى از شرايط آنان به قدرى غير صحيح و زننده بود كه پيامبر را ناراحت كرد . يكى از شرايط غير صحيح آنان اين بود كه گفتند :\r\nمردم طائف در صورتى به آيين توحيد مىگروند ، كه بت‌خانهء بزرگ طائف سه سال به همان حال باقى بماند و بت بزرگ قبيله - كه « لات » نام داشت - در اين مدت پرستش شود . آنان هنگامى كه با ناراحتى پيامبر روبه‌رو شدند ، از درخواست خود تنزل كرده و درخواست نمودند كه بت‌خانهء آن‌ها يك ماه باقى بماند .\r\n\r\n","description":"","footnote":"","page_name":" 887 ","page_number":887},
  {"content":"\r\n\r\nاين گونه درخواست ، از پيامبرى كه هدف اساسى او يگانه‌پرستى و ويران كردن بت خانه‌ها و شكستن بت‌ها تشكيل مىدهد ، بسيار شرم‌آور بود . اين سخن حاكى از آن بود كه آنان اسلامى را مىخواهند كه به منافع و تمايلات باطنى آنان لطمه‌اى نزند ؛ در غير اين صورت آنان چنين اسلامى را نمىخواهند .\r\nآنان وقتى به زنندگى درخواست خود واقف شدند ، فورا شروع به عذرتراشى كرده و گفتند : ما براى بستن دهان زنان و افراد ابله قبيله ، چنين درخواستى را كرديم ، تا بدين وسيله دهان آنان را ببنديم و هر نوع مانعى را از راه ورود اسلام به سرزمين طائف برداريم . اكنون كه پيامبر با چنين شرطى موافقت نمىكند ، پس افراد قبيله را از شكستن بت‌ها به دست خويش معاف بدارد و افراد ديگرى را مأمور سازد كه بت‌هاى طائف را بشكنند . پيامبر با اين شرط موافقت كرد ، زيرا نظر او اين بود كه معبودهاى باطل از ميان بشر برداشته شود ، خواه اين كار به دست طائفيان انجام بگيرد يا به دست ديگران .\r\nشرط ديگر آن‌ها اين بود كه پيامبر آن‌ها را از خواندن نماز معاف بدارد . آنان تصور مىكردند كه پيامبر اسلام ، بسان پيشوايان اهل كتاب ( البته به گمان خودشان ) مىتواند در احكام الهى تصرف كند : گروهى را مشمول قانون بداند و گروه ديگرى را از قانون معاف سازد ؛ غافل از آن‌كه او پيرو وحى آسمانى است و نمىتواند به اندازهء پر كاهى كم و زياد كند .\r\nاين شرط بيان‌گر آن بود كه هنوز روح تسليم مطلق در آن‌ها پديد نيامده بود و گرويدن آنان به اسلام ، معلول شرايطى بود كه آنان را به طرف اسلام ظاهرى سوق مىداد و گرنه دليلى وجود ندارد كه در دستورهاى اسلام راه تبعيض در پيش گيرند :\r\nيكى را بپذيرند و ديگرى را رد كنند . اسلام و ايمان به خدا يك نوع حالت تسليم باطنى و روحى است كه در سايهء آن ، تمام دستورهاى الهى از راه ميل و رغبت پذيرفته مىشود . تنها در اين صورت است كه انديشهء تبعيض در دستورهاى الهى ، به روح و مخيلهء انسانى راه نمىيابد .\r\n\r\n","description":"","footnote":"","page_name":" 888 ","page_number":888},
  {"content":"\r\n\r\nپيامبر در پاسخ آنان گفت : « لا خير فى دين لا صلاة معه ؛ دينى كه در آن نماز نباشد سودى ندارد . » مسلمانى كه در طول شبانه روز ، در برابر خداى خود سر تعظيم فرود نياورد و به ياد خداى خويش نباشد ، مسلمان درستى نيست .\r\nدر اين هنگام كه طرفين در شرايط خود به توافق نهايى رسيدند ، عهدنامه‌اى شامل مواد و شرايطى ، به امضاى پيامبر رسيد . پيامبر هيئت نمايندگى را مرخص فرمود كه به سوى قبيلهء خود رهسپار شوند و از ميان هيئت شش نفرى ، جوان‌ترين فرد آنان را - كه در طول اقامت خود در مدينه ، علاقهء زيادى به فراگرفتن قرآن و احكام از خود نشان داده بود - براى رياست و امارت انتخاب كرد و او را نمايندهء مذهبى و سياسى خود در ميان قبيلهء طائف قرار داد و به او توصيه نمود كه در اقامهء نماز جماعت ، حال ضعيفان را در نظر بگيرد و نماز خود را طول ندهد .\r\nبعدا مغيره و « ابو سفيان » از طرف پيامبر مأموريت يافتند كه همراه هيئت نمايندگى « ثقيف » به طائف بروند و بت‌هاى آنجا را بشكنند . ابو سفيانى كه تا ديروز خود حافظ بت بود و در راه حفاظت آن‌ها سيل خون راه مىانداخت ، اين بار با تيشه و تبر به جان بت‌هاى « طائف » افتاد و آن‌ها را به صورت تلّى از هيزم درآورد و زيور آلات بت‌ها را فروخت و به دستور پيامبر قرض‌هاى « عروه » و برادر وى « اسود » را پرداخت . « 1 »\r\n\r\nقطعنامهء روز « منى »\r\nدر اواخر سال نهم هجرت ، پيك وحى ، آياتى چند از سورهء « توبه » ( برائت ) را آورد و پيامبر را مأمور كرد كه شخصى را روانهء مكه كند تا در موسم حج ، آيات ياد شده را همراه با قطعنامهء چهار ماده‌اى بخواند . در اين آيات ، امان از مشركان برداشته شده و كليهء پيمان‌ها ( جز پيمان‌هايى كه صاحبانشان به پيمان خود وفادار بوده و عملا نقض نكرده بودند ) ناديده گرفته شده است و به سران شرك و پيروانشان ابلاغ گرديده كه در\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 542 - 544 ؛ سيرهء حلبى ، ج 3 ، ص 243 . سرگذشت هيئت نمايندگى « ثقيف » ، در كتاب اسد الغابه ، ج 1 ، ص 216 به صورت گسترده‌تر از آنچه در بالا نگاشتيم ، وارد شده است .\r\n","page_name":" 889 ","page_number":889},
  {"content":"\r\n\r\nظرف چهار ماه ، تكليف خود را با حكومت اسلامى - كه اساس آن يكتاپرستى است - روشن سازند و اگر در ظرف اين چهار ماه ، شركت و بت‌پرستى را ترك نگويند ، از آن‌ها سلب مصونيت مىشود .\r\nخاورشناسان ، هرگاه به اين نقطه از فصول تاريخ اسلام مىرسند ، لبهء تيز حمله‌هاى خود را متوجه اسلام كرده و اين برخورد قاطع را مخالف اصل « آزادى عقيده » مىدانند ، ولى اگر آنان ، بدون هرگونه تعصبى تاريخ اسلام را مىخواندند و انگيزهء اين موضوع را كه در خود اين سوره و متون تاريخى وارد شده است ، بررسى مىكردند ، شايد كمتر دچار اشتباه شده و تصديق مىكردند كه اين عمل هرگز با آزادى عقيده - كه مورد احترام عقلاى جهان است - مخالفتى ندارد . انگيزه‌هاى صدور اين قطعنامه عبارت است از :\r\n1 . در دوران جاهليت ، رسم عرب بر اين بود كه زائر خانهء خدا ، با هر لباسى كه خانه را طواف مىكرد ، آن را به فقير مىبخشيد و اگر بيش از يك جامه نداشت ، لباس عاريه كرده و با آن طواف مىنمود ، تا مجبور نشود لباس خود را به فقير بدهد و اگر عاريت هم ممكن نبود ، برهنه طواف مىكرد .\r\nروزى زنى كه از زيبايى بهرهء زيادى داشت ، وارد مسجد شد و چون بيش از يك لباس نداشت ، طبق رسم خرافى آن روز ، ناچار شد با بدن برهنه طواف كند . ناگفته پيداست كه چنين طوافى ، آن هم با بدن برهنه ، در مقدس‌ترين نقطهء جهان ، در ميان جمعيت انبوه ، چه آثار بدى به بار مىآورد .\r\n2 . به هنگام نزول سورهء توبه ، بيش از بيست سال از بعثت پيامبر مىگذشت و در اين مدت ، منطق نيرومند اسلام دربارهء جلوگيرى از بت‌پرستى ، به گوش مشركان شبه جزيره رسيده بود و اگر تا آن روز گروه ناچيزى بر شرك و بت‌پرستى خود اصرار مىورزيدند ، علتى جز تعصب و لجاج نداشت . از اين رو ، وقت آن رسيده بود كه پيامبر اسلام از آخرين دارو ، براى اصلاح اجتماع استفاده كند و با توسل به قدرت ، تمام مظاهر بت‌پرستى را بكوبد و آن را نوعى تجاوز به حريم حقوق الهى و انسانيت\r\n\r\n","description":"","footnote":"","page_name":" 890 ","page_number":890},
  {"content":"\r\n\r\nبداند و بدين وسيله ، ريشهء پيدايش صدها عادت زشت در ميان اجتماع را ، نابود كند .\r\nولى خاورشناسان كه چنين عملى را با اصل آزادى عقيده - كه اساس اسلام و شالودهء تمدن عصر كنونى است - مخالف مىدانند ، از يك نكته غفلت ورزيده‌اند ، زيرا اصل آزادى عقيده تا آنجا محترم است كه به سعادت فرد و اجتماع لطمه‌اى وارد نسازد ؛ در غير اين صورت به حكم خرد و سيرهء همهء متفكران جهان ، بايد صد در صد با آن مخالفت ورزيد .\r\nمثلا امروز در اروپا يك مشت جوان هوسباز ، روى يك سلسله افكار غلط ، هوادار نهضت برهنگى در اجتماع مىباشند و روى يك پندار و منطق صد در صد كودكانه كه :\r\n« پوشيدن قسمتى از بدن ، موجب تحريك و مايهء فساد اخلاق مىشود » با تشكيل كلوپ‌هاى مخفى ، برهنه ظاهر مىشوند . آيا فكر انسانى اجازه مىدهد كه دست آنان را در اين عمل زير ماسك « آزادى عقيده » باز بگذاريم و بگوييم عقيده محترم است ؟\r\nيا اينكه براى حفظ سعادت خود آنان و اجتماع ، بايد با چنين طرز تفكر و روش احمقانه‌اى مبارزه كنيم ؟ اين نه تنها روش اسلام است ، بلكه تمام خردمندان جهان با كليهء نهضت‌ها و افكارى كه به زيان مصالح اجتماع تمام مىشود ، سرسختانه نبرد مىكنند : و اين نبرد در حقيقت نبرد با عقايد ابلهانهء گروه‌هاى منحط است .\r\nبت‌پرستى چيزى بيش از يك مشت اوهام و خرافات كه صدها عادت زشت را به دنبال دارد ، نيست و پيامبر در راهنمايى آنان در حد توان ، كوشيده بود و پس از گذشت بيست سال وقت آن رسيده بود كه براى برچيدن ريشهء فساد ، به عنوان آخرين وسيله از قدرت نظامى استفاده كند .\r\n3 . از طرف ديگر ، حج بزرگ‌ترين عبادات اسلامى و شعاير دينى است و تا روز نزول اين سوره ، كشمكش‌ها و نبردهاى اسلام با سران شرك ، اجازه نداده بود كه پيامبر اعمال و مراسم حج را به طور صحيح و دور از هر نوع پيرايه ، به مسلمانان تعليم دهد . از اين رو ، لازم بود كه پيامبر شخصا در اين كنگرهء عظيم اسلامى شركت كند و عملا اين عبادت بزرگ را به مسلمانان ياد دهد ، ولى پيامبر در صورتى مىتوانست در\r\n\r\n","description":"","footnote":"","page_name":" 891 ","page_number":891},
  {"content":"\r\n\r\nاين مراسم شركت كند كه منطقهء حرم خدا و اطراف آن ، از تمام مشركانى كه مقام عبوديت و پرستش را به بت‌هاى سنگى و چوبى سپرده بودند ، پاك شود و حرم الهى مخصوص خداپرستان و بندگان واقعى وى گردد .\r\n4 . مبارزه پيامبر ارتباطى به « آزادى عقيده » نداشت . عقيده چيزى نيست كه بتوان به زور آن را ايجاد و يا نفى كرد . مركز اعتقاد ، روح و روان انسان است كه نفوذپذير نبوده و قابل تسخير نيست و پيدايش عقيده‌ها در گرو يك رشته مبادى و مقدمات است كه حصول عقيده را ايجاب مىكند و در صورت فقدان مبادى ، حصول آن محال است .\r\nبنابراين مسأله عقيده زور بردار نيست ، بلكه مبارزهء پيامبر در مبارزه با مظهر اين عقيده كه پرستش بت‌ها بود ، خلاصه مىشد . از اين رو ، بتكده‌ها را ويران و بت‌ها را شكست و انقلاب در عقيده‌ها و قلب‌ها را به مرور زمان واگذار نمود كه خواه ناخواه چنين انقلابى را به دنبال داشت . « 1 »\r\nعوامل چهارگانه يادشده ، باعث گرديد كه پيامبر صلى اللّه عليه و آله و سلّم ، ابو بكر را به حضور خود طلبيد و آياتى چند از آغاز سورهء توبه را به وى تعليم و دستور داد با چهل تن « 2 » از مسلمانان راه مكه را در پيش گيرد و اين آيات را كه متضمن برائت و بيزارى از مشركان است ، در روز عيد قربان تلاوت كند .\r\nابو بكر به فرمان پيامبر آمادهء مسافرت گرديد و راه مكه را در پيش گرفت . چيزى نگذشت كه پيك وحى نازل گرديد و پيامى از طرف خدا آورد و آن اينكه بايد موضوع بيزارى از مشركان را ، خود او يا كسى كه از او است به مردم ابلاغ كند . « 3 » از اين رو ، پيامبر على عليه السّلام را به حضور خود خواست و جريان را به وى گفت و مركب مخصوص خود را در اختيار وى نهاد و دستور داد كه هرچه زودتر مدينه را ترك گويد ، تا ابو بكر را در\r\n\r\n\r\n","description":"","footnote":"\r\n( 1 ) . براى اطلاع بيشتر ، « ر . ك : منشور جاويد ، ج 3 ، از همين قلم » .\r\n( 2 ) . واقدى ، تعداد آن‌ها را سيصد نفر نقل كرده است . « المغازى ، ج 3 ، ص 1077 » .\r\n( 3 ) . لا يؤدّيها عنك إلّا أنت أو رجل منك ، و در برخى از روايات وارد شده است كه : او رجل من أهل بيتك . « سيرهء ابن هشام ، ج 6 ، ص 545 و بحار الانوار ، ج 21 ، ص 267 » .\r\n","page_name":" 892 ","page_number":892},
  {"content":"\r\n\r\nراه ملاقات كند و آيات را از او بازگيرد و در روز عيد قربان ، آيات بيزارى را به ضميمهء قطعه‌نامه‌اى ، در آن اجتماع با شكوه - كه از تمام نقاط عربستان در آن شركت مىكنند - ايراد كند .\r\nمواد قطعنامه عبارت بود از :\r\nالف ) بت‌پرستان حق ندارند وارد خانهء خدا شوند ؛\r\nب ) طواف با بدن برهنه ممنوع است ؛\r\nج ) بعد از اين هيچ بت‌پرستى در مراسم حج شركت نخواهد كرد ؛\r\nد ) كسانى كه با پيامبر پيمان عدم تعرض بسته‌اند و در طول مدت به پيمان خود وفادار بوده‌اند ؛ پيمان آنان محترم و تا انقضاى وقت پيمان ، جان و مالشان محترم است ، ولى به مشركانى كه با مسلمانان پيمانى ندارند و يا عملا پيمان‌شكنى كرده‌اند ، از اين تاريخ ( دهم ذى الحجّه ) چهار ماه مهلت داده مىشود كه تكليف خود را با حكومت اسلامى روشن سازند : يا بايد به گروه موحدان و يكتاپرستان بپيوندند و هر نوع مظاهر شرك و دوگانه‌پرستى را درهم كوبند و يا اينكه آمادهء جنگ و نبرد گردند . « 1 »\r\nامير مؤمنان با گروهى از آن جمله « جابر بن عبد اللّه انصارى » در حالى كه مركب مخصوص پيامبر را در اختيار داشت ، راه مكه را در پيش گرفت و در « جحفه » با ابو بكر ملاقات كرد و پيام پيامبر را به وى رسانيد و او آيات را در اختيار على عليه السّلام نهاد .\r\nمحدثان شيعه و جمعى از محدثان سنى ، نقل مىكنند كه على فرمود : پيامبر تو را مخير كرده كه همراه من به مكه بيايى و يا از همين محل به جانب مدينه بازگردى .\r\nابو بكر . مراجعت را بر ادامهء مسافرت ترجيح داد و به مدينه بازگشت و به حضور پيامبر رسيد و گفت : مرا براى انجام كارى لايق و شايسته شمردى كه گردن‌ها به سوى آن كشيده مىشد و هر كسى افتخار انجام آن را در دل مىپروراند . وقتى مقدارى راه پيمودم ، مرا عزل كردى . آيا دربارهء من وحى الهى نازل گرديد ؟ پيامبر با لحن دل‌جويانه فرمود : جبرئيل آمد و پيام الهى را رسانيد كه براى اين كار جز من و يا كسى كه\r\n\r\n\r\n","description":"","footnote":"\r\n( 1 ) . كافى ، ج 1 ، ص 326 .\r\n","page_name":" 893 ","page_number":893},
  {"content":"\r\n\r\nاز خودم باشد ، صلاحيت ندارد . « 1 » ولى برخى از روايات اهل سنت مىرساند كه ابو بكر مقام سرپرستى حج را بر عهده داشت و على عليه السّلام فقط مأموريت داشت كه آيات الهى و قطعنامهء پيامبر صلى اللّه عليه و آله و سلّم را در روز منى بر عموم قرائت كند . « 2 »\r\nامير مؤمنان وارد مكه شد ، در روز دهم ذى الحجّه ، بالاى جمرهء « عقبه » قرار گرفت و سيزده آيه ، از آغاز سورهء برائت را قرائت كرد . وى ، قطعنامهء پيامبر را با دلى لبريز از شجاعت و قدرت ، با صداى بلند خواند كه به گوش تمام شركت كنندگان مىرسيد و به تمام مشركانى كه پيمانى با مسلمانان نداشتند ، رسانيد كه فقط چهار ماه مهلت دارند و بايد هرچه زودتر ، محيط خويش را از هر نوع تظاهر به بت‌پرستى پاك سازند و در غير اين صورت از آن‌ها صلب مصونيت مىشود .\r\nاثر اين آيات و قطعنامه ، اين شد كه هنوز چهار ماه سپرى نشده بود ، مشركان دسته دسته رو به يگانه‌پرستى آوردند و در اواسط سال دهم هجرت ، بت‌پرستى در شبه جزيره ريشه‌كن گرديد .\r\n\r\nتعصب ناروا در تحليل حادثه\r\nعزل ابو بكر از منصب ابلاغ آيه‌هاى برائت و نصب امير مؤمنان به جاى وى ، آن هم به فرمان الهى ، بىشك يكى از فضايل قطعى و غير قابل انكار على عليه السّلام است ، ولى گروهى از نويسندگان متعصب ، در تحليل و تجزيهء اين حادثه ، دچار اشتباه و انحراف شده‌اند . « آلوسى بغدادى » در تفسير خود « 3 » در تحليل اين جريان مىنويسد :\r\n« ابو بكر » به « شفقت » اشتهار داشت و على در شجاعت و قدرت قلب نقطهء مقابل وى بود . از آنجا كه تلاوت آيات برائت و تهديد مشركان ، بيش از هر چيز به شجاعت و قدرت قلب نياز داشت و اين مبادى در على بيش از ابو بكر بود ، على به\r\n\r\n\r\n","description":"","footnote":"\r\n( 1 ) . مفيد ، الارشاد ، ص 33 .\r\n( 2 ) . سيرهء ابن هشام ، ج 2 ، ص 546 .\r\n( 3 ) . روح المعانى ، تفسير سورهء توبه .\r\n","page_name":" 894 ","page_number":894},
  {"content":"\r\n\r\nجاى وى نصب گرديد .\r\nاين توجيه كه سرچشمه آن تعصب است ، با سخنان پيامبر سازگار نيست ، زيرا وى در پاسخ ابو بكر گفت : خدا امر كرد كه اين آيات را خودم و يا كسى كه از خودم است ، بخواند و غير اين دو نفر كسى صلاحيت ابلاغ آن‌ها را ندارد و در اين گفتار مسئلهء رأفت و شجاعت مطرح نيست .\r\nبه علاوه ، خود پيامبر مظهر كامل عطوفت و رأفت بود . بنابراين توجيه ، پيامبر هم نبايد مأمور ابلاغ باشد ، در صورتى كه فرمان وحى اين بود : آيات را بايد خود پيامبر و يا شخصى از اهل بيت او ابلاغ كند .\r\nبرخى نيز مطلب را طور ديگر توجيه كرده و مىنويسند : رسم عرب در نقض و رفض هرگونه پيمان ، اين بود كه شخص متعهد يا يك نفر از بستگان وى ، بايد اقدام به نقض پيمان كند و در غير اين صورت پيمان به قوت خود باقى مىماند و چون على عليه السّلام از خويشاوندان نزديك پيامبر بود ، لذا خواندن اين آيات بر عهدهء وى گذارده شد . اما اين توجيه نيز قانع‌كننده نيست ، زيرا در ميان بستگان پيامبر عباس ، عموى پيامبر بود كه قرابت وى از على كمتر نبود ، پس چرا اين مأموريت به او محول نشد .\r\nما اگر بخواهيم در اين جريان تاريخى ، بىطرفانه داورى كنيم ، بايد بگوييم : علت اين عزل و نصب نه قدرت طلبى بود و نه خويشاوندى على عليه السّلام با آن حضرت ، بلكه منظور از اين تعويض اين بود كه عملا شايستگى امير مؤمنان در مسائل مربوط به حكومت اسلامى روشن گردد و مردم بدانند كه او از نظر روحيات و لياقت ، عديل و قرين پيامبر است .\r\nو اگر پس از مدتى خورشيد رسالت ناپديد گردد ، بايد مسائل سياسى و امور مربوط به شئون خلافت در دست وى قرار گيرد و جز او كسى براى اين كار شايسته نيست و هرگز مسلمانان نبايد در اين مسائل پس از درگذشت پيامبر دچار اشكال و دودستگى گردند ، زيرا به چشم خود ديدند كه على از طرف پيامبر به فرمان الهى به نسخ پيمان‌هايى منصوب گرديد كه نسخ و ابطالشان از شئون حاكم و والى مىباشد .\r\n\r\n","description":"","footnote":"","page_name":" 895 ","page_number":895},
  {"content":"\r\n\r\n\r\nحوادث سال دهم هجرت\r\n\r\nدر سوگ فرزند\r\n« ابراهيم عزيز ! كارى از ما براى تو ساخته نيست . تقدير الهى نيز برنمىگردد .\r\nچشم پدرت در مرگ تو گريان و دل او محزون و اندوه‌بار است ، ولى هرگز سخنى را كه موجب خشم خداوند باشد ، بر زبان جارى نمىسازم . اگر وعدهء صادق و محقق الهى نبود ، كه ما نيز به دنبال تو خواهيم آمد ، در فراق و جدايى تو بيش از اين گريه مىكردم و غمگين مىشدم » . « 1 »\r\nاين جمله‌ها را پيامبر گرامى در سوگ فرزند دلبندش ابراهيم - در حالى كه در آغوش پرمهر پدر جان مىسپرد و لبان پرمهر خود را بر چهرهء گلگون فرزند نهاده بود - بيان نمود و با چهره‌اى اندوهگين و روحى مملو از احساسات و عواطف و در عين حال راضى به تقدير حق ، با وى وداع كرد .\r\nمهر و مودت به اولاد ، از عالىترين و پاك‌ترين تجليات روح انسانى است و نشانهء سلامت روح و لطافت آن مىباشد .\r\nپيامبر عالى قدر پيوسته مىگفت : « أكرموا أولادكم ؛ به فرزندان خود مهر ورزيد . و\r\n\r\n\r\n","description":"","footnote":"\r\n( 1 ) . تبكي العين و يحزن القلب ، و لا نقول ما يسخط الرب . . . « سيرهء حلبى ، ج 3 ، ص 347 و بحار الانوار ، ج 22 ، ص 157 » .\r\n","page_name":" 896 ","page_number":896},
  {"content":"\r\n\r\nعواطف خويش را به آنان ابراز كنيد . » « 1 » تا آنجا كه عطوفت و محبت به كودكان ، از صفات پسنديدهء پيامبر گرامى شمرده شده است . « 2 »\r\nدر سال‌هاى گذشته ، پيامبر با مرگ سه فرزند به نام‌هاى « قاسم ، طاهر و طيب » « 3 » و سه دختر به نام‌هاى « زينب ، رقيه و امّ كلثوم » روبه‌رو شد و در فراق آن‌ها به شدت متأثر گرديد . « فاطمه » يگانه فرزند و يادگار او ، از همسر گراميش « خديجه » بود .\r\nپيامبر در سال ششم هجرت ، سفيرانى را به كشورهاى خارج فرستاد . در ضمن يكى از آن نامه‌ها را به فرمانرواى مصر نوشت و او را به آيين توحيد دعوت كرد . وى در ظاهر به نداى پيامبر پاسخ مثبت نگفت ، ولى به نامهء او - ضمن ارسال هدايايى از جمله كنيزى به نام « ماريه » - محترمانه پاسخ داد .\r\nاين كنيز بعدا افتخار همسرى پيامبر را پيدا كرد و براى او فرزندى به نام « ابراهيم » آورد كه پيامبر او را بسيار دوست مىداشت . تولد ابراهيم ، تا حدّى از غم و اندوه مرگ فرزندان شش‌گانه كاست و نور اميدى در دل او برافروخت . امّا متأسفانه اين نور پس از هيجده ماه به خاموشى گراييد . پيامبر براى انجام كارى از خانه بيرون رفته بود ، وقتى از وضع وخيم فرزندش آگاه شد ، فورا وارد خانه شد و او را از آغوش مادر گرفت و در حالى كه آثار ناراحتى در چهرهء وى نمايان بود ، فرمود :\r\n. . . گريه و اندوه پيامبر در سوگ فرزند خود ، نشانهء عواطف انسانى او است كه پس از مرگ نيز ادامه داشت . ابراز احساسات و اظهار تألم ، بيان‌گر روح عاطفى رسول خدا بود كه بدون اختيار خود را نشان مىداد . اينكه پيامبر سخنى بر خلاف رضاى حق بر زبان جارى نمىساخت ، نشانهء ايمان و رضاى او به تقدير الهى بود كه كسى را از آن گريزى نيست .\r\n\r\n\r\n","description":"","footnote":"\r\n( 1 ) . بحار الانوار ، ج 23 ، ص 114 .\r\n( 2 ) . المحجّة البيضاء ، ج 3 ، ص 366 .\r\n( 3 ) . بحار الانوار ، ج 22 ، ص 166 . ولى برخى از دانشمندان شيعه ، فرزند ذكور وى را از خديجه ، دو نفر دانسته‌اند « ر . ك : بحار الانوار ، ج 22 ، ص 151 » .\r\n","page_name":" 897 ","page_number":897},
  {"content":"\r\n\r\n\r\nاعتراضى بىمورد\r\n« عبد الرحمن بن عوف » كه از تيرهء انصار بود ، از گريهء پيامبر تعجب كرد و زبان به اعتراض گشود و گفت : شما ، ما را از گريه بر مردگان نهى مىكرديد ، اكنون چگونه در سوگ فرزند خود اشك مىريزيد ؟ معترض نه تنها از اصول و مبانى عالى اسلام آگاه نبود ، بلكه از روحيات و عواطف خاص انسانى - كه دست آفرينش در ضمير وى به وديعت نهاده است - نيز بىخبر بود . تمام غرايز انسانى براى اهداف خاصى آفريده شده‌اند و لازم است كه هر كدام در وقت و زمان خويش ، جلوه‌گر شوند . فردى كه در سوگ عزيزان خود متأثر نشود و دلش نسوزد و از ديدگان او اشك نريزد ، خلاصه اگر واكنش و عكس العملى در فراق آنان نشان ندهد ، قطعه سنگى بيش نيست و نمىتوان نام انسان بر او نهاد .\r\nولى در اينجا نكتهء حساس و قابل توجهى وجود دارد ، زيرا اين اعتراض در عين اينكه بىپايه و بىاساس بود ، حاكى است كه در اجتماع نوبنياد مسلمانان آن روز ، آزادى مطلق و دموكراسى كاملى وجود داشته است ؛ به گونه‌اى كه يك فرد به خود جرأت مىداد كه با كمال آزادى و بدون ترس و واهمه از عمل رهبر خويش انتقاد كند و پاسخ بشنود . از اين‌رو ، پيامبر در پاسخ وى فرمود :\r\nمن هرگز نگفته‌ام كه در مرگ عزيزان خود گريه نكنيد ، زيرا اين احساس‌ها نشانهء دلسوزى و مهربانى و ترحم است و شخصى كه دلش بر حال ديگران نسوزد ، مورد رحمت الهى قرار نمىگيرد . « 1 »\r\nمن گفته‌ام كه در مرگ عزيزان ، داد و فرياد نكنيد و سخنان كفرآميز و يا سخنانى نگوييد كه بوى اعتراض مىدهد و از شدت اندوه ، لباس‌هاى خود را پاره نكنيد . « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 151 .\r\n( 2 ) . سيرهء حلبى ، ج 3 ، ص 348 .\r\n","page_name":" 898 ","page_number":898},
  {"content":"\r\n\r\nامير مؤمنان « 1 » به دستور پيامبر ، بدن ابراهيم را غسل داد و كفن كرد . آن‌گاه گروهى از اصحاب پيامبر جنازهء او را پس از مشايعت ، به قبرستان بقيع بردند و به خاك سپردند .\r\nپيامبر ، نگاهى به قبر ابراهيم كرد . حفره‌اى در گوشهء قبر او ديد ، براى هموار ساختن آن بر زمين نشست ؛ روى قبر را با دست خود صاف كرد و فرمود :\r\nإذا عمل أحدكم عملا فليتقن ؛ هرگاه يكى از شما عملى را انجام داد ، بايد در اتقان و استحكام آن بكوشد . « 2 »\r\n\r\nمبارزه با خرافات\r\nروز وفات ابراهيم ، آفتاب گرفت . گروهى بىخبر از نواميس و قوانين طبيعى جهان ، تصور كردند كه آفتاب براى مرگ ابراهيم گرفته است . به طور مسلم چنين انديشهء باطلى ، افسانه و موهوم بود ، ولى در ظاهر به نفع پيامبر تمام مىشد و اگر پيامبر يك رهبر عادى و مادى بود ، جا داشت بر اين انديشه ، صحه بگذارد و از اين راه عظمت و بزرگى خود را ثابت كند .\r\nولى او بر خلاف چنين تصورى ، بر فراز منبر رفت و مردم را از حقيقت امر آگاه ساخت و فرمود :\r\nهان ! اى مردم ! بدانيد : إنّ الشمس و القمر آيتان من آيات اللّه يجريان بأمره ، مطيعان له ، لا ينكسفان لموت أحد و لا لحياته ؛ « 3 » آفتاب و ماه از نشانه‌هاى قدرت خدايند آن‌ها بر طبق سنن طبيعى و قوانينى كه خدا بر آن‌ها مقرر داشته است ، در مسير خاصى مىگردند . هرگز براى مرگ كسى و يا تولد كسى نمىگيرند ، بلكه وظيفهء شما در موقع كسوف اين است كه نماز بگزاريد .\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 156 و به نقل سيرهء حلبى ، مراسم غسل و كفن ابراهيم را فضل ، فرزند عباس ، عموى پيامبر انجام داد .\r\n( 2 ) . بحار الانوار ، ج 22 ، ص 157 .\r\n( 3 ) . المحاسن ، ص 313 و سيرهء حلبى ، ج 3 ، ص 348 .\r\n","page_name":" 899 ","page_number":899},
  {"content":"\r\n\r\nاو بر خلاف بسيارى از فرصت‌طلبان ، كه نه تنها حقايق را به نفع خود تفسير مىكنند ، بلكه از جهل و نادانى و از خرافه و افسانه‌پرستى مردم ، به سود خود استفاده مىكنند ، هرگز پرده بر روى حقيقت نيفكند و از جهل و نادانى مردم به سود خود استفاده نكرد . اگر او در آن روز صحه بر چنين انديشهء باطلى مىنهاد ، در جهان امروز كه پرده از اسرار طبيعت برافتاده و قوانين و نواميس جهان ماده و علل كسوف خورشيد و گرفتگى ماه روشن گرديده است ؛ نمىتوانست خود را رهبر جاويدان بشر و نماينده و برگزيدهء خدا - كه خالق طبيعت و پايه‌گذار قوانين عالم ماده است - معرفى كند .\r\nآيين و دعوت او مخصوص گروه عرب نيست و از نظر زمان و مكان محدوديتى ندارد و اگر رهبر گذشتگان بوده ، رهبر و پيامبر عصر فضا و دورهء كشف اسرار طبيعت نيز است . سخنان وى در هر موضوعى ، آنچنان محكم و پاىبرجا مانده است كه تحولات اخير علمى - كه دانش‌هاى گذشتگان را زيرورو كرد - كوچك‌ترين خدشه‌اى در سخنانش پديد نياورده است .\r\n\r\nهيئت نمايندگى « نجران » در مدينه\r\nبخش با صفاى « نجران » با هفتاد دهكدهء تابع خود ، در مرز حجاز و يمن قرار گرفته است . در آغاز طلوع اسلام ، اين نقطه تنها منطقهء مسيحىنشين حجاز بود كه به عللى از بت‌پرستى دست كشيده و به آيين مسيح گرويده بودند . « 1 »\r\nپيامبر اسلام به موازات مكاتبه با سران دولت‌ها و مراكز مذهبى جهان ، نامه‌اى به اسقف نجران ، « 2 » « ابو حارثه » نوشت و طى آن ساكنان نجران را به آيين اسلام دعوت كرد .\r\n\r\n\r\n","description":"","footnote":"\r\n( 1 ) . ياقوت حموى ، در معجم البلدان ، ج 5 ، ص 266 - 267 ، علل گرايش آنان را به آيين مسيح بيان كرده است .\r\n( 2 ) . اسقف ، معرب كلمهء يونانى « اپسكوپ » به معنى رقيب و ناظر است ، و هم اكنون نشانهء يك منصب روحانى ما فوق كشيش مىباشد .\r\n","page_name":" 900 ","page_number":900},
  {"content":"\r\n\r\nبه نام خداى ابراهيم ، اسحاق و يعقوب . [ اين نامه‌اى است 
  ] از محمد پيامبر خدا به اسقف نجران . خداى ابراهيم ، اسحاق و يعقوب را حمد و ستايش مىكنم و شما را از پرستش « بندگان » به پرستش « خدا » دعوت مىنمايم . شما را دعوت مىكنم كه از ولايت بندگان خدا خارج و در ولايت خداوند وارد شويد و اگر دعوت مرا نپذيرفتيد [ لا اقل 
  ] بايد به حكومت اسلامى ماليات ( جزيه ) بپردازيد ( كه در برابر اين مبلغ جزئى از جان و مال شما دفاع مىكند ) و در غير اين صورت به شما اعلام خطر مىشود . « 1 »\r\nبرخى از مصادر تاريخى شيعه اضافه مىكند كه آن حضرت آيهء مربوط « 2 » به اهل كتاب را نيز نوشت كه در آن همگى به پرستش خداى يگانه دعوت شده‌اند .\r\nنمايندگان پيامبر وارد نجران شده ، نامهء پيامبر را به اسقف نجران دادند . وى نامه را با دقت هرچه تمام‌تر خواند و براى تصميم ، شورايى مركب از شخصيت‌هاى بارز مذهبى و غير مذهبى تشكيل داد . يكى از افراد طرف مشورت ، « شرحبيل » بود كه به عقل و درايت و كاردانى شهرت داشت . وى در پاسخ « اسقف » چنين اظهار نمود :\r\nاطلاعات من در مسائل مذهبى بسيار ناچيز است . بنابراين ، من حق ابراز نظر ندارم و اگر در غير اين موضوع با من مشورت مىكرديد ، مىتوانستم راه حل‌هايى در اختيارتان بگذارم .\r\nاما ناچارم مطلبى را تذكر دهم و آن اينكه : ما مكرر ، از پيشوايان مذهبى خود شنيده‌ايم كه روزى منصب نبوت از نسل « اسحاق » به فرزندان « اسماعيل » انتقال خواهد يافت و هيچ بعيد نيست كه « محمد » كه از اولاد « اسماعيل » است ، همان پيامبر موعود باشد .\r\nشورا نظر داد كه گروهى به عنوان « هيئت نمايندگى نجران » به مدينه بروند ، تا از نزديك با محمد صلى اللّه عليه و آله و سلّم تماس گرفته ، دلائل نبوت او را بررسى كنند .\r\n\r\n\r\n","description":"","footnote":"\r\n( 1 ) . بحار الانوار ، ج 1 ، ص 285 .\r\n( 2 ) . منظور آيهء :  قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ  مىباشد . « عمران ( 3 ) آيهء 64 ، بحار الانوار ، ج 21 ، ص 287 » .\r\n","page_name":" 901 ","page_number":901},
  {"content":"\r\n\r\nبدين ترتيب ، شصت تن از ارزنده‌ترين و داناترين مردم « نجران » انتخاب گرديدند كه در رأس آنان سه تن پيشواى مذهبى قرار داشت :\r\n1 . « ابو حارثة بن علقمه » اسقف اعظم نجران كه نمايندهء رسمى كليساهاى روم در حجاز بود ؛\r\n2 . « عبد المسيح » رئيس هيئت نمايندگى كه به عقل و تدبير و كاردانى شهرت داشت ؛\r\n3 . « ايهم » كه فردى كهن سال و يكى از شخصيت‌هاى محترم ملت نجران بود . « 1 »\r\nهيئت نمايندگى ، هنگام عصر در حالى كه لباس‌هاى تجملى ابريشمى بر تن ، و انگشترهاى طلا بر دست و صليب‌هايى بر گردن داشتند ، وارد مسجد شده به پيامبر سلام كردند . ولى وضع زننده و نامناسب آنان آن هم در مسجد ، پيامبر را به شدت ناراحت كرد . آنان احساس كردند كه پيامبر از آنان ناراحت شده است ، اما علت آن را ندانستند ، فورا با « عثمان بن عفان » و « عبد الرحمن بن عوف » كه سابقهء آشنايى با آنان داشتند ، تماس گرفتند و جريان را به آنان گفتند . آن‌ها اظهار داشتند كه حل اين گره به دست « على بن ابى طالب » است . وقتى به امير مؤمنان مراجعه كردند ، على عليه السّلام در پاسخ آن‌ها چنين گفت : شما بايد لباس‌هاى خود را تغيير دهيد و با وضع ساده ، بدون زر و زيور به حضور حضرت بياييد . در اين صورت ، احترام و تكريم مىشويد .\r\nنمايندگان نجران ، با لباس سادهء بدون انگشتر طلا به محضر پيامبر شرف‌ياب شده ، سلام كردند . پيامبر با احترام خاص ، پاسخ سلام آنان را داد و برخى از هدايايى را كه براى وى آورده بودند ، پذيرفت . نمايندگان پيش از آن‌كه وارد مذاكره شوند ، اظهار كردند كه وقت نماز آنان رسيده است . پيامبر اجازه داد كه نمازهاى خود را در مسجد مدينه ، در حالى كه رو به مشرق ايستاده بودند ، بخوانند . « 2 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 66 .\r\n( 2 ) . سيرهء حلبى ، ج 3 ، ص 239 .\r\n","page_name":" 902 ","page_number":902},
  {"content":"\r\n\r\n\r\nمذاكرهء نمايندگان نجران\r\nگروهى از سيره‌نويسان و محدثان و مورّخان اسلامى ، متن مذاكرهء نمايندگان نجران را با پيامبر نقل كرده‌اند ، ولى مرحوم سيد بن طاوس ، خصوصيات مذاكره و سرگذشت مباهله را دقيق‌تر و جامع‌تر از ديگران نقل كرده است . وى تمام خصوصيات مباهله را از آغاز تا پايان ، از كتاب مباهلهء « محمد بن عبد المطلب شيبانى » « 1 » و عمل ذى الحجهء « حسن بن اسماعيل » نقل كرده است . « 2 » ولى در اينجا نقل تمام جزئيات اين واقعهء بزرگ تاريخى - كه متأسفانه برخى از سيره‌نويسان حتى در اشاره به آن كوتاهى كرده‌اند - ميسور نيست ، لذا فقط به گوشه‌اى از مذاكرات آنان كه « حلبى » در سيرهء خود آورده است ، اشاره مىكنيم . « 3 »\r\nپيامبر : من شما را به آيين توحيد و پرستش خداى يگانه و تسليم در برابر اوامر او دعوت مىكنم . سپس آياتى چند از قرآن براى آنان خواند .\r\nنمايندگان نجران : اگر منظور از اسلام ، ايمان به خداى يگانه جهان است ، ما قبلا به او ايمان آورده و به احكام وى عمل كنيم .\r\nپيامبر : اسلام علايمى دارد و برخى از اعمال شما حاكى است كه به اسلام واقعى نگرويده‌ايد . چگونه مىگوييد كه خداى يگانه را پرستش مىكنيد ؛ در صورتى كه شما « صليب » را مىپرستيد و از خوردن گوشت خوك پرهيز نمىكنيد و براى خدا فرزند معتقديد ؟\r\nنمايندگان نجران : ما او را خدا مىدانيم ، زيرا او مردگان را زنده كرد و بيماران را شفا بخشيد و از گل پرنده‌اى ساخت و آن را به پرواز درآورد و تمام اين اعمال ، حاكى است كه او خدا است .\r\n\r\n\r\n","description":"","footnote":"\r\n( 1 ) . محمد بن عبد اللّه بن محمد بن عبيد اللّه بن البهلول بن همام بن مطلب ، متولد سال 297 و متوفاى 387 مىباشد .\r\n( 2 ) . « ر . ك : اقبال الاعمال ، ص 496 - 513 » .\r\n( 3 ) . سيرهء حلبى ، ج 3 ، ص 239 .\r\n","page_name":" 903 ","page_number":903},
  {"content":"\r\n\r\nپيامبر : نه ! او بندهء خدا و مخلوق او است كه او را در رحم مريم قرار داد و اين قدرت و توانايى را خدا به او داده بود .\r\nيك نفر از نمايندگان : آرى او فرزند خدا است ، زيرا مادر او مريم بدون اينكه با كسى ازدواج كند ، او را به دنيا آورد . پس ناچار بايد پدر او همان ، خداى جهان باشد .\r\nدر اين موقع فرشتهء وحى نازل شد و به پيامبر گفت كه به آنان بگويد : وضع حضرت عيسى از اين نظر مانند حضرت آدم است كه او را با قدرت بىپايان خود ، بدون اينكه داراى پدر و مادرى باشد از خاك آفريد . « 1 » اگر نداشتن پدر ، گواه بر اين باشد كه او فرزند خدا است ، پس حضرت آدم براى اين منصب شايسته‌تر است ، زيرا او نه پدر داشت و نه مادر .\r\nنمايندگان نجران : گفت‌وگوهاى شما ما را قانع نمىكند . راه اين است كه در وقت معينى با يكديگر مباهله كنيم و بر دروغ‌گو نفرين بفرستيم و از خداوند بخواهيم دروغ‌گو را هلاك و نابود كند . « 2 »\r\nدر اين موقع پيك وحى نازل گرديد و آيهء مباهله را آورد و پيامبر را مأمور ساخت تا با كسانى كه با او به مجادله و محاجّه برمىخيزند و زير بار حق نمىروند به مباهله برخيزد و طرفين از خداوند بخواهند كه افراد دروغ‌گو را از رحمت خود دور سازد .\r\n فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 3 » ؛ هر كس پس از روشن شدن جريان با تو مجادله كند ، بگو بياييد فرزندان و زنان و نزديكان خود را گرد آوريم و لابه كنيم و لعنت خدا را بر دروغ‌گويان قرار دهيم .\r\n\r\n\r\n","description":"","footnote":"\r\n( 1 ) . منظور آيهء 59 آل عمران است :  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  .\r\n( 2 ) . بحار الانوار ، ج 21 ، ص 32 ، ولى از آيهء مربوط به « مباهله » و از سيره حلبى استفاده مىشود كه موضوع مباهله را خود پيامبر پيشنهاد كرد . همچنان كه جملهء  تَعالَوْا نَدْعُ أَبْناءَنا  از آن حكايت مىكند .\r\n( 3 ) . آل عمران ( 3 ) آيهء 61 .\r\n","page_name":" 904 ","page_number":904},
  {"content":"\r\n\r\nطرفين به فيصله دادن مسأله آماده شدند و قرار شد كه فردا همگى براى مباهله آماده شوند .\r\n\r\nپيامبر به مباهله مىرود\r\nسرگذشت مباهلهء پيامبر اسلام ، با هيئت نمايندگى « نجران » از حوادث جالب و تكان‌دهنده و شگفت‌انگيز تاريخ اسلام است . اگر چه برخى از مفسران و سيره‌نويسان ، در نقل جزئيات و تحليل آن ، كوتاهى ورزيده‌اند ، گروه زيادى مانند زمخشرى در كشاف « 1 » امام رازى در تفسير خود ، « 2 » و ابن اثير در كامل ، « 3 » در اين باره داد سخن داده‌اند . زمخشرى مىگويد :\r\nوقت مباهله فرا رسيد ، قبلا پيامبر و هيئت نمايندگى « نجران » توافق كرده بودند كه مراسم مباهله در محلّى خارج از شهر مدينه ، در دامنهء صحرا انجام بگيرد . پيامبر از ميان مسلمانان و بستگان خود ، فقط چهار نفر را برگزيد كه در اين حادثهء تاريخى شركت كنند . اين چهار تن ، جز على بن ابى طالب عليه السّلام و فاطمه دختر پيامبر و حسن و حسين كس ديگر نبود ، زيرا در ميان تمام مسلمانان نفوسى پاك‌تر و ايمانى استوارتر از ايمان اين چهار تن ، وجود نداشت .\r\nپيامبر ، فاصلهء منزل و نقطه‌اى را كه قرار بود در آنجا مراسم مباهله انجام بگيرد ، با وضع خاصى طى كرد . او در حالى كه حضرت حسين را در آغوش « 4 » و دست حضرت حسن را در دست داشت و فاطمه به دنبال آن حضرت و على بن ابى طالب پشت سر وى حركت مىكردند ، گام به ميدان مباهله نهاد و پيش از ورود به ميدان « مباهله » به همراهان خود گفت : من هر موقع دعا كردم ، شما دعاى مرا با گفتن آمين بدرقه كنيد .\r\n\r\n\r\n","description":"","footnote":"\r\n( 1 ) . ج 1 ، ص 282 و 283 .\r\n( 2 ) . مفاتيح الغيب ، ج 2 ، ص 471 و 472 .\r\n( 3 ) . ج 2 ، ص 112 .\r\n( 4 ) . در برخى از روايات وارد شده است : پيامبر دست حسين را گرفته بود ، على پيش روى پيامبر و فاطمه پشت سر آن حضرت حركت مىكردند . بحار الانوار ، ج 21 ، ص 338 .\r\n","page_name":" 905 ","page_number":905},
  {"content":"\r\n\r\nسران هيئت نمايندگى نجران ، پيش از آن‌كه با پيامبر روبه‌رو شوند به يكديگر مىگفتند : هرگاه ديديد كه « محمد » افسران و سربازان خود را به ميدان مباهله آورد و شكوه مادى و قدرت ظاهرى خود را نشان ما داد در اين صورت وى يك فرد غير صادق است و اعتمادى به نبوت خود ندارد ، ولى اگر با فرزندان و جگرگوشه‌هاى خود به « مباهله » بيايد و با يك وضع وارسته از هر نوع جلال و جبروت مادى ، رو به درگاه الهى بگذارد ؛ پيداست كه پيامبرى راست‌گو است و به قدرى به خود ايمان و اعتقاد دارد كه نه تنها حاضر است خود را در معرض نابودى قرار دهد ، بلكه با جرأت هرچه تمام‌تر ، حاضر است عزيزترين و گرامىترين افراد نزد خود را در معرض فنا و نابودى واقع سازد .\r\nسران هيئت نمايندگى در اين گفت‌وگو بودند ، ناگهان قيافهء نورانى پيامبر با چهار تن ديگر كه سه تن از آن‌ها شاخه‌هاى شجرهء وجود او بودند ، نمايان گرديد .\r\nهمگى با حالت بهت‌زده و تحير به چهرهء يكديگر نگاه كردند و از اينكه او جگرگوشه‌هاى معصوم و بىگناه و يگانه دختر و يادگار خود را به صحنهء مباهله آورده است انگشت تعجب به دندان گرفتند . آنان دريافتند كه پيامبر به دعوت و دعاى خود اعتقاد راسخ دارد و گرنه يك فرد مردد ، عزيزان خود را در معرض بلاى آسمانى و عذاب الهى قرار نمىدهد .\r\nاسقف نجران گفت : من چهره‌هايى را مىبينم كه هرگاه دست به دعا بلند كنند و از درگاه الهى بخواهند كه بزرگ‌ترين كوه‌ها را از جاى بكند ، فورا دعاى آنان مستجاب مىشود . بنابراين ، هرگز صحيح نيست ما با اين قيافه‌هاى نورانى و با اين افراد با فضيلت ، مباهله كنيم ، زيرا بعيد نيست كه همهء ما نابود شويم و ممكن است دامنهء عذاب گسترش پيدا كند و همهء مسيحيان جهان را بگيرد و در روى زمين يك مسيحى باقى نماند . « 1 »\r\n\r\n\r\n","description":"","footnote":"\r\n( 1 ) . دانشمند بزرگوار شيعه ، در كتاب اقبال الاعمال نقل مىكند : در روز مباهله گروه زيادى از انصار و مهاجر ، به -\r\n","page_name":" 906 ","page_number":906},
  {"content":"\r\n\r\n\r\nانصراف هيئت نمايندگى از مباهله\r\nهيئت نمايندگى با ديدن وضع ياد شده مشورت كردند و به اتفاق آرا تصويب كردند كه هرگز وارد مباهله نشوند و حاضر شدند كه هر سال مبلغى به عنوان « جزيه » بپردازند و در برابر آن ، حكومت اسلامى از جان و مال آنان دفاع كند . پيامبر رضايت خود را اعلام كرد و قرار شد هر سال در برابر پرداخت مبلغ جزئى ، از مزاياى حكومت اسلامى برخوردار گردند . سپس پيامبر فرمود :\r\nعذاب ، سايهء شوم خود را بر سر نمايندگان مردم نجران گسترده بود و اگر از در ملاعنه و مباهله وارد مىشدند ، صورت انسانى خود را از دست داده ، در آتشى كه در بيابان برافروخته مىشد ، مىسوختند و دامنهء عذاب به سرزمين « نجران » كشيده مىشد .\r\nاز عايشه نقل شده است : روز مباهله ، پيامبر اسلام چهار تن همراهان خود را زير عباى مشكى رنگى وارد كرده و اين آيه را تلاوت نمود :\r\n إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  .\r\nسپس زمخشرى ، به بيان نكات آيهء مباهله پرداخته و در پايان بحث مىنويسد :\r\nسرگذشت مباهله و مفاد اين آيه ، بزرگ‌ترين گواه بر فضيلت اصحاب « كساء » بوده و سندى زنده بر حقانيت آيين اسلام است .\r\n\r\nصورت صلح‌نامه\r\nهيئت نمايندگى نجران ، از پيامبر درخواست كردند كه مقدار ماليات سالانهء آنان ، در نامه نوشته شود و نيز امنيت منطقهء « نجران » از طرف پيامبر تضمين گردد . امير\r\n\r\n\r\n","description":"","footnote":"\r\n- نزديكى نقطه‌اى كه قرار بود مراسم مباهله در آنجا انجام بگيرد ، آمده بودند . ولى پيامبر از منزل با همان چهار نفر حركت كرد ، و در محل مباهله جز اين پنج نفر از مسلمانان كس ديگر نبود . پيامبر وارد محل مباهله شد و عباى خود را از دوش برگرفت و بر روى دو درخت بيابانى كه نزديك يكديگر بودند افكند ، و با همان هيئت پنج نفرى كه از منزل حركت كرده بود زير سايهء عبا قرار گرفتند ، و هيئت نمايندگى نجران را به مباهله دعوت نمود .\r\n","page_name":" 907 ","page_number":907},
  {"content":"\r\n\r\nمؤمنان به فرمان پيامبر نامهء زير را نوشت :\r\nبه نام خداوند بخشندهء مهربان . [ اين نامه‌اى است 
  ] از محمد رسول خدا ، به ملت نجران و حومهء آن . حكم و داورى محمد دربارهء تمام املاك و ثروت ملت نجران ، اين شد كه :\r\nاهالى « نجران » هر سال دو هزار لباس - كه قيمت هر يك از چهل درهم تجاوز نكند - به حكومت اسلامى بپردازند . آنان مىتوانند نيمى از آن را در ماه صفر و نيم ديگر را در ماه رجب پرداخت كنند و هرگاه از ناحيهء « يمن » ، آتش جنگ شعله‌ور گشت بايد ملت نجران به عنوان همكارى با دولت اسلامى ، سى زره ، سى اسب و سى شتر به صورت عاريهء مضمونه در اختيار ارتش اسلام بگذارند و پذيرايى نمايندگان پيامبر در سرزمين نجران به مدت يك ماه ، بر عهدهء آنان است . و هر موقع نماينده‌اى از جانب وى به سوى آنان آمد ، بايد از او پذيرايى كنند و جان و مال و سرزمين‌ها و معابد ملت نجران در امان خدا و رسول او است ؛ مشروط بر اينكه از هم اكنون ، از هر نوع رباخوارى خوددارى كنند و در غير اين صورت ذمهء محمد از آنان برى بوده ، تعهدى در برابر آنان نخواهد داشت . « 1 »\r\nاين نامه روى پوست سرخى نوشته شد و دو نفر از ياران پيامبر به عنوان گواه زير آن را امضا نمودند . سرانجام ، پيامبر نامه را مهر كرد و به سران هيئت داد . اين صلح‌نامه از شدت عدالت و دادگسترى رهبرى عالى قدر حكايت كرده و مىرساند كه حكومت اسلامى ، بسان دولت‌هاى زورمند جهان نبوده كه از ضعف و بىچارگى طرف سوء استفاده كند و ماليات‌هاى سنگين را بر آنان تحميل كند ، بلكه در تمام لحظه‌ها ، روح مسالمت و دادگرى و اصول انسانى را در نظر گرفته و گام از آن فراتر نمىنهاد .\r\n\r\nبزرگ‌ترين سند فضيلت\r\nداستان مباهله و آيه‌اى كه در اين باره نازل گرديده است ، در طول تاريخ براى شيعه\r\n\r\n\r\n","description":"","footnote":"\r\n( 1 ) . فتوح البلدان ، ص 76 .\r\n","page_name":" 908 ","page_number":908},
  {"content":"\r\n\r\nبزرگ‌ترين سند افتخار و فضيلت بوده است ، زيرا الفاظ و مفردات آيه حاكى است كه همراهان پيامبر در چه پايه از فضيلت قرار داشتند . در اين آيه ، علاوه بر اينكه حسن و حسين را فرزندان پيامبر و فاطمه را يگانه زن منتسب به خاندان وى خوانده است ، از شخص على عليه السّلام به عنوان « انفسنا » تعبير آورده است و آن شخصيت عظيم جهان انسانى را به منزلهء جان پيامبر دانسته است . چه فضيلتى بالاتر از اينكه يك شخص از نظر معنويت و فضيلت به پايه‌اى برسد كه خداوند بزرگ او را به منزلهء جان و روح پيامبر بخواند .\r\nآيا اين آيه گواه بر برترى امير مؤمنان بر تمام مسلمانان جهان نيست ؟ فخر رازى كه روش او در بحث‌هاى كلامى و مسائل مربوط به امامت ، بر همه روشن است ، استدلال شيعه را ذكر كرده و مطلب را با اعتراض كوچك و ناچيزى كه پاسخ آن بر اهل معرفت مخفى نيست ، به پايان رسانيده است .\r\nاز رواياتى كه از پيشوايان مذهبى ما وارد شده است ، استفاده مىشود كه موضوع مباهله اختصاص به پيامبر نداشته و هر فرد مسلمانى در مسائل مذهبى مىتواند با مخالفان خود به مباهله برخيزد . طرز مباهله و دعاى آن ، در كتاب‌هاى حديث وارد شده است . « 1 »\r\nدر رسالهء حضرت استاد علامه طباطبائى آمده است : مباهله يكى از معجزه‌هاى باقى اسلام است و هر فرد با ايمانى به پيروى از نخستين پيشواى اسلام مىتواند در راه اثبات حقيقتى از حقايق اسلام با مخالف خود به مباهله بپردازد و از خداوند جهان درخواست كند كه طرف مخالف را كيفر بدهد و محكوم سازد . « 2 »\r\n\r\nسال و ماه و روز « مباهله »\r\nحادثهء مباهله ، در تاريخ اسلام رويداد معروف و متواترى است كه به مناسبت‌هايى\r\n\r\n\r\n","description":"","footnote":"\r\n( 1 ) . براى اطلاع بيشتر « ر . ك : نور الثقلين ، ج 1 ، ص 291 - 292 » .\r\n( 2 ) . در برخى از روايات اسلامى نيز به اين موضوع تصريح شده است . « ر . ك : كافى ، ج 2 ، ص 513 - 514 » .\r\n","page_name":" 909 ","page_number":909},
  {"content":"\r\n\r\nدر كتاب‌هاى : تفسير ، تاريخ و حديث به طور مشروح وارد شده و خلاصه آن چنين است :\r\nپيامبر گرامى به موازات مكاتبه با سران جهان ، نامه‌اى به اسقف نجران « ابو حارثه » نوشت و در آن نامه ساكنان نجران را به آيين اسلام دعوت كرد . وقتى نامه به دست « ابو حارثه » رسيد ، با گروهى مذاكره كرد . سرانجام ، شورا نظر داد كه هيئتى به عنوان هيئت نمايندگى نجران به مدينه بروند تا از نزديك با پيامبر تماس بگيرند .\r\nهيئت نمايندگى وارد مدينه شدند و پس از بحث‌ها و مذاكره‌هاى فراوان ، پيامبر به فرمان الهى به آنان پيشنهاد مباهله داد . به اين صورت كه همگى در صحرا به دعا و نيايش بپردازند و هر كدام جبههء مخالف را به باد نفرين بگيرد و نابودى مخالف را بخواهد ، آنان پيشنهاد پيامبر را پذيرفتند ، ولى روز مباهله سران « نجران » با مشاهدهء وضع معنوى پيامبر - كه فقط چهار نفر از عزيزترين افراد نزد خود را به ميدان مباهله آورده بود - از انجام مباهله صرف نظر كرده و قرار شد كه مسيحيان نجران با پرداخت جزيهء مختصرى زير پرچم اسلام بر آيين خود بمانند .\r\nاين خلاصهء حادثهء نجران است كه هيچ مفسّر و مورّخى نمىتواند اصل آن را به گونه‌اى كه نگارش يافت انكار كند .\r\n\r\nسال مباهله از نظر مشهور\r\nدر اين مورد ، صاحب كتاب مكاتيب الرسول مىگويد : اختلافى در ميان مورخان نيست صلح نامه‌اى كه پيامبر براى مردم نجران نوشته است ، در سال دهم بوده و طبعا سال مباهله نيز همان سال خواهد بود ، زيرا صلح‌نامه پس از امتناع هيئت نمايندگى نجران از مباهله ، نگارش يافته است .\r\nصورت صلح‌نامهء پيامبر نيز ، در كتاب‌هاى متعددى وارد شده است . « 1 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 65 و الدر المنثور ، ج 2 ، ص 38 .\r\n","page_name":" 910 ","page_number":910},
  {"content":"\r\n\r\n\r\nماه و روز مباهله\r\nمشهور ميان دانشمندان ، اين است كه 25 ماه مباهله ذى الحجّه ، روز مباهله است و مرحوم شيخ طوسى 24 آن ماه را روز مباهله دانسته و دعايى را در اين زمينه نقل مىنمايد . « 1 »\r\nمرحوم سيد بن طاووس ، دربارهء روز مباهله سه قول نقل مىكند و يادآور مىشود كه صحيح‌ترين روايات اين است كه روز مباهله روز 24 ذى الحجّه است و برخى گفته‌اند روز 21 و بعضى ديگر 27 اين ماه دانسته‌اند . « 2 »\r\nوى در آخر كتابش ، « 3 » سرگذشت مباهله را به طور گسترده‌اى كه در هيچ كتابى به آن وسعت وارد نشده است ، نقل مىكند و يادآور مىشود كه وى محتويات اين باب را از دو كتاب گرفته است :\r\n1 . كتاب مباهله ، نگارش ابو الفضل محمد بن عبد المطلب شيبانى . « 4 »\r\n2 . كتاب عمل ذى الحجّه ، نگارش حسن بن اسماعيل بن اشناس . « 5 »\r\nتا اينجا روشن شد كه روز مباهله از نظر مشهور ، روزهاى : 21 يا 24 و يا 25 و\r\n\r\n\r\n","description":"","footnote":"\r\n( 1 ) . مصباح المتهجد ، ص 704 .\r\n( 2 ) . اقبال الاعمال ، ص 743 .\r\n( 3 ) . همان .\r\n( 4 ) . مرحوم سيد ، نسب او را به صورت درست نقل نكرده است . نسب او به طورى كه نجاشى نقل كرده ، چنين است :\r\nمحمد بن عبد اللّه بن محمد بن عبيد اللّه بن بهلول بن مطلب . بنابراين جد او مطلب است نه عبد المطلب و مطلب جد پنجم او به شمار مىرود . در اينجا يادآور مىشويم كه محمد بن عبد اللّه ، از نظر نجاشى داراى دو دوره زندگى بوده است : در يك دورهء از عمر ، قابل اعتماد و در دورهء ديگر قابل اعتماد نمىباشد . و لذا مىگويد من از نقل حديث ، از او خوددارى كردم مگر آنجا كه افراد موثق از او در دوران استقامت وى نقل حديث كنند ( فهرست نجاشى ، ص 281 - 282 ) شيخ در رجال خود ص 511 مىگويد : وى كثير الروايه است ولى گروهى او را تضعيف كرده‌اند .\r\n( 5 ) . نام وى در اسناد صحيفهء سجاديه وارد شده است و از مشايخ شيخ الطائفه ، متوفاى 460 مىباشد . او احاديث كتاب مباهله را ، از محمد بن عبد اللّه شيبانى نقل مىكند « ر . ك : الذريعة ، ج 15 ، ص 344 » .\r\n","page_name":" 911 ","page_number":911},
  {"content":"\r\n\r\nيا 27 ماه ذى الحجّه است .\r\nبه نظر نگارنده ، اين نظريات دربارهء سال و روز مباهله ، با ديگر منقولات تاريخى - كه تا حدى مورد اطمينان و قسمتى از آن‌ها قطعى است - به دلايل زير تطبيق نمىكند :\r\n1 . در ذيل صلح‌نامه‌اى كه پيامبر به اسقف نجران نوشته است ، چنين آمده است :\r\nو إن أبيتم فالجزية ؛ اگر از گرايش به آيين توحيد سرباز زنيد ، بايد جزيه بپردازيد .\r\nلفظ « جزيه » در قرآن ، در سورهء « توبه » وارد شده و ظاهر اين است كه پيامبر به پيروى از آن ، اين جمله را در نامهء خود وارد كرده است و سورهء توبه ، كمى قبل از جنگ تبوك فرود آمده است و جنگ تبوك پس از ماه رجب از سال نهم رخ داده است .\r\nبنابراين بعيد است كه رسول گرامى نامه‌اى به مردم نجران بنويسد و آنان پاسخ آن را يك سال و نيم ديگر با اعزام هيئتى بدهند . اين واقعه تاريخى حاكى از آن است كه اين جريان در سال دهم از هجرت انجام گرفته است .\r\n2 . سيره‌نويسان به اتفاق مىگويند : پيامبر صلى اللّه عليه و آله و سلّم ، على عليه السّلام را براى داورى و آموزش احكام به سرزمين يمن اعزام كرد و على عليه السّلام مدتى در آنجا براى انجام وظايف اقامت گزيد . وقتى آگاه شد كه پيامبر صلى اللّه عليه و آله و سلّم براى اداى مناسك حج رهسپار مكه شده است ، او نيز در رأس گروهى عازم مكه شد و به حضور پيامبر رسيد و هزار دست پارچه‌اى كه از مردم « نجران » به عنوان جزيه دريافت كرده بود ، تحويل پيامبر داد . « 1 »\r\nاين بخش تاريخى مىرساند كه جريان مباهله و نگارش صلح‌نامه ، به طور قطع مربوط به سال دهم هجرت نبوده است .\r\nزيرا مردم نجران در آن صلح‌نامه تعهد كرده بودند كه در هر سال ، دو هزار دست لباس ( البته به صورت پارچه و اندوخته ) در اختيار رسول گرامى بگذارند و يك هزار از آن را در ماه رجب و بقيه را در ماه صفر بپردازند . « 2 »\r\nبديهى است اگر صلح‌نامه در ماه ذى الحجّه نگارش يافته ، به ناچار بايد گفت كه\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 602 - 603 و شيخ مفيد ، الارشاد ، ص 89 .\r\n( 2 ) . الطبقات الكبرى ، ج 1 ، ص 358 و مفيد ، همان ، ص 87 .\r\n","page_name":" 912 ","page_number":912},
  {"content":"\r\n\r\nمقصود از آن ، سال‌هاى قبل از دهم بوده است .\r\nزيرا چگونه مىتوان گفت كه هم نگارش صلح‌نامه در سال دهم بوده ، و هم على عليه السّلام در همان سال آن را اجرا كرده است .\r\nاگر قول مشهور را دربارهء ماه و روز نگارش صلح‌نامه بپذيريم ، در اين صورت امكان عقد صلح‌نامه در سال دهم وجود خواهد داشت ، ولى بايد تاريخ نگارش آن را به پيش از ماه رجب بازگردانيم ، زيرا فرض اين است كه على عليه السّلام نخستين بخش از جزيه را در ماه رجب سال دهم دريافت كرده است .\r\nخلاصه ، با توجه به اين بخش تاريخى ( على بخشى از جزيه را در ماه رجب از اهل نجران دريافت كرده و در ماه ذى الحجّه در مكه به رسول گرامى تحويل داده است ) ، بايد يكى از دو نظر ياد شده در ذيل را برگزيد :\r\nالف ) اگر ماه و روز نگارش صلح‌نامه را در ماه ذى الحجّه مسلم بگيريم ، بايد بگوييم مقصود از آن ماه‌هاى قبل از سال دهم بوده است .\r\nب ) اگر در ماه و روز نگارش صلح‌نامه ، مانند سال آن مردد باشيم ؛ در آن صورت مىتوان گفت روز مباهله و همچنين تاريخ نگارش صلح‌نامه ، مربوط به ماه‌هاى قبل از رجب سال دهم بوده است .\r\n\r\nماه و روز مباهله\r\nتا اينجا روشن شد كه سال مباهله نمىتواند ، تحقيقا سال دهم هجرى باشد ؛ مگر در يك صورت كه در ماه و روز نگارش صلح‌نامه تغيير نظر دهيم .\r\nاكنون وقت آن رسيده است كه ماه و روز مباهله را ، با توجه به ديگر رويدادهاى تاريخى تعيين كنيم . همان‌طور كه يادآور شديم مشهور ميان علما ، دربارهء ماه و روز مباهله ، همان ماه ذى الحجّه و روزهاى 24 و يا 25 و به قولى 21 و 27 همان ماه است .\r\nاكنون ببينيم اين نظر با ديگر حوادث قطعى تاريخ تطبيق مىكند يا نه . بررسى ياد شده در زير ، ثابت مىكند كه هرگز جريان مباهله و روز آن نمىتواند در ماه\r\n\r\n","description":"","footnote":"","page_name":" 913 ","page_number":913},
  {"content":"\r\n\r\nذى الحجّه از سال دهم انجام بگيرد ، زيرا پيامبر در سال دهم هجرت ، براى تعليم مناسك حج رهسپار مكه گرديد و روز هجدهم همان ماه در سرزمين غدير - كه در دو ميلى « 1 » جحفه « 2 » قرار دارد - على را براى امامت و خلافت پس از خود نصب كرد .\r\nماجراى غدير ، حادثه‌اى نبود كه پيامدهاى آن در يك روز پايان پذيرد و پيامبر فورى به سفر خود ادامه دهد ، زيرا به گواهى تاريخ ، پس از جريان نصب على عليه السّلام بر خلافت ، پيامبر به على عليه السّلام دستور داد كه در خيمه‌اى بنشيند و حاضران در غدير ، به صورت سه نفر ، سه نفر بر او وارد شوند تهنيت و تبريك بگويند و اين كار تا شب نوزدهم ماه ذى الحجّه ادامه داشت و در پايان مراسم ، « امّهات المؤمنين » به على عليه السّلام تبريك گفتند . « 3 »\r\nاز اين‌رو ، نمىتوان گفت كه پيامبر روز نوزدهم ، سرزمين غدير را ترك گفت . به ويژه كه سرزمين ياد شده ، نقطهء جدايى كاروان‌هاى مدنى ، مصرى و عراقى بود و طبعا گروه‌هايى كه عازم سرزمين‌هاى مذكور بودند ، بايد با پيامبر توديع كنند و خود اين جريان بىشك موجب اقامت بيشتر پيامبر در سرزمين غدير مىگرديد .\r\nفرض كنيد پيامبر خدا روز نوزدهم ، راه مدينه را در پيش گرفته است . آيا با محاسباتى كه از تاريخ در مقدار پيمودن اين مسافت در دست داريم ، مىتوان گفت كه\r\n\r\n\r\n","description":"","footnote":"\r\n( 1 ) . يك ميل ( به كسر ميم ) عبارت است از : سه هزار ذراع ، و يك فرسخ عبارت است از نه هزار ذراع و به قولى يك ميل عبارت است از : چهار هزار ذراع و يك فرسخ عبارت است از : دوازده هزار ذراع در هر حال يك ميل يك‌سوم فرسخ و سه ميل يك فرسخ است ( قاموس ، مادهء ميل ) .\r\n( 2 ) . جحفه ( بر وزن طعمه ) در سه منزلى مكه و هفت منزلى مدينه قرار دارد و فاصلهء آن با دريا تقريبا شش ميل است و اين نقطه در نزديكى رابغ ( بر وزن زابل ) كه هم اكنون بر سر راه مكه به مدينه است ، قرار دارد . « ر . ك : تحرير نووىّ و تهذيب » .\r\nياقوت ، در مراصد الاطلاع ، ص 109 مىنويسد : جحفه در چهار منزلى مكه ، ميقات اهل مصر و شام است . فاصلهء آن تا دريا شش ميل و با غدير خم دو ميل است . ولى اكنون در دويست و بيست كيلومترى مكه قرار دارد . مسعودى نيز ، در كتاب التنبيه و الاشراف ، ص 221 - 222 ، مىنويسد : « غدير خم » در ناحيهء نزديك آبگاهى است كه به نام « خرّار » معروف است .\r\n( 3 ) . مشروح رويداد تهنيت و تبريك را در كتاب الغدير ، ج 1 ، ص 245 - 257 مطالعه بفرماييد .\r\n","page_name":" 914 ","page_number":914},
  {"content":"\r\n\r\nپيامبر روز 24 و يا 25 به مدينه رسيده و مقدمات مباهله را انجام داده ، آن‌گاه صلح‌نامه را نگاشته است ؟ به طور مسلم نه ، زيرا همان‌طور كه يادآور شديم ، فاصلهء مكه تا جحفه ، 3 / 1 فاصلهء مكه تا مدينه است .\r\nاكنون بايد ديد كاروان‌هاى آن زمان ، مجموع مسير مكه تا مدينه را در چند روز طى مىكردند . در اينجا سند روشنى جز سير خود پيامبر در اختيار ما نيست . پيامبر گرامى ، اين فاصله را در مهاجرت خود به مدينه ، در مدت نه روز طى كرد . « 1 »\r\nهمچنين رسول گرامى در سال هشتم هجرت ، اين مسافت را در مدت يازده روز پيمود . « 2 »\r\nعلت اختلاف اين است كه پيامبر در سفر نخستين ، اين مسافت را همراه دو نفر پيمود ؛ در حالى كه در سفر دوم يك سپاه ده هزار نفرى را رهبرى كرد و طبعا حركت اين سفر به كندى انجام مىگيرد .\r\nاگر پيامبر در روز نوزدهم ، سرزمين غدير را ترك كرده باشد ، هرگاه مقياس را نه روز بگيريم آن حضرت بايد مسافت جحفه تا مدينه را - به حكم اينكه دو سوم راه است - در مدت شش روز طى كند و روز 24 ذى الحجّه وارد سرزمين مدينه شود و اگر مقياس را دومى بگيريم ( يازده روز ) بايد اين مسافت را در ظرف هفت روز و نيم طى كند و قاعدتا هنگام ظهر روز 26 وارد مدينه شود . آيا با اين محاسبه ، مىتوان گفت كه سرگذشت مباهله در روز 24 يا 25 و يا 27 رخ داده است ؟\r\nبىپايگى اين قول در صورتى ظاهر مىشود كه بدانيم هيئت نمايندگى نجران ، پس از يك رشته جريان‌ها و بحث‌ها تن به مباهله داده و سرانجام از مباهله استنكاف كردند و قرارداد صلح را تحت شرايطى امضا نمودند ، زيرا هيئت نمايندگى با\r\n\r\n\r\n","description":"","footnote":"\r\n( 1 ) . پيامبر شب چهارم ربيع مكه را به عزم مدينه ترك گفت و در روز دوازدهم همان ماه ، نزديك ظهر وارد محلهء قبا شد . قرائن نشان مىدهد كه حضرت اين مسافت را به خاطر تعقيب قريش ، به سرعت طى كرده است . « سيرهء ابن هشام ، ج 2 ، ص 339 ، و الطبقات الكبرى ، ج 1 ، ص 135 » .\r\n( 2 ) . بحار الانوار ، ج 22 ، ص 19 .\r\n","page_name":" 915 ","page_number":915},
  {"content":"\r\n\r\nلباس‌هاى فاخر ، در حالى كه انگشترهاى طلا بر دست و صليب‌ها بر گردن داشتند ، وارد مدينه شدند و يك‌سره به مسجد پيامبر رفتند . اما پيامبر با چهرهء گرفته با آنان روبه‌رو شد .\r\nاين مجلس به پايان رسيد و هيئت نمايندگى متفرق شدند . آن‌گاه هيئت با على عليه السّلام تماس گرفتند و علت گرفتگى پيامبر را از وى جويا شدند . على عليه السّلام فرمود : شما بايد با لباس‌هاى ساده ( نه ابريشمى ) بدون زر و زيور ، به حضور پيامبر بار يابيد . در آن صورت پيامبر از شما با چهرهء باز استقبال خواهد كرد .\r\nبار دوم كه هيئت نمايندگى با وضع ساده به حضور پيامبر رسيدند ، حضرت با گشاده‌رويى از آنان استقبال كرد . سپس از حضرتش درخواست كردند كه در مسجد او نماز بگذارند . پيامبر با اداى نماز آن‌ها در مسجد موافقت كرد . آن‌گاه بحث و بررسى ميان طرفين آغاز گرديد و پس از بحث‌هاى گسترده‌اى - كه همگى را مفسران و در ميان آن‌ها ابن هشام در سيرهء خود آورده است « 1 » تصميم گرفتند كه جملگى تن به مباهله دهند . روز مباهله تعيين شد ، آن‌گاه وضع سادهء پيامبر در همان روز كه فقط على و دخت پاكش فاطمه و دو فرزندان وى حسن و حسين را به ميدان مباهله آورده بود ، آنان را از ادامهء مراسم مباهله منصرف ساخت و تن به پرداخت جزيه دادند .\r\nآيا اين رويدادهاى پىدرپى - كه مؤلف منتخب التواريخ « 2 » مىگويد كه چهار مجلس طول كشيده است - مىتواند در يك روز انجام بگيرد ؟ به طور مسلم نه .\r\nاين محاسبات مىرساند كه مراسم مباهله و نگارش صلح‌نامه ، هرگز در روزهاى 21 ، 24 ، 25 و يا 27 ماه ذى الحجّه از سال دهم رخ نداده است .\r\nگذشته از اين ، نجران يك شهر مرزى ميان حجاز و يمن است و رفت و آمد كاروان‌ها ، خواه و ناخواه ، اخبار مدينه را به آن طرف منتقل مىكرد كه طبيعى است حركت پيامبر براى اداى مناسك حج به گوشى اهالى نجران مىرسيد . در اين صورت ،\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 575 و مجمع البيان ، ج 1 ، ص 410 .\r\n( 2 ) . منتخب التواريخ ، ص 40 .\r\n","page_name":" 916 ","page_number":916},
  {"content":"\r\n\r\nمادامىكه از بازگشت پيامبر به مدينه و استقرار وى در آنجا اطلاعات قطعى به دست نياوردند ، بسيار بعيد است كه هيئت نمايندگى نجران به عزم ديدار پيامبر حركت نمايند .\r\n\r\nآيا مراسم مباهله در ذى الحجهء سال نهم بوده است ؟\r\nدر اينجا ممكن است گفته شود كه ماه و روز مباهله ، در همان ذى الحجهء سال نهم بوده است . اتفاقا برخى از تاريخ‌نويسان نيز ، براى اولين بار چنين نظرى را داده‌اند « 1 » ولى محاسبات تاريخى نيز ، اين نظر را بىاساس نشان مىدهد ، زيرا امير مؤمنان كه خود از شاهدان حتمى مباهله و نويسندهء صلح‌نامه است ، در ذى الحجهء سال نهم ، از طرف پيامبر مأموريت پيدا كرد كه آياتى چند از آغاز سورهء « برائت » را در سرزمين منى ، براى مشركان بخواند . در حقيقت سال نهم هجرت ، دومين سالى بود كه سرپرستى حجاج و رهبرى آنان به دست مسلمانان افتاده بود و امير مؤمنان هم به عنوان امين الحاج برگزيده شده بود .\r\nبديهى است كه مراسم حج ، روز دوازدهم ذى الحجّه به پايان رسيد و شخصيتى مانند على عليه السّلام ، كه سرپرستى حجاج را بر عهده داشت ، با وجود بستگان فراوان عادتا نمىتواند سرزمين مكه را روز سيزدهم ترك كند و راه مدينه را پيش گيرد ، زيرا گذشته بر جهات ياد شده ، حركت حجاج در آن زمان حركت انفرادى نبود كه هر فردى بتواند با يك مركبى بيابان‌هاى بىآب و علف را پشت‌سر بگذارد ، بلكه بايستى به طور جمعى و همراه گروهى مكه را به عزم مدينه ترك گويد . از اين‌رو ، امير مؤمنان هرچه\r\n\r\n\r\n","description":"","footnote":"\r\n( 1 ) . صاحب منتخب التواريخ ، در صفحه 40 مىنويسد : اين رويداد را مفسران در تفسير سورهء توبه نقل كرده‌اند و در كتاب الغدير ، ج 6 ، ص 318 - 321 ، از هفتاد و دو تن از شخصيت‌هاى اهل سنت نقل شده است . گويا در آخر اين سال ( نهم ) ، قصهء مباهله حضرت پيامبر صلى اللّه عليه و آله و سلّم با نصارى نجران واقع شد . چون وارد شده كه اين امر در ماه ذى الحجّه ، بعد از فتح مكهء معظمه واقع شد و لا بد در ذى الحجهء حجّة الوداع ، كه سال دهم است نبوده ، كه حكايت غدير واقع شده ؛ پس در ذى الحجهء سال قبل بوده است و اين جريان چهار مجلس به طول انجاميده است ( با تلخيص ) .\r\n","page_name":" 917 ","page_number":917},
  {"content":"\r\n\r\nهم با سرعت ، مسافت ياد شده را طى كند ، در نهايت نمىتواند زودتر از روز 24 خود را به مكه برساند . در اين صورت چگونه مىتواند راهنماى هيئت نمايندگى نجران شود و علت سردى استقبال پيامبر را براى آنان تشريح كند و شاهد جريان مباهله گردد ؟\r\nاين شواهد تاريخى ، گواهى مىدهند كه نظريهء مشهور دربارهء سال و ماه و روز مباهله ، چندان معتبر نيست و بايد براى تعيين وقت اين حادثه كه از مسلمات قرآن و تفسير و حديث است ، تحقق بيشترى انجام گيرد .\r\nدر اينجا پرسش اين است كه : چگونه مشهور از علما چنين نظريه‌اى را دربارهء ماه و روز مباهله برگزيدند ؟\r\nدر پاسخ بايد گفت : مرحوم شيخ طوسى ، به حكم حديثى كه به صورت مسند نقل كرده ، اين نظريه را برگزيده است ، ولى در سند اين روايت افرادى قرار دارند كه هرگز علماى رجال آن‌ها را توثيق نكرده‌اند ، مانند :\r\n1 . محمد بن احمد بن مخزوم : استاد حديث « تلعكبرى » است ، ولى توثيق نشده است . « 1 »\r\n2 . حسن بن على العدوى : علامه او را تضعيف كرده است . « 2 »\r\n3 . محمد بن صدقة العنبرى : شيخ طوسى او را غالى خوانده است . « 3 »\r\nمرحوم سيد بن طاوس ، در كتاب اقبال الاعمال ، مطالبى مربوط به مباهله را از كتاب ابى المفضل گرفته است و يادآور شديم كه اين مرد ، دو دوره زندگى داشت كه :\r\nيك دورهء از آن قابل اعتماد و دورهء ديگر آن معتمد نبوده است و هرگز روشن نيست كه « ابى المفضل » مطالب مربوط به مباهله را در كدامين دوره از زندگى خود نگاشته و علما از آن اخذ كرده‌اند .\r\n\r\n\r\n","description":"","footnote":"\r\n( 1 ) . هر چند مامقانى در تنقيح المقال ، مىخواهد او را به خاطر استاد حديث بودن ثقه بشمارد .\r\n( 2 ) . تنقيح المقال ، ج 1 ، ص 294 .\r\n( 3 ) . رجال طوسى ، ص 39 .\r\n","page_name":" 918 ","page_number":918},
  {"content":"\r\n\r\nهمچنين سيد به حديثى كه به صورت « مرفوع » نقل شده - يعنى سند كامل ندارد - اعتماد كرده و روز مباهله را 24 ذى الحجّه قرار داده است ؛ « 1 » در حالى كه چنين روايتى در اثبات مدعا ناتوان است .\r\n\r\nپس از قطعنامهء منى\r\nقطعنامهء تند و حادى كه امير مؤمنان عليه السّلام ، در موسم حج سال نهم هجرت ، در سرزمين « منى » از طرف پيامبر اسلام خواند ، رسما اعلام كرد كه خدا و پيامبر او از بت‌پرستان بيزارند و آنان بايد در ظرف چهار ماه ، وضع خود را يك‌سره سازند : يا اسلام بياورند و از بت‌پرستى دست بكشند و يا آمادهء نبرد همه جانبه گردند ، اثر عميق و سريعى بخشيد ، زيرا قبايلى كه در نقاط مختلف عربستان بر اثر عناد و لجاج ، در برابر منطق قرآن و آيين توحيد سر فرود نمىآوردند و اصرار داشتند كه به عادات زشت و نارواى خود و گرايش به اوهام و خرافات و پرستش سنگ و گل ادامه دهند ، به دست و پا افتاده ، نمايندگانى از طرف خود روانهء مركز اسلام « مدينه » كردند . هر كدام از اين هيئت‌ها با پيامبر بحث و سخنى داشت . ابن سعد در الطبقات « 2 » خصوصيات 72 تن از آن‌ها را نقل و ضبط كرده است . هجوم اين « وفود » و هيئت‌ها آن هم پس از خواندن قطعنامه ، حاكى است كه در آغاز سال دهم هجرت ، براى مشركان عرب دژ قابل اطمينانى باقى نمانده بود و گرنه به آنجا پناه برده و به كمك يكديگر صف‌آرايى مىكردند .\r\nهنوز چهار ماه نشده بود كه تمام ملت حجاز ، زير پرچم توحيد درآمدند و در هيچ نقطه از حجاز به صورت ظاهر بتكده‌اى و بت‌پرستى باقى نماند . حتى گروهى از مردم « يمن » ، « بحرين » و « يمامه » نيز متوجه اسلام گرديدند .\r\n\r\n\r\n","description":"","footnote":"\r\n( 1 ) . اقبال الاعمال ، ص 743 .\r\n( 2 ) . الطبقات الكبرى ، ج 2 ، ص 230 - 291 .\r\n","page_name":" 919 ","page_number":919},
  {"content":"\r\n\r\n\r\nسوء قصد به جان پيامبر\r\nدر ميان قبايل عرب ، سران قبيلهء « بنى عامر » به شرارت و سركشى معروف بودند .\r\nسه نفر از سران آن‌ها به نام‌هاى « عامر » ، « اربد » و « جبار » تصميم گرفتند كه در رأس هيئتى از « بنى عامر » وارد مدينه شوند و در جلسه‌اى كه با پيامبر مذاكره مىكنند ، وى را از طريق حيله به قتل برسانند . نقشه اين بود كه « عامر » با پيامبر به گفت‌وگو بپردازد و موقعى كه او با پيامبر مشغول سخن گفتن است ؛ « اربد » با شمشير خود پيامبر را از پاى درآورد .\r\nافراد ديگر « هيئت نمايندگى » از نقشهء اين سه نفر ، اطلاعى نداشتند و همهء آن‌ها وفادارى خود را به اسلام و شخص پيامبر ابراز كردند . ولى « عامر » از هر نوع تظاهر به اسلام در محضر پيامبر امتناع ورزيده و مرتب به پيامبر مىگفت : من بايد با تو در جاى خلوتى سخن بگويم . اين جمله را مىگفت و به « اربد » نگاه مىكرد ، ولى هرچه در چهرهء او دقت مىكرد ، او را ساكت و آرام مىيافت . پيامبر در پاسخ او مىگفت تا اسلام نياورى چنين امرى ميسور نيست . بالأخره « عامر » از جانب « اربد » در اجراى تصميمى كه گرفته بودند ، مأيوس گرديد . گويا « اربد » هر موقع تصميم مىگرفت كه دست به شمشير ببرد و حمله كند ، رعب و عظمت پيامبر او را از اجراى نيت خود بازمىداشت . در پايان جلسه ، « عامر » از جاى خود برخاست و به دشمنى پيامبر تظاهر كرد و گفت : من مدينه را با اسب و سرباز بر ضد تو پر مىكنم . پيامبر با حلم و بردبارى خاصى كه داشت ، به سخن او پاسخ نگفت و از خدا خواست كه او را از شر هر دو نفر مصون دارد . چيزى نگذشت كه دعاى حضرت رسول صلى اللّه عليه و آله و سلّم مستجاب شد . او در نيمهء راه به بيمارى طاعون مبتلا گرديد و به وضع بدى در خانهء زنى از « بنى سلول » درگذشت . « اربد » نيز در بيابان ، دچار صاعقه شد و سوخت . اين دو پيش‌آمد ناگوار براى دشمنان پيامبر ، پيوند ايمان را در دل مردم « بنى عامر » استوارتر ساخت . « 1 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 568 - 569 .\r\n","page_name":" 920 ","page_number":920},
  {"content":"\r\n\r\n\r\nامير مؤمنان در يمن\r\nاقبال و توجه مردم « حجاز » به اسلام و اطمينانى كه پيامبر از جانب قبايل عرب پيدا كرد ، به او فرصت داد كه شعاع قدرت اسلام را به داخل كشورهاى همسايهء « حجاز » گسترش دهد . پيامبر ، براى نخستين بار يكى از ياران دانشمند خود ، معاذ بن جبل را رهسپار « يمن » ساخت ، تا نداى « توحيد » و اصول آيين اسلام را براى مردم يمن تشريح كند . وى ، در ضمن سفارش‌هاى مفصل خود به « معاذ » چنين توصيه فرمود :\r\nاز سخت‌گيرى بپرهيز و مردم را به نويدهاى الهى كه از آن افراد با ايمان است بشارت ده .\r\nدر يمن با گروه اهل كتاب روبه‌رو مىشوى و آنان از تو مىپرسند كه كليد بهشت چيست ؟ در پاسخ آنان بگو : اعتراف به يگانگى و بىهمتايى خداوند .\r\nگويا « معاذ » با احاطه‌اى كه به كتاب و سنت داشت ؛ با اين حال ، به سؤالى كه از وى دربارهء حقوق شوهر بر همسر شده بود ، جواب كافى نداده بود . « 1 » از اين‌رو ، پيامبر تصميم گرفت ، شاگرد ممتاز مكتب خود ، امير مؤمنان را روانهء يمن سازد تا در پرتو تبليغات پىگير و بيانات مستدل ، نيروى بازو ، شجاعت و شهامت بىنظيرش ، نفوذ اسلام گسترش يابد .\r\nگذشته از اين ، « خالد بن وليد » چندى پيش از على ، از طرف پيامبر به يمن اعزام شده بود « 2 » تا مشكلات نفوذ اسلام را در يمن بر طرف سازد ، ولى در اين مدت كارى انجام نداده بود . به همين دلايل پيامبر على را طلبيد و گفت : على ! من تو را به سوى « يمن » اعزام مىدارم تا آنان را به اسلام دعوت كنى و احكام خدا و حلال و حرام او را بيان كنى و هنگام بازگشت به مدينه ، زكات اموال مردم « نجران » و مالياتى را كه بنا است اهالى آنجا بپردازند ، بگيرى و به بيت المال برسانى .\r\nعلى در محضر پيامبر با كمال تواضع گفت :\r\n\r\n\r\n","description":"","footnote":"\r\n( 1 ) . همان ، ص 590 .\r\n( 2 ) . صحيح بخارى ، ج 5 ، ص 163 .\r\n","page_name":" 921 ","page_number":921},
  {"content":"\r\n\r\nمن فرد جوانى هستم كه در طول عمر داورى نكرده و روى كرسى قضاوت ننشسته‌ام . پيامبر دست بر سينهء او نهاد و دربارهء وى دعا كرد و گفت : بار الها ! قلب على را هدايت فرما و زبان او را از لغزش مصون بدار . سپس فرمود : على ! با كسى از در جنگ وارد مشو و بكوش در پرتو نيروى منطق و حسن سلوك ، مردم را به راه راست هدايت نمايى . به خدا سوگند ! اگر خدا ، كسى را از طريق تو به راه راست راهنمايى كند از آنچه خورشيد بر آن مىتابد بهتر و نيكوتر است .\r\nدر پايان ، چهار سفارش مهم به على فرمود و گفت :\r\n1 . دعا و نيايش را پيشهء خود ساز ، زيرا دعا غالبا با اجابت همراه است . 2 . در تمام حالات سپاسگزار و شاكر باش ، زيرا شكر موجب فزونى نعمت است . 3 . اگر با كسى و يا گروهى پيمان بستى ، آن را محترم بشمار . 4 . از مكر و نيرنگ و فريب دادن مردم بپرهيز ، زيرا حيلهء بدكاران ، به خود آنان بازمىگردد .\r\nعلى عليه السّلام در مدت اقامت خود در يمن ، داورى و قضاوت‌هاى حيرت‌انگيزى نمود كه بسيارى از آن‌ها در كتاب‌هاى تاريخ و حديث ضبط گرديده است .\r\nپيامبر به اين مقدار از راهنمايى اكتفا نفرمود و مكتوبى به اهل يمن - كه مضمون آن ، دعوت ملت يمن به آيين توحيد بود - نوشت و به على داد و دستور فرمود : كه على آن را براى ملت يمن بخواند .\r\n« براء بن عازب » از كسانى بود كه در يمن ملازم على بود . وى نقل مىكند كه وقتى على به نخستين نقطهء مرزى يمن رسيد ، صفوف سربازان اسلام را كه در آنجا قبلا به فرماندهى « خالد بن وليد » استقرار داشتند ، منظم نمود و نماز صبح را با جماعت خواند . سپس تمام افراد قبيلهء « حمدان » را كه از بزرگ‌ترين قبايل يمن بودند ، براى شنيدن نامهء پيامبر دعوت كرد . وى پيش از خواندن پيامبر رسول خدا ، خدا را حمد و ثنا گفت ؛ سپس پيام پيامبر را براى آنان خواند . شكوه مجلس ، شيرينى بيان و عظمت گفتار پيامبر آنچنان قبيلهء « حمدان » را تحت تأثير قرار داد كه همگى در ظرف يك روز اسلام آوردند . امير مؤمنان جريان را با نامه‌اى به اطلاع پيامبر رسانيد . پيامبر پس\r\n\r\n","description":"","footnote":"","page_name":" 922 ","page_number":922},
  {"content":"\r\n\r\nاز اطلاع ، آنچنان خوش‌حال گشت كه با سرور و شادى تمام سر به سجده نهاد و شكر خدا را به جاى آورد و بعدا سر بلند كرد و فرمود : « درود بر ملت حمدان » . اسلام اين گروه سبب شد كه ملت يمن به تدريج به اسلام بگروند . « 1 »\r\n\r\nحجة الوداع\r\nدر ميان عبادت‌هاى دسته‌جمعى اسلام ، مراسم حج بزرگ‌ترين و باشكوه‌ترين عبادتى است كه مسلمانان به جاى مىآورند ، زيرا اين مراسم آن هم سالى يك بار ، براى ملت مسلمان بزرگ‌ترين مظهر وحدت و يگانگى ، نشانهء كامل وارستگى از مال و مقام ، نمونهء بارز مساوات و برابرى تمام انسان‌ها و وسيلهء تحكيم روابط در بين مسلمانان و . . . است . حال اگر ما مسلمانان از اين خوان گسترده كمتر استفاده مىكنيم و اين كنگرهء سالانهء اسلامى را ( حقا كه مىتواند پاسخ‌گوى بسيارى از مشكلات اجتماعى ما و مبدأ تحولاتى عميق در زندگانى ما باشد ) بدون بهره‌بردارى كامل برگزار مىكنيم ، نشانهء قصور قانون نيست ؛ بلكه گواه بر قصور و يا تقصير رهبران اسلامى است كه در صدد استفاده از اين مراسم برنمىآيند .\r\nاز روزى كه « خليل الرحمن » از تجديد بناى كعبه فراغت يافت و خداپرستان را به زيارت اين خانه دعوت نمود ، پيوسته اين نقطه كعبهء قلوب و مطاف ملت‌هاى خداشناس بوده است . همه‌ساله گروهى از اكناف جهان و نقاط مختلف عربستان ، به زيارت اين خانه شتافته و مراسمى را كه از حضرت ابراهيم عليه السّلام آموخته بودند ، انجام مىدادند .\r\nاما گذشت زمان ، انقطاع ملت حجاز از رهبرى پيامبران ، خودخواهى قريش ، حكومت بت بر افكار جهان عرب ، موجب شده بود كه مراسم حج از نظر زمان و مكان ، دستخوش تحريف و تغيير گردد و قيافهء واقعى خود را از دست بدهد .\r\n\r\n\r\n","description":"","footnote":"\r\n( 1 ) . الكامل في التاريخ ، ج 2 ، ص 305 و بحار الانوار ، ج 21 ، ص 360 - 363 .\r\n","page_name":" 923 ","page_number":923},
  {"content":"\r\n\r\nروى اين جهات ، پيامبر خدا در سال دهم هجرت ، از طرف خدا مأموريت يافت كه در آن سال شخصا در مراسم حج شركت جويد و عملا مردم را به تكاليف خود آشنا سازد و هرگونه شاخه‌هاى كج و معوجى را كه روى علل ياد شده ، بر پيكر اين عبادت روييده بود ، ببرد و حدود « عرفات » و « منى » و موقع كوچ از آن‌ها را به مردم تعليم كند .\r\nاين سفر ، بيش از آن‌كه جنبهء سياسى و اجتماعى داشته باشد ، جنبهء تعليمى داشت .\r\nپيامبر در يازدهمين ماه اسلامى ( ذو القعده ) دستور داد كه در شهر مدينه و ميان قبايل اعلان كنند كه پيامبر امسال ، عازم زيارت خانهء خدا است . اين اطلاعيه ، شوق و علاقهء فراوانى را در دل گروه عظيمى از مسلمانان برانگيخت و به دنبال آن ، هزاران نفر در اطراف مدينه خيمه زدند و همگى در انتظار حركت پيامبر بودند . « 1 »\r\nپيامبر در 26 ذو القعده ، « ابو دجانه » را جانشين خود در مدينه قرار داد و در حالى كه بيش از شصت قربانى همراه داشت ، به سوى مكه حركت كرد . وقتى به « ذي الحليفه » « 2 » رسيد ، با پوشيدن دو پارچهء ساده از مسجد « شجره » احرام بست و هنگام بستن احرام ، دعاى « 3 » معروف آن را كه « لبّيك » و پاسخ به نداى ابراهيم است ، قرائت نمود . و نيز هر موقع سوارى را مىديد و يا در بلندى و سرازيرى قرار مىگرفت ، « لبّيك » مىگفت .\r\nوقتى به نزديك مكه رسيد ، « لبّيك » را قطع كرد ، روز چهارم ماه وارد مكه شد و يك‌سره راه مسجد را پيش گرفت و از باب « بنى شيبه » وارد مسجد الحرام شد ؛ در حالى كه خدا را حمد و ثنا مىگفت و به ابراهيم درود مىفرستاد .\r\nوقتى - هنگام طواف - برابر « حجر الأسود » قرار گرفت ، نخست آن را « استلام » « 4 »\r\n\r\n\r\n","description":"","footnote":"\r\n( 1 ) . سيرهء حلبى ، ج 3 ، ص 289 .\r\n( 2 ) . محلى كه مسجد شجره نيز آنجا قرار دارد .\r\n( 3 ) . لبّيك اللهم لبّيك ، لبّيك لا شريك لك لبّيك ، إنّ الحمد و النّعمة لك و الملك ، لا شريك لك لبّيك .\r\n( 4 ) . منظور از « استلام » اين است كه پيش از طواف دست‌هاى خود را به آن بمالند . و نكتهء آن اين است كه اين سنگ هنگام ساختن كعبه ، زير پاى ابراهيم قرار داشت ، و به وسيلهء آن ديوارهاى كعبه را بالا برده است . و دست گذاردن بر آن يك نوع بستن پيمان با ابراهيم است و اينكه ابراهيم وار تا پاى جان در راه آيين توحيد كوشا باشيم .\r\n","page_name":" 924 ","page_number":924},
  {"content":"\r\n\r\nكرد و هفت بار اطراف كعبه دور زد . سپس براى اداى نماز طواف ، پشت مقام ابراهيم قرار گرفت و دو ركعت نماز خواند . وقتى از نماز فارغ شد ، شروع به سعى ميان صفا و مروه « 1 » كرد . سپس رو به زائران كرد و گفت :\r\nكسانى كه همراه خود قربانى نياورده‌اند ، از احرام خارج شوند و تمام محرمات احرام براى آنان با « تقصير » ( كوتاه كردن مو و يا گرفتن ناخن ) حلال مىشود . اما من و افرادى كه همراه خود قربانى آورده‌اند ، بايد به حالت احرام باقى بمانند ، تا لحظه‌اى كه قربانى خود را سر ببرند .\r\nاين كار بر گروهى سخت و گران آمد . عذر آنان اين بود كه هرگز براى ما گوارا نيست كه پيامبر در احرام باشد و ما از احرام خارج شويم و چيزهايى كه بر او حرام است ، براى ما جايز و حلال گردد . گاهى مىگفتند : صحيح نيست ، ما جزء زائران خانهء خدا باشيم ، ولى قطره‌هاى آب غسل از سر و گردن ما بريزد . « 2 »\r\nديدگان پيامبر به « عمر » افتاد كه در حالت احرام باقى بود . به او گفت : آيا قربانى همراه خود آورده‌اى ؟ گفت : نه . فرمود : چرا از احرام خارج نشدى ؟ گفت : براى من گوارا نيست كه از احرام خارج شوم ، ولى شما به همان حالت باقى بمانيد . پيامبر فرمود : شما نه حالا ، بلكه پيوسته بر اين عقيده باقى خواهى ماند .\r\nپيامبر از ترديد مردم ناراحت شد و گفت :\r\nلو كنت استقبلت من أمري ما استدبرت لفعلت كما أمرتكم ؛ اگر آينده براى من مانند گذشته روشن بود و از دودلى و ترديد بىجاى شما اطلاع مىداشتم ، من هم مانند\r\n\r\n\r\n","description":"","footnote":"\r\n- پيامبر در مدت توقف ده سالهء خود [ در مدينه 
  ] ، دو بار عمل عمره را انجام داده بود : يكى در سال هفتم [ هجرت 
  ] ، و ديگرى در سال هشتم [ هجرت 
  ] ، كه پس از فتح مكه بوده است . و اين سومين عمره‌اى بود كه پيامبر همراه اعمال حج انجام داد . « الطبقات الكبرى ، ج 2 ، ص 174 » .\r\n( 1 ) . صفا و مروه ، نام دو كوهى است كه در نزديكى مسجد الحرام قرار دارند . و سعى ، همان پيمودن فاصلهء ميان دو كوه است ، كه از صفا آغاز مىشود ، و در مروه پايان مىپذيرد .\r\n( 2 ) . اين جمله كنايه از نزديكى با زن و غسل جنابت است . چون يكى از محرمات احرام نزديكى با زن است ، و با « تقصير » تحريم آن بر طرف مىشود .\r\n","page_name":" 925 ","page_number":925},
  {"content":"\r\n\r\nشما بدون اينكه قربانى همراه داشته باشم ، به زيارت خانهء خدا مىآمدم . اما چه كنم ، من قربانى همراه خود آورده‌ام و به فرمان خدا  « حَتَّى يَبْلُغَ الْهَدْيُ مَحِلَّهُ »  بايد در حال احرام بمانم تا روز منى قربانى خود را در قربانگاه سر ببرم ، ولى هر كس كه قربانى همراه نياورده ، بايد از احرام خارج شود و آنچه را كه انجام داده است « عمره » محسوب كند و بعدا براى حج احرام ببندد . « 1 »\r\n\r\nعلى از يمن بازمىگردد\r\nامير مؤمنان عليه السّلام از حركت پيامبر براى شركت در مراسم حج ، آگاه گرديد . وى با سربازان خود در حالى كه 34 قربانى همراه داشت ، براى شركت در مراسم حج حركت كرد و پارچه‌هايى كه از مردم « نجران » به عنوان ماليات اسلامى گرفته بود ، همراه خود آورد . على در نيمهء راه ، فرماندهى سربازان را به يكى از افسران خود سپرد و به سرعت به جانب مكه حركت كرد و در نزديكى آنجا خدمت پيامبر رسيد . پيامبر از ديدار على و موفقيت او خوش‌حال گرديد و از على پرسيد ، چگونه نيت كردى ؟ او گفت : من موقع احرام ، به نيت شما احرام بستم و گفتم : « اللهمّ إهلالا كإهلال نبيك ؛ بار الها ! به همان نيتى كه پيامبر تو احرام بسته من نيز احرام مىبندم . » « 2 » سپس پيامبر را از قربانىهايى كه همراه خود آورده بود آگاه ساخت . پيامبر فرمود : تكليف من و شما در اين يكى است و ما بايد تا لحظهء كشتن قربانىها در حالت احرام باقى بمانيم . سپس دستور داد كه على به طرف سربازان خود بازگردد و آن‌ها را به مكه برساند .\r\nوقتى على به جانب سربازان خود بازگشت ، ديد تمام پارچه‌هايى كه از ملت\r\n\r\n\r\n","description":"","footnote":"\r\n( 1 ) . بحار الانوار ، ج 21 ، ص 319 . اين سرگذشت ما را به سرسختى گروهى از صحابه در مقابل دستورهاى اكيد پيامبر ، رهبرى مىكند . در تاريخ اسلام ، گواه‌هاى زيادى بر اين مطلب هست و مرحوم شرف الدين عاملى كتاب ويژه‌اى ، به نام النص و الاجتهاد در اين مورد دارند .\r\n( 2 ) . مفيد ، الارشاد ، ص 92 . كردار على و امضاى رسول گرامى ، حاكى است كه نيّت اجمالى كافى است و هرگز لازم نيست كه نيّت‌كننده بر خصوصيات عمل خود آشنا باشد .\r\n","page_name":" 926 ","page_number":926},
  {"content":"\r\n\r\n« نجران » طبق قرارداد روز « مباهله » گرفته بود ، ميان سربازان تقسيم شده و همگى آن‌ها را به عنوان لباس احرام بر تن كرده‌اند . على از اين كار كه جانشين وى در غياب او انجام داده بود ، سخت ناراحت شد و به او گفت : چرا پارچه‌ها را پيش از آن‌كه به پيامبر خدا تحويل دهيم در ميان سربازان تقسيم كردى ؟ وى گفت : آنان اصرار كردند كه من پارچه‌ها را به طور امانت به آن‌ها بدهم و پس از انجام مراسم حج ، از آنان پس بگيرم .\r\nحضرت به وى گفت : تو چنين اختيارى نداشتى . سپس همهء پارچه‌ها را از آنان گرفت و بسته‌بندى كرد و در مكه تحويل پيامبر داد .\r\nگروهى كه هميشه از عدل و دادگرى و نظم و انضباط رنج مىبردند و پيوسته مىخواستند كه امور طبق خواست‌هاى آنان بگردد ، خدمت پيامبر رسيده و از على دربارهء پس گرفتن پارچه‌ها ابراز ناراحتى كردند .\r\nپيامبر از يكى از ياران خود خواست كه در ميان افراد شاكى برخيزد و پيام زير را از طرف او به آنان برساند و بگويد : از بدگويى دربارهء على عليه السّلام دست برداريد . او در اجراى دستور خدا بىپروا است و اهل تملق و مداهنه نيست . « 1 »\r\n\r\nمراسم حج آغاز مىگردد\r\nاعمال عمره به پايان رسيد . پيامبر راضى نبود كه در فاصلهء عمره و اعمال حج ، در خانهء كسى به سر ببرد . از اين رو ، دستور داد كه خيمهء او را در بيرون مكه بزنند .\r\nروز هشتم ذى الحجّه فرا رسيد - زائران خانهء خدا ، همان روز از مكه به جانب عرفات حركت مىكنند تا در عرفه ، از ظهر روز نهم تا غروب آن روز توقف كنند . -\r\nپيامبر - روز هشتم ذى الحجّه كه روز « ترويه » نيز مىگويند - از طريق « منى » عازم عرفات شد و تا طلوع آفتاب روز نهم در « منى » ماند . سپس بر شتر خود سوار شد و راه\r\n\r\n\r\n","description":"","footnote":"\r\n( 1 ) . ارفعوا ألسنتكم عن علي ؛ فإنّه خشن في ذات اللّه ، غير مداهن في دينه . « بحار الانوار ، ج 21 ، ص 385 » .\r\n","page_name":" 927 ","page_number":927},
  {"content":"\r\n\r\n« عرفات » را پيش گرفت و در محلى به نام « نمره » كه خيمهء آن حضرت را در آنجا زده بودند ، فرود آمد . در آن اجتماع با شكوه ، در حالى كه روى شتر قرار گرفته بود ، سخنان تاريخى خود را ايراد فرمود .\r\n\r\nسخنان تاريخى پيامبر در حجة الوداع\r\n. . . در آن روز ، سرزمين عرفه شاهد اجتماعى عظيم و با شكوه بود و ملت حجاز تا به آن روز ، چنين اجتماعى را به ياد نداشت . نداى توحيد و شعار يگانه‌پرستى در آن سرزمين طنين‌انداز بود . محلى كه تا چندى پيش ، اقامتگاه مشركان و بت‌پرستان بود ، براى ابد پايگاه رجال توحيد و خداپرستان گرديد . پيامبر ، نماز ظهر و عصر را در سرزمين عرفات با صد هزار تن به جا آورد . سپس خطبهء تاريخى خود را در آن روز ، در حالى كه روى شتر قرار گرفته بود ، ايراد فرمود و يكى از ياران او - كه صداى بلند و رسايى داشت - سخنان او را تكرار كرده و به گوش افراد دور دست مىرسانيد .\r\nاو در آن روز سخنان خود را چنين آغاز كرد و گفت :\r\nاى مردم ! سخنان مرا بشنويد ، شايد پس از اين ، شما را در اين نقطه ملاقات نكنم .\r\nاى مردم ! خون‌ها و اموال « 1 » شما بر يك ديگر تا روزى كه خدا را ملاقات كنيد ، مانند امروز و اين ماه ، محترم و هر نوع تجاوز به آن‌ها حرام است .\r\nپيامبر براى اينكه از رسوخ و تأثير پيام خود دربارهء احترام جان و مال مسلمانان مطمئن شود به « ربيعة بن اميه » فرمود :\r\nاز آنان چند مطلب زير را بپرس و بگو : اين ماه چه ماهى است ؟ همگى گفتند : ماه حرام است و جنگ و خون‌ريزى در اين ماه ممنوع و قدغن است . پيامبر به ربيعه گفت ، به آنان بگو : خداوند خون‌ها و مال‌هاى شما را بر يك ديگر تا روزى كه رخت از اين جهان بربنديد ؛ مانند اين ماه ، حرام كرده و محترم شمرده است .\r\n\r\n\r\n","description":"","footnote":"\r\n( 1 ) . و نواميس و اعراض . « ر . ك : صدوق ، الخصال ، ج 2 ، ص 84 » .\r\n","page_name":" 928 ","page_number":928},
  {"content":"\r\n\r\nباز فرمود از آنان بپرس : اين سرزمين ، چه سرزمينى است ؟ همگى گفتند : سرزمين محترم و خون‌ريزى و تجاوز در آن ، شديدا ممنوع است . فرمود : به آنان برسان كه خون و مال شما ، بسان اين سرزمين محترم و هر نوع تجاوز به آن‌ها ممنوع است .\r\nحضرت باز فرمود از آنان سؤال كن : امروز چه روزى است ؟ گفتند : حج اكبر است .\r\nفرمود : به ايشان ابلاغ كن خون و مال شما بسان امروز محترم است . « 1 »\r\nهان اى مردم ! بدانيد خون‌هايى كه در دوران جاهليت ريخته شده ، همگى بايد به دست فراموشى سپرده شود و قابل تعقيب نيست . حتى خون « ابن ربيعه » ( يكى از نزديكان پيامبر ) نيز بايد فراموش گردد .\r\nشما به زودى به جانب خدا بازمىگرديد . در آن جهان به اعمال نيك و بد شما رسيدگى مىشود . من به شما ابلاغ مىكنم : هر كس امانتى نزد او باشد بايد آن را به صاحبش بازگرداند .\r\nهان اى مردم ! بدانيد ربا در آيين اسلام شديدا حرام است . كسانى كه سرمايه‌هاى خود را در راه اخذ ربا به كار انداخته‌اند ، فقط مىتوانند سرمايه‌هاى خود را بازستانند . نه ستم كنند و نه ستم بكشند و ربحى كه عباس قبل از اسلام از بدهكاران خود مىخواست ، اكنون ساقط است و حق مطالبه ندارد .\r\nاى مردم ! شيطان از اينكه در سرزمين شما پرستش شود نوميد گشته ، ولى اگر در امور كوچك از او پيروى كنيد ، از شما راضى و خرسند مىگردد . از پيروى شيطان بپرهيزيد .\r\nتغيير و تبديل « 2 » ماه‌هاى حرام ناشى از افراط در كفر است و افراد كافرى كه با ماه‌هاى حرام آشنايى ندارند ، بر اثر اين تبديل گمراه مىشوند و اين تغيير باعث مىشود كه ماه حرام ، يك سال ماه حلال گردد و سال ديگر ماه حرام شود . آنان بدانند كه با اين عمل ، حرام خدا را حلال و حلال خدا را حرام مىكنند .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 605 .\r\n( 2 ) . متوليان كعبه با گرفتن پول از قبايلى كه انديشهء جنگ و خونريزى در ماه‌هاى حرام را در مغز داشتند ، ماه‌هاى حرام را تغيير داده ؛ به جاى آن‌ها ، ماه‌هاى ديگرى را ماه حرام اعلام مىكردند .\r\n","page_name":" 929 ","page_number":929},
  {"content":"\r\n\r\nبايد ترتيب ماه‌هاى حلال و حرام در سال ، بسان روزى باشد كه خداوند در آن روز آسمان و زمين و ماه و خورشيد را آفريد . شمارهء ماه‌ها نزد خدا دوازده تا است كه خداوند چهار ماه از آن را حرام قرار داده است . اين چهار ماه عبارتند از : ذى القعده ، ذى الحجّه و محرم كه پشت سر هم قرار دارند و ماه رجب .\r\nهان اى مردم ! زنان شما بر شما حق دارند . شما نيز به گردن آنان حق داريد . حق شما اين است كه بدون رضايت شما ، كسى را به خانه نپذيرند و مرتكب خلافى نشوند . در غير اين صورت ، خدا به شما اذن داده كه بستر آن‌ها را ترك كنيد و آنان را تأديب كنيد و اگر به راه حق بازگشتند ، سايهء لطف و محبت خود را بر بستر آن‌ها بيفكنيد و وسايل زندگى آن‌ها را به طور مرفه فراهم سازيد .\r\nمن در اين سرزمين به شما سفارش مىكنم كه به زنان نيكى كنيد ، زيرا آنان امانت‌هاى الهى در دست شما هستند و با قوانين الهى بر شما حلال شده‌اند .\r\nهان اى مردم ! در سخنان من دقت كنيد و بينديشيد . من در ميان شما دو چيز به يادگار مىگذارم كه اگر به آن‌ها چنگ بزنيد گمراه نمىشويد : يكى كتاب خدا و ديگرى سنت و گفتار من است . « 1 »\r\nهان اى مردم ! سخنان مرا بشنويد و دربارهء آن‌ها فكر كنيد . هر مسلمانى با مسلمان ديگر برادر است و همهء مسلمانان جهان با يك ديگر برادرند و چيزى از اموال مسلمانان براى مسلمانى حلال نيست ، مگر اينكه آن را به طيب خاطر به دست آورده باشد . « 2 »\r\n\r\n\r\n","description":"","footnote":"\r\n( 1 ) . پيامبر در اين خطبهء تاريخى ، قرآن و سنت را به مردم توصيه نموده و در خطبهء غدير ، و روزهاى رحلت خود كتاب خدا و عترت خويش را سفارش كرده ، و اين دو حديث از آنجا كه در دو واقعه وارد شده‌اند ، با يك ديگر منافاتى ندارند ، زيرا هيچ مانعى ندارد كه پيامبر در يك واقعه ، سنت را معادل قرآن قرار داده و به يادگار بگذارد و در مورد ديگر ، خاندان و جانشينان خود را توصيه نمايد و پيروى از آنان را كه در حقيقت پيروى از خود او و سنت نيز هست ، تأكيد كند . برخى از علماى اهل تسنن مانند شيخ شلتوت ، در تفسير خود تصور كرده كه پيامبر فقط در يك واقعه سخن گفته ؛ و در پاورقى ، لفظ « عترت » را به عنوان نسخه بدل ذكر كرده است . در صورتى كه ما نيازى به چنين تصحيحى نداريم ، زيرا اصولا تعارضى ميان دو نقل نيست تا از اين طريق مطلب را حل كنيم .\r\n( 2 ) . سيرهء ابن هشام ، ج 2 ، ص 605 .\r\n","page_name":" 930 ","page_number":930},
  {"content":"\r\n\r\nهان اى مردم ! حاضران به غايبان برسانند ، بعد از من پيامبرى نيست و پس از شما مسلمانان امتى نيست . « 1 »\r\nاى مردم ! بدانيد من امروز اعلام مىكنم كه كليهء مراسم و عقايد دوران جاهلى را زير پاى خود نهاده ، بطلان آن را به اطلاع شما مىرسانم . « 2 »\r\nدر اين موقع پيامبر سخنان خود را قطع كرد و در حالى كه با انگشت سبابه ( انگشت شهادت ) به آسمان اشاره مىكرد ، گفت : بار الها پيام‌هاى تو را رسانيدم . سپس پيامبر با گفتن سه بار « اللهم اشهد » گفتار خود را به پايان رسانيد .\r\nپيامبر ، تا غروب روز نهم در عرفه توقف كرد . وقتى خورشيد در افق مغرب پنهان گشت و هوا كمى تاريك شد بر شتر خود سوار شد و قسمتى از شب را در « مزدلفه » و فاصلهء طلوع فجر و آفتاب را در مشعر به سر برد . روز دهم ، رهسپار « منى » گرديد و مراسم « رمى جمره » ، قربانى و « تقصير » را انجام داده ، براى انجام مراسم ديگر حج عازم مكه گرديد و بدين وسيله مناسك حج را به مردم آموخت . گاهى در لسان حديث و تاريخ ، اين سفر تاريخى را « حج وداع » و گاهى « حج بلاغ » و « حج اسلام » مىنامند و هر كدام از اين نام‌ها روى مناسبتى است كه وجه آن براى افراد بصير پنهان نيست .\r\nدر پايان ، اين نكته را متذكر مىشويم كه مشهور ميان محدثان اين است كه پيامبر اين خطبه را در روز عرفه ايراد فرموده است ، ولى برخى « 3 » معتقدند كه اين خطبه در روز دهم « ذى الحجّه » ايراد شده است .\r\n\r\nتكميل دين\r\nخلافت از نظر دانشمندان شيعه ، يك منصب الهى است كه از جانب خداوند به بافضيلت‌ترين و شايسته‌ترين و داناترين امت داده مىشود . مرز روشن و حد\r\n\r\n\r\n","description":"","footnote":"\r\n( 1 ) . صدوق ، الخصال ، ج 2 ، ص 84 .\r\n( 2 ) . بحار الانوار ، ج 21 ، ص 405 .\r\n( 3 ) . الطبقات الكبرى ، ج 2 ، ص 184 .\r\n","page_name":" 931 ","page_number":931},
  {"content":"\r\n\r\nواضحى كه ميان امام و نبى موجود است ، اين است كه پيامبر پايه‌گذار شريعت و طرف نزول وحى و دارندهء كتاب است . امام ، اگر چه واجد هيچ كدام از اين شئون نيست ، علاوه بر شئون حكومت و زمامدارى ، مبيّن و بازگو كنندهء آن قسمت از آيين است كه پيامبر خدا ، بر اثر نبودن فرصت و يا نامساعد بودن شرايط ، موفق به بيان آن‌ها نشده و بيان آن را به عهدهء اوصياى خود نهاده است .\r\nبنابراين ، خليفه از نظر مكتب شيعه ، نه تنها حاكم وقت و زمامدار اسلام ، مجرى قوانين و حافظ حقوق و نگهبان ثغور و مرزهاى كشور است ، بلكه علاوه بر اين مقام ، روشن‌گر نقاط پيچيدهء مذهب و مكمل آن قسمت از احكام و قوانين است كه به عللى ، بنيان‌گذار آيين آن را بيان نكرده است .\r\nامّا خلافت از نظر دانشمندان اهل تسنن ، يك منصب عرفى و عادى است و هدف از آفريدن اين مقام ، چيزى جز حفظ كيان ظاهرى و شئون مادى مسلمانان نيست و خليفهء وقت از طريق مراجعه به افكار عمومى براى ادارهء امور سياسى و قضايى و اقتصادى انتخاب مىشود و شئون ديگر و بيان آن قسمت از احكامى كه به طور اجمال در زمان حضرت رسول تشريع شده ، ولى پيامبر به عللى به بيان آن‌ها موفق نگرديده است ، مربوط به علما و دانشمندان اسلام است كه اين گونه مشكلات و گره‌ها را از طريق اجتهاد حل و فصل كنند .\r\nروى اين اختلاف نظر ، در حقيقت خلافت دو جناح مختلف در ميان مسلمانان پديد آمد و آنان را به دو دسته تقسيم نمود و تا به امروز اين اختلاف باقى است .\r\nروى نظر اول ، امام در قسمتى از شئون با پيامبر شريك و يكسان است و شرايطى كه براى پيامبر لازم است ، براى امام نيز لازم است . اين شرايط عبارتند از :\r\n1 . پيامبر بايد معصوم باشد ، يعنى در دوران عمرش ، گرد گناه نگردد و در بيان احكام و حقايق آيين و پاسخ به پرسش‌هاى مذهبى مردم دچار خطا و اشتباه نشود .\r\nامام نيز بايد چنين باشد و دليل هر دو طرف يكى است .\r\n2 . پيامبر ، بايد داناترين فرد به شريعت باشد و هيچ نقطه‌اى از نقاط مذهب براى او\r\n\r\n","description":"","footnote":"","page_name":" 932 ","page_number":932},
  {"content":"\r\n\r\nمخفى نباشد . امام نيز از آنجا كه مكمل و يا مبيّن آن قسمت از شريعت است كه در زمان پيامبر گفته نشده است ، بايد داناترين فرد ، به احكام و مسائل دين باشد .\r\n3 . نبوت يك مقام انتصابى است نه انتخابى و پيامبر را بايد خدا معرفى كند و از طرف او به مقام نبوت منصوب گردد ، زيرا تنها او است كه معصوم را از غير معصوم تميز مىدهد و تنها او آن كسى را مىشناسد كه در پرتو عنايات غيبى او ، به مقامى رسيده است كه بر تمام جزئيات آيين واقف است .\r\nاين شرايط سه‌گانه ، همانطور كه در پيامبر معتبر است ، در امام و جانشين او نيز معتبر مىباشد .\r\nولى بنا به نظر دوم ، هيچ كدام از شرايط نبوت در امام لازم نيست . نه عصمت و نه عدالت ، نه علم لازم است و نه احاطه بر شريعت ، نه انتصاب شرط است و نه ارتباط با عالم غيب ، بلكه كافى است كه در سايهء هوش خود و مشاوره با مسلمانان ، شكوه و كيان اسلام را حفظ كند و با اجراى قوانين جزائى ، امنيت منطقه را حفظ نمايد و در پرتو دعوت به جهاد ، در گسترش خاك اسلام بكوشد . ما اكنون اين مسأله را ( كه آيا مقام امامت ، يك مقام تنصيص است يا يك مقام انتخابى و گزينشى ؟ و آيا لازم بود كه پيامبر شخصا جانشين خود را تعيين كند يا بر عهده امت بگذارد ) با يك رشته محاسبات اجتماعى حل مىكنيم و شما به روشنى لمس خواهيد كرد كه شرايط ايجاب مىكرد كه خود پيامبر ، در حال حيات خود ، مشكل جانشينى را حل كند و آن را بر انتخاب امت واگذار نكند . در اينجا به توضيح اين بخش مىپردازيم :\r\n\r\nمحاسبات اجتماعى در مسئلهء جانشينى\r\nشكى نيست كه آيين اسلام ، جهانى و آيين خاتم است و تا رسول خدا در قيد حيات است ، رهبرى مردم بر عهده او است و پس از درگذشت وى بايد مقام رهبرى به شايسته‌ترين فرد از امت واگذار گردد .\r\nدر اينكه آيا مقام رهبرى پس از پيامبر ، يك مقام تنصيصى است يا انتخابى ، دو نظر\r\n\r\n","description":"","footnote":"","page_name":" 933 ","page_number":933},
  {"content":"\r\n\r\nوجود دارد : شيعيان معتقدند كه مقام رهبرى مقام تنصيصى است و بايد جانشين پيامبر ، از جانب خدا تعيين گردد ، در حالى كه اهل سنت معتقدند كه اين مقام ، مقام انتخابى و گزينشى است و امت بايد فردى را پس از پيامبر براى ادارهء امور كشور برگزيند . هر كدام براى نظريه‌هاى خود دلايل و وجوهى را يادآور شده‌اند كه در كتاب‌هاى عقايد مذكور است ، ولى آنچه مىتواند در اينجا مطرح باشد تجزيه و تحليل شرايط حاكم بر عصر رسالت است كه مىتواند يكى از دو نظريه را ثابت كند .\r\nبررسى سياست خارجى و داخلى اسلام در عصر رسالت ، ايجاب مىكرد كه خدا جانشين پيامبر را از طريق خود پيامبر تعيين كند ، زيرا جامعهء اسلامى پيوسته از جانب يك خطر مثلث ( روم ، ايران و منافقان ) به جنگ ، افساد و ايجاد اختلاف تهديد مىشد .\r\nهمچنين ، مصالح امت ايجاب مىكرد كه پيامبر با تعيين رهبر سياسى ، همهء امت را در برابر دشمن خارجى در صف واحدى قرار دهد و زمينهء نفوذ دشمن و تسلط او را - كه اختلاف‌هاى داخلى به آن كمك مىكند - از بين ببرد .\r\nيك ضلع از اين مثلث خطرناك را امپراتورى روم تشكيل مىداد . اين قدرت بزرگ در شمال جزيره مستقر بود و پيوسته فكر پيامبر را به خود مشغول كرده و آن حضرت تا لحظهء مرگ ، از فكر روم بيرون نرفت . نخستين برخورد نظامى مسلمانان با ارتش مسيحى روم ، در سال هشتم هجرى در سرزمين فلسطين بود . اين برخورد به قتل سه فرمانده ، به نام‌هاى « جعفر طيار » ، « زيد بن حارثه » و « عبد اللّه بن رواحه » و شكست ناگوار ارتش اسلام منتهى گرديد .\r\nعقب‌نشينى سپاه اسلام در برابر سپاه كفر ، مايهء جرأت ارتش قيصر گرديد و هر لحظه بيم آن مىرفت كه مركز اسلامى مورد تاخت‌وتاز قرار گيرد . از اين جهت ، پيامبر در سال نهم هجرت ، با ارتش گران و سنگينى به جانب كرانه‌هاى شام حركت كرد تا هر نوع برخورد نظامى را شخصا رهبرى كند . در اين مسافرت سراسر رنج و زحمت ، ارتش اسلام توانست حيثيت ديرينهء خود را بازيابد و حيات سياسى خود را تجديد كند .\r\n\r\n","description":"","footnote":"","page_name":" 934 ","page_number":934},
  {"content":"\r\n\r\nاين پيروزى نسبى ، پيامبر را قانع نساخت و چند روز پيش از بيماريش ، خود ، ارتش اسلام را به فرماندهى « اسامه » مأمور كرد كه به كرانه‌هاى شام بروند و در صحنه حضور يابند .\r\nضلع دوم دشمن ، امپراتورى ايران بود . تا آنجا كه خسرو ايران از شدت ناراحتى نامهء پيامبر را پاره كرد و سفير پيامبر را با اهانت بيرون كرد و به استاندار يمن نامه نوشت كه پيامبر را دست‌گير كند و در صورت امتناع او را بكشد .\r\nخسرو پرويز ، در زمان رسول خدا درگذشت ، اما موضوع استقلال ناحيهء يمن - كه مدت‌ها مستعمرهء دولت ايران بود - از چشم‌انداز خسروان ايران دور نبود و هرگز كبر و نخوت ، به سياست‌مداران ايران اجازه نمىداد كه وجود چنين قدرتى را حمل كنند . خطر سوم ، خطر حزب منافق بود كه پيوسته به صورت ستون پنجم در ميان مسلمانان مشغول كار و تلاش بودند ، تا آنجا كه قصد جان پيامبر را كرده و خواستند او را در راه تبوك به مدينه ترور كنند . گروهى از آنان با خود زمزمه مىكردند كه با مرگ رسول خدا ، نهضت اسلامى پايان مىگيرد و همگى آسوده مىشوند . « 1 »\r\nپس از درگذشت پيامبر ، ابو سفيان دست به ترفند شومى زد و خواست از طريق بيعت با على ، مسلمانان را به صورت دو جناح ، رو در روى هم قرار دهد تا از آب گل‌آلود استفاده كند . على عليه السّلام با هشيارى خاصى از نيّت پليد او آگاه شد و دست رد بر سينهء او زد و به او گفت :\r\nبه خدا سوگند تو جز فتنه و فساد هدف ديگرى ندارى و تنها امروز نيست كه مىخواهى آتش فتنه را بيفروزى ، بلكه به طور مكرر خواسته‌اى شرّى را برپا كنى . بدان مرا نيازى به تو نيست . « 2 »\r\nقدرت تخريبى منافقان به پايه‌اى بود كه قرآن از آن‌ها در سوره‌هاى آل عمران ، نساء ،\r\n\r\n\r\n","description":"","footnote":"\r\n( 1 ) . طور ( 52 ) آيهء 30 .\r\n( 2 ) . الكامل في التاريخ ، ج 2 ، ص 220 و العقد الفريد ، ج 2 ، ص 249 .\r\n","page_name":" 935 ","page_number":935},
  {"content":"\r\n\r\nمائده ، انفال ، توبه ، عنكبوت ، احزاب ، محمد ، فتح ، مجادله ، حديد ، منافقين و حشر ياد مىكند .\r\nآيا با وجود چنين دشمنان نيرومندى كه در كمين اسلام نشسته بودند ، صحيح است كه پيامبر اسلام براى جامعهء نوبنياد اسلامى ، جانشينى براى رهبرى دينى - سياسى و . . . تعيين نكند ؟ محاسبات اجتماعى مىگويد كه پيامبر بايد با تعيين زعيم و رهبر ، از بروز هر نوع اختلاف پس از خود جلوگيرى كرده و با پديد آوردن يك خط دفاعى محكم و استوار وحدت اسلامى را بيمه سازد . پيشگيرى از هر نوع حوادث بد و ناگوار و اينكه پس از درگذشت رسول گرامى ، هر گروهى بگويد بايد امير از ما باشد ، جز با تعيين رهبر امكان‌پذير نبود .\r\nاين محاسبهء اجتماعى ، ما را به صحت و استوارى نظريهء « تنصيصى بودن مقام رهبرى پس از پيامبر » هدايت مىكند . شايد روى اين جهت و دلايل ديگر بود كه پيامبر از نخستين روزهاى بعثت تا دم واپسين حيات ، مسئلهء جانشينى را مطرح كرده و جانشين خود را ، هم در آغاز رسالت و هم در پايان آن معين كرده است .\r\n\r\n1 . نبوت و امامت توأم بودند\r\nقطع نظر از دلايل عقلى و فلسفى بر محاسبه اجتماعى كه حقانيت نظر اول را قطعى مىسازند ، اخبار و رواياتى كه از پيامبر وارد شده ، نظريهء علماى شيعه را تصديق مىكند . پيامبر در دوران رسالت خود ، به طور مكرر وصى و جانشين خود را تعيين كرده و موضوع امامت را ، از قلمرو « انتخاب » و مراجعه به آراى عمومى بيرون برده است .\r\nاو نه تنها در اواخر عمر جانشين خود را تعيين كرد ، بلكه در آغاز رسالت كه هنوز جز صد نفر كسى به او نگرويده بود ، وصى و جانشين خود را به مردم معرفى نمود .\r\nروزى از طرف خداوند جهان مأمور شد كه خويشاوندان نزديك خود را از عذاب الهى بترساند و آنان را پيش از دعوت عمومى ، به آيين توحيد دعوت كند . در مجمعى\r\n\r\n","description":"","footnote":"","page_name":" 936 ","page_number":936},
  {"content":"\r\n\r\nكه 45 تن از سران بنى هاشم را در برداشت ، چنين گفت : نخستين كسى كه از شما مرا يارى كند ، او برادر و وصى و جانشين من در ميان شما خواهد بود . هنگامى كه على از آن ميان برخاست و او را به رسالت تصديق نمود ، او رو به مردم كرد و گفت : اين جوان برادر و وصى و جانشين من است . « 1 »\r\nاين حديث در ميان مفسران و محدثان به نام « حديث يوم الدار » و « حديث بدء الدعوة » اشتهار كامل دارد .\r\nپيامبر ، نه تنها در آغاز رسالت ، بلكه به مناسبت‌هاى مختلف ، در سفر و حضر به ولايت و جانشينى على عليه السّلام تصريح كرده ، ولى هيچ كدام از آن‌ها از نظر عظمت ، صراحت و قاطعيت و عموميت به پايهء حديث « غدير » نمىرسد .\r\n\r\n2 . سرگذشت غدير\r\nمراسم حج به پايان رسيد . مسلمانان ، اعمال حج را از پيامبر عالى قدر آموختند . در اين هنگام ، پيامبر گرامى تصميم گرفت كه مكه را به عزم مدينه ترك گويد . فرمان حركت صادر گرديد . هنگامى كه كاروان به سرزمين « رابغ » « 2 » - كه در سه ميلى « جحفه » « 3 » قرار دارد - رسيد ؛ امين وحى در محلى به نام « غدير خم » فرود آمد و او را با آيهء زير خطاب كرد :\r\n بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  « 4 » ؛ آنچه كه از طرف خدا فرستاده شده ، به مردم ابلاغ كن و اگر ابلاغ نكنى رسالت خود را تكميل نكرده‌اى ، خداوند تو را از شر مردم حفظ مىكند .\r\nلحن آيه حاكى است كه خداوند انجام امر خطيرى را به عهدهء پيامبر گذاشته است .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 216 و الكامل في التاريخ ، ج 2 ، ص 410 .\r\n( 2 ) . « رابغ » ، هم اكنون بر سر راه مكه به مدينه است .\r\n( 3 ) . يكى از « ميقات‌هاى » احرام است و راه اهل مدينه و مصر و عراق از آنجا منشعب مىشد .\r\n( 4 ) . مائده ( 5 ) آيه 67 .\r\n","page_name":" 937 ","page_number":937},
  {"content":"\r\n\r\nچه امر خطيرى بالاتر از اينكه در برابر ديدگان صد هزار نفر ، على را به مقام خلافت و وصايت و جانشينى نصب كند . از اين نظر ، دستور توقف صادر شد . كسانى كه جلو كاروان بودند ، از حركت بازايستادند و آن‌ها كه دنبال كاروان بودند ، به آنان پيوستند .\r\nوقت ظهر هوا به شدت گرم بود . مردم قسمتى از رداى خود را بر سر و قسمتى را زير پا مىافكندند . براى پيامبر با چادرى كه روى درخت افكنده بودند سايبانى درست كردند . پيامبر نماز ظهر را با جماعت خواند . سپس در حالى كه جمعيت گرد او حلقه زده بودند ، بر روى نقطهء بلندى كه از جهاز شتر ترتيب داده بودند ، قرار گرفت و با صداى بلند و رسا خطبه‌اى خواند .\r\n\r\nخطبهء پيامبر در غدير خم\r\nحمد و ثنا مخصوص خدا است . از او يارى مىطلبيم و به او ايمان داريم و بر او توكل مىكنيم . از بدىهاى خود و اعمال ناشايست خود به او پناه مىبريم . خدايى كه جز او هادى و راهنمايى نيست . هر كس را كه هدايت نمود ، گمراه كننده‌اى براى او نخواهد بود . گواهى مىدهم كه جز او معبودى نيست و محمد بنده و پيامبر او است .\r\nهان اى مردم ! نزديك است من دعوت حق را لبيك بگويم و از ميان شما بروم . من مسئولم و شما نيز مسئوليد ، دربارهء من چه فكر مىكنيد ؟ در اين موقع صداى جمعيت به تصديق بلند شد و گفتند : ما گواهى مىدهيم كه تو رسالت خود را انجام دادى و كوشيدى ، خدا تو را پاداش نيك دهد .\r\nپيامبر فرمود : آيا گواهى مىدهيد كه معبود جهان يكى است و محمد بندهء خدا و پيامبر او است و بهشت و دوزخ و زندگى جاويدان در سراى ديگر جاى ترديد نيست ؟ همگى گفتند : صحيح است و گواهى مىدهيم .\r\nسپس فرمود : مردم ! من دو چيز نفيس و گران‌مايه در ميان شما مىگذارم ، ببينيم چگونه با دو يادگار من رفتار مىكنيد ؟ در اين وقت يك نفر برخاست و با صداى بلند گفت : منظور از اين دو چيز نفيس چيست ؟ پيامبر فرمود : يكى كتاب خدا كه يك\r\n\r\n","description":"","footnote":"","page_name":" 938 ","page_number":938},
  {"content":"\r\n\r\nطرف آن در دست خدا و طرف ديگر آن در دست شما است و ديگرى عترت و اهل بيت من . خداوند به من خبر داده كه اين دو يادگار ، هرگز از هم جدا نخواهند شد .\r\nهان اى مردم ! بر قرآن و عترت من پيشى نگيريد و در عمل به هر دو ، كوتاهى نورزيد كه هلاك مىشويد .\r\nدر اين لحظه دست على را گرفت و آن قدر بلند كرد كه سفيدى زير بغل هر دو براى مردم نمايان گشت و او را به همهء مردم معرفى نمود . سپس فرمود : سزاوارتر بر مؤمنان از خود آن‌ها كيست ؟ همگى گفتند : خدا و پيامبر او داناترند . پيامبر فرمود :\r\nخدا مولاى من و من مولاى مؤمنان هستم و من بر آن‌ها از خودشان اولى و سزاوارترم .\r\nهان اى مردم ! من كنت مولاه فهذا عليّ مولاه ، « 1 » اللّهمّ وال من والاه و عاد من عاداه ، و أحبّ من أحبّه ، و أبغض من أبغضه ، و انصر من نصره ، و اخذل من خذله ، و أدر الحقّ معه حيث دار ؛ هر كس را من مولايم ، على مولى او است . خداوندا ! كسانى كه على را دوست دارند ، آنان را دوست بدار و كسانى كه او را دشمن بدارند ، دشمن دار .\r\nخدايا ! ياران على را يارى كن ، دشمنان على را خوار و ذليل كن و او را محور حق قرار بده .\r\n\r\nجاودانگى واقعهء غدير\r\nارادهء حكيمانهء خداوند بر آن تعلق گرفته است كه واقعهء تاريخى غدير ، در تمام قرون و اعصار به صورت يك تاريخ زنده كه قلبها به طرف آن جذب مىشوند ، بماند و نويسندگان اسلامى در هر عصر و زمانى در كتاب‌هاى تفسير ، تاريخ ، حديث و كلام دربارهء آن سخن بگويند و گويندگان مذهبى در مجالس وعظ و خطابه دربارهء آن سخن دهند و آن را از فضايل غير قابل انكار امام بشمارند . نه تنها خطيبان و گويندگان ، بلكه شاعران و سرايندگان ، از اين واقعه الهام گرفته و ذوق ادبى خود را از تفكر و\r\n\r\n\r\n","description":"","footnote":"\r\n( 1 ) . پيامبر براى اطمينان خاطر اين جمله را سه بار تكرار كرد كه مبادا بعدها اشتباهى رخ دهد .\r\n","page_name":" 939 ","page_number":939},
  {"content":"\r\n\r\nانديشه در مورد اين حادثه و از مزيد اخلاص به صاحب ولايت مشتعل سازند و عالىترين قطعاتى را به صورت‌هاى گوناگون و به زبان‌هاى مختلف از خود به يادگار بگذارد .\r\nاز اين رو ، كمتر واقعهء تاريخى در جهان ، بسان رويداد « غدير » مورد توجه طبقات مختلف ، از محدث و مفسر و از متكلم و فيلسوف ، از خطيب و شاعر و از مورخ و سيره نويس قرار گرفته و اين اندازه دربارهء آن عنايت مبذول شده است .\r\nيكى از علل ابديت و جاودانگى بودن اين حديث ، نزول دو آيه « 1 » از آيات قرآن دربارهء اين واقعه است و تا روزى كه قرآن ابدى و جاودانى است ، اين واقعهء تاريخى نيز ابدى بوده و از خاطره‌ها محو نخواهد شد .\r\nاز آنجا كه جامعهء اسلامى در اعصار ديرينه و هم اكنون جامعهء شيعه ، آن را يكى از اعياد مذهبى مىشمارند و مراسمى را كه در ديگر اعياد اسلامى برپا مىدارند ، در اين روز نيز انجام مىدهند ، طبعا واقعه تاريخى غدير رنگ جاودانگى به خود گرفته و هيچ‌گاه از خاطره‌ها فراموش نمىشود .\r\nاز مراجعه به تاريخ ، به خوبى معلوم مىشود كه روز هيجدهم ذى الحجة الحرام ، در ميان مسلمانان به نام روز « عيد غدير » معروف بود ، تا آنجا كه « ابن خلكان » دربارهء « المستعلى بن المستنصر » مىگويد : در سال 487 در روز عيد غدير خم كه روز هيجدهم ذى الحجة الحرام است ، مردم با او بيعت كردند . « 2 »\r\nو دربارهء المستنصر بالله العبيدى مىنويسد : وى در سال 487 درگذشت كه دوازده شب به آخر ماه ذى الحجّه باقى مانده بود . اين شب همان شب هيجدهم ماه ذى الحجّه ، « عيد غدير » است . « 3 »\r\n« ابو ريحان بيرونى » در كتاب الآثار الباقيه ، عيد غدير را از عيدهاى شمرده كه همهء\r\n\r\n\r\n","description":"","footnote":"\r\n( 1 ) . مائده ( 5 ) آيهء 3 و 67 .\r\n( 2 ) . وفيات الاعيان ، ج 1 ، ص 60 .\r\n( 3 ) . همان ، ج 2 ، ص 223 .\r\n","page_name":" 940 ","page_number":940},
  {"content":"\r\n\r\nمسلمانان ، برپا مىداشتند و جشن مىگرفتند . « 1 »\r\nنه تنها ابن خلكان و ابو ريحان بيرونى ، اين روز را عيد مىنامند ، بلكه « ثعالبى » نيز ، اين شب را از شب‌هاى معروف در ميان امت اسلامى شمرده است . « 2 »\r\nريشهء اين عيد اسلامى به خود روز غدير بازمىگردد ، زيرا در آن روز پيامبر به مهاجران و انصار ، بلكه به همسران خود دستور داد كه بر على وارد شوند و به او در مورد چنين فضيلتى بزرگ تبريك بگويند .\r\n« زيد بن ارقم » مىگويد : از مهاجران : ابو بكر ، عمر ، عثمان ، طلحه و زبير ، نخستين كسانى بودند كه با على دست بيعت دادند و مراسم تبريك و بيعت تا مغرب ادامه داشت .\r\n\r\nدلايل ديگر ابديت اين واقعه\r\nدر اهميت اين رويداد تاريخى ، همين اندازه كافى است كه اين واقعهء تاريخى را 110 صحابى نقل كرده‌اند . البته اين جمله نه به آن معنا است كه از آن گروه زياد تنها همين افراد ، اين حادثه را نقل كرده‌اند ، بلكه تنها در كتاب‌هاى دانشمندان اهل تسنن ، نام 110 تن به چشم مىخورد . درست است كه پيامبر سخنان خود را در جامعهء صد هزار نفرى القا نمود ، ولى گروه زيادى از آنان از نقاط دور دست حجاز بودند كه از آنان حديثى نقل نشده است و گروهى از آن‌ها اين واقعه را نقل كرده‌اند ، اما تاريخ موفق به درج نام آنان نگرديده است و اگر هم ثبت كرده است ، به دست ما نرسيده است .\r\nدر قرن دوم اسلامى كه عصر تابعان است ، هشتاد و نه تن از آنان به نقل اين حديث پرداخته‌اند .\r\nراويان حديث غدير ، در قرنهاى بعدى همگى عالمان و دانشمندان اهل تسنن مىباشند .\r\n\r\n\r\n","description":"","footnote":"\r\n( 1 ) . ترجمهء الآثار الباقيه ، ص 395 و الغدير ، ج 1 ، ص 267 .\r\n( 2 ) . ثمار القلوب ، ص 511 .\r\n","page_name":" 941 ","page_number":941},
  {"content":"\r\n\r\n360 تن از آنان اين حديث را در كتاب‌هاى خود گرد آورده و گروه زيادى به صحت و استوارى آن‌ها اعتراف نموده‌اند .\r\nدر قرن سوم 92 دانشمند ، در قرن چهارم 43 ، در قرن پنجم 24 ، در قرن ششم بيست ، در قرن هفتم 21 ، در قرن هشتم هيجده ، در قرن نهم شانزده ، در قرن دهم چهارده ، در قرن يازدهم دوازده ، در قرن دوازدهم سيزده ، در قرن سيزدهم دوازده ، و در قرن چهاردهم بيست دانشمند ، اين حديث را نقل كرده‌اند .\r\nگروهى تنها به نقل اين حديث اكتفا نكرده ، بلكه دربارهء اسناد و مفاد آن به طور مستقل كتاب‌هايى نوشته‌اند .\r\nمورخ بزرگ اسلامى ، طبرى كتابى به نام الولايه في طرق حديث الغدير نوشته و اين حديث را از 72 طريق از پيامبر نقل كرده است .\r\nابن عقدهء كوفى ، در رسالهء ولايت اين حديث را از 105 تن نقل كرده است .\r\nابو بكر محمد بن عمر بغدادى ، معروف به جمعانى ، اين حديث را از 25 طريق نقل نموده است .\r\nاز بزرگان حديث :\r\nاحمد بن حنبل شيبانى به چهل سند نقل كرده است .\r\nابن حجر عسقلانى به 25 سند نقل كرده است .\r\nجزرى شافعى به هشتاد سند نقل كرده است .\r\nابو سعيد سجستانى به 120 سند نقل كرده است .\r\nامير محمد يمنى به چهل سند نقل كرده است .\r\nنسائى به 250 سند نقل كرده است .\r\nابو العلاء همدانى به صد سند نقل كرده است .\r\nابو العرفان حبان به سى سند نقل كرده است .\r\nتعداد كسانى كه مستقلا دربارهء خصوصيات اين واقعهء تاريخى كتاب نوشته‌اند ، 26 نفر است و شايد كسانى باشند كه در مورد اين رويداد رساله و كتاب نوشته‌اند كه\r\n\r\n","description":"","footnote":"","page_name":" 942 ","page_number":942},
  {"content":"\r\n\r\nتاريخ نام آن‌ها را ضبط نكرده است . « 1 »\r\nدانشمندان شيعه ، در خصوص اين واقعيت تاريخى ، كتاب‌هاى ارزنده‌اى نوشته‌اند .\r\nجامع‌ترين آن‌ها كتاب تاريخى الغدير است كه به خامهء تواناى نويسنده نامى اسلامى ، علامهء مجاهد مرحوم آية الله امينى نگارش يافته است .\r\nآن‌گاه فرمود :\r\nمردم ! اكنون فرشته وحى نازل گرديد و اين آيه را آورد :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 2 » ؛ امروز دين شما را كامل نمودم و نعمت را بر شما تمام كردم و اسلام را يگانه آيين انتخاب كردم .\r\nدر اين موقع صداى تكبير پيامبر بلند شد . سپس فرمود :\r\nخدا را شپاس‌گزارم كه آيين خود را كامل كرد و نعمت خود را به پايان رسانيد و از وصايت و ولايت و جانشينى على پس از من خشنود گشت . سپس پيامبر از نقطهء مرتفع فرود آمد و به على فرمود : در زير خيمه‌اى بنشيند ، تا سران و شخصيت‌هاى بارز اسلام با على مصافحه كرده و به او تبريك گويند .\r\nپيش از همه ، شيخين به على تبريك گفتند و او را مولاى خود خواندند .\r\nحسان بن ثابت ، فرصت را مغتنم شمرد ، با كسب اجازه از محضر پيامبر ، اشعارى چند سرود و در آنجا برابر پيامبر اكرم خواند كه ما دو بيت آن را در اينجا نقل مىكنيم :\r\n فقال لهم : قم يا على ، فإنّنى * رضيتك من بعدي إماما و هاديا \r\n فمن كنت مولاه فهذا وليه * فكونوا له أتباع صدق مواليا \r\n\r\n\r\n","description":"","footnote":"\r\n( 1 ) . مجموع اين آمارها از كتاب الغدير ، ج 1 ، گرفته شده است كه در نگارش اين بخش از اين كتاب استفادهء فراوانى به عمل آمد .\r\n( 2 ) . مائده ( 5 ) آيهء 3 .\r\n","page_name":" 943 ","page_number":943},
  {"content":"\r\n\r\n- به على فرمود : برخيز كه من تو را براى جانشينى و راهنمايى مردم پس از خويش انتخاب كردم .\r\n- من مولاى هر كسى باشم على ولى او است . شما در حالى كه او را از صميم دل دوست مىداريد ، از پيروان او باشيد .\r\nاين حديث در طول تاريخ ، بزرگ‌ترين سند بر فضيلت و برترى امام على بر تمام صحابهء اسلام بوده است . حتى امير مؤمنان ، در جلسهء شوراى خلافت - كه پس از درگذشت خليفهء دوم منعقد گرديد - و در دوران خلافت عثمان و ايام خلافت خويش ، با آن احتجاج كرده است . از اين گذشته ، شخصيت‌هاى بزرگى از مسلمانان ، همواره با اين حديث در برابر مخالفان و منكران حقوق على عليه السّلام احتجاج كرده‌اند .\r\n\r\nمدعيان دروغ‌گو « 1 » انديشه دربارهء روميان\r\nپس از پايان مراسم تعيين جانشين ، در سرزمين « غدير خم » كسانى كه از ناحيهء شام و مصر در برگزارى مراسم « حج وداع » شركت كرده بودند ، همگى در سرزمين « جحفه » از پيامبر جدا شده ، رهسپار زادگاه خود گرديدند .\r\nافرادى هم كه از « حضرموت » و « يمن » آمده بودند ، در اين نقطه يا در نقطهء پيش از آن ، از كاروان حج جدا شده ، راه وطن را پيش گرفتند ، ولى گروه ده هزار نفرى كه از « مدينه » همراه پيامبر گرامى آمده بودند ، همگى در ركاب وى راه مدينه را پيش گرفتند .\r\nهنوز سال دهم به پايان نرسيده بود كه وارد مدينه شدند .\r\nپيامبر و مسلمانان از انتشار اسلام در سرتاسر عربستان و از اينكه به حكومت شرك و بت‌پرستى در همهء نقاط حجاز ، پايان داده و هر نوع مانع از نفوذ اسلام و گرويدن مردم به آيين توحيد بر طرف گرديده است ، مسرور و خوش‌حال بودند .\r\nهنوز ماه « ذى الحجّه » سال دهم به پايان نرسيده بود كه دو نفر از « يمامه » وارد مدينه\r\n\r\n\r\n","description":"","footnote":"\r\n( 1 ) . نامه‌نگارى مسيلمه ، در اواخر سال دهم هجرت بود ، و همچنين است ادعاى نبوت « اسود عنسى » و به خاطر تقليل در فصول كتاب ، اين بخش را در حوادث سال يازدهم ادغام كرديم .\r\n","page_name":" 944 ","page_number":944},
  {"content":"\r\n\r\nشدند و نامه‌اى از « مسيلمه » - كه بعدها به « مسيلمهء كذاب » معروف گرديد - تسليم حضور پيامبر نمودند .\r\nيكى از دبيران پيامبر اسلام ، نامه را باز كرد و آن را براى او خواند . نامه حاكى از اين بود كه شخصى به نام « مسيلمه » در يمامه ، ادعاى نبوت نموده و خود را شريك و انباز پيامبر مىداند و از طريق نامه خواسته است كه او را از وضع و شركت خود در نبوت آگاه سازد .\r\nمتن نامهء او در كتاب‌هاى سيره و تواريخ اسلامى مضبوط است . جمله‌بندى نامه حاكى است كه نويسنده مىخواهد از روش قرآن تقليد كند ، ولى اين تقليد آنچنان نامهء او را بىروح و بىارزش كرده كه ساير سخنان عادى او ، به مراتب از آن بهتر است .\r\nاو در نامهء خود به پيامبر چنين نوشته بود : « 1 »\r\nأما بعد ، فإنّي قد أشركت في الأمر معك و أنّ لنا نصف الأرض و لقريش نصف الأرض و لكن قريشا قوم يعتدون ؛ من در امر نبوت ، شريك تو قرار داده شده‌ام . نيمى از زمين متعلق به ما است و نيمى ديگر متعلق به قريش است ، ولى طايفه قريش ، با عدالت رفتار نمىكنند .\r\nوقتى پيامبر از مضمون نامه آگاه شد ، رو به آورندگان نامهء كرد و فرمود : اگر شما سفير و قاصد نبوديد ، به كشتن شما فرمان مىدادم ، زيرا شما در گذشته اسلام آورده و آيين توحيد و رسالت مرا پذيرفته بوديد . چرا و به چه دليل از چنين مرد تهى مغزى پيروى كرده و از آيين پاك اسلام دست برداشته‌ايد .\r\nپيامبر ، دبير خود را خواست و نامهء كوتاه ، ولى پرمحتوا و دندان‌شكنى را املا نمود تا در پاسخ او نوشته شود .\r\nبسم الله الرحمن الرحيم . من محمد رسول الله إلى مسيلمة الكذّاب ، السلام على من اتّبع الهدى . أمّا بعد : فإنّ الأرض للّه يورثها من يشاء من عباده و العاقبة\r\n\r\n\r\n","description":"","footnote":"\r\n( 1 ) . وى از فرط نادانى ، نامهء خود را با نام خدا آغاز نكرده ، و حتى به اندازهء مشركان دوران جاهليت در اين مورد شعور نداشته است .\r\n","page_name":" 945 ","page_number":945},
  {"content":"\r\n\r\nللمتقين ؛ به نام خداوند بخشنده مهربان ، [ نامه‌اى است 
  ] از محمد رسول خدا به « مسيلمه » دروغ‌گو . سلام بر پيروان هدايت . زمين متعلق به خدا است و به هر كس از بندگان صالح خود بخواهد واگذار مىكند و سرانجام نيك از آن پرهيزكاران است . « 1 »\r\n\r\nزندگى نامهء اجمالى مسيلمه\r\nوى از كسانى است كه در سال دهم هجرت به مدينه آمد و اسلام آورد . ولى پس از مراجعت به زادگاه خود ، ادعاى پيامبرى كرد و گروهى ساده‌لوح و احيانا متعصب به نداى او پاسخ گفتند . گسترش شخصيت او در « يمامه » نشانهء شخصيت واقعى وى نبود ، بلكه گروهى با اينكه مىدانستند كه او يك فرد دروغ‌گو است ، دور او را گرفته و منطق آنان اين بود : « دروغ گوى يمامه بهتر از راست گوى حجاز است » . اين جمله را يكى از طرفداران مسيلمه ، وقتى گفت كه از او پرسيد : آيا فرشته‌اى بر تو نازل مىشود ؟ گفت : آرى به نام « رحمان » . گفت : آن فرشته در نور است يا در ظلمت ؟ گفت در ظلمت . گفت : گواهى مىدهم كه تو كاذب و دروغ گويى ، ولى دروغ گوى قبيلهء ربيعه « يمامه » بهتر از راست‌گوى قبيله « مضر » « 2 » حجاز است .\r\nآنچه مسلم است اينكه اين مرد ادعاى نبوت نموده و گروهى را به دور خود گرد آورده بود ، ولى هرگز ثابت نشده است كه وى در صدد معارضه با قرآن برآمده است و جمله‌ها و آيه‌هايى در متون تاريخى كه از او در مقام معارضه با قرآن نقل شده ، نمىتواند منطق و گفتار مرد فصيحى مانند « مسيلمه » باشد ، زيرا كه جمله‌هاى عادى و سخنان ديگر او در غايت متانت و اتقان است . از اين نظر ، مىتوان گفت آنچه به او نسبت داده شده ، بسان جمله‌هايى است كه به معاصر او « اسود بن كعب العنسى » - كه در « يمن » مقارن با ادعاى مسيلمه ، ادعاى نبوت كرد - « 3 » نسبت داده شده\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ص 600 - 601 . در تطبيق مضامين دو نامه ، شخصيت هر دو نامه‌نگار روشن مىگردد .\r\n( 2 ) . مقصود از راست‌گوى مضر ، پيامبر اسلام است .\r\n( 3 ) . سيرهء ابن هشام ، ج 1 ، ص 599 .\r\n","page_name":" 946 ","page_number":946},
  {"content":"\r\n\r\nاست و هيچ بعيد نيست همهء اين‌ها پيرايه‌هايى باشند كه روى عللى به آن‌ها بسته شده‌اند .\r\nزيرا عظمت قرآن و بلاغت فوق العادهء آن ، به حدى است كه كسى به خود جرأت نمىدهد كه به فكر مقابله با آن بيفتد و هر عربى به حكم فطرت پاك و خدادادى خود مىدانست كه اين سبك و گيرايى بيان و عظمت معانى و استوارى جمله‌هاى آن ، از حدود و توانايى بشر بيرون است .\r\nپس از درگذشت پيامبر ، معارضه با مرتدان عرب ، نخستين برنامهء خلافت اسلامى بود ، به همين دليل ، منطقهء نفوذ مسيلمه ، با سربازان اسلام در محاصره قرار گرفت .\r\nهنگامى كه دايرهء محاصره تنگ گرديد و شكست اين مدعى دروغ‌گو روشن شد ، برخى از ياران ساده‌لوح وى به او گفتند ، نصر و كمك غيبى كه ما را به آن اميدوار مىساختى چه شد ؟ مسيلمه در پاسخ وى گفت : « أمّا الدين فلا دين ، قاتلوا عن أحسابكم ؛ از آيين و كمك غيبى خبرى نيست و يك وعدهء دروغى بود كه من به شما مىدادم ، ولى بر شماست از كرامت و شرافت خود دفاع كنيد . »\r\nولى دفاع از حسب و كرامت ، اثرى نبخشيد . او و گروهى از يارانش ، در محوطهء باغى كشته شدند و بساط نبوت دروغين او برچيده شد .\r\nهمين جملهء كوتاه حاكى است كه او يك مرد فصيح و بليغى بوده است و هرگز گويندهء آن جمله‌هاى خنك و بىروح نيست كه در تاريخ به عنوان مقابله با قرآن به او بسته شده است .\r\n\r\nانديشه دربارهء روميان\r\nبا اينكه ظهور چنين مدعيان دروغ گويى در نقاط مختلف عربستان ، خطرى براى اتحاد مذهبى عربستان بود ، با اين حال ، پيامبر بيشتر دربارهء روميان - كه شامات و فلسطين جزو مستعمره‌هاى آن‌ها بود - مىانديشيد ، زيرا مىدانست كه فرمان‌داران لايق و شايستهء « يمامه » و « يمن » از عهدهء معارضه با مدعيان نبوت به خوبى برمىآيند .\r\n\r\n","description":"","footnote":"","page_name":" 947 ","page_number":947},
  {"content":"\r\n\r\nاز اين رو « اسود عنسى » دومين متنبّى زمان پيامبر ، به تدبير فرمان دار يمن ، يك روز پيش از رحلت پيامبر كشته شد .\r\nپيامبر مطمئن بود كه دولت نيرومند روم كه شاهد نفوذ روزافزون دولت اسلامى است ، از اينكه پيامبر يهوديت را از عربستان برانداخته و گروهى از مسيحيان را باجگزار دولت اسلامى كرده ، سخت ناراحت است . او مدت‌ها بود كه خطر روميان را جدى تلقى كرده و براى همين نظر در سال هشتم هجرت ، سپاهى را به فرماندهى « جعفر بن ابى طالب » ، « زيد بن حارثه » و « عبد الله بن رواحه » روانهء سرزمين روميان كرد . در اين نبرد ، هر سه فرمانده كشته شده و سپاه اسلام ، در نتيجهء تدبير خالد ، بدون پيروزى به مدينه بازگشت .\r\nدر سال نهم هجرت ، وقتى خبر آمادگى روميان براى حمله به سرزمين حجاز ، در مدينه انتشار يافت ، پيامبر شخصا با سى هزار تن عازم « تبوك » گرديد و بدون جنگ و برخورد با دشمن به مدينه بازگشت .\r\nاز اين نظر ، احتمال خطر در نظر پيامبر فوق العاده جدى بود . به همين دليل ، پس از بازگشت از حجة الوداع و ورود به مدينه ، سپاهى منظم از مهاجران و انصار كه در آن افراد سرشناسى ، مانند ابو بكر ، عمر ، ابى عبيده ، سعد وقاص و . . . نيز شركت داشتند ترتيب داد . همچنين ، دستور داد آن گروه از مهاجران كه پيش از ديگران به مدينه هجرت كرده بودند ، همگى در اين نبرد شركت كنند . « 1 »\r\nپيامبر براى تحريك احساسات مذهبى مجاهدان ، با دست خود پرچمى براى اسامه بست « 2 » و به او چنين دستور داد :\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 642 ، و النص و الاجتهاد ، ص 12 .\r\n( 2 ) . منابع اهل سنت ، تاريخ بستن پرچم را 26 صفر تعيين كرده‌اند و از آنجا كه آنان وفات پيامبر را در روز 12 ربيع الاول مىدانند ، همهء اين حوادث كه به تدريج از نظر خوانندگان خواهد گذشت ، مىتواند در ظرف شانزده روز رخ دهد . ولى از آنجا كه دانشمندان شيعه به پيروى از فرزندان گرامى خود پيامبر ، روز وفات پيامبر را روز 28 صفر مىدانند ، ناچار بايد اين حوادث زياد ، چند روزى جلوتر از 28 صفر انجام گيرد .\r\n","page_name":" 948 ","page_number":948},
  {"content":"\r\n\r\nبه نام خدا و در راه خدا نبرد كن ، با دشمنان خدا پيكار بنما ، سحرگاهان بر اهالى انبا « 1 » حمله ببر و اين مسافت را آنچنان سريع طى كن كه پيش از آن‌كه خبر حركت تو به آنجا برسد ، خود و سربازانت به آنجا رسيده باشيد .\r\n« اسامه » پرچم را به « بريده » داد و « جرف » « 2 » را اردوگاه خود قرار داد تا سربازان اسلام دسته دسته به آنجا بيايند و همگى در وقت معينى حركت كنند .\r\nپيامبر ، از اينكه جوان نورسى را براى فرماندهى انتخاب نموده و بزرگانى از مهاجران و انصار را زير دست او قرار داد ، دو نظر داشت :\r\nنخست خواست از اين طريق مصيبتى را كه متوجه « اسامه » شده بود ، جبران كند و شخصيت او را بالا ببرد ، زيرا او پدرش را در جنگ با روميان از دست داده بود .\r\nدر درجهء دوم خواست قانون « تقسيم كار و مقام » بر « اساس شخصيت و لياقت » را زنده كند و آشكارا برساند ، مقام و موقعيت‌هاى اجتماعى چيز ديگرى جز لياقت و كاردانى نمىخواهد و هيچ‌گاه در گرو سن نيست ، تا جوانانى كه داراى لياقت و شايستگىاند ، خود را براى يك سلسله مسئوليت‌هاى سنگين اجتماعى آماده سازند و بدانند در آيين اسلام ، مقام و موقعيت ، رابطهء مستقيم با لياقت و كاردانى دارد نه با سن و سال .\r\nاسلام واقعى ، همان انضباط شديد در برابر تعاليم عالى خدا است و مسلمان حقيقى كسى است كه بسان سرباز جبههء جنگ ، در برابر دستورهاى او تسليم گردد و همه را از جان و دل بپذيرد : خواه به سود او تمام شود ، يا به زيان وى ، خواه مطابق تمايلات و خواسته‌هاى درونى او باشد ، يا مخالف آن .\r\nامير مؤمنان عليه السّلام در جمله‌اى كوتاه اما بسيار پرمحتوا ، حقيقت اسلام را چنين تعريف مىفرمايد : « الاسلام هو التسليم ؛ « 3 » آيين اسلام چيزى جز تسليم در برابر\r\n\r\n\r\n","description":"","footnote":"\r\n( 1 ) . به ضم همزه ، جزئى از خاك « بلقاء » ، واقع در سرزمين سوريه است و در نزديكى « موته » ميان « عسقلان » و « رمله » قرار دارد .\r\n( 2 ) . نقطهء وسيعى است در سه ميلى مدينه به سمت شام ، اول آن مضموم و دوم آن ساكن است .\r\n( 3 ) . نهج البلاغه ، كلمات قصار ، 125 .\r\n","page_name":" 949 ","page_number":949},
  {"content":"\r\n\r\nدستورهاى آن ، چيزى نيست . »\r\nكسانى كه در انجام دستورهاى اسلام ، راه تبعيض را پيش مىگيرند و هر جا كه آن را مخالف خواسته‌هاى درونى خود مىيابند ، فورا زبان به اعتراض گشوده و به بهانه‌هاى مختلفى از آن شانه خالى مىكنند ، چنين گروهى فاقد انضباط اسلامى بوده و داراى تسليم واقعى - كه اساس و ريشهء اسلام است - نيستند .\r\nفرماندهى جوان نورسى به نام « اسامة بن زيد » كه بيش از بيست « 1 » سال نداشت ، گواه زندهء گويايى براى موضوع ما است ، زيرا رياست وى بر گروهى از صحابه كه از نظر سن چند برابر او بودند ، بسيار سخت و گران آمد . آنان ، زبان به طعن و اعتراض گشودند و سخنانى گفتند كه همگى حاكى از فقدان روح تسليم و نداشتن انضباط سربازى در برابر فرمانده كل قواى اسلام « پيامبر » بود . محور گفتار آنان اين بود كه پيامبر ، جوان كم سنى را بر بزرگى از صحابه فرمانده قرار داده است . « 2 »\r\nولى آنان از نكات و مصالح ارزندهء اين كار غافل بوده و همهء كارها را با عقل كوچك خود سنجيده و با مقياس‌هاى شخصى خود ، اندازه‌گيرى مىكردند .\r\nبا اينكه آنان از نزديك احساس مىنمودند كه پيامبر در بسيج كردن اين سپاه مىكوشد ، ولى دست‌هاى مرموزى حركت سپاه را از لشكرگاه « جرف » به تأخير مىانداخت و به طور پنهانى كارشكنى مىكرد .\r\nروزى كه پيامبر پرچم جنگ را براى « اسامه » بست ، فرداى آن روز با سر درد سخت و تب شديدى در بستر افتاد . اين بيمارى ، چند روزى ادامه داشت كه سرانجام به رحلت آن حضرت انجاميد .\r\nپيامبر در بستر بيمارى بود كه آگاه شد در حركت سپاه از لشكرگاه ، كارشكنىهايى مىشود و گروهى به فرماندهى اسامه ، طعن مىزنند . وى از اين جريان ، سخت\r\n\r\n\r\n","description":"","footnote":"\r\n( 1 ) . برخى از سيره‌نويسان مانند حلبى ، سن او را هفده نوشته و برخى ديگر هيجده نوشته‌اند . بالأخره همگى اتفاق دارند كه سن او در اين روز از بيست سال متجاوز نبود .\r\n( 2 ) . الطبقات الكبرى ، ج 2 ، ص . 12 .\r\n","page_name":" 950 ","page_number":950},
  {"content":"\r\n\r\nخشمگين گرديد ، در حالى كه حوله‌اى بر دوش انداخته و دستمالى بر سر بسته بود ، آهنگ مسجد كرد تا از نزديك با مسلمانان سخن بگويد و آنان را از خطر اين تخلف بيم دهد . وى با آن تب شديد بالاى منبر قرار گرفت و پس از اداى مراسم حمد و ثناى خدا چنين فرمود :\r\nهان اى مردم ! من از تأخير حركت سپاه سخت ناراحتم . گويا فرماندهى « اسامه » بر گروهى از شما گران آمده و زبان به انتقاد گشوده‌ايد ، ولى اعتراض و سرپيچى شما تازگى ندارد ، قبلا از فرماندهى پدر او « زيد » انتقاد مىكرديد . به خدا سوگند ، هم پدر او شايسته اين منصب بود و هم فرزندش براى اين مقام لايق و شايستهء است . من او را بسيار دوست دارم . مردم ! دربارهء او نيكى كنيد و ديگران را در حق او به نيكى سفارش كنيد ، او از نيكان شما است .\r\nپيامبر سخنان خود را در همين جا به پايان رسانيد و از منبر پايين آمد و با تب شديد و بدن سنگين در بستر بيمارى افتاد . او به كسانى كه از بزرگان صحابه به عيادت وى مىآمدند ، مرتب سفارش مىكرد و مىفرمود : « انفذوا بعث أسامة ؛ سپاه اسامه را حركت دهيد . » « 1 »\r\nپيامبر به قدرى اصرار به حركت سپاه اسامه داشت كه در همان بستر بيمارى وقتى به ياران مىفرمود : سپاه اسامه را آمادهء حركت كنيد به دنبال آن ، به كسانى كه مىخواستند از سپاه او جدا شوند و در مدينه بمانند ، لعنت مىفرستاد . « 2 »\r\nاين سفارش‌ها سبب شد كه گروه مهاجر و انصار ، به عنوان توديع حضور پيامبر برسند و خواه ناخواه از مدينه حركت كنند و به سپاه « اسامه » در لشكرگاه مدينه « جرف » بپيوندند .\r\nدر آن دو سه روزى كه « اسامه » مشغول تنظيم مقدمات حركت سپاه بود ، گزارش‌هايى از مدينه دربارهء وخامت وضع پيامبر به آن‌ها مىرسيد و تصميم آنان را\r\n\r\n\r\n","description":"","footnote":"\r\n( 1 ) . همان ، ج 2 ، ص 190 . و گاهى مىفرمود : جهّزوا جيش أسامة و يا : أرسلوا بعث أسامة .\r\n( 2 ) . شهرستانى ، الملل و النحل ، مقدمهء چهارم ، ص 29 و ابن ابى الحديد ، شرح نهج البلاغه ، ج 2 ، ص 20 .\r\n","page_name":" 951 ","page_number":951},
  {"content":"\r\n\r\nبراى حركت سست مىكرد . تا آن‌كه روز دوشنبه ، فرمانده سپاه براى توديع حضور پيامبر رسيد و آثار بهبودى را در قيافهء او احساس نمود .\r\nپيامبر فرمود : هرچه زودتر به سوى مقصد حركت كن . او به لشكرگاه بازگشت و فرمان حركت را صادر كرد . هنوز سپاه از « جرف » ( مركز سپاه ) حركت نكرده بود ، گزارشى از مدينه رسيد كه پيامبر در حال احتضار است . بعضى كه به دنبال بهانه بودند و شانزده روز تمام حركت سپاه را به عنوان‌هاى گوناگون عقب انداخته بودند ، بار ديگر وضع وخيم حال پيامبر را دست‌آويز قرار داده به مدينه بازگشتند . به دنبال آن‌ها ، همهء افراد سپاه راه مدينه را پيش گرفتند و يكى از آمال بزرگ پيامبر بر اثر بىانضباطى برخى از سران سپاه ، در حال حيات او عملى نشد . « 1 »\r\n\r\nپوزش‌هاى غير موجه\r\nچنين خطا و اشتباهى را از جانب برخى كه بعدها زمام خلافت را به دست گرفتند و خود را خليفهء پيامبر ناميدند ، نمىتوان توجيه نمود . گروهى از دانشمندان اهل تسنن ، خواسته‌اند تخلف آنان را ، به طرق گوناگونى توجيه كنند ، ولى هرچه دست و پا كرده‌اند ، نتوانسته‌اند عذر موجهى براى متخلفان بياورند . « 2 »\r\n\r\nطلب آمرزش براى اهل بقيع\r\nگروهى از سيره‌نويسان مىنويسند : نيمه شب آن روزى كه پيامبر به شدت تب كرد و در بستر بيمارى افتاد ، همراه خدمت كار خود « ابى مويهبه » « 3 » براى طلب آمرزش به قبرستان بقيع رفت .\r\nولى مورخان شيعى معتقدند : روزى كه پيامبر احساس بيمارى كرد ، دست على را\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 190 .\r\n( 2 ) . براى اطلاع بيشتر از پوزش‌هاى آنان « ر . ك : المراجعات ، ص 30 - 31 و النص و الاجتهاد ، ص 15 - 19 » .\r\n( 3 ) . برخى مىگويند : با ابو رافع و يا بريره خدمت كار عايشه ، به قبرستان بقيع رفت . « الطبقات الكبرى ، ج 2 ، ص 204 » .\r\n","page_name":" 952 ","page_number":952},
  {"content":"\r\n\r\nگرفت و با گروهى كه به دنبال وى بودند به جانب قبرستان بقيع حركت كرد و به همراهانش گفت : از طرف خدا مأمورم كه براى اهل بقيع طلب آمرزش كنم . هنگامى كه گام به بقيع نهاد ، بر اهل قبور سلام كرد و سخنان خود را چنين آغاز كرد : سلام من بر شما اى كسانى كه زير خاك قرار گرفته‌ايد . حالتى كه در آن قرار داريد ، بر شما خوش و گوارا باد . فتنه‌ها مانند پاره‌هاى شب تاريك ، روى آورده و يكى به ديگرى پيوسته است . سپس براى اهل بقيع طلب آمرزش كرد . بعدا رو به على عليه السّلام كرد و گفت : كليد گنج‌هاى دنيا و زندگى ممتد در آن را به من عرضه داشته‌اند و مرا ميان آن و ملاقات پروردگار و دخول به بهشت ، مخير ساخته‌اند ، ولى من ملاقات پروردگار و ورود به بهشت را ترجيح داده‌ام . « 1 »\r\nفرشتهء وحى ، هر سال قرآن را يك بار به من عرضه مىداشت ، ولى امسال دو بار آن را برايم عرضه داشت و جهتى ندارد جز اينكه اجلم فرا رسيده است . « 2 »\r\nكسانى كه به جهان آفرينش از ديدگاه مادىگرى مىنگرند و دايرهء هستى را چيزى جز ماده و آثار آن نمىدانند ، شايد در اين باره ترديد ورزند و با خود بگويند : چگونه مىتوان با ارواح سخن گفت ؟ و چگونه مىشود با آن‌ها ارتباط برقرار ساخت ؟ چه طور انسان مىتواند از مرگ خود آگاه گردد ؟ اما اين موضوع براى كسانى كه حصار مادىگرى را شكسته‌اند و به وجود روان مجرد از بدن عنصرى معتقدند ، هرگز ارتباط با ارواح را انكار نكرده « 3 » و آن را كاملا امرى ممكن و واقعى تلقى مىكنند .\r\nپيامبرى كه با عالم وحى و عوالم ديگر مجرد از ماده و مصون از خطا مربوط است ، به طور مسلم مىتواند از فرا رسيدن اجل خود به فرمان خدا گزارش دهد .\r\n\r\n\r\n","description":"","footnote":"\r\n( 1 ) . به نقل نويسندگان الطبقات و غيره رو به « ابى مويهبه » نمود .\r\n( 2 ) . الطبقات الكبرى ، ج 2 ، ص 204 و بحار الانوار ، ج 22 ، ص 466 .\r\n( 3 ) . ولى همانطور كه در بحث‌هاى مربوط به ارتباط با ارواح نيز گفته شده است ، هرگز نبايد به قول هر مدعى در اين باره گوش داد و به قول معروف « نه هر كه آئينه سازد سكندرى داند » . براى آگاهى از غيب و ارتباط با جهان ارواح به كتاب‌هاى آگاهى سوم و اصالت روح از نظر قرآن مراجعه بفرماييد .\r\n","page_name":" 953 ","page_number":953},
  {"content":"\r\n\r\n\r\nحوادث سال يازدهم\r\n\r\nنامه‌اى كه نوشته نشد\r\nآخرين روزهاى زندگانى پيامبر از فصول بسيار حساس و دقيق تاريخ اسلام است . اسلام و مسلمانان در آن روزها ، ساعات دردناكى را مىگذراندند . مخالفت علنى برخى از صحابه و سرپيچى آنان از شركت در سپاه اسامه ، حاكى از يك سلسله فعاليّت‌هاى زيرزمينى و تصميم جدى آنان بود كه پس از درگذشت پيامبر ، حكومت و فرمان روايى و امور سياسى اسلام را قبضه كنند و جانشين رسمى پيامبر را كه در روز « غدير » تعيين گرديده بود ، عقب بزنند .\r\nپيامبر نيز از منويات آنان به طور اجمال آگاهى داشت . از اين رو ، براى خنثى كردن فعاليّت آنان اصرار مىكرد كه تمام سران صحابه در سپاه « اسامه » شركت كنند و هرچه زودتر سرزمين مدينه را به قصد نبرد با روميان ترك گويند ، ولى بازى گران صحنهء سياست ، براى اجراى نقشه‌هاى خود ، به عللى از شركت در سپاه « اسامه » اعتذار جسته و حتى سپاه را از حركت بازداشتند ، تا روزى كه پيامبر اسلام درگذشت .\r\nسرانجام پس از شانزده روز توقف و معطلى بر اثر انتشار وفات پيامبر ، دو مرتبه به مدينه بازگشتند . آنچه منظور پيامبر بود كه در روز وفات وى ، سرزمين مدينه از رجال سياسى و مزاحم - كه ممكن است بر ضد جانشين بلافصل وى دست به تحريكات بزنند - خالى باشد ، عملى نشد . آنان نه تنها مدينه را ترك نگفتند ، بلكه\r\n\r\n","description":"","footnote":"","page_name":" 954 ","page_number":954},
  {"content":"\r\n\r\nكوشيدند كه جلو هر نوع فعاليّت و كارى را كه مربوط به تحكيم موقعيت امير مؤمنان على عليه السّلام ، وصى بلا فصل وى باشد ، بگيرند و به عناوين مختلفى پيامبر را از مذاكره و گفت‌وگو دربارهء اين موضوع منصرف سازند .\r\nپيامبر از حركت‌هاى زننده و فعاليّت‌هاى سرى برخى دختران آنان - كه از همسران خود وى به شمار مىرفتند - آگاه گرديد و با تبى شديد ، وارد مسجد شد و در كنار منبر ايستاد و با صداى بلند ، به طورى كه صداى وى از بيرون مسجد شنيده مىشد ، رو به مردم كرد و گفت :\r\nأيها الناس ، سعرت النار ، و أقبلت الفتن ، كقطع الليل المظلم ، و إنّي و اللّه ما تمسكون عليّ بشيء ، إنّي لم أحلّ إلّا ما أحل القرآن و لم أحرّم إلّا ما حرّم القرآن ؛ « 1 » اى مردم ! آتش [ فتنه 
  ] برافروخته شده و فتنه مانند پاره‌هاى شب تاريك ، روى آورده و شما هيچ نوع دست‌آويزى بر ضد من نداريد . من حلال ننمودم مگر آنچه را كه قرآن حلال كرده و تحريم ننمودم ، مگر آنچه را كه قرآن تحريم كرده است .\r\nاين جمله حاكى از نگرانى شديد پيامبر از آينده و سرنوشت اسلام پس از درگذشت وى بود . مقصود از آتشى كه مىفرمايد « شعله‌ور » كدام آتش است ؟ آيا جز آتش فتنه و افتراق و دودستگى است كه در كمين مسلمانان قرار گرفته بود و پس از درگذشت پيامبر شعله‌ور گرديد و زبانه كشيد و هنوز كه هنوز است شعله‌هاى آن خاموش نگشته و در حال اشتعال است ؟\r\n\r\nقلم و دوات بياوريد تا نامه‌اى بنويسم\r\nپيامبر گرامى از فعاليّت‌هايى كه در خارج از خانهء او براى قبضه كردن موضوع خلافت انجام مىگرفت ، آگاه بود . از اين رو ، براى پيش‌گيرى از انحراف مسئلهء خلاف از محور اصلى خود و جلوگيرى از بروز اختلاف و دودستگى ، تصميم گرفت كه\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 654 و الطبقات الكبرى ، ج 2 ، ص 216 .\r\n","page_name":" 955 ","page_number":955},
  {"content":"\r\n\r\nموقعيت خلافت امير مؤمنان و اهل بيت خود را به طور كتبى تحكيم كرده ، سندى زنده دربارهء موضوع خلافت به يادگار بگذارد .\r\nاز اين رو ، روزى كه سران صحابه براى عيادت آمده بودند ، كمى سر به زير افكند و مقدارى فكر كرد ؛ سپس رو به آنان كرد و فرمود : كاغذ و دواتى براى من بياوريد تا براى شما چيزى بنويسم كه پس از آن گمراه نشويد . « 1 » در اين لحظه ، خليفهء دوم سكوت مجلس را شكست و گفت : بيمارى بر پيامبر غلبه كرده ، قرآن پيش شما است ، كتاب آسمانى ما را كافى است .\r\nدربارهء نظر خليفه گفت‌وگو شد : گروهى با وى مخالفت كرده ، گفتند حتما بايد دستور پيامبر اجرا گردد . برويد قلم و كاغذى بياوريد تا آنچه مورد نظر اوست ، نوشته شود و برخى جانب خليفه را گرفتند و از آوردن قلم و دوات جلوگيرى كردند .\r\nپيامبر از اختلاف و سخنان جسارت‌آميز آنان سخت ناراحت شد و گفت : برخيزيد و خانه را ترك كنيد .\r\nابن عباس ، پس از نقل اين واقعه مىگويد : بزرگ‌ترين مصيبت براى اسلام اين بود كه اختلاف و مجادله گروهى از صحابه ، مانع از آن شد كه پيامبر نامهء مورد نظر خود را بنويسد . « 2 »\r\nاين واقعهء تاريخى را ، گروهى از محدثان و مورخان سنى و شيعه نقل كرده و از نظر فن حديث‌شناسى در عداد روايات معتبر و صحيح مىدانند . چيزى كه هست ، غالبا ، محدثان اهل تسنن ، گفتار عمر را نقل به معنا كرده و متن عبارت جسارت‌آميز او را بازگو ننموده‌اند . ناگفته پيداست خوددارى از نقل عبارت او ، نه براى اين است كه بيان جسارت ، خود نيز يك نوع جسارت به آستان مقدس پيامبر است ، بلكه تصرف در\r\n\r\n\r\n","description":"","footnote":"\r\n( 1 ) . ايتونى بدواة و صحيفة أكتب لكم كتابا لا تضلّون بعده . ناگفته پيدا است منظور اين بود كه نامه را املا كند و يكى از دبيران آن حضرت بنويسد ، و گرنه نه پيامبر اسلام تا آخرين لحظهء زندگى قلم بدست نگرفته و خطى ننوشته بود . براى توضيح بيشتر به كتاب در مكتب وحى به قلم نگارنده مراجعه بفرماييد .\r\n( 2 ) . صحيح بخارى ، ج 1 ، ص 22 ، و ج 2 ، ص 14 ؛ صحيح مسلم ، ج 2 ، ص 14 ؛ مسند احمد ، ج 1 ، ص 325 ، و الطبقات الكبرى ، ج 2 ، ص 244 .\r\n","page_name":" 956 ","page_number":956},
  {"content":"\r\n\r\nگفتار خليفه به منظور حفظ مقام و موقعيت او بوده كه مبادا آيندگان از شنيدن جملهء توهين‌آميز وى ، به او بدبين شوند .\r\nاز اين نظر ، هنگامى كه ابو بكر جوهرى ، مؤلف كتاب السقيفه ، در كتاب خود به اين جريان مىرسد ، در نقل گفتار عمر چنين مىگويد : و قال عمر كلمة معناها أنّ الوجع قد غلب على رسول اللّه ؛ عمر سخنى گفت كه مفاد آن اين است كه بيمارى بر پيامبر پيروز گرديده است . « 1 »\r\nولى برخى از آنان هنگامى كه مىخواهند متن عبارت خليفه را نقل كنند ، براى حفظ مقام او از تصريح به نام وى خوددارى كرده و همين مقدار مىنويسند : فقالوا :\r\nهجر رسول اللّه . « 2 »\r\nبه طور مسلم چنين جملهء زشت و زننده‌اى از هر شخصيتى سر بزند ، هرگز قابل عفو و بخشش نيست ، زيرا پيامبر به تصريح قرآن از هر نوع اشتباه و خطا مصون بوده و جز از طريق وحى سخنى نمىگويد .\r\nاختلاف صحابه در حضور پيامبر معصوم ، آنچنان زننده و ناراحت‌كننده بود كه برخى از همسران رسول خدا كه در پشت پرده بودند ، به لحن اعتراض گفتند : چرا از دستور پيامبر سرپيچى مىكنيد ، خليفه براى ساكت نمودن آنان پاسخ داد كه شما زنان ياران يوسف هستيد . هر موقع پيامبر بيمار شود ، ديدگان خود را براى او مىفشريد و وقتى بهبودى پيدا كرد بر او مسلط مىگرديد . « 3 »\r\nگروهى از متعصبان ، در ظاهر براى مخالفت خليفه پوزش‌هايى تراشيده‌اند ، « 4 » ولى از نظر منطق او را تخطئه و گفتار او را « حسبنا كتاب اللّه ؛ قرآن ما را كافى است » بىاساس\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج البلاغه ، ج 2 ، ص 20 .\r\n( 2 ) . صحيح مسلم ، ج 1 ، ص 14 و مسند احمد ، ج 1 ، ص 355 .\r\n( 3 ) . كنز العمال ، ج 3 ، ص 138 و الطبقات الكبرى ، ج 2 ، ص 244 .\r\n( 4 ) . مرحوم علامهء مجاهد شرف الدين ، در كتاب المراجعات ، همه اين پوزش‌ها را آورده و به طرز جالبى رد كرده است .\r\n","page_name":" 957 ","page_number":957},
  {"content":"\r\n\r\nدانسته‌اند و همگى تصريح كرده‌اند كه دومين ركن اساسى اسلام همان سنت پيامبر اسلام است و هرگز كتاب خدا ، امت را از گفتارهاى پيامبر اسلام بىنياز نمىسازد .\r\nولى شگفت‌آور اينكه دكتر هيكل ، نويسندهء كتاب حياة محمد ، به طور ضمنى به طرف‌دارى از خليفه برخاسته و مىنويسد : پس از واقعه ، ابن عباس معتقد بود مسلمانان به واسطهء ننوشتن مطلبى كه پيامبر مىخواست ، چيز مهمى را از ميان بردند ، ولى عمر به عقيدهء خود باقى بود . زيرا خداوند در قرآن مجيد گفته :  ما فَرَّطْنا فِي الْكِتابِ مِنْ شَيْءٍ  ؛ ما در قرآن از « بيان » چيزى فروگذار نكرديم . » « 1 »\r\nاگر ايشان قبل و بعد از آيه را ملاحظه مىكرد ، هرگز چنين تفسير ناروايى براى آيه نمىكرد و به تأييد خليفه در برابر تصريح پيامبر معصوم برنمىخاست ، زيرا منظور از كتاب در آيه ، همان كتاب تكوينى و صفحه‌هاى هستى است و هر نوعى از انواع در جهان هستى ، صفحه‌اى است از كتاب صنع و همگى صفحه‌هاى كتاب هستى را تشكيل مىدهند .\r\n وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ  « 2 » ؛ هيچ جنبنده‌اى در زمين نيست و نه پرنده‌اى كه با دو بال خود پرواز مىكند ، مگر امت و جمعيت‌هايى مانند شما هستند . در كتاب چيزى را فروگذار نكرديم و همگى به جانب پروردگار خويش بازمىگردند .\r\nاز اينكه قبل از جملهء مورد استدلال ، مربوط به خلقت جنبندگان و پرندگان و بعد از آن مربوط به موضوع حشر در روز رستاخيز است ، به طور قطع مىتوان گفت كه منظور از « كتاب » در اين آيه كه چيزى در آن فروگذار نشده است ، همان كتاب تكوينى و صفحه آفرينش است .\r\nگذشته از اين ، تازه اگر بپذيريم كه منظور از كتاب در اين آيه ، همان قرآن مجيد است ، به طور مسلم فهم اين كتاب به تصريح خود قرآن ، به بيان و راهنمايى پيامبر نياز\r\n\r\n\r\n","description":"","footnote":"\r\n( 1 ) . حياة محمد ، ص 475 .\r\n( 2 ) . انعام ( 6 ) آيهء 38 .\r\n","page_name":" 958 ","page_number":958},
  {"content":"\r\n\r\nدارد . چنان كه مىفرمايد :\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  « 1 » ؛ قرآن را به سوى تو فرستاديم تا آنچه را كه براى مردم فرستاده‌ايم بيان كنى .\r\nآنچه قابل تأمل است اينكه خداوند در اين آيه نمىفرمايد : « لتقرأ » يعنى بخوانى ، بلكه صريحا مىفرمايد « لتبيّن » يعنى بيان كنى و توضيحى دهى . بنابراين ، اگر كتاب خدا براى امت كافى باشد ، به بيان و توضيح پيامبر نياز شديد دارد . « 2 »\r\nاگر به راستى امت اسلامى از چنين نامه‌اى بىنياز بودند ، چرا ابن عباس دانشمند معروف اسلام در حالى كه دانه‌هاى اشك بسان مرواريد بر روى گونه‌اش مىغلتيد ، مىگفت :\r\nيوم الخميس و ما يوم الخميس ، ثم جعل تسيل دموعه حتى رؤيت على خدّيه كأنّها نظام اللّؤلؤ ، قال : قال رسول اللّه : « ايتوني بالكتف و الدواة ، أو اللوح و الدواة أكتب لكم كتابا لن تضلّوا بعده أبدا » فقالوا . . . « 3 » .\r\nمرواريد بر گونه‌اش مىغلتيد ، مىگفت : روز پنجشنبه چه روز دردناكى بود ؟\r\nهنگامى كه پيامبر فرمود : براى من استخوان شانه و دوات و يا كاغذ و دواتى بياوريد تا چيزى بنويسم كه بعدها گمراه نشويد . گروهى گفتند كه رسول خدا . . .\r\nآيا چنين تأثر شديدى كه ابن عباس اظهار مىدارد و با اصرارى كه خود پيامبر داشت ، چطور مىتوان گفت كه قرآن امت اسلامى را از اين نامه بىنياز ساخته است .\r\nاكنون كه پيامبر موفق به املاى چنين نامه‌اى نشد ، آيا مىتوان از روى قراين قطعى حدس زد كه منظور پيامبر از اين نامه چه بود ؟\r\n\r\n\r\n","description":"","footnote":"\r\n( 1 ) . نحل ( 16 ) آيهء 44 .\r\n( 2 ) . بيان حدود نياز به قرآن به بيان پيامبر ، از حوصلهء بحث ما بيرون است و ما به طور مشروح در اين باره ، در كتاب تفسير صحيح آيات مشكلهء قرآن و جلد سوم منشور جاويد گفت‌وگو نموده‌ايم .\r\n( 3 ) . مسند احمد ، ج 1 ، ص 355 .\r\n","page_name":" 959 ","page_number":959},
  {"content":"\r\n\r\n\r\nهدف از نامه چه بود ؟ !\r\nشيوهء نو و استوار در تفسير آيات قرآن مجيد كه هم اكنون مورد توجه و عنايت محققان و دانشمندان عصر حاضر است ؛ اينكه ابهام و اجمال آيه‌اى را كه دربارهء موضوعى وارد شده ، با آيهء ديگرى كه در مورد همان موضوع نيز وارد شده ، ولى از نظر دلالت روشن‌تر از اولى است ، بر طرف سازيم و به اصطلاح آيه را به كمك آيهء ديگر تفسير كنيم .\r\nاين روش ، اختصاص به تفسير آيات قرآن ندارد ، بلكه در احاديث اسلامى نيز حكم فرما است و مىتوان به كمك حديثى ، اجمال حديث مشابه را بر طرف كرد . زيرا پيشوايان بزرگ ما در موضوعات حساس و قابل توجه ، بيانات مؤكد و مكررى ايراد فرموده‌اند كه دلالت آن‌ها بر مقصود يك‌نواخت و در يك سطح نيست : گاهى دلالت آن‌ها بر مقصود واضح و روشن است و گاهى روى مقتضياتى ، مقصود با اشاره و كنايه بيان شده است .\r\nگفته شد كه پيامبر در بستر بيمارى از يارانش خواست كه قلم و كاغذى بياورند ، تا مطلبى را املا كند و يادآور شد كه اين نامه موجب مىشود كه آنان هيچ‌گاه به گمراهى و ضلالت نيفتند . « 1 » سپس اختلاف حاضران در مجلس پيامبر ، سبب شد كه پيامبر از نوشتن نامه منصرف گردد .\r\nممكن است سؤال شود : نامه‌اى كه پيامبر مىخواست بنويسد دربارهء چه موضوعى بوده است ؟ پاسخ اين سؤال روشن است ، زيرا با توجه به اصلى كه در آغاز بحث يادآور شديم ، بايد گفت : هدف پيامبر چيزى جز تحكيم وصايت و خلافت امير مؤمنان و لزوم پيروى از اهل بيت خود نبود و اين مطلب از ملاحظهء حديث « ثقلين » كه مورد اتفاق جامعهء محدثان از اهل تسنن و شيعه است به دست مىآيد ، زيرا\r\n\r\n\r\n","description":"","footnote":"\r\n( 1 ) . أكتب لكم كتابا لن تضلّوا بعده أبدا . چنانچه ملاحظه مىفرماييد پيامبر علت نوشتن نامه را با جمله « لن تضلّوا » بيان فرموده است .\r\n","page_name":" 960 ","page_number":960},
  {"content":"\r\n\r\nدربارهء نامه‌اى كه مىخواست بنويسد ، چنين فرمود : اين نامه را براى آن مىنويسم كه پس از من گمراه نشويد و در حديث « ثقلين » عين همين جمله را آورده و علت پيروى از كتاب و اهل بيت خود را اين دانسته كه پيروى از اين دو « ثقل » سبب مىشود كه هيچ‌گاه گمراه نشويد .\r\nإنّي تارك فيكم الثقلين ما إن تمسّكتم بهما لن تضلّوا : كتاب اللّه و عترتي اهل بيتي ؛ من در ميان شما ، دو چيز گرانبها مىگذارم ، تا از آن دو پيروى مىكنيد هرگز گمراه نمىشويد . اين دو چيز گرانبها عبارتند از : كتاب خدا ( قرآن ) و عترت و اهل بيت من .\r\nآيا با ملاحظهء الفاظ اين دو حديث و تشابهى كه ميان آن‌ها حكم‌فرماست ، نمىتوان حدس قطعى زد كه هدف پيامبر از خواستن قلم و كاغذ ، نوشتن مضمون حديث ثقلين و يا قدرى هم بالاتر از آنچه حديث ثقلين آن را مىرساند ؛ بوده است و آن همان ، تحكيم ولايت و وصايت وصى بلافصل خود بوده كه در هيجدهم ذى الحجّه ، در نقطه افتراق حجاج عراقى و مصرى و حجازى « غدير خم » به طور شفاهى اعلام گرديد ؟ .\r\nگذشته از اين ، مخالفت سرسختانهء كسى كه بلافاصله پس از درگذشت پيامبر ، در سقيفهء بنى ساعده شوراى خلافت تشكيل داد و رفيق ديرينهء خود را با وضع خاصى براى خلافت كانديدا كرد و او نيز پاداش خدمت او را هنگام مرگ به طور نقد پرداخت كرد و او را بر خلاف تمام اصول ، براى خلافت تعيين كرد ، گواه بر اين است كه قراينى در مجلس و گفتار پيامبر وجود داشت كه حاكى از اين بود كه پيامبر مىخواهد مطلبى دربارهء خلافت و زمامدارى مسلمانان املا كند . از اين رو ، سرسختانه با آوردن قلم و كاغذ ، مخالفت ورزيد و گرنه جهت نداشت تا اين حد پافشارى كند .\r\n\r\nچرا در نوشتن نامه پافشارى نفرمود ؟ !\r\nپيامبر كه مىتوانست على رغم مخالفت آن‌ها ، دبير خود را احضار كند و نامهء مورد نظر خود را بنويسد ، پس چرا از اعمال ، قدرت ، خوددارى فرمود ؟\r\n\r\n","description":"","footnote":"","page_name":" 961 ","page_number":961},
  {"content":"\r\n\r\nپاسخ آن نيز روشن است ، زيرا اگر پيامبر در نوشتن نامه اصرار مىورزيد ، آنان نيز در اسائهء ادب به پيامبر كه مىگفتند بيمارى بر او غلبه نموده است : بيشتر اصرار مىورزيدند و هواداران آن‌ها نيز آن را اشاعه داده ، براى اثبات مدعاى خود مىكوشيدند در اين صورت علاوه بر اينكه ، اسائهء ادب به ساحت پيامبر گسترش و ادامه مىيافت ، نامه نيز اثر خود را از دست مىداد . از اين رو ، هنگامى كه برخى به عنوان جبران بدرفتارى ، به پيامبر عرض كردند آيا مىخواهيد كه قلم و كاغذ بياوريم ، چهرهء او برافروخت و سخت برآشفت و فرمود :\r\nپس از آن همه گفت‌وگوها مىخواهيد قلم و كاغذ بياوريد ؟ همين اندازه توصيه مىكنم كه با عترت من به نيكى رفتار كنيد . اين را گفت سپس چهره از حضار برتافت و آنان نيز جز على و عباس و فضل ، همگى برخاستند و متفرق شدند . « 1 »\r\n\r\nجبران موضوع\r\nمخالفت علنى برخى از صحابه ، اگر چه پيامبر را از نوشتن نامه منصرف ساخت ، ولى مقصود خود را از طريق ديگر ابلاغ كرد و به گواهى تاريخ در حالى كه رنج و درد بيمارى سخت او را مىفشرد ، يك دست بر شانه على و دست ديگر بر شانه « ميمونه » گذاشته آهنگ مسجد نمود و با تحمل رنج و درد توان فرسا خود را پاى منبر رسانيد و بر روى آن قرار گرفت . اشك در ديدگان مردم حلقه زده و سكوت مطلق بر اهل مسجد حكم فرما بود . مردم انتظار داشتند كه آخرين سخنان و وصاياى پيامبر را بشنوند . پيامبر سكوت مجلس را شكست و فرمود : من ميان شما دو چيز گرانبها مىگذارم ؛ در اين لحظه مردى برخاست و پرسيد مقصود از دو چيز گرانبها چيست ؟\r\nچهرهء پيامبر برافروخت و گفت من خودم شرح مىدهم جاى پرسش نيست . سپس افزود : يكى قرآن و ديگرى همان عترت من است . « 2 »\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 469 ، نقل از : مفيد ، الارشاد و طبرسى ، اعلام الورى .\r\n( 2 ) . بحار الانوار ، ج 22 ، ص 476 .\r\n","page_name":" 962 ","page_number":962},
  {"content":"\r\n\r\nابن حجر عسقلانى ، موضوع جبران را طور ديگر نقل كرده و منافات ندارد كه هر دو صحيح باشد . وى مىگويد : پيامبر در يكى از روزهاى بيمارى خود در حالى كه اطراف بستر او را ياران احاطه كرده بودند ، رو به آن‌ها نمود و فرمود : مردم ! اجل من فرا رسيده و به همين زودى از ميان شما مىروم . آگاه باشيد ، در ميان شما كتاب خدا و عترت و اهل بيت خود را ترك مىگويم . سپس دست على را گرفت و بالا برد و فرمود :\r\nهذا عليّ مع القرآن و القرآن مع عليّ لا يفترقان ؛ « 1 » على با قرآن است ، و قرآن با على همراه است ، هرگز ميان اين دو ، تا روز رستاخيز جدايى نيست .\r\nبا اينكه پيامبر ، پيش از بيمارى خود ، در مواقع مختلفى « 2 » حديث ثقلين را به الفاظ گوناگونى بيان نموده و توجه مردم را به اهميت اين دو ثقل جلب كرده بود ، ولى از اينكه در بستر بيمارى بار ديگر به همبستگى كتاب و عترت توجه فرمود و در حضور همان افرادى كه با نوشتن نامهء وى مخالفت ورزيده بودند ، اهميت كتاب و عترت را يادآور گرديد ؛ مىتوان حدس زد كه هدف از تكرار آن جبران نامه‌اى بود كه موفق به نوشتن آن نگرديد .\r\n\r\nتقسيم دينارها\r\nروش پيامبر درباره « بيت المال » اين بود كه در نخستين فرصت مناسب ، آن را در ميان طبقهء مستمند قسمت مىكرد و از نگهدارى طولانى بيت المال ابا مىورزيد . از\r\n\r\n\r\n","description":"","footnote":"\r\n( 1 ) . الصواعق المحرقة ، باب 9 از ص 57 و كشف الغمة ، ص 43 .\r\n( 2 ) . حديث ثقلين ، از روايات مورد اتفاق جامعهء محدثان از اهل تسنن و شيعه مىباشد . اين حديث به بيش از شصت طريق از صحابهء پيامبر اكرم نقل گرديده است . ابن حجر عسقلانى ، در الصواعق المحرقة ص 136 مىنويسد : پيامبر توجه مردم را به همبستگى كتاب و عترت در موارد مختلفى در روز عرفه ، روز غدير ، پس از بازگشت از طائف و حتى در بستر بيمارى جلب نموده است .\r\nمرحوم مير حامد حسين هندى ، قسمتى از كتاب خود را به بيان اسناد و دلالت حديث ثقلين اختصاص داده است و مجموع آن‌ها اخيرا در شش جلد در اصفهان چاپ شده است .\r\nاز طرف مؤسسهء دار التقريب مصر ، در سال 1374 ، رساله‌اى پيرامون اين حديث انتشار يافته ؛ در آن رساله اهميت اين حديث از نظر اسناد ، و عنايت محدثان در تمام قرون اسلامى به نقل آن ، به طور اجمال بيان شده است .\r\n","page_name":" 963 ","page_number":963},
  {"content":"\r\n\r\nاين نظر ، وقتى در بستر بيمارى به خاطر آورد كه دينارى چند ، پيش يكى از همسران خود دارد ، فورا از او خواست كه آن‌ها را به حضور او بياورد . وقتى دينارها را در برابر او گذاشتند ، پيامبر آن‌ها را در دست گرفت و گفت : محمد به خدا چه گمانى دارد ، اگر خدا را ملاقات كند و اين‌ها پيش او باشد ؟ « 1 » سپس دستور داد كه امير مؤمنان آن‌ها را ميان فقيران قسمت كند . « 2 »\r\n\r\nخشم از دارويى كه به پيامبر دادند\r\nاسماء دختر عميس كه از خويشاوندان نزديك « ميمونه » همسر پيامبر بود ؛ به هنگام اقامت خود در « حبشه » تركيب دارويى را كه عصارهء چند گياه است آموخته بود . وى تصور مىكرد كه بيمارى پيامبر مربوط به « ذات الجنب » است و در سرزمين حبشه ، يك چنين بيمارى را با همان شربت مداوا مىكردند . وى وقتى وضع پيامبر را بسيار وخيم ديد ، در موقعى كه پيامبر از شدت درد بىحال شده بود ، قدرى از آن در دهان پيامبر ريخت . وقتى پيامبر به حال آمد و از جريان آگاه شد ، سخت برآشفت و گفت : هرگز خدا رسول خود را به چنين بيمارىاى دچار نمىسازد . « 3 »\r\n\r\nآخرين وداع با ياران\r\nپيامبر ، در طول بيمارى خود گاه بيگاهى به مسجدى مىآمد و با مردم نماز مىگزارد و برخى از موضوعات را تذكر مىداد .\r\nدر يكى از روزهاى بيمارى ، در حالى كه سرش را با پارچه‌اى بسته بود و على عليه السّلام و فضل بن عباس زير بغلش را گرفته بودند و پاهايش بر زمين كشيده مىشد ، وارد مسجد شد و روى منبر قرار گرفت و شروع به سخن فرمود و گفت : مردم ! وقت آن\r\n\r\n\r\n","description":"","footnote":"\r\n( 1 ) . « ما ظن محمد باللّه لو لقى اللّه و هذه عنده ؟ »\r\n( 2 ) . الطبقات الكبرى ، ج 2 ، ص 238 .\r\n( 3 ) . همان ، ص 236 .\r\n","page_name":" 964 ","page_number":964},
  {"content":"\r\n\r\nرسيده است كه من از ميان شما غايب گردم . اگر به كسى وعده‌اى داده‌ام آماده‌ام انجام دهم و هر كس طلبى از من دارد بگويد تا بپردازم . در اين موقع مردى برخاست و عرض كرد : چندى قبل به من وعده داديد كه اگر ازدواج كنم ، مبلغى به من كمك كنيد .\r\nپيامبر فورا به فضل دستور داد كه مبلغ مورد نظر او را بپردازد و از منبر پايين آمد و به خانه رفت . سپس روز جمعه سه روز پيش از وفات خود ، بار ديگر به مسجد آمد و شروع به سخن كرد و در طى سخنان خود فرمود : هر كسى حقى بر گردن من دارد برخيزد و اظهار كند ، زيرا قصاص در اين جهان آسان‌تر از قصاص در روز رستاخيز است . « 1 »\r\nدر اين موقع ، « سوادة بن قيس » برخاست و گفت : موقع بازگشت از نبرد « طائف » در حالى كه بر شترى سوار بوديد ، تازيانهء خود را بلند كرديد كه بر مركب خود بزنيد ، اتفاقا تازيانه بر شكم من اصابت كرد . من اكنون آمادهء گرفتن قصاصم .\r\nدرخواست پيامبر يك تعارف اخلاقى نبود ، بلكه جدا مايل بود حتى يك چنين حقوقى را كه هرگز مورد توجه مردم قرار نمىگيرد « 2 » جبران كند . پيامبر دستور داد ، بروند همان تازيانه را از خانه بياورند . سپس پيراهن خود را بالا زد تا « سواده » قصاص كند . ياران رسول خدا با دلى پرغم و ديدگانى اشك بار و گردن‌هايى كشيده و ناله‌هايى جان‌گداز منتظرند كه جريان به كجا خاتمه مىپذيرد . آيا « سواده » واقعا از در قصاص وارد مىشود ؟ ناگهان ديدند سواده بىاختيار شكم و سينه پيامبر را مىبوسد . در اين لحظه ، پيامبر او را دعا كرده ، گفت : خدايا ! از « سواده » بگذر ، همانطور كه او از پيامبر اسلام درگذشت . « 3 »\r\n\r\n\r\n","description":"","footnote":"\r\n( 1 ) . « القصاص في دار الدّنيا أحبّ إليّ من القصاص في دار الآخرة » .\r\n( 2 ) . گذشته از اين ، چون اصابت تازيانه بر شكم سواده ، عمدى نبوده است ؛ از اين نظر حق قصاص نداشته است ، بلكه با پرداخت ديه‌اى جبران مىگرديد . با اين حال پيامبر ، خواست ، نظر وى را تأمين كند .\r\n( 3 ) . مناقب آل ابى طالب ، ج 1 ، ص 164 .\r\n","page_name":" 965 ","page_number":965},
  {"content":"\r\n\r\n\r\nآخرين شعله‌هاى زندگى\r\nاضطراب و دلهره سراسر « مدينه » را فراگرفته بود . ياران پيامبر با ديدگانى اشك بار و دل‌هايى آكنده از اندوه دور خانهء پيامبر گردآمده بودند ، تا از سرانجام بيمارى پيامبر آگاه شوند . گزارش‌هايى كه از داخل خانه به بيرون مىرسيد ، از وخامت وضع مزاجى آن حضرت حكايت مىكرد و هر نوع اميد به بهبودى را از بين مىبرد و مطمئن مىساخت كه جز ساعاتى چند ، از آخرين شعله‌هاى نشاط زندگى پيامبر باقى نمانده است .\r\nگروهى از ياران آن حضرت علاقه‌مند بودند كه از نزديك رهبر عالى قدر خود را زيارت كنند ، ولى وخامت وضع پيامبر اجازه نمىداد در اطاقى كه وى در آن بسترى گرديده بود ، جز اهل بيت وى ، كسى رفت و آمد كند .\r\nدختر گرامى و يگانه يادگار پيامبر فاطمه عليها السّلام ، در كنار بستر پدر نشسته بود و بر چهرهء نورانى او نظاره مىكرد . او كه مىديد كه عرق مرگ ، بسان دانه‌هاى مرواريد ، از پيشانى و صورت پدرش سرازير مىگردد . زهرا عليها السلام با قلبى فشرده و ديدگانى پر از اشك و گلوى گرفته ، شعر زير را كه از سروده‌هاى ابو طالب دربارهء پيامبر عالى قدر بود زمزمه مىكرد :\r\n و ابيضّ يستسقي الغمام بوجهه * ثمال اليتامى عصمة للأرامل \r\n- چهرهء روشنى كه به احترام آن ، باران از ابر درخواست مىشود ، شخصيتى كه پناهگاه يتيمان و نگهبان بيوه‌زنان است .\r\nدر اين هنگام ، پيامبر ديدگان خود را گشود و با صداى آهسته به دختر خود فرمود :\r\nاين شعرى است كه ابو طالب دربارهء من سروده است ، ولى شايسته است به جاى آن ، آيهء زير را تلاوت كنند :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ  « 1 » ؛\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 144 .\r\n","page_name":" 966 ","page_number":966},
  {"content":"\r\n\r\nمحمد پيامبر خدا است و پيش از او پيامبرانى آمده و رفته‌اند . آيا هرگاه او فوت كند و يا كشته شود ، به آيين گذشتگان خود بازمىگرديد ؟ هر كس به آيين گذشتگان خود بازگردد ، خدا را ضرر نمىرساند و خداوند سپاس‌گزاران را پاداش مىدهد . « 1 »\r\n\r\nپيامبر با دختر خود سخن مىگويد\r\nتجربه نشان مىدهد كه عواطف در شخصيت‌هاى بزرگ ، بر اثر تراكم افكار و فعاليّت‌هاى زياد ، نسبت به فرزندان خود كم فروغ مىگردد ، زيرا اهداف بزرگ و افكار جهانى آنچنان آنان را به خود مشغول مىسازد كه ديگر عاطفه و علاقه به فرزندان ، مجالى براى بروز و ظهور خود نمىيابد ، ولى شخصيت‌هاى بزرگ معنوى و روحانى از اين قاعده مستثنى هستند . آنان با داشتن بزرگ‌ترين اهداف و ايده‌هاى جهانى و مشاغل روزافزون ، روح وسيع و روان بزرگى دارند كه گرايش به يك قسمت ، آن‌ها را از قسمت ديگر بازنمىدارد .\r\nعلاقهء پيامبر به يگانه فرزند خود ، از عالىترين تجلى عواطف انسانى بود تا آنجا كه پيامبر هيچ‌گاه بدون وداع با دختر خود ، مسافرت نمىرفت و هنگام مراجعت از سفر قبل از همه به ديدن او مىشتافت . در برابر همسران خود ، از وى احترام شايسته‌اى به عمل مىآورد و به ياران خود مىفرمود :\r\n« فاطمه پارهء تن من است . خشنودى وى خشنودى من و خشم او خشم من است » . « 2 »\r\nديدار حضرت زهرا ، او را به ياد پاك‌ترين و عطوف‌ترين زنان جهان ، « خديجه » مىانداخت كه در راه هدف مقدس شوهر ، به سختىهاى عجيبى تن داد و ثروت و مكنت خود را در آن راه بذل نمود .\r\nدر تمام روزهايى كه پيامبر بسترى بود ، فاطمه عليها السلام در كنار بستر پيامبر نشسته و لحظه‌اى از او دور نمىشد . ناگاه پيامبر به دختر خود اشاره كرد كه با او سخن بگويد .\r\n\r\n\r\n","description":"","footnote":"\r\n( 1 ) . مفيد ، الارشاد ، ص 98 .\r\n( 2 ) . صحيح بخارى ، ج 5 ، ص 21 .\r\n","page_name":" 967 ","page_number":967},
  {"content":"\r\n\r\nدختر پيامبر قدرى خم شد و سر را نزديك پيامبر آورد . آن‌گاه پيامبر با او به طور آهسته سخن گفت . كسانى كه در كنار بستر پيامبر بودند ، از حقيقت گفت و گوى آن‌ها آگاه نشدند . وقتى سخن پيامبر به پايان رسيد ، زهرا سخت گريست و سيلاب اشك از ديدگان او جارى گرديد ، ولى مقارن همين وضع ، پيامبر بار ديگر به او اشاره نمود و آهسته با او سخن گفت . اين بار زهرا با چهره‌اى باز و قيافه‌اى خندان و لبان پرتبسم سر برداشت . وجود اين دو حالت متضاد در دو وقت مقارن ، حاضران را به تعجب واداشت . آنان از دختر پيامبر خواستند كه از حقيقت گفتار پيامبر آگاهشان سازد و علت بروز اين دو حالت مختلف را ، براى آنان روشن سازد . زهرا فرمود : من راز رسول خدا را فاش نمىكنم .\r\nپس از درگذشت پيامبر ، زهرا عليها السّلام روى اصرار « عايشه » آنان را از حقيقت ماجرا آگاه ساخت و فرمود : پدرم در نخستين بار مرا از مرگ خود مطلع كرد و اظهار نمود كه من از اين بيمارى بهبودى نمىيابم . براى همين جهت ، گريه و ناله به من دست داد ، ولى بار ديگر به من گفت كه تو نخستين كسى هستى از اهل بيت من ، به من ملحق مىشوى . اين خبر به من نشاط و سرور بخشيد و فهميدم كه پس از اندكى به پدر ملحق مىگردم . « 1 »\r\n\r\nمسواك دندان\r\nپيامبر شب‌ها پيش از خواب و پس از بيدارى مسواك مىفرمود . مسواك پيامبر ، همان چوب « اراك » بود كه در محكم كردن لثه‌هاى دندان و زدودن چرك و بقاياى غذا ، نقش مؤثرى دارد . روزى « عبد الرحمن » برادر عايشه در حالى كه چوب سبز و تازه‌اى در دست داشت ، براى عيادت پيامبر آمد . عايشه از نگاه‌هاى پيامبر دريافت كه پيامبر مىخواهد با آن چوب مسواك كند . از اين جهت ، فورا آن را\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 247 و الكامل في التاريخ ، ج 2 ، ص 219 .\r\n","page_name":" 968 ","page_number":968},
  {"content":"\r\n\r\nگرفت و در اختيار پيامبر گذاشت و پيامبر ، با دقت دندان‌هاى خود را مسواك كرد . « 1 »\r\n\r\nوصيت‌هاى پيامبر\r\nپيامبر در دوران بيمارى خود ، به تذكر امور لازم بيشتر اهميت مىداد و در آخرين روزهاى بيمارى خود ، نماز و رعايت حال بردگان را زياد سفارش مىكرد و مىفرمود :\r\nبا بردگان به نيكى رفتار كنيد و در خوراك و پوشاك آن‌ها دقت كنيد و با آنان به نرمى سخن بگوييد و حسن معاشرت را پيشهء خود سازيد .\r\nروزى « كعب احبار » از خليفهء دوم پرسيد ، پيامبر در موقع احتضار چه گفت . خليفه به امير مؤمنان عليه السّلام كه در آن مجلس حاضر بود ، اشاره كرد و گفت : از او بپرسيد . وى فرمود : پيامبر در حالى كه سر او روى شانه من بود ، مىفرمود :\r\n« الصلاة الصلاة » . در اين موقع ، كعب افزود كه پيامبران گذشته نيز بر همين روش بودند . « 2 »\r\nدر آخرين لحظه‌هاى زندگى ، چشمان خود را باز كرد و گفت : برادرم را صدا بزنيد تا بيايد در كنار بسترم بنشيند . همه فهميدند مقصودش على است . على در كنار بسترش نشست ، ولى احساس كرد كه پيامبر مىخواهد از بستر برخيزد . على پيامبر را از بستر بلند نمود و به سينهء خود تكيه داد . « 3 »\r\nچيزى نگذشت كه علايم احتضار ، در وجود شريف او پديد آمد . شخصى از ابن عباس پرسيد ، پيامبر در آغوش چه كسى جان سپرد . ابن عباس گفت : پيامبر گرامى در حالى كه سر او در آغوش على بود ، جان سپرد . همان شخص افزود كه « عايشه » مدعى است كه سر پيامبر بر سينه او بود كه جان سپرد . ابن عباس گفتهء او را تكذيب\r\n\r\n\r\n","description":"","footnote":"\r\n( 1 ) . الطبقات الكبرى ، ج 2 ، ص 234 و سيرهء ابن هشام ، ج 2 ، ص 654 .\r\n( 2 ) . الطبقات الكبرى ، ج 2 ، ص 254 .\r\n( 3 ) . همان ، ص 263 .\r\n","page_name":" 969 ","page_number":969},
  {"content":"\r\n\r\nكرد و گفت : پيامبر در آغوش على عليه السّلام جان داد ، و على و برادر من ، « فضل » او را غسل دادند . « 1 »\r\nامير مؤمنان ، در يكى از خطبه‌هاى خود به اين مطلب تصريح كرده مىفرمايد :\r\nو لقد قبض رسول اللّه و إنّ رأسه لعلى صدري . . . و لقد ولّيت غسله و الملائكة أعواني « 2 » ؛ پيامبر در حالى كه سر او بر سينه من بود ، قبض روح شد . من او را در حالى كه فرشتگان يارىام مىكردند ، غسل دادم .\r\nگروهى از محدثان نقل مىكنند كه آخرين جمله‌اى كه پيامبر در آخرين لحظات زندگى خود فرمود ، جملهء « لا ، مع الرفيق الأعلى » بوده است . گويا فرشته وحى او را در موقع قبض روح مخير ساخته است كه بهبودى يابد و بار ديگر به اين جهان بازگردد و يا پيك الهى ، روح او را قبض بكند و به سراى ديگر بشتابد . وى با گفتن جملهء مزبور ، به پيك الهى رسانيده است كه مىخواهد به سراى ديگر بشتابد و با كسانى كه در آيه زير به آن‌ها اشاره شده ، به سر ببرد .\r\n فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  « 3 » ؛ آنان با كسانىاند كه خداوند به آن‌ها نعمت بخشيده است : از پيامبران ، صديقان ، شهيدان و صالحان و اين‌ها چه نيكو دوستان و رفيقانى هستند .\r\nپيامبر اين جمله را فرمود و ديدگان و لب‌هاى وى روى هم افتاد . « 4 »\r\n\r\nروز رحلت\r\nروح مقدس و بزرگ آن سفير الهى ، نيم‌روز دوشنبه در 28 ماه صفر ، « 5 » به آشيان خلد\r\n\r\n\r\n","description":"","footnote":"\r\n( 1 ) . همان .\r\n( 2 ) . نهج البلاغه .\r\n( 3 ) . نساء ( 4 ) آيهء 69 .\r\n( 4 ) . اعلام الورى ، ص 83 .\r\n( 5 ) . اتفاق محدثان و سيره‌نويسان شيعه ، بر اين است و در سيره ابن هشام ، ج 2 ، ص 658 ، به صورت قولى نقل شده است .\r\n","page_name":" 970 ","page_number":970},
  {"content":"\r\n\r\nپرواز كرد . آن‌گاه پارچه‌اى يمنى بر روى جسد مطهر آن حضرت افكندند و براى مدت كوتاهى در گوشهء اتاق گذاشتند . شيون زنان و گريهء نزديكان پيامبر ، مردم بيرون ، مردم بيرون را مطمئن ساخت كه پيامبر گرامى در گذشته است . چيزى نگذشت كه خبر رحلت وى در سرتاسر شهر پيچيد .\r\nخليفهء دوم ، روى عللى در بيرون خانه فرياد زد كه پيامبر فوت نكرده و بسان موسى پيش خداى خود رفته است و بيش از حد در اين موضوع پافشارى مىكرد و نزديك بود كه گروهى را با خود هم رأى سازد . در اين ميان ، يك نفر از ياران « 1 » رسول خدا اين آيه را بر او خواند :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  ؛ محمد پيامبرى است كه پيش از او پيامبرانى آمده‌اند و رفته‌اند . آيا هرگاه بميرد و يا كشته شود ، عقب گرد مىكنيد ؟ وى با شنيدن اين آيه ، دست از مدعاى خود برداشت و آرام گرفت . « 2 »\r\nامير مؤمنان جسد مطهر پيامبر را غسل داد و كفن كرد ، زيرا پيامبر فرموده بود كه نزديك‌ترين فرد مرا غسل خواهد داد « 3 » و اين شخص جز على ، كسى نبود . سپس چهرهء او را باز كرد و در حالى كه سيلاب اشك از ديدگانش جارى بود ؛ اين جمله‌ها را گفت : پدر و مادرم فداى تو گردد ، با فوت تو رشته نبوت و وحى الهى و اخبار آسمان‌ها - كه هرگز با مرگ كسى بريده نمىشود - قطع گرديد . اگر نبود كه ما را به شكيبايى در برابر ناگوارىها دعوت فرموده‌ايد ، آنچنان در فراق تو اشك مىريختم كه سرچشمهء اشك را مىخشكانيدم ، ولى حزن و اندوه ما در اين راه پيوسته است و اين اندازه در راه تو بسيار كم است و جز اين چاره نيست . پدر و مادرم فداى تو باد ما را در سراى ديگر به ياد آر و در خاطر خود نگاه دار . « 4 »\r\n\r\n\r\n","description":"","footnote":"\r\n( 1 ) . بنا به نقل بخارى ، ابو بكر بوده است .\r\n( 2 ) . سيرهء ابن هشام ، ج 2 ، 656 .\r\n( 3 ) . الطبقات الكبرى ، ج 2 ، ص 57 .\r\n( 4 ) . نهج البلاغه ، خطبهء 23 .\r\n","page_name":" 971 ","page_number":971},
  {"content":"\r\n\r\nنخستين كسى كه بر پيامبر گرامى نماز گزارد ، امير مؤمنان بود . سپس ياران پيامبر ، دسته دسته بر جسد او نماز گزاردند و اين مراسم تا ظهر روز سه شنبه ادامه داشت .\r\nسپس تصميم بر اين شد كه جسد مطهر پيامبر را در همان حجره‌اى كه درگذشته بود ، به خاك بسپارند . قبر آن حضرت را « ابو عبيدهء جراح » و « زيد بن سهل » آماده كردند و امير مؤمنان مراسم دفن را به كمك فضل و عباس انجام داد .\r\nسرانجام ، آفتاب زندگى شخصيتى كه با فداكاريهاى خستگىناپذير خود ، سرنوشت بشر را دگرگون ساخت و صفحات نو و درخشانى از تمدن به روى انسان‌ها گشود ، غروب كرد . با درگذشت وى ، مشكلات فراوانى در ادامهء رسالت و تعقيب اهداف او پديد آمد كه بارزترين آن‌ها مسئلهء خلافت و موضوع رهبرى جامعهء اسلامى بود . پيش از درگذشت او نيز ، آثار اختلاف و دودستگى در محافل مسلمانان واضح و آشكار بود .\r\nاين فصل ، از فصول تاريخ اسلام ، در عين اينكه بسيار حساس و حائز اهميت است ، از موضوع گفتار ما ( تجزيه و تحليل زندگى پيامبر عظيم الشأن اسلام ) بيرون است ، سخن خود را در اينجا كوتاه مىكنيم و خدا را در برابر اين نعمت بزرگ سپاس گزاريم .\r\nجعفر سبحانى شعبان 1390 برابر مهر ماه 1349\r\n\r\n","description":"","footnote":"","page_name":" 972 ","page_number":972},
  {"content":"\r\n\r\n\r\nفهرست‌ها\r\n\r\n","description":"","footnote":"","page_name":" 973 ","page_number":973},
  {"content":"\r\n . \r\n","description":"","footnote":"","page_name":" 974 ","page_number":974},
  {"content":"\r\n\r\n\r\nآيات\r\n اتَّخَذُوا أَحْبارَهُمْ وَ رُهْبانَهُمْ أَرْباباً . . .  ( توبه / 31 ) 858\r\n أَ تَذَرُ مُوسى وَ قَوْمَهُ لِيُفْسِدُوا فِي . . .  ( اعراف / 127 ) 87\r\n إِذْ تُصْعِدُونَ وَ لا تَلْوُونَ عَلى . . .  ( آل عمران / 153 ) 549\r\n إِذْ تَلَقَّوْنَهُ بِأَلْسِنَتِكُمْ وَ تَقُولُونَ . . .  ( نور / 15 ) 662\r\n إِذْ قالَ لِأَبِيهِ يا أَبَتِ لِمَ تَعْبُدُ ما . . .  ( مريم / 42 ) 95\r\n إِذْ قالَ لِبَنِيهِ ما تَعْبُدُونَ مِنْ بَعْدِي . . .  ( بقره / 133 ) 96\r\n أُذِنَ لِلَّذِينَ يُقاتَلُونَ بِأَنَّهُمْ ظُلِمُوا . . .  ( حج / 39 ) 474\r\n أَفْتَرى عَلَى اللَّهِ كَذِباً أَمْ بِهِ جِنَّةٌ  ( سبا / 8 ) 317\r\n  أَ فَتُمارُونَهُ عَلى ما يَرى ، وَ لَقَدْ . . .   ( نجم / 12 - 18 ) 371\r\n  اقْرَأْ بِاسْمِ رَبِّكَ الَّذِي خَلَقَ   ( علق / 1 ) 215\r\n اقْرَأْ وَ رَبُّكَ الْأَكْرَمُ  ( علق / 3 ) 215\r\n أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا  ( مريم / 24 ) 161\r\n إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  ( نحل / 106 ) 271\r\n الَّذِي عَلَّمَ بِالْقَلَمِ  ( علق / 4 ) 215\r\n أَ لَمْ تَرَ إِلَى الَّذِينَ أُوتُوا نَصِيباً . . .  ( نساء / 51 ) 612\r\n    الم ، غُلِبَتِ الرُّومُ فِي أَدْنَى الْأَرْضِ وَ . . .     ( روم / 1 - 2 ) 85\r\n أَ لَمْ يَجِدْكَ يَتِيماً فَآوى  ( الضحى / 6 ) 167\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ . . .  ( مائده / 3 ) 943\r\n أَمْسِكْ عَلَيْكَ زَوْجَكَ وَ اتَّقِ اللَّهَ  ( احزاب / 37 ) 602 ، 607\r\n  إِنَّا أَنْزَلْناهُ فِي لَيْلَةِ الْقَدْرِ   ( قدر / 1 ) 228\r\n  إِنَّا فَتَحْنا لَكَ فَتْحاً مُبِيناً   ( فتح / 1 ) 687\r\n إِنَّا كُلَّ شَيْءٍ خَلَقْناهُ بِقَدَرٍ  ( قمر / 49 ) 7\r\n إِنَّ الَّذِي فَرَضَ عَلَيْكَ الْقُرْآنَ . . .  ( قصص / 85 ) 813\r\n إِنَّ الَّذِينَ تَوَلَّوْا مِنْكُمْ يَوْمَ . . .  ( آل عمران / 155 ) 549\r\n إِنَّ الَّذِينَ جاؤُ بِالْإِفْكِ عُصْبَةٌ مِنْكُمْ . . .  ( نور / 11 ) 661\r\n إِنَّ الَّذِينَ قالُوا رَبُّنَا اللَّهُ ثُمَّ . . .  ( فصلت / 3 ) 258\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ . . .  ( نساء / 58 ) 816\r\n إِنَّا لَنَنْصُرُ رُسُلَنا وَ الَّذِينَ آمَنُوا . . .  ( غافر / 51 ) 338\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ( حجر / 9 ) 332\r\n إِنَّ أَرْضِي واسِعَةٌ فَإِيَّايَ فَاعْبُدُونِ  ( عنكبوت / 56 ) 301\r\n إِنَّ عِبادِي لَيْسَ لَكَ عَلَيْهِمْ سُلْطانٌ  ( حجر / 42 ) 337\r\n إِنَّمَا الْمُؤْمِنُونَ الَّذِينَ آمَنُوا بِاللَّهِ وَ . . .  ( نور / 62 ) 535\r\n إِنَّمَا النَّسِيءُ زِيادَةٌ فِي الْكُفْرِ . . .  ( توبه / 37 ) 150 ، 152\r\n إِنَّما يُرِيدُ اللَّهُ لِيُذْهِبَ عَنْكُمُ . . .  ( احزاب / 33 ) 756 ، 907\r\n\r\n","description":"","footnote":"","page_name":" 975 ","page_number":975},
  {"content":"\r\n\r\n إِنَّ مَثَلَ عِيسى عِنْدَ اللَّهِ كَمَثَلِ . . .  ( آل عمران / 59 ) 904\r\n إِنَّهُ لَيْسَ لَهُ سُلْطانٌ عَلَى الَّذِينَ آمَنُوا . . .  ( نحل / 99 ) 337\r\n إِنِّي عَبْدُ اللَّهِ آتانِيَ الْكِتابَ ، وَ . . .  ( مريم / 30 ) 207\r\n أَوْ يَكُونَ لَكَ بَيْتٌ مِنْ زُخْرُفٍ  ( اسراء / 93 ) 288\r\n  أَ فَرَأَيْتُمُ اللَّاتَ وَ الْعُزَّى ، وَ مَناةَ . . .   ( نجم / 19 - 20 ) 330\r\n أَنَا رَبُّكُمُ الْأَعْلى  ( نازعات / 24 ) 88\r\n بَلِّغْ ما أُنْزِلَ إِلَيْكَ مِنْ رَبِّكَ . . .  ( مائده / 67 ) 937\r\n بَلْ قالُوا أَضْغاثُ أَحْلامٍ بَلِ افْتَراهُ  ( انبياء / 5 ) 319\r\n تَرْمِيهِمْ بِحِجارَةٍ مِنْ سِجِّيلٍ  ( فيل / 4 ) 130\r\n تَفْجُرَ لَنا مِنَ الْأَرْضِ يَنْبُوعاً  ( اسراء / 90 ) 288\r\n تِلْكَ مِنْ أَنْباءِ الْغَيْبِ نُوحِيها إِلَيْكَ ما . . .  ( هود / 49 ) 173\r\n حَتَّى إِذا ضاقَتْ عَلَيْهِمُ الْأَرْضُ بِما . . .  ( توبه / 118 ) 882\r\n   حم تَنْزِيلُ الْكِتابِ مِنَ اللَّهِ الْعَزِيزِ . . .    ( غافر / 1 - 4 ) 283\r\n    حم . وَ الْكِتابِ الْمُبِينِ . إِنَّا أَنْزَلْناهُ . . .     ( دخان / 1 - 3 ) 228\r\n خَلَقَ الْإِنْسانَ مِنْ عَلَقٍ  ( علق / 2 ) 215\r\n  ذَرْنِي وَ مَنْ خَلَقْتُ وَحِيداً وَ . . .   ( مدثر / 11 - 12 ) 316\r\n ذلِكَ مِنْ أَنْباءِ الْغَيْبِ نُوحِيهِ . . .  ( آل عمران / 44 ) 173\r\n رَبِّ اجْعَلْ هَذَا الْبَلَدَ آمِناً . . .  ( ابراهيم / 35 ) 109\r\n رَبِّ اجْعَلْ هذا بَلَداً آمِناً . . .  ( بقره / 126 ) 106 ، 109\r\n رَبِّ لا تَذَرْنِي فَرْداً وَ أَنْتَ خَيْرُ . . .  ( انبياء / 89 ) 625\r\n رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ . . .  ( ابراهيم / 41 ) 98\r\n  سُبْحانَ الَّذِي أَسْرى بِعَبْدِهِ لَيْلًا مِنَ . . .   ( اسراء / 1 ) 369\r\n سُبْحانَ رَبِّي هَلْ كُنْتُ إِلَّا بَشَراً . . .  ( اسراء / 93 ) 290\r\n سَيُهْزَمُ الْجَمْعُ وَ يُوَلُّونَ الدُّبُرَ  ( قمر / 45 ) 488\r\n شَهْرُ رَمَضانَ الَّذِي أُنْزِلَ فِيهِ الْقُرْآنُ  ( بقره / 185 ) 228\r\n عالِمُ الْغَيْبِ فَلا يُظْهِرُ عَلى غَيْبِهِ أَحَداً . . .  ( جن / 27 ) 869\r\n عَلَّمَ الْإِنْسانَ ما لَمْ يَعْلَمْ  ( علق / 5 ) 215\r\n  فَإِذا جاءَتِ الصَّاخَّةُ ، يَوْمَ يَفِرُّ . . .   ( عبس / 33 - 37 ) 293\r\n فَاصْدَعْ بِما تُؤْمَرُ وَ أَعْرِضْ . . .  ( حجر / 94 ) 241 ، 250\r\n فَإِنْ أَعْرَضُوا فَقُلْ أَنْذَرْتُكُمْ . . .  ( فصلت / 13 ) 282\r\n فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ . . .  ( نساء / 69 ) 970\r\n فَرَجَعُوا إِلى أَنْفُسِهِمْ فَقالُوا إِنَّكُمْ أَنْتُمُ . . .  ( انبياء / 64 ) 103\r\n فَلَمَّا قَضى زَيْدٌ مِنْها وَطَراً . . .  ( احزاب / 37 ) 603 ، 608\r\n فَمَنْ حَاجَّكَ فِيهِ مِنْ بَعْدِ ما . . .  ( آل عمران / 61 ) 904\r\n قَدْ نَرى تَقَلُّبَ وَجْهِكَ فِي السَّماءِ . . .  ( بقره / 144 ) 469\r\n قُلْ إِنَّما حَرَّمَ رَبِّيَ الْفَواحِشَ ما . . .  ( اعراف / 33 ) 594\r\n قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ . . .  ( مائده / 152 ) 37\r\n قُلْ جاءَ الْحَقُّ وَ زَهَقَ الْباطِلُ . . .  ( اسراء / 81 ) 811\r\n قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ  ( توبه / 81 ) 861\r\n قُلُوبُنا غُلْفٌ  ( بقره / 88 ) 455\r\n قُلْ يا أَهْلَ الْكِتابِ تَعالَوْا إِلى . . .  ( آل عمران / 64 ) 901\r\n قُلْ يا أَيُّهَا النَّاسُ إِنِّي رَسُولُ اللَّهِ . . .  ( اعراف / 158 ) 692\r\n قُلْ يُحْيِيهَا الَّذِي أَنْشَأَها أَوَّلَ مَرَّةٍ  ( يس / 78 - 79 ) 277\r\n كانَ النَّاسُ أُمَّةً واحِدَةً فَبَعَثَ اللَّهُ . . .  ( بقره / 212 ) 210\r\n كَذلِكَ ما أَتَى الَّذِينَ مِنْ . . .  ( ذاريات / 52 - 53 ) 317\r\n كُلَّما نَضِجَتْ جُلُودُهُمْ بَدَّلْناهُمْ . . .  ( نساء / 56 ) 293\r\n  لا أَعْبُدُ ما تَعْبُدُونَ وَ لا أَنْتُمْ . . .   ( كافرون / 2 - 3 ) 330\r\n لا تَثْرِيبَ عَلَيْكُمُ الْيَوْمَ يَغْفِرُ اللَّهُ . . .  ( يوسف / 92 ) 799 ، 816\r\n\r\n","description":"","footnote":"","page_name":" 976 ","page_number":976},
  {"content":"\r\n\r\n لا تَحْزَنْ إِنَّ اللَّهَ مَعَنا  ( توبه / 40 ) 419 ، 432\r\n لا تَقْرَبُوا الصَّلاةَ وَ أَنْتُمْ سُكارى . . .  ( نساء / 44 ) 593\r\n لا يَأْتِيهِ الْباطِلُ مِنْ بَيْنِ يَدَيْهِ . . .  ( فصلت / 42 ) 332\r\n لا يَسْتَوِي مِنْكُمْ مَنْ أَنْفَقَ مِنْ قَبْلِ . . .  ( حديد / 10 ) 273\r\n لَقَدْ آثَرَكَ اللَّهُ عَلَيْنا وَ إِنْ كُنَّا . . .  ( يوسف / 91 ) 799\r\n لَقَدْ رَضِيَ اللَّهُ عَنِ الْمُؤْمِنِينَ إِذْ . . .  ( فتح / 18 ) 676\r\n لَقَدْ صَدَقَ اللَّهُ رَسُولَهُ الرُّؤْيا بِالْحَقِّ . . .  ( فتح / 27 ) 765\r\n لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  ( احزاب / 21 ) 8\r\n لَقَدْ نَصَرَكُمُ اللَّهُ فِي مَواطِنَ كَثِيرَةٍ . . .  ( توبه / 25 ) 828\r\n لَوْ لا إِذْ سَمِعْتُمُوهُ ظَنَّ الْمُؤْمِنُونَ . . .  ( نور / 12 ) 661\r\n لَوْ لا جاؤُ عَلَيْهِ بِأَرْبَعَةِ شُهَداءَ . . .  ( نور / 13 ) 662\r\n لِيَجْعَلَ ما يُلْقِي الشَّيْطانُ فِتْنَةً لِلَّذِينَ . . .  ( حج / 53 ) 335\r\n لَيْسَ عَلَى الْأَعْمى حَرَجٌ وَ لا عَلَى . . . *  ( فتح / 18 ) 533\r\n لِيُنْذِرَ مَنْ كانَ حَيًّا  ( يس / 70 ) 692\r\n مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ  ( مائده / 75 ) 69\r\n ما عَلِمْتُ لَكُمْ مِنْ إِلهٍ غَيْرِي  ( قصص / 38 ) 88\r\n ما كانَ عَلَى النَّبِيِّ مِنْ حَرَجٍ . . .  ( احزاب / 38 - 39 ) 604\r\n ما كانَ لِلنَّبِيِّ وَ الَّذِينَ آمَنُوا أَنْ . . .  ( توبه / 113 ) 98\r\n ما كانَ مُحَمَّدٌ أَبا أَحَدٍ مِنْ . . .  ( احزاب / 40 ) 604\r\n مَنْ عَمِلَ صالِحاً مِنْ ذَكَرٍ أَوْ أُنْثى . . .  ( نحل / 98 ) 841\r\n  نَزَلَ بِهِ الرُّوحُ الْأَمِينُ عَلى قَلْبِكَ . . .   ( شعراء / 195 ) 221\r\n وَ آتِ ذَا الْقُرْبى حَقَّهُ وَ الْمِسْكِينَ وَ . . .  ( اسراء / 26 ) 753\r\n وَ آخَرُونَ اعْتَرَفُوا بِذُنُوبِهِمْ خَلَطُوا . . .  ( توبه / 102 ) 639\r\n وَ إِذَا الْمَوْؤُدَةُ سُئِلَتْ  ( تكوير / 8 ) 44\r\n وَ إِذْ قالَ عِيسَى ابْنُ مَرْيَمَ يا . . .  ( صف / 6 ) 163\r\n وَ إِذْ يَعِدُكُمُ اللَّهُ إِحْدَى الطَّائِفَتَيْنِ . . .  ( انفال / 7 ) 480 ، 483 ، 487\r\n وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ . . .  ( انفال / 30 ) 406\r\n وَ السَّابِقُونَ الْأَوَّلُونَ مِنَ الْمُهاجِرِينَ . . .  ( توبه / 100 ) 273\r\n  وَ السَّابِقُونَ السَّابِقُونَ أُولئِكَ . . .   ( واقعه / 10 - 11 ) 273\r\n    وَ الضُّحى وَ اللَّيْلِ إِذا سَجى ما . . .     ( الضحى / 1 - 11 ) 239\r\n   وَ الْعادِياتِ ضَبْحاً ، فَالْمُورِياتِ . . .    ( العاديات / 1 - 5 ) 784\r\n   وَ النَّجْمِ إِذا هَوى ما ضَلَّ صاحِبُكُمْ . . .    ( نجم / 1 - 18 ) 319\r\n وَ إِنْ جاهَداكَ لِتُشْرِكَ بِي ما لَيْسَ . . .  ( عنكبوت / 8 ) 445\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ . . .  ( نحل / 44 ) 959\r\n وَ إِنْ عاقَبْتُمْ فَعاقِبُوا بِمِثْلِ ما . . .  ( نحل / 126 ) 565\r\n وَ إِنْ مِنْكُمْ إِلَّا وارِدُها كانَ عَلى . . .  ( مريم / 71 ) 769\r\n وَ أَنْذِرْ عَشِيرَتَكَ  ( شعراء / 214 ) 95 ، 250 ، 253\r\n وَ بَرًّا بِوالِدَتِي وَ لَمْ يَجْعَلْنِي جَبَّاراً . . .  ( مريم / 32 ) 175\r\n وَ تَاللَّهِ لَأَكِيدَنَّ أَصْنامَكُمْ بَعْدَ أَنْ . . .  ( انبياء / 57 ) 102\r\n وَ جَعَلَنِي مُبارَكاً أَيْنَ ما كُنْتُ وَ . . .  ( مريم / 31 ) 207\r\n وَجَّهْتُ وَجْهِيَ لِلَّذِي فَطَرَ . . .  ( انعام / 79 ) 91 ، 92\r\n وَ رَدَّ اللَّهُ الَّذِينَ كَفَرُوا بِغَيْظِهِمْ . . .  ( احزاب / 25 ) 570\r\n وَ طائِفَةٌ قَدْ أَهَمَّتْهُمْ أَنْفُسُهُمْ . . .  ( آل عمران / 154 ) 549\r\n وَ عَجِبُوا أَنْ جاءَهُمْ مُنْذِرٌ مِنْهُمْ وَ . . .  ( ص / 4 - 7 ) 263\r\n وَ قالَ الَّذِينَ كَفَرُوا لا تَسْمَعُوا لِهذَا . . .  ( فصلت / 26 ) 324\r\n وَ قالَ الَّذِينَ كَفَرُوا لَوْ لا نُزِّلَ عَلَيْهِ . . .  ( فرقان / 32 ) 244\r\n وَ قالَ الَّذِينَ كَفَرُوا لَوْ لا نُزِّلَ عَلَيْهِ . . .  ( فرقان / 32 ) 294\r\n وَ قالُوا إِنْ نَتَّبِعِ الْهُدى مَعَكَ . . .  ( قصص / 57 ) 293\r\n\r\n","description":"","footnote":"","page_name":" 977 ","page_number":977},
  {"content":"\r\n\r\n وَ قالُوا أَساطِيرُ الْأَوَّلِينَ اكْتَتَبَها . . .  ( فرقان / 5 - 6 ) 322\r\n وَ قالُوا لَوْ لا نُزِّلَ هذَا . . .  ( زخرف / 31 ) 288 ، 291\r\n وَ قالُوا يا أَيُّهَا الَّذِي نُزِّلَ عَلَيْهِ . . .  ( حجر / 6 ) 321\r\n وَ قُرْآناً فَرَقْناهُ لِتَقْرَأَهُ عَلَى النَّاسِ . . .  ( اسراء / 106 ) 244 ، 295\r\n وَ كُنْتُمْ عَلى شَفا حُفْرَةٍ . . .  ( آل عمران / 103 ) 35 ، 50\r\n وَ لا تَعْجَلْ بِالْقُرْآنِ مِنْ قَبْلِ أَنْ . . .  ( طه / 114 ) 230\r\n وَ لا تَقْرَبُوا مالَ الْيَتِيمِ إِلَّا بِالَّتِي . . . *  ( مائده / 153 ) 38\r\n وَ لا تُكْرِهُوا فَتَياتِكُمْ عَلَى الْبِغاءِ . . .  ( نور / 33 ) 658\r\n وَ لا عَلَى الَّذِينَ إِذا ما أَتَوْكَ لِتَحْمِلَهُمْ . . .  ( توبه / 92 ) 862\r\n وَ لا يَأْتُونَكَ بِمَثَلٍ إِلَّا جِئْناكَ . . .  ( فرقان / 33 ) 299\r\n وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ . . .  ( نحل / 103 ) 172 ، 318\r\n وَ لَمَّا جاءَهُمْ كِتابٌ مِنْ عِنْدِ اللَّهِ . . .  ( بقره / 89 ) 200 ، 397\r\n وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ . . .  ( فتح / 22 ) 686\r\n وَ لَوْ كانَ مِنْ عِنْدِ غَيْرِ اللَّهِ لَوَجَدُوا . . .  ( نساء / 82 ) 300\r\n وَ لَوْ لا إِذْ سَمِعْتُمُوهُ قُلْتُمْ ما يَكُونُ . . .  ( نور / 16 ) 662\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ . . . *  ( نور / 14 ) 662\r\n وَ لَوْ نَزَّلْنا عَلَيْكَ كِتاباً فِي قِرْطاسٍ . . .  ( انعام / 7 ) 289\r\n وَ لِيَعْلَمَ الَّذِينَ أُوتُوا الْعِلْمَ أَنَّهُ . . .  ( حج / 54 ) 335\r\n وَ ما أَرْسَلْناكَ إِلَّا كَافَّةً لِلنَّاسِ بَشِيراً . . .  ( سبا / 28 ) 692\r\n وَ ما أَرْسَلْنا مِنْ قَبْلِكَ مِنْ رَسُولٍ . . . *  ( حج / 52 ) 335\r\n وَ ما جَعَلْنَا الْقِبْلَةَ الَّتِي كُنْتَ عَلَيْها . . .  ( بقره / 143 ) 469\r\n وَ ما كانَ اسْتِغْفارُ إِبْراهِيمَ لِأَبِيهِ . . .  ( توبه / 114 ) 98\r\n وَ ما كانَ لِمُؤْمِنٍ وَ لا مُؤْمِنَةٍ إِذا . . .  ( احزاب / 36 ) 601\r\n وَ ما كُنْتَ بِجانِبِ الْغَرْبِيِّ إِذْ قَضَيْنا . . .  ( قصص / 44 ) 173\r\n وَ ما مُحَمَّدٌ إِلَّا رَسُولٌ قَدْ . . .  ( آل عمران / 144 ) 550 ، 966 ، 971\r\n وَ ما مِنْ دَابَّةٍ فِي الْأَرْضِ وَ لا طائِرٍ . . .  ( انعام / 38 ) 958\r\n وَ ما هُوَ إِلَّا ذِكْرٌ لِلْعالَمِينَ . . .  ( قلم / 52 ) 692\r\n وَ مِنَ النَّاسِ مَنْ يَشْرِي نَفْسَهُ ابْتِغاءَ . . .  ( بقره / 207 ) 412\r\n وَ مِنَ النَّاسِ مَنْ يُعْجِبُكَ قَوْلُهُ فِي . . .  ( بقره / 204 ) 414\r\n وَ مِنْ ثَمَراتِ النَّخِيلِ وَ الْأَعْنابِ . . .  ( نحل / 67 ) 592\r\n وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي . . .  ( توبه / 49 ) 860\r\n وَ هُزِّي إِلَيْكِ بِجِذْعِ النَّخْلَةِ تُساقِطْ . . .  ( مريم / 25 ) 161\r\n وَ يَضَعُ عَنْهُمْ إِصْرَهُمْ وَ الْأَغْلالَ . . .  ( اعراف / 157 ) 51\r\n هُوَ الَّذِي أَرْسَلَ رَسُولَهُ بِالْهُدى وَ . . .  ( توبه / 33 ) 693\r\n يا أَبَتِ إِنِّي أَخافُ أَنْ يَمَسَّكَ عَذابٌ . . .  ( مريم / 45 ) 95\r\n يا أَبَتِ إِنِّي قَدْ جاءَنِي مِنَ الْعِلْمِ . . .  ( مريم / 43 ) 95\r\n يا أَبَتِ لا تَعْبُدِ الشَّيْطانَ . . .  ( مريم / 44 ) 95\r\n يا أَيُّهَا الَّذِينَ آمَنُوا إِذا جاءَكُمُ . . .  ( ممتحنه / 10 ) 689\r\n يا أَيُّهَا الَّذِينَ آمَنُوا إِنَّمَا الْخَمْرُ وَ . . .  ( مائده / 90 ) 593\r\n يا أَيُّهَا الَّذِينَ آمَنُوا لا تَتَّخِذُوا . . . *  ( ممتحنه / 1 ) 796\r\n يا أَيُّهَا الَّذِينَ آمَنُوا لا تَخُونُوا اللَّهَ وَ . . .  ( انفال / 27 ) 638\r\n  يا أَيُّهَا الَّذِينَ آمَنُوا لا تُقَدِّمُوا بَيْنَ . . .   ( حجرات / 1 ) 797\r\n    يا أَيُّهَا الْمُدَّثِّرُ قُمْ فَأَنْذِرْ وَ رَبَّكَ فَكَبِّرْ     ( مدّثّر / 1 - 3 ) 238\r\n يا يَحْيى خُذِ الْكِتابَ بِقُوَّةٍ وَ آتَيْناهُ . . .  ( مريم / 12 ) 206\r\n يَرِثُنِي وَ يَرِثُ مِنْ آلِ يَعْقُوبَ  ( مريم / 6 ) 759\r\n يَسْئَلُونَكَ عَنِ الْخَمْرِ وَ الْمَيْسِرِ . . .  ( بقره / 219 ) 592\r\n يَسْئَلُونَكَ عَنِ الشَّهْرِ الْحَرامِ قِتالٍ . . .  ( بقره / 217 ) 463\r\n\r\n","description":"","footnote":"","page_name":" 978 ","page_number":978},
  {"content":"\r\n\r\n\r\nروايات\r\nآخيت بين أصحابك و لم تؤاخ بيني و بين أحد 447\r\nإذا عمل أحدكم عملا فليتقن 899\r\nاذهبوا فأنتم الطّلقاء 815\r\nارفعوا ألسنتكم عن علي ؛ فإنّه خشن 927\r\nأسرّوا الإيمان و اظهروا الشّرك فاتاهم اللّه 366\r\nاشتدّ غضب اللّه على من أدمى وجه نبيه 562\r\nأشيروا إليّ أيها الناس 477 ، 479\r\nألا أنّ العربيّة ليست ب « أب » والد و لكنّها 819\r\nالأمر إلى اللّه يضعه حيث يشاء 389\r\nالحمد للّه الّذي صدق وعده ، و نصر عبده 813\r\nالصلاة يا أهل البيت ، إنّما يريد اللّه ليذهب 512\r\nالقصاص في دار الدّنيا أحبّ إليّ من القصاص 965\r\nاللّه أكبر سكوتها إقرارها 509\r\nاللّه أكبر أبشروا يا معشر المسلمين بالفتح 620\r\nاللّه أكبر خرّبت خيبر إنّا إذا نزلنا بساحة 727\r\nاللّه أكبر سنّة بسنّة 679\r\nاللّهمّ إليك أشكو ضعف قوّتي و قلّة حيلي 385\r\nاللهمّ إن تهلك هذه العصابة اليوم لا تعبد 494\r\nاللّهمّ أنّي أبرأ إليك ممّا صنع خالد بن الوليد 826\r\nاللهمّ إهلالا كإهلال نبيك 926\r\nاللهمّ بارك لقوم جلّ آنيتهم الخزف 509\r\nاللّهمّ بيّن لنا بيانا شافيا فى الخمر 593\r\nاللهم رب السموات و ما أظللن و ربّ الأرضين 725\r\nاللّهمّ مزّق ملكه 703\r\nاللّهمّ هذه ابنتي و أحبّ الخلق إليّ 511\r\nاللهمّ هذه قريش قد أقبلت بخيلائها تحادّك و 489\r\nاللّهمّ هؤلاء أهلي 739\r\nالمسلم أخ المسلم ، و المسلمون إخوة 820\r\nأمرني ربّي أن أعفى لحيتي و أقصّ شاربي 704\r\nإنّ الرّائد لا يكذب أهله ، و اللّه الّذي 251\r\nإنّ الشمس و القمر آيتان من آيات اللّه 899\r\nإنّ اللّه اتّخذ عبدا رسولا ، أنزل عليه 226\r\nإنّ اللّه بعث محمّدا صلى اللّه عليه و آله و سلّم نذيرا للعالمين و أمينا على 36\r\nإنّ الناس من عهد آدم إلى يومنا هذا 819\r\n\r\n","description":"","footnote":"","page_name":" 979 ","page_number":979},
  {"content":"\r\n\r\nإنّ بالمدينة لأقواما ما سرتم سيرا ، و لا قطعتم 879\r\nأنت أخى في الدّنيا و الآخرة 447\r\nإنّ ديني و سلطاني سيبلغ إلى منتهى الخفّ و 705\r\nانضح عنا الخيل بالنيل لا يأتونا من خلفنا إن 536\r\nإنّ كثيرا من التمائم شرك 58\r\nانّك رجل مضار و لا ضرر و لا ضرار في الاسلام 414\r\nإنّما الحياة عقيدة و جهاد 355\r\nإنّما الناس رجلان : مؤمن تقيّ كريم على اللّه 818\r\nإنّما مثلي و مثلكم كمثل رجل رأى . . . 257\r\nإنّ هذا أخي و وصيّي و خليفتي 252\r\nإنّ هذه لقسوة و من لا يرحم لا يرحم 46\r\nإنّه لا نذر في معصية اللّه و لا فيما لا تملكين 650\r\nإنّهم لن يصلوا من الآن إليك يا علي بأمر 417 ، 420\r\nإنّي تارك فيكم الثقلين ما إن تمسّكتم بهما . . . 961\r\nأيّها النّاس ، فإنّ لكم على نسائكم حقّا 47\r\nأبايعكم على ان تمنعونى ممّا تمنعون منه . . . 395\r\nأ تقتلون رجلا أن يقول ربّي اللّه ؟ 266\r\nأخذ على الوحي ميثاقهم و على تبليغ الرّسالة أمانتهم 211\r\nأعوذ باللّه من وعثاء السفر و كآبة المنقلب 649\r\nأقالك اللّه العثرة 510\r\nأكرموا أولادكم 896\r\nألا إنّ كلّ مال و مأثرة و دم في الجاهلية 820\r\nاللّه أكبر و الحمد للّه كثيرا . . . 146\r\nأمّا بعد فقد بعثت إليكم عبدا من عباد اللّه 177\r\nأما ترضى أن تكون منّي بمنزلة هارون من . . . 864\r\nأنّا عبد اللّه ، و أخو رسول اللّه و أنا الصدّيق 237\r\nأوّلكم واردا عليّ الحوض ، أوّلكم إسلاما . . . 237\r\nأي بنيّ ! إنّي و إن لم أكن عمّرت 17\r\nأيّها النّاس إذا لقيتم العدوّ فاصبروا و اعلموا 623\r\nأيّها الناس ، إن اللّه قد أذهب عنكم نخوة 818\r\nأيها الناس ، سعرت النار ، و أقبلت الفتن ، كقطع . . . 955\r\nبارك اللّه لك في ابنة رسول اللّه يا علي نعمة . . . 510\r\nبأيّهما أشدّ سرورا ؟ بقدومك يا جعفر أم بفتح اللّه . . . 745\r\nبرز الإيمان كلّه إلى الشّرك كلّه 625\r\nبسم الله الرحمن الرحيم من محمد . . . الحارث . . . 719\r\nبسم الله الرحمن الرحيم من محمد . . . المقوقس . . . 707\r\nبسم الله الرحمن الرحيم من محمد . . . النجاشي . . . 712\r\nبسم الله الرحمن الرحيم من محمد . . . كسرى . . . 702\r\nبسم الله الرحمن الرحيم من محمد . . . مسيلمة . . . 945\r\nبسم الله الرحمن الرحيم من محمد . . . هرقل . . . 697\r\nبسم الله الرحمن الرحيم من محمد . . . هوذة . . . 720\r\nبلى كانت في أيدينا فدك من كلّ . . . 755\r\nتشهدون : ان لا إله الّا اللّه 263\r\nتقولون لا إله إلّا اللّه و تخلعون ما تعبدون . . . 372\r\nخلوا سبيلها فإنها مأمورة 437\r\nرحم اللّه أبا ذر يمشي وحده و يموت وحده و . . . 870\r\nفإنّ الحرب خدعة 630\r\nفإنّه لا يخلص إليك شيء تكرهه 415\r\n\r\n","description":"","footnote":"","page_name":" 980 ","page_number":980},
  {"content":"\r\n\r\nفأيّكم يوازرني على هذا الأمر على . . . 251\r\nفمن سرّه أن أفري لحمه و أهريق دمه فليدن منّي 434\r\nقولوا لا إله إلّا اللّه تفلحوا ، تملكوا بها العرب . . . 388\r\nكلّ مأثرة في الجاهلية تحت قدمي 54\r\nكنّا إذا احمرّ البأس اتّقينا برسول اللّه صلى اللّه عليه و آله و سلّم 177\r\nكنت أنبّل على أعمامي 177\r\nكيف يفلح قوم خضبوا وجه نبيهم بالدم و هو . . . 552\r\nلئن يهدي اللّه بك رجلا واحدا خير من أن . . . 733\r\nلا إله إلّا اللّه وحده وحده ، صدق وعده . . . 763\r\nلا تدعوني قريش اليوم إلى خطّة يسألونني . . . 670\r\nلا خير فى دين لا صلاة معه 889\r\nلأعطينّ الراية غدا رجلا يحبّ اللّه و رسوله و . . . 731\r\nلا عيش إلّا عيش الآخرة اللّهمّ اغفر الأنصار . . . 614\r\nلا يلدغ المؤمن من جحر مرّتين 574\r\nلمقام نسيبة بنت كعب اليوم خير من فلان و فلان 561\r\nلم يجمع بيت واحد يومئذ في الإسلام 190\r\nلو خرجتم إلى أرض الحبشة . . . 302\r\nلو كنت استقبلت من أمري ما استدبرت لفعلت . . . 925\r\nما أحبّ أنّ لي به حمر النعم 182\r\nما بعث اللّه نبيّا قطّ حتّى يسترعيه 184\r\nما قلعتها بقوّة بشرية و لكن قلعتها بقوة إلهيّة . . . 736\r\nمالك يا أبا تراب 461\r\nما من نبيّ إلّا و قد رعى الغنم 184\r\nما نالت منّى قريش شيئا أكرهه حتّى مات . . . 384\r\nما ينبغي لنبيّ إذا لبس لأمّته أن يضعها حتّى يقاتل 531\r\nمن كان له قبل محمد أمانة أو وديعة فليأت . . . 434\r\nمن كنت مولاه فهذا عليّ مولاه ، اللّهمّ وال من . . . 939\r\nمن يأخذ هذا السّيف و يؤدّى بحقّه ؟ 541\r\nمن يمنعك منّي ؟ 518\r\nمهلا يا أمّاه ، فإنّ معي من يحفظني 53\r\nنحن معاشر الأنبياء لا نورّث 505\r\nنعم أنا الّذي أقول ذلك 266\r\nو اعتنقه و بكى رحمة لما بقدميه من الورم 434\r\nو الّذي معي أفضل ، هذا قرآن أنزله اللّه . . . 391\r\nو اللّه ، يا عمّاه لو وضعوا الشمس في . . . 261\r\nو أمر عليّا أن يكتب فيه أنه كتب لخمس من . . . 427\r\nو إن أبيتم فالجزية 912\r\nو إنّ حسن التّبعل يعدل ذلك كله 559\r\nو إنّ لي عملي و لكم عملكم 817\r\nو إنّي و اللّه ما أعلم إلّا ما علّمني اللّه . . . 870\r\nو أمت أمر الجاهليّة إلّا ما سنّه الإسلام 54\r\nو أمر اللّه أسرع من ذلك 703\r\nو أهل الأرض يومئذ ملل متفرّقة . . . 39\r\nو عندي السّيف الذي اعضضته بجدّك و خالك 492\r\nو قد علمتم موضعي من رسول اللّه بالقرابة 235\r\nو كتب علي بن أبي طالب بأمر رسول اللّه صلى اللّه عليه و آله و سلّم . . . 426\r\nو لقد قبض رسول اللّه و إنّ رأسه لعلى صدري . . . 970\r\nو لقد كان يجاور في كلّ سنة بحراء . . . 205\r\n\r\n","description":"","footnote":"","page_name":" 981 ","page_number":981},
  {"content":"\r\n\r\nو لكن حمزة لا بواكي له 568\r\nو ما كان قضية أعظم بركة منها 686\r\nو من لا يرحم لا يرحم 197\r\nو يحك غيّب عنّي وجهك فلا أرينك 558\r\nهذا عليّ مع القرآن و القرآن مع عليّ . . . 963\r\nهذا عير قريش فيها أموالهم فاخرجوا إليها لعلّ . . . 473\r\nهذا كتاب اللّه حكما و عدلا و ناطقا و فضلا . . . 759\r\nهذه مكّة قد ألقت إليكم أفلاذ كبدها 482\r\nهل أخزاكم اللّه و أنزل عليكم نقمته 635\r\nيا أنصار اللّه و أنصار رسوله أنا عبد اللّه و رسوله 832\r\nيا علي لو لا أنني أشفق أن تقول فيك طوائف . . . 784\r\n\r\n","description":"","footnote":"","page_name":" 982 ","page_number":982},
  {"content":"\r\n\r\n\r\nسوره‌ها\r\nآل عمران 35 ، 50 ، 154 ، 161 ، 173 ، 507 ، 549 ، 901 ، 904 ، 935 ، 966\r\nاحزاب 8 ، 154 ، 570 ، 571 ، 599 ، 601 - 604 ، 606 ، 607 ، 644 ، 741 ، 756 ، 936\r\nاسراء 244 ، 285 ، 288 - 290 ، 295 ، 312 ، 337 ، 369 ، 378 ، 753 ، 799\r\nاعراف 51 ، 87 ، 117 ، 163 ، 594 ، 692\r\nضحى 167 ، 239 ، 240 - 244\r\nعاديات 781 ، 782\r\nعصر 244\r\nانبياء 101 - 103 ، 319 ، 625\r\nانشراح 244\r\nانعام 37 ، 90 ، 91 ، 289 ، 958\r\nانفال 406 ، 480 ، 483 ، 487 ، 499 ، 638 ، 936\r\nبروج 123\r\nبقره 96 ، 106 ، 109 ، 200 ، 210 ، 228 ، 397 ، 412 ، 414 ، 454 ، 455 ، 463 ، 469 ، 592 ، 594\r\nتبّت 244\r\nتكوير 44 ، 244 ، 321\r\nتوبه - برائت 96 ، 98 ، 150 ، 178 ، 273 ، 419 ، 639 ، 693 ، 828 ، 858 ، 860 ، 861 ، 862 ، 882 ، 884 ، 889 ، 891 ، 892 ، 894 ، 912 ، 936\r\nجنّ 869\r\nحجرات 658 ، 797\r\nحجر 241 ، 321 ، 332 ، 337\r\nحج 335 ، 474\r\nحديد 273\r\nحشر 590 ، 753 ، 936\r\nدخان 228 ، 229 ، 321\r\nذاريات 317\r\nابراهيم 98 - 109\r\nزخرف 288 ، 291\r\nسبأ 317 ، 321\r\nشعراء 95 ، 220 ، 221 ، 250\r\nصافات 321\r\nص 263\r\nطور 935\r\nطه 145 ، 225 ، 230 ، 279\r\nعبس 293 ، 323 ، 324\r\nعلق 224 ، 244\r\nعنكبوت 301 ، 445 ، 936\r\nغافر 282 ، 338\r\n\r\n","description":"","footnote":"","page_name":" 983 ","page_number":983},
  {"content":"\r\n\r\nفتح 85 ، 687\r\nفرقان 244 ، 299\r\nفصّلت 324 ، 332\r\nفيل 133\r\nقدر 228\r\nقصص 88 ، 105 ، 173 ، 293 ، 813\r\nقلم 89 ، 321\r\nكافرون 330\r\nكهف 313\r\nمائده 69 ، 175 ، 593 ، 716 ، 717 ، 936 ، 937 ، 940 ، 943\r\nمجادله 936\r\nمحمّد 154 ، 936\r\nمدثر 238 ، 244 ، 316\r\nمريم 95 ، 146 ، 161 ، 175 ، 206 ، 207 ، 308 ، 759 ، 769\r\nمزمّل 244\r\nممتحنه 96 ، 689 ، 690 ، 796\r\nمنافقين 936\r\nنحل 46 ، 271 ، 318 ، 337 ، 592 ، 959\r\nنساء 293 ، 300 ، 394 ، 593 ، 596 ، 612 ، 816 ، 935 ، 970\r\nنصر 852\r\nنمل 759\r\nنور 506 ، 658 ، 661\r\nيس 277\r\nيوسف 799 ، 814\r\n\r\n","description":"","footnote":"","page_name":" 984 ","page_number":984},
  {"content":"\r\n\r\n\r\nمعصومان عليهم السّلام\r\nآدم عليه السّلام 174 ، 212 ، 904\r\nابراهيم عليه السّلام - خليل الرحمن 24 ، 30 ، 39 ، 40 - 41 ، 64 ، 86 - 92 ، 94 ، 95 ، 97 - 109 ، 121 ، 125 ، 148 ، 174 ، 178 ، 200 ، 201 ، 206 ، 339 ، 469 ، 901\r\nاسحاق عليه السّلام ( پيامبر ) 97 ، 105 ، 901\r\nاسماعيل عليه السّلام ( پيامبر ) 24 ، 30 ، 39 ، 64 ، 86 ، 97 ، 105 ، 107 - 109 ، 118 ، 121 ، 667\r\nالياس عليه السّلام ( نياى پيامبر ) 109\r\nزين العابدين عليه السّلام - امام چهارم - على بن الحسين 754 ، 336 ، 382 ، 754\r\nامام صادق عليه السّلام 58 ، 102 ، 225 ، 226 ، 324 ، 366 ، 526 ، 686\r\nامير مؤمنان عليه السّلام - على - اسد اللّه 42 ، 212 ، 350 ، 677 ، 679 ، 733 ، 735 - 737 ، 740 ، 753 ، 755 ، 770 ، 771 ، 777 ، 783 ، 790 ، 791 ، 799 ، 800 ، 826 ، 863 ، 864 ، 894 ، 895 ، 907 ، 917 ، 13 ، 16 ، 42 ، 190 ، 233 ، 234 - 238 ، 246 ، 250 ، 251 ، 278 ، 289 ، 364 ، 365 ، 402 ، 407 ، 408 ، 410 ، 411 ، 413 ، 415 - 420 ، 425 - 427 ، 433 - 435 ، 441 - 444 ، 447 ، 461 ، 473 ، 475 ، 507 - 511 ، 542 ، 543 ، 554 - 556 ، 625 ، 627 ، 663 ، 666 ، 677 - 679 ، 732 - 735 ، 738 ، 739 ، 757 ، 758 ، 770 ، 771 ، 782 - 784 ، 790 ، 791 ، 795 ، 812 ، 813 ، 825 ، 853 ، 855 ، 863 ، 893 - 895 ، 905 ، 914 ، 916 ، 921 ، 922 ، 926 ، 927 ، 937 - 939 ، 941 ، 943 ، 944 ، 952 ، 962 ، 963 ، 967 ، 969 ، 970 ، 777\r\nپيامبر صلّى اللّه عليه و آله - پيامبر اكرم - پيامبر اسلام - پيامبر گرامى - رسول اللّه - رسول گرامى - رسول اكرم - رسول خدا - احمد در بيشتر صفحات حسن بن على عليه السّلام 575\r\nحسنين عليهما السّلام 507 ، 790\r\nحسين بن على عليه السّلام 182 ، 598\r\nداود عليه السّلام 759\r\nزكريّا عليه السّلام 161 ، 759\r\nسليمان عليه السّلام 697 ، 759\r\nصالح عليه السّلام ( پيامبر ) 461\r\nعيسى عليه السّلام - مسيح 41 ، 69 ، 84 ، 121 ، 123 ، 145 ، 146 ، 147 ، 148 ، 161 - 163 ، 206 ، 207 ، 225 ، 308 ، 309 ، 339 ، 356 ، 361 ، 367 ، 386 ، 422 ، 603 ، 694 ، 700 ، 701 ، 707 ، 708 ، 710 ، 712 - 717 ، 720 ، 770 ، 784 ، 874 ، 882 ، 900 ، 904\r\n\r\n","description":"","footnote":"","page_name":" 985 ","page_number":985},
  {"content":"\r\n\r\nفاطمه عليها السّلام - زهرا 197 - 434 ، 504 ، 505 ، 507 ، 508 ، 510 - 512 ، 571 ، 739 ، 753 ، 754 ، 756 - 759 ، 779 ، 782 ، 897 ، 905 ، 909 ، 916 ، 966 ، 967 ، 347 ، 505 ، 509 - 511 ، 571 ، 753 ، 754 - 756 ، 758 ، 759 ، 966 - 968\r\nموسى عليه السّلام - كليم اللّه 87 ، 89 ، 121 ، 145 ، 147 ، 148 ، 173 ، 220 ، 224 ، 225 ، 339 ، 357 ، 361 ، 362 ، 395 ، 422 ، 447 ، 477 ، 648 ، 708 ، 714 ، 732 ، 739 ، 758 ، 826 ، 864 ، 971 ، 477\r\nهارون عليه السّلام ( پيامبر ) 225 ، 739 ، 758 ، 826 ، 864\r\nيعقوب عليه السّلام ( پيامبر ) 96 ، 97 ، 174 ، 759 ، 901\r\nيوسف عليه السّلام ( پيامبر ) 799 ، 800 ، 814 ، 957\r\nيوشع بن نون عليه السّلام 752\r\nيونس عليه السّلام ( پيامبر ) 362 ، 381 ، 385\r\n\r\n","description":"","footnote":"","page_name":" 986 ","page_number":986},
  {"content":"\r\n\r\n\r\nكسان\r\nآرشه تونگ ( دكتر ) 590\r\nآلوسى - سيد محمود 53 ، 65 ، 606 ، 895\r\nآمنه ( مادر پيامبر ) 15 ، 137 - 141 ، 160 ، 166 ، 526\r\nابا بصير 327\r\nابا حكم 268\r\nابا عمّارة 265\r\nابراهيم ( فرزند پيامبر صلّى اللّه عليه و آله ) 660 ، 666 ، 850 ، 896 - 899\r\nابرهه 122 ، 124 - 127 ، 129 ، 130 ، 132 - 135 ، 380 ، 412 ، 422\r\nابن ابى الحديد 505 ، 550 ، 551 ، 554 ، 555 ، 561 ، 570 ، 574 ، 626 ، 732 ، 753 ، 756 ، 757 ، 804 ، 806 ، 820 ، 954 ، 957 ،\r\nابن اثير ( مورّخ ) 46 ، 123 ، 124 ، 138 ، 177 ، 190 ، 265 ، 268 ، 304 ، 416 ، 432 ، 461 ، 468 ، 554 ، 605 ، 606 ، 697 ، 717 ، 728 ، 738 ، 770 ، 905\r\nابن اسحاق ( سيره نويس ) 235 ، 372 ، 418 ، 441 ، 459 ، 487\r\nابن العرندس ( شاعر ) 812\r\nابن أمّ مكتوم ( معايى ) 323 ، 517 ، 573 ، 588 ، 648\r\nابن تيميّه 414 - 416 ، 418 ، 419\r\nابن جريح 666\r\nابن حجر عسقلانى ( مؤلّف ) 704 ، 705 ، 962 ، 963\r\nابن خلدون 18 ، 48\r\nابن خلكان 940 ، 941\r\nابن ربيعه 929\r\nابن رواحه 769\r\nابن سعد ( سيره نويس ) 270 ، 275 ، 276 ، 346 ، 387 ، 531 ، 574 ، 577 ، 584 ، 609 ، 610 ، 694 ، 701 ، 778 ، 838 ، 843 ، 878 ، 919\r\nابن سعيد 237\r\nابن شهر آشوب 156 ، 160 ، 197 ، 350\r\nابن طلحه 816\r\nابن عباس 428 ، 542 ، 957 ، 958 ، 959 ، 969\r\nابن عبد ربّه 237\r\nابن عقده كوفى 942\r\nابن قميئه ليثى 551\r\nابن كثير شامى 184 ، 444\r\nابن مزاحم مؤلف « وقعه صفين » 442 ، 771\r\nابن واضح ( مؤلف ) 703\r\nابن هشام ( سيره نويس ) 54 ، 64 ، 119 ، 121 ، 128 ، 142 ، 157 ، 161 ، 165 ، 167 ، 168 ، 170 ، 177 ،\r\n\r\n","description":"","footnote":"","page_name":" 987 ","page_number":987},
  {"content":"\r\n\r\n179 ، 182 ، 184 ، 186 ، 191 ، 197 ، 200 - 202 ، 204 ، 215 ، 224 ، 225 ، 232 ، 234 ، 241 ، 246 ، 259 ، 261 ، 263 ، 265 - 268 ، 270 - 272 ، 277 ، 280 ، 285 ، 291 ، 302 ، 304 ، 309 ، 310 ، 312 ، 316 ، 322 ، 323 ، 326 - 328 ، 342 ، 345 ، 346 ، 353 ، 357 ، 361 ، 362 ، 373 ، 383 ، 389 ، 391 ، 394 ، 396 ، 399 ، 406 ، 416 - 418 ، 420 ، 438 ، 441 ، 446 ، 449 ، 453 ، 455 ، 458 ، 459 ، 462 ، 468 ، 473 ، 476 ، 478 ، 480 ، 482 ، 486 ، 487 ، 489 ، 490 ، 492 - 494 ، 496 - 498 ، 500 ، 503 ، 523 ، 532 ، 534 ، 541 ، 544 ، 548 ، 552 ، 555 ، 559 ، 566 ، 567 ، 569 ، 570 ، 574 ، 577 ، 580 ، 581 ، 583 ، 589 ، 596 ، 609 ، 610 ، 612 ، 615 ، 618 ، 620 ، 633 ، 635 ، 636 ، 639 ، 641 ، 644 ، 647 - 649 ، 652 ، 653 ، 665 ، 669 ، 673 ، 684 ، 687 ، 689 ، 694 ، 725 ، 729 ، 731 ، 734 ، 736 - 738 ، 743 ، 744 ، 746 ، 747 ، 749 ، 750 ، 762 ، 765 ، 769 ، 771 ، 772 ، 774 ، 775 ، 791 ، 793 ، 795 ، 800 ، 804 ، 809 ، 820 ، 821 ، 822 ، 826 ، 833 ، 835 ، 838 ، 841 ، 842 ، 845 ، 846 ، 852 ، 857 ، 861 ، 864 ، 866 ، 869 ، 870 ، 875 ، 878 ، 884 ، 889 ، 894 ، 912 ، 916 ، 929 ، 930 ، 946 ، 948 ، 955 ، 969 - 971\r\nابو احيحه سعيد بن عاص 41\r\nابو البائت 737\r\nابو البخترى عاص بن هشام 285 ، 343 ، 405 ، 482\r\nابو الحسن عبد الجبّار 505\r\nابو الحكم بن هشام 277\r\nابو الخير 626\r\nابو العاص بن ربيع 343\r\nابو العرفان حبان 942\r\nابو العلاء همدانى 942\r\nابو الفرج اصفهانى 204\r\nابو الفضل محمد بن عبد المطلب 911\r\nابو القاسم 585 ، 589 ، 635 ، 676 ، 785\r\nابو الهيثم بن تيّهان 395\r\nابو اميّة بن مغيره مخزومى 203\r\nابو ايّوب انصارى 437\r\nابو براء عامرى 581 - 584\r\nابو بصير 688\r\nابو بكر ( خليفه اول ) 237 ، 266 ، 267 ، 278 ، 404 ، 411 ، 419 ، 477 ، 672 ، 732 ، 887 ، 892 ، 893 ، 895 ، 941 ، 948\r\nابو بكر جوهرى ( مؤلف ) 957\r\nابو بكر محمّدى عمر بغدادى 942\r\nابو تراب 461\r\nابو تمام حبيب بن اوس 43\r\nابو جعفر بصرى 206\r\nابو جندل 682 - 684\r\nابو جهل - ابى جهل 41 ، 189 ، 263 ، 264 ، 268 ، 271 ، 272 ، 277 ، 285 ، 291 ، 311 ، 325 ، 343 - 345 ، 458 ، 482 ، 485 ، 492 ، 497 ، 501 ، 557 ، 804 ، 524\r\nابو حارثه ( اسقف ) 900 ، 910\r\nابو حذيفه 496 ، 633 ، 878\r\nابو حنظله 802\r\n\r\n","description":"","footnote":"","page_name":" 988 ","page_number":988},
  {"content":"\r\n\r\nابو خيثمه 865\r\nابو دجانه ( معايى ) 541 ، 544 ، 551 ، 556 ، 562 ، 590 ، 924\r\nابو ذر - ابى ذر 246 ، 272 - 275 ، 805 ، 870 - 872\r\nابو رافع ، 735 ، 952\r\nابو رافع ( غلام عباس ) 501 ، 502 ، 765\r\nابو رافع ( يهودى مفسد ) 524\r\nابو رغال ثقيف 125\r\nابو رهم 797\r\nابو ريحان بيرونى 940 ، 941\r\nابو سعيد خدرى 753\r\nابو سعيد سجستانى 942\r\nابو سفيان 41 ، 136 ، 189 ، 248 ، 277 ، 285 ، 325 ، 369 ، 387 ، 460 ، 461 ، 472 ، 474 ، 475 ، 482 ، 483 ، 485 ، 502 ، 503 ، 517 ، 519 ، 524 ، 535 - 537 ، 542 ، 570 ، 557 ، 563 - 565 ، 573 ، 574 ، 579 ، 597 ، 598 ، 623 ، 627 ، 632 - 634 ، 697 - 700 ، 789 ، 790 ، 797 ، 799 - 811 ، 815 ، 823 ، 824 ، 828 ، 829 ، 843 ، 889 ، 935\r\nابو سفيان بن الحارث 798\r\nابو سلمه 246 ، 461 ، 576\r\nابو طالب 86 ، 154 ، 155 ، 168 - 171 ، 185 - 189 ، 193 ، 194 ، 204 ، 205 ، 234 ، 252 ، 259 ، 260 - 262 ، 264 ، 267 ، 342 ، 345 ، 346 ، 348 - 352 ، 354 - 366 ، 370 ، 372 ، 383 ، 384 ، 388 ، 426 ، 485 ، 502 ، 625 ، 770 ، 810 ، 966\r\nابو عامر اشعرى 834\r\nابو عامر ( راهب ) 883\r\nابو عبيدهء جراح 246 ، 562 ، 972\r\nابو عزّة جمحى 574\r\nابو عزيز پرچمدار قريش 500\r\nابو عقبه 580\r\nابو غرّه 496\r\nابو كرز 411\r\nابو لبابه 473 ، 638 ، 639\r\nابو لهب 156 ، 251 ، 257 ، 264 ، 269 ، 270 ، 343 ، 389 ، 410 ، 475 ، 501 ، 502 ، 798\r\nابو محمّد عبد الملك ( ابن هشام )\r\nابو موسى اشعرى 834\r\nابو نائله 522 - 523\r\nابو نعيم ( مؤلف ) 426\r\nابو واقد ليثى 806\r\nابو هالة مالك بن نباش التميمى 194\r\nابو هفّان عبدى عبد اللّه بن احمد 353\r\nابى الحقيق 611 ، 729\r\nابى المفضل 918\r\nابىّ بن خلف 552\r\nابىّ بن كعب 526\r\nابى سلمه 304\r\nابى عبيدة 948\r\nابى مويهبه 952 ، 953\r\nاحسايى ( شيخ احمد ) 377\r\nاحمد بن حنبل 443 ، 444 ، 703 ، 942\r\nاحمد بن عبد الحليم حرائى 414 ، 430\r\nاحمدى - على ( مؤلف ) 691\r\nاخنس - اخنس بن شريق 291 ، 325 ، 485\r\n\r\n","description":"","footnote":"","page_name":" 989 ","page_number":989},
  {"content":"\r\n\r\nادريسى ( مورّخ ) 27\r\nادوارد براون 76\r\nاربلى ( مورّخ ) 571\r\nارتميدور ( مورّخ ) 34\r\nاردشير بابكان 81\r\nارسطو 69\r\nارشيدك فرانسس فريناند 514\r\nارقم بن ابى الارقم 246 ، 271\r\nاسامة بن زيد 812 ، 950\r\nاسرائيل ( دكتر ) 163\r\nاسعد بن زراره 36 ، 37 ، 393 ، 395 ، 400 ، 437\r\nاسفنديار 322\r\nاسكندر مقدونى 693\r\nاسماء بنت عميس 778 ، 964\r\nاسود - اسود بن عبد يغوث 276\r\nاسود بن كعب العنسى 944 ، 946 ، 948\r\nاسود مخزومى 491 ، 492\r\nاسود مطلب 503\r\nاسيد بن حضير 400 ، 623 ، 654\r\nاصفهانى - حمزه ( مؤلف ) 63 ، 71\r\nاصمعى 426\r\nاعشى ( شاعر ) 326 ، 327\r\nافلاطون 69\r\nاقرع بن حابس 841\r\nاكيدر بن عبد الملك 875 ، 876\r\nالمستعلى بن المستنصر 940\r\nالمستنصر باللّه العبيدى 940\r\nامّ الفضل 765\r\nامّ ايمن 143 ، 166 ، 756\r\nامّ جميل 269\r\nامّ حبيبه 789\r\nامّ سلمه ( همسر پيامبر ) 304 ، 638 ، 639 ، 799 ، 800\r\nامّ عامر 556\r\nامّ كلثوم ( دختر پيامبر ) 897\r\nامّ معبد 432 ، 433\r\nامّ هانى ( خواهر پيامبر ) 367 ، 368 ، 370\r\nاميان مارسيلينوس ( مورّخ ) 73\r\nامير محمّد يمنى 942\r\nامين 35 ، 187\r\nامينى ( علّامه ) 943\r\nاميّه 112 ، 270 ، 277 ، 414 ، 475 ، 495\r\nاميّة بن ابى الصلت 291\r\nاميّة بن خلف 269 ، 461 ، 475 ، 482 ، 495 ، 496\r\nاميّة بن عبد شمس 113\r\nانس بن رافع 391\r\nانس بن فضاله 526\r\nانس بن مالك 548\r\nانس بن نضر 548 ، 549\r\nانوشيروان 70 ، 74 - 78 ، 83 ، 84 ، 146 ، 700 ، 711\r\nانيسه ( فرزند حليمه ) 156\r\nاياس بن معاذ 391\r\nبحرينى ( محدّث ) 666\r\nبخارى ( محدّث ) 214 ، 215 ، 225 ، 231 ، 439 ، 498 ، 663 - 665 ، 733 ، 921 ، 956 ، 967\r\nبديل بن ورقاء - بديل خزاعى 801\r\n\r\n","description":"","footnote":"","page_name":" 990 ","page_number":990},
  {"content":"\r\n\r\nبرّاض بن قيس 179\r\nبراء بن عازب 922\r\nبراء بن معرور 395 ، 396\r\nبرزويه 83\r\nبروجردى - آية اللّه العظمى 590\r\nبريدة 651 ، 949\r\nبريرة 665 ، 952\r\nبزرگمهر 74 ، 77 ، 78 ، 83\r\nبشر بن براء معرور 748\r\nبشر بن سفيان 805\r\nبطلميوس 375 ، 376\r\nبلاذرى 426 ، 756\r\nبلاغى 175\r\nبلال - بلال بن الحارث - بلال حبشى 269 - 271 ، 495 ، 509 ، 743 ، 763 ، 805 ، 811 ، 812 ، 815\r\nبلقيس 27\r\nبيهقى ( مورّخ ) 372\r\nتئودوز كبير 695\r\nتلعكبرى 971\r\nتوماس كارلايل 60\r\nثويبه ( دايهء پيامبر )\r\nتىباريوس 84\r\nثابت بن قيس 644\r\nثعالبى 79 ، 941\r\nجابر بن عبد اللّه انصارى 569 ، 893\r\nجاحظ 414\r\nجبرئيل 104 ، 146 ، 214 ، 215 ، 221 ، 225 ، 238 ، 242 ، 245 ، 312 ، 367 ، 371 ، 418 ، 427 ، 470 ، 540 ، 554 ، 555 ، 793 ، 893\r\nجبر ( غلام مسيحى )\r\nجبير بن مطعم 546\r\nجحش 199 ، 599 ، 601\r\nجدّ بن قيس 860\r\nجذيمة بن عامر 824\r\nجزرى شافعى 942\r\nجعفر بن أبي طالب 306 ، 307 ، 647 ، 715 ، 745 ، 768 ، 770 ، 774 ، 779 ، 948\r\nجواد على ( مؤلّف ) 65\r\nجونس ( دكتر مارسدن ) 428\r\nجهجاه مسعود 652\r\nحارث ( برادر مرحب ) 734\r\nحارث بن ابى بلتعه 654\r\nحارث بن ابى شمر 696 ، 718 ، 719 ، 767\r\nحارث بن ابى ضرار 651 ، 656\r\nحارث بن حارث 843\r\nحارث بن صمّه 583 ، 584\r\nحارث بن طلاطله 809\r\nحارث بن عمير 767\r\nحارث بن نصر 312\r\nحارث بن نوفل 293\r\nحارث بن هشام 821\r\nحارث ( فرزند عبد المطلب ) 143 ، 798\r\nحارث كلده 58\r\nحباب بن منذر 485 ، 526 ، 727\r\nحجاج بن علاط 751\r\nحجر بن عدى 872\r\n\r\n","description":"","footnote":"","page_name":" 991 ","page_number":991},
  {"content":"\r\n\r\nحذيفه 49 ، 633 ، 878\r\nحرّ عاملى 471\r\nحسان بن ثابت 387 ، 771\r\nحسان بن عبد الملك 621\r\nحسن بن اسماعيل 903 ، 911\r\nحسن بن على العدوى 918\r\nحيسمان خزاعى 501\r\nحكيم بن حزام 198 ، 343 ، 482 ، 490 ، 599 ، 801 ، 802 ، 804 ، 807 ، 843\r\nحكيم - محمد تقى خان 71\r\nحكيم نظام ( شاعر ) 702 ، 703\r\nحلبى ( سيره نويس ) 111 ، 154 ، 185 ، 251 ، 420 ، 731 ، 738 ، 756 ، 903 ، 950\r\nحليس بن علقمه 671 ، 672\r\nحليمه - حليمهء سعديه 54 ، 839 ، 841\r\nحمزه - حمزة بن عبد المطلب 156 ، 204 ، 265 ، 266 ، 269 ، 278 ، 280 ، 284 ، 341 ، 459 ، 466 ، 491 - 493 ، 525 ، 526 ، 531 ، 544 ، 556 - 559 ، 565 ، 566 ، 568 ، 625 ، 627 ، 771 ، 809 ، 823\r\nحميد اللّه حيدرآبادى - محمّد 426\r\nحنظله ( غسيل الملائكه ) 534 - 536 ، 882\r\nحوا 174\r\nحويطب - حويطب بن عبد العزّى 683 ، 684 ، 764 ، 843\r\nحويرث بن نقيذ 808\r\nحيىّ ابن اخطب 588 ، 622 ، 635 ، 644 ، 742\r\nخالد بن اسيد 763\r\nخالد بن سعيد 887\r\nخالد بن وليد 323 ، 426 ، 545 ، 546 ، 623 ، 669 ، 761 ، 766 ، 777 ، 805 ، 824 ، 826 ، 831 ، 875 ، 921 ، 922\r\nخباب بن ارت 246 ، 278\r\nخبيب عدى 579\r\nخثيمه 529 ، 530\r\nخديجه ( همسر پيامبر ) 19 ، 139 ، 156 ، 186 - 196 ، 198 ، 199 ، 215 ، 222 ، 223 ، 232 ، 233 ، 235 ، 239 - 241 ، 243 ، 246 ، 343 ، 345 ، 383 ، 420 ، 600 ، 693 ، 967\r\nخذيمه ( جدّ پيامبر )\r\nخراش بن اميّه 673\r\nخسرو پرويز 63 ، 70 ، 71 ، 700 ، 701 - 706 ، 716 ، 935\r\nخطّاب 278 ، 487 ، 548 ، 559 ، 674 ، 678\r\nخلاد بن عمرو 569\r\nخمينى - آية اللّه العظمى 431\r\nخوله 242\r\nخويلد - خويلد بن اسد 193 ، 194\r\nخيابانى - ميرزا محمّد حسين والد مؤلف 590\r\nداود بن قابوس 737\r\nدحيهء كلبى 996 ، 697 ، 700 ، 719\r\nدريد بن صمة 829\r\nدعبل ( شاعر ) 755\r\nدلاله 137\r\nدمتريوس 25\r\nدينورى 365\r\nديودور 25\r\n\r\n","description":"","footnote":"","page_name":" 992 ","page_number":992},
  {"content":"\r\n\r\nذو القرنين 241 ، 312\r\nذو الكلاع حميرى 442 ، 443\r\nرارها ( فرزند نجاشى ) 715\r\nرازى - امام فخر 347 ، 905 ، 909\r\nرافع - رافع بن مكيث 806\r\nرباح ( آزادشدهء پيامبر ) 756\r\nربيع بن ابى الحقيق 737\r\nربيعة بن اميّه 928\r\nرزاقى - ابو القاسم 785\r\nرستم 322\r\nرقيّه ( دختر پيامبر ) 507 ، 897\r\nروح الامين ( جبرئيل ) 104 ، 146 ، 214 ، 215 ، 221 ، 225 ، 238 ، 242 ، 245 ، 312 ، 367 ، 371 ، 418 ، 427 ، 463 ، 470 ، 540 ، 554 ، 555 ، 793 ، 893 ، 313\r\nروح القدس 717\r\nرهنما ( مؤلف ) 71\r\nزبير باطا 619 ، 644\r\nزبير بن عبد المطلب 181\r\nزبير بن عوام 246\r\nزراره 225\r\nزرقانى - محمد عبد العظيم 229\r\nزمخشرى 905 ، 907\r\nزنجانى 244\r\nزهرى 428\r\nزهير بن ابى اميّه 344 ، 821\r\nزهير بن ابى سلمى 847\r\nزهير بن صرد 840\r\nزياد بن أبيه 202\r\nزيد الخير 852\r\nزيد الخيل 851 ، 852\r\nزيد بن ارقم 653 ، 941\r\nزيد بن ثابت 566 ، 567 ، 598\r\nزيد بن حارثه 198 ، 233 ، 234 ، 246 ، 358 ، 501 ، 600 ، 604 ، 621 ، 760 ، 769 ، 775 ، 779 ، 934 ، 948\r\nزيد بن دثنه 579\r\nزيد بن سهل 972\r\nزينب بنت جحش 199 ، 599 ، 601 ، 603 ، 604 ، 606 - 608\r\nزينب ( دختر پيامبر ) 197 ، 504 ، 505 ، 894 ، 897\r\nزينب ( دختر يهودى ) 748\r\nزين بن عمرو بن نفيل 201\r\nزينى دحلان ( سيره نويس ) 185 ، 247 ، 360 ، 709 ، 711\r\nسائب بن عثمان 461\r\nساره 105 ، 108 ، 793 ، 795\r\nسالمين - محمد على 46\r\nسبحانى - جعفر مؤلف كتاب 155 ، 526 ، 528 ، 927\r\nسبط بن الجوزى 448\r\nسپهر ( مؤلف ) 556\r\nسراقة بن مالك بن جعشم مدلجى 431\r\nسردار كابلى 471\r\nسعد بن ابى وقاص - سعد بن وقاص 58 ، 246 ، 247 ، 343 ، 460 ، 466 ، 481 ، 948\r\nسعد بن ربيع 566\r\n\r\n","description":"","footnote":"","page_name":" 993 ","page_number":993},
  {"content":"\r\n\r\nسعد بن زيد 824\r\nسعد بن عباده 399 ، 438 ، 457 ، 590 ، 620 ، 628 ، 665\r\nسعد بن معاذ 400 ، 401 ، 590 ، 620 ، 628 ، 665\r\nسعيد بن زيد 246 ، 278 ، 472\r\nسفاح ( خليفه ) 758\r\nسلام بن ابى الحقيق 611 ، 645\r\nسلام بن مشكم 517 ، 588\r\nسلامه - بولس 348\r\nسلطان محمّد دوم 695\r\nسلمان فارسى 614 ، 834\r\nسلمهء اسلمى 649\r\nسلمى ( قابله ) 709\r\nسليط بن عمرو 720\r\nسمرة - سمرة بن جندب 413 ، 414\r\nسميّه 271 ، 272\r\nسنان جهنى 652\r\nسوادّ بن غزيّه 493\r\nسوادة بن قيس 965\r\nسويد بن صامت 391\r\nسويد بن صخره 806\r\nسويلم يهودى 861\r\nسهل 437\r\nسهيل 39 ، 437\r\nسهيل بن حنيف 556 ، 590\r\nسهيل بن عمرو 496 ، 503 ، 676 ، 763 ، 808 ، 843\r\nسهيلى 652\r\nسيّد بن طاوس 903 ، 911 ، 918\r\nسيوطى 77 ، 427\r\nشاس بن قيس 639\r\nشجاع بن وهب 718\r\nشداد ليثى 535\r\nشرحبيل 767 ، 768 ، 901\r\nشلتوت ( شيخ ) 930\r\nشهر براز ( برادر سلمان ) 80\r\nشهرستانى ( علّامه ) 283 ، 951\r\nشهيد ثانى 150 ، 151\r\nشيبه 114 ، 115 ، 285 ، 384 ، 492 ، 493 ، 497 ، 501 ، 557\r\nشيبة بن ربيعه 482 ، 492\r\nشيخين 479 ، 758 ، 943\r\nشيرويه 80 ، 85 ، 701 ، 705 ، 706\r\nشيطان 95 ، 175 ، 226 ، 317 ، 326 ، 330 ، 332 ، 335 ، 336 - 339 ، 540 ، 549 ، 593 - 595 ، 720 ، 768 ، 929\r\nشيماء ( خواهر رضاعى پيامبر ) 841\r\nشيماء ( فرزند حليمه ) 156\r\nصاحب الزمانى ( دكتر ) 78\r\nصبابه 808\r\nصدوق 471 ، 555 ، 742 ، 745 ، 826 ، 928 ، 931\r\nصفا ( دكتر صفا ) 70\r\nصفوان 598 ، 661 ، 663 ، 821 ، 822\r\nصفوان بن اميّه 519 ، 524 ، 574 ، 579 ، 763 ، 804 ، 808 ، 821 ، 831\r\nصفيّه ( دختر حمزه ) 566\r\nصفيّه ( دختر يحيى بن اخطب ) 729 ، 742 ، 751\r\n\r\n","description":"","footnote":"","page_name":" 994 ","page_number":994},
  {"content":"\r\n\r\nصوأب ( غلام حبشى ) 543\r\nصهيب بن سنان 247\r\nضجيج خيبرى 737\r\nضرار بن الخطاب 624\r\nضمضم بن عمرو غفارى 474 ، 475\r\nطالب 204\r\nطاهر ( فرزند پيامبر ) 197 ، 897\r\nطباطبائى ( علّامه ) 324 ، 590 ، 909\r\nطبرسى ( مفسّر ) 223 ، 226 ، 371 ، 596 ، 731 ، 858\r\nطبرى ( مورّخ ) 72 ، 223 ، 235 ، 237 - 239 ، 242 ، 253 ، 330 ، 416 ، 417 ، 435 ، 478 ، 479 ، 487 ، 605 ، 606 ، 731 ، 732 ، 736 ، 738 ، 785 ، 938\r\nطريحى ( مؤلف ) 150\r\nطفيل بن عمرو 327\r\nطفيل بن عمرو دوسي 373 ، 835\r\nطلحه 543 ، 550 ، 941\r\nطلحة بن أبي طلحه 540 ، 542 ، 543 ، 548\r\nطلحة بن عبيد اللّه 246 ، 472 ، 540 ، 556 ، 861\r\nطوسى ( شيخ طوسى ) 206 ، 416 ، 417 ، 419 ، 420 ، 434 ، 911 ، 918\r\nطيّب ( فرزند پيامبر ) 897\r\nعاتكه 799\r\nعاص بن وائل 181 ، 267 ، 277 ، 285 ، 346\r\nعاص بن هشام 475\r\nعاصم بن ثابت 543 ، 556\r\nعامر 582 ، 583 ، 920\r\nعامر بن اكوع 724\r\nعامر بن الطفيل 583 ، 584\r\nعامر بن فهيره 419\r\nعامر بن مالك بن جعفر 583\r\nعامر حضرمى 491\r\nعاملى - شرف الدين 926\r\nعايشه ( همسر پيامبر ) 660 ، 663 ، 664 ، 907 ، 952 ، 968 ، 969\r\nعباد بن بشير 869\r\nعبادة بن صامت 391 ، 393 ، 445 ، 516\r\nعباس ( عموى پيامبر ) 190 ، 204 ، 236 ، 275 ، 394 ، 395 ، 496 ، 502 ، 525 ، 654 ، 751 ، 766 ، 801 - 807 ، 832 ، 895 ، 899\r\nعباس مرداس 805\r\nعبد الحليم - شيخ محمود 430\r\nعبد الدّار 110 ، 111 ، 403 ، 540\r\nعبد الرحمن ( برادر عايشه ) 182 ، 968\r\nعبد الرحمن بن سهل 749\r\nعبد الرحمن بن عوف 246 ، 495 ، 592 ، 825\r\nعبد الرحمن بن عثمان 182\r\nعبد الرحمن بن ملجم 413\r\nعبد اللّه اسلمى 829\r\nعبد اللّه بدر 806\r\nعبد اللّه ( برادر امّ سلمه ) 799\r\nعبد اللّه بن ابىّ 398 ، 480 ، 502 ، 529 ، 531 - 534 ، 548 ، 550 ، 572 ، 588 ، 640 ، 650 ، 654 ، 662 ، 665 ، 866 ، 884\r\nعبد اللّه بن ابى أميّه 781\r\nعبد اللّه بن ابى بكر 412 ، 419\r\nعبد اللّه بن ابى بن سلول 533 ، 535 ، 741\r\n\r\n","description":"","footnote":"","page_name":" 995 ","page_number":995},
  {"content":"\r\n\r\nعبد اللّه بن الحسن 758\r\nعبد اللّه بن الزبيرى 781 ، 809\r\nعبد اللّه بن امّ مكتوم 473\r\nعبد اللّه بن انيس 428\r\nعبد اللّه بن جحش 201 ، 462 - 464 ، 467 ، 781\r\nعبد اللّه بن جدعان 166 ، 181\r\nعبد اللّه بن حذافه سهمى 701\r\nعبد اللّه بن حرث 304\r\nعبد اللّه بن حميد 551\r\nعبد اللّه بن خطل 781\r\nعبد اللّه بن زبير 428\r\nعبد اللّه بن ربيعه 305 ، 308\r\nعبد اللّه بن سعد ابى سرح 781 ، 808 ، 821\r\nعبد اللّه بن سلام 455\r\nعبد اللّه بن سهل 666\r\nعبد اللّه بن شهاب 551\r\nعبد اللّه بن عمرو عاص 445\r\nعبد اللّه بن مسعود 272 ، 479 ، 872\r\nعبد اللّه بن مظعون 246\r\nعبد اللّه بن موسى 754\r\nعبد اللّه ( پدر پيامبر ) 19 ، 109 ، 110 ، 120 ، 121 ، 136 - 139 - 143 ، 165 - 168\r\nعبد اللّه جبير 536 ، 545\r\nعبد اللّه جحش 780\r\nعبد اللّه خثعمى 808\r\nعبد اللّه رواحه 480 ، 501 ، 666 ، 762 ، 768 ، 773 ، 775 ، 894 ، 948\r\nعبد اللّه عمرو 566 ، 569 ، 781 ، 805\r\nعبد اللّه ( فرزند پيامبر ) 166\r\nعبد اللّه ( فرزند حليمه ) 156\r\nعبد اللّه كعب 480\r\nعبد المسيح 902\r\nعبد المطلب 86 ، 109 ، 114 - 121 ، 125 ، 126 ، 136 - 140 ، 143 ، 152 ، 154 ، 157 ، 162 ، 163 ، 167 ، 168 ، 189 ، 204 ، 205 ، 237 ، 280 ، 344 ، 350 ، 356 ، 358 ، 383 ، 817 - 919\r\nعبد الوهاب سكينه 555\r\nعبد الوهاب ( مورّخ ) 137\r\nعبد شمس 113\r\nعبد مناف 110 ، 115 ، 291 ، 344 ، 349 ، 698\r\nعبد ياليل 886\r\nعبيد اللّه بن ابى رافع 679\r\nعبيدة بن الحارث 246 ، 459 ، 625\r\nعتّاب بن اسيد 827 ، 846 ، 864\r\nعتبة بن ابى وقاص 551\r\nعتبة بن ربيعه 36 ، 284 ، 305 ، 482\r\nعتيق بن عائذ 194\r\nعثمان بن حنيف 755\r\nعثمان بن حويرث 201\r\nعثمان بن طلحه 766 ، 811 ، 816\r\nعثمان بن عبد اللّه 463\r\nعثمان بن عفّان 246 ، 441 ، 675 ، 902\r\nعثمان بن مظعون 310 ، 441\r\nعداس 385 ، 386\r\nعدى بن حاتم 580\r\nعروة بن مسعود ثقفى 672 ، 711 ، 885\r\n\r\n","description":"","footnote":"","page_name":" 996 ","page_number":996},
  {"content":"\r\n\r\nعفيف كندى 235\r\nعقبه 358 ، 359 ، 390 ، 393 ، 394 ، 396 ، 467 ، 477 ، 502 ، 822 ، 894\r\nعقبة بن ابى معيط 189 ، 269 ، 277 ، 312 ، 357 ، 496 ، 500 ، 689\r\nعكرمه ( مفسّر ) 132 ، 540 ، 546 ، 563 ، 809 ، 821\r\nعكرمة بن ابى جهل 524 ، 546 ، 624 ، 808 ، 821\r\nعلاء بن جاريه 843\r\nعلاء ( نياى پيامبر ) 111\r\nعلم الهدى - سيد مرتضى 206\r\nعلى بن ابراهيم ( مفسّر ) 409 ، 781\r\nعلى بن الفارقى 757\r\nعلى بن نقى 757\r\nعماد الدين بن كثير 180\r\nعمار 247 ، 270 - 272 ، 442 - 445 ، 461 ، 462 ، 509 ، 597\r\nعمارة بن عقبه\r\nعمارة بن وليد بن مغيره 261\r\nعمّار ياسر 247 ، 270 ، 441 - 443\r\nعمران 349\r\nعمر بن خطاب ( خليفهء دوم ) 487 ، 548 ، 687\r\nعمر بن وهب 866\r\nعمرو بن اسد 193\r\nعمرو بن أميّه 583 - 585 ، 629 ، 712 ، 725 ، 745\r\nعمرو بن جموح 435 ، 533 ، 566 ، 569\r\nعمرو بن حزام 569\r\nعمرو بن حزم 443\r\nعمرو بن عاص 629 ، 770\r\nعمرو بن قصىّ 40 ، 64\r\nعمرو جحاش 585\r\nعمرو حضرمى 490 ، 462 ، 467 ، 490\r\nعمرو خزرجى 114\r\nعمرو سالم 788\r\nعمرو ( نياى پيامبر ) 40 ، 64 ، 111\r\nعمير بن وهب 489 ، 822 ، 866\r\nعمير حمام 494\r\nعون بن جعفر بن ابى طالب\r\nعيينة بن حصن 649 ، 841\r\nغالب عبد اللّه\r\nغالب ( نياى پيامبر )\r\nفاطمه بنت اسد 419 ، 598\r\nفاطمه بنت زبير 434\r\nفاطمه ( دختر عمر ) 278\r\nفاطمهء خثعميه 139\r\nفخر الاسلام 175\r\nفخر رازى 347 ، 606 ، 909\r\nفرانسيس فريناند 514\r\nفردوسى 74 ، 75 ، 78\r\nفرعون 87 ، 88 ، 90 ، 145 ، 707\r\nفضاله 526\r\nفضل بن الحارث 181\r\nفضل بن عباس 832 ، 946\r\nفضل بن فضاله 181\r\nفضل بن وداعه 181\r\nفهر ( نياى پيامبر ) 109\r\nفيروز 704\r\n\r\n","description":"","footnote":"","page_name":" 997 ","page_number":997},
  {"content":"\r\n\r\nفيليپ حتى ( مؤلف )\r\nقادرى - ملّا على 426\r\nقاسم ( فرزند پيامبر ) 197 ، 897\r\nقاضى عبد الرحمن محمّد خضرمى مالكى 18\r\nقاضى عياض 426\r\nقدامة بن مظعون 246 ،\r\nقصى بن كلاب 109 ، 110 ، 118\r\nقمر البطحاء 4\r\nقندوزى حنفى 109\r\nقيس بن زهير 49\r\nقيس بن عاصم 45\r\nقيصر 123 ، 236 ، 376 ، 673 ، 696 - 700 ، 713 ، 718 ، 719 ، 723 ، 767 ، 772 ، 934\r\nكارلايل 60 ، 798\r\nكرز بن جابر 462\r\nكريستن سن ( مؤلف ) 70 ، 72\r\nكعب 73 ، 455 ، 522 ، 523 ، 619\r\nكعب احبار 73 ، 849\r\nكعب بن اسد 454 ، 642\r\nكعب بن اشرف 455 ، 521 ، 643 ، 646 ، 737\r\nكعب بن زهير 439 ، 845\r\nكعب بن زهير بن ابى سلمى 847\r\nكعب بن عمير غفارى 767\r\nكعب بن مالك 562 ، 771\r\nكعب بن يزيد 582\r\nكعب ( نياى پيامبر ) 109\r\nكلاب ( نياى پيامبر ) 109\r\nكلبى ( مورّخ ) 39 ، 41\r\nكلثوم بن الهدم بزرگ قبيله 433\r\nكلدانى 34\r\nكنانه ( نياى پيامبر ) 39 ، 109\r\nكنانة بن ربيع 483\r\nگوستاولوبون 26 ، 33 - 35\r\nلبيد ( شاعر ) 310\r\nلقمان 391\r\nلوى ( نياى پيامبر ) 109\r\nماريه ( همسر پيامبر )\r\nمالك اشتر 872\r\nمالك بن أبيّ 588\r\nمالك بن حارث 176\r\nمالك بن عوف نصرى 829 ، 839 ، 841\r\nمالك بن قيس 865\r\nمالك بن نباش 194\r\nمالك بن نويره 826 ، 827\r\nمالك ( نياى پيامبر ) 109\r\nمامقانى 918\r\nماه بنداذ ( برادر سلمان )\r\nمأمون 237 ، 238 ، 754 ، 755 ، 758\r\nمجاعة بن مرارة 721\r\nمجاهد ( مفسّر ) 151\r\nمجدى بن عمرو 458 ، 466 ، 482 ، 483\r\nمجلسى ( علّامه ) 151 ، 225 ، 432 ، 438 ، 472 ، 489 ، 526 ، 527 ، 543\r\nمحمّد بن احمد بن مخزوم 918\r\nمحمّد بن اسحاق 555\r\nمحمّد بن جرير طبرى 252\r\n\r\n","description":"","footnote":"","page_name":" 998 ","page_number":998},
  {"content":"\r\n\r\nمحمد بن حسن طوسى 206 ، 416\r\nمحمّد بن سعد 852\r\nمحمد بن سلمه 428 ، 550\r\nمحمّد بن مسلمه 521 ، 586 ، 587 ، 736 - 738 ، 761 ، 810 ، 863\r\nمحمّد بن مطلب شيبانى 903 ، 911\r\nمحمّد بن معد علوى 550\r\nمحمد حميد اللّه ( مؤلف ) 426 ، 691\r\nمحمود بن مسلمه 728 ، 743\r\nمدركه ( نياى پيامبر ) 109\r\nمرحب 731 ، 734 - 738\r\nمروان 758\r\nمرّه ( نياى پيامبر ) 109\r\nمريم 41 ، 69 ، 70 ، 145 ، 146 ، 161 - 163 ، 173 ، 175 ، 206 ، 207 ، 308 ، 309 ، 357 ، 361 ، 717 ، 759 ، 769 ، 770 ، 904\r\nمزدك 75 ، 77 ، 82\r\nمسعودى ( مورّخ ) 34 ، 914\r\nمسيلمهء كذّاب 558 - 560 ، 945 - 947\r\nمصعب بن عمير 37 ، 393 ، 400 ، 401 ، 473 ، 542 ، 547 ، 560\r\nمضاض بن عمرو 117\r\nمضر ( نياى پيامبر ) 109\r\nمطعم بن عدى 262 ، 342 - 345 ، 386 - 388\r\nمطلّب 111 - 116\r\nمطهرى ( استاد شهيد )\r\nمعاذ بن جبل 54 ، 846 ، 921\r\nمعاذ بن عفرا 437\r\nمعاويه 182 ، 413 ، 442 - 445 ، 447 ، 492 ، 493 ، 679 ، 739 ، 758 ، 771 ، 823 ، 843 ، 849\r\nمعبد بن خالد 805\r\nمعبد خزاعى 573\r\nمعتمد السلطان 71\r\nمعد ( نياى پيامبر ) 109\r\nمعقل بن سنان 806\r\nمغيرة بن شعبه 672 ، 710 ، 886\r\nمغيره ( نياى پيامبر ) 110\r\nمفيد ( شيخ مفيد ) 96 ، 97 ، 542 ، 590 ، 640 ، 735 ، 781 ، 784 ، 894 ، 912 ، 926 ، 962 ، 967\r\nمقداد 477 - 479 ، 795 ، 805\r\nمقريزى ( مؤلف ) 148 ، 416 ، 478 ، 519 ، 571 ، 598 ، 617 ، 618\r\nمقيس بن حبابهء ليثى 808\r\nمكرز - مكرز بن حفص 671 ، 683 ، 684 ، 761\r\nمنذر بن محمد 583\r\nموسى ( خليفهء عباسى ) 340\r\nمونس بن فضاله 526\r\nمهدى ( خليفهء عباسى ) 758\r\nميمونه 765 ، 962 ، 964\r\nناپلئون 693\r\nنجاشى ( مؤلف ) 502 ، 911\r\nنسايى 498 ، 942\r\nنسيبه 551 ، 560\r\nنعمان بن مقرّن 805\r\nنعمان بن منذر 44 ، 63 ، 179 ، 840\r\nنعيم بن مسعود 597 ، 630 ، 740 ، 806\r\n\r\n","description":"","footnote":"","page_name":" 999 ","page_number":999},
  {"content":"\r\n\r\nنوفل بن عبد اللّه 624\r\nواقدى ( مورّخ ) 428 ، 458 ، 459 ، 473 ، 477 ، 478 ، 480 ، 489 ، 496 ، 498 ، 513 ، 514 ، 517 ، 519 ، 523 ، 526 ، 529 ، 531 ، 539 ، 540 ، 550 ، 552 ، 571 ، 574 ، 576 - 578 ، 580 ، 583 ، 585 ، 586 ، 598 ، 611 ، 613 - 615 ، 619 ، 621 ، 625 ، 629 ، 641 ، 649 ، 650 ، 688 ، 711 ، 766 ، 768 ، 772 ، 774 ، 778 ، 785 ، 789 ، 791 ، 793 ، 806 ، 809 ، 815 ، 820 ، 829 ، 832 ، 834 ، 841 ، 857 ، 861 ، 864 ، 866 ، 871 ، 873 ، 875 ، 878 ، 882 ، 892\r\nوحشى بن حرب 525 ، 557 - 559 ، 577 ، 809\r\nوليد بن عقبه 657 .\r\nويليام موير 334 ، 691\r\nهارون ( خليفهء عباسى ) 758\r\nهاشم ( جدّ پيامبر ) 86 ، 109 ، 111 - 115 ، 195 ، 342 ، 352 ، 358\r\nهبيرة بن وهب 203 ، 624\r\nهند - مير حامد حسين 963\r\nهند ( همسر ابو سفيان ) 420 ، 556 ، 565 ، 570 ، 823\r\nهند ( همسر عمرو بن جموح ) 569\r\nهوذة بن على الحنفى 719 ، 720\r\nهيكل ( دكتر ) 128 ، 132 ، 198 ، 223 ، 254 ، 958\r\nياسر خيبرى 724\r\nياقوت حموى 900\r\nيعقوبى ( مورّخ ) 119 ، 146 ، 168 ، 187 ، 244 ، 429 ، 703 ، 722 ، 735 ، 902 ، 910\r\nيوحنا بن دوبه 874\r\n\r\n","description":"","footnote":"","page_name":" 1000 ","page_number":1000},
  {"content":"\r\n\r\n\r\nجاىها\r\nآديس‌آبابا 711\r\nآسيا 21\r\nآسياى صغير 84 ، 695\r\nآفريقا 34 ، 84\r\nآفريقاى شرقى 711\r\nآلمان 514\r\nابواء ( سرزمين ) 166 ، 461 ، 526\r\nاحزاب ( مسجد ) 782\r\nاحقاف ( صحرا ) 22\r\nاذرح ( سرزمين )\r\nاذرعات ( سرزمين ) 516 ، 722\r\nاردن 367\r\nارمنستان 66\r\nاروپا 67 ، 68 ، 695 ، 891\r\nاسكندريه 707\r\nاصفهان 590 ، 963\r\nاطريش 514\r\nالازهر 229 ، 430\r\nامريكا 380 ، 595\r\nانبا ( سرزمين ) 949\r\nاندلس 60\r\nانطاكيه 68 ، 84\r\nانگلستان 26\r\nاورشليم 84\r\nاوطاس ( سرزمين ) 833 ، 834\r\nايتاليا 21\r\nايران 21 ، 25 ، 34 ، 35 ، 61 - 63 ، 66 - 70 ، 72 - 85 ، 148 ، 149 ، 189 ، 276 ، 303 ، 323 ، 377 ، 430 ، 431 ، 530 ، 568 ، 590 ، 694 - 696 ، 700 - 703 ، 707 ، 717 ، 723 ، 772 ، 773 ، 859 ، 879 ، 934 ، 935\r\nايله ( شهر ) 874 ، 875\r\nايليا ( شهر ) 719\r\nأذاخر ( سرزمين ) 810\r\nبابل 87 ، 89 ، 99 ، 104 ، 105 ، 857\r\nباديه سماوه 21\r\nبحر احمر 480\r\nبحرين 694 ، 719 ، 919\r\nبصره 414 ، 755\r\nبصرى 169 ، 696\r\nبطحاء 115 ، 355\r\nبغداد 550 ، 757\r\n\r\n","description":"","footnote":"","page_name":" 1001 ","page_number":1001},
  {"content":"\r\n\r\nبقيع ( قبرستان ) 523 ، 899 ، 952 ، 953\r\nبلژيك 514\r\nبلقاء ( سرزمين ) 859\r\nبواط ( سرزمين ) 461 ، 467\r\nبيت اللحم 367\r\nبيت المقدس 367 ، 368 ، 468 ، 469 ، 471\r\nبيروت 348\r\nپاريس 691\r\nپترا 25\r\nتنعيم ( سرزمين ) 369 ، 579 ، 580\r\nتيسفون 701\r\nتيما ( سرزمين ) 168\r\nثور ( غار ) 411 ، 420 ، 435\r\nجحفه ( سرزمين ) 798 ، 801 ، 893 ، 914 ، 915 ، 937 ، 944\r\nجدّه 202 ، 302 ، 303 ، 822\r\nجرباء ( سرزمين ) 874 ، 875\r\nجزيرة العرب 42 ، 269\r\nجعرّانه ( سرزمين ) 833 ، 838 ، 839 ، 842 ، 845\r\nجولان ( سرزمين ) 718\r\nچين\r\nحبشه 61 ، 62 ، 113 ، 123 ، 124 ، 162 ، 201 ، 270 ، 277 ، 301 - 309 ، 311 ، 313 ، 330 ، 334 ، 335 ، 341 ، 647 ، 673 ، 694 ، 711 - 714 ، 716 ، 717 ، 720 ، 721 ، 745 ، 770 ، 964\r\nحجاز 21 ، 22 ، 24 ، 25 ، 34 - 36 ، 39 ، 61 ، 63 ، 64 ، 98 ، 114 ، 118 ، 162 ، 201 ، 202 ، 309 ، 348 ، 413 ، 647 ، 693 ، 704 ، 706 ، 709 ، 752 ، 760 ، 761 ، 822 ، 833 ، 834 ، 836 ، 852 ، 854 ، 856 ، 858 ، 859 ، 863 ، 874 ، 877 ، 878 ، 900 ، 902 ، 916 ، 919 ، 921 ، 923 ، 928 ، 941 ، 944 ، 946 ، 948\r\nحجر ( سرزمين ) 36 ، 37 ، 198 ، 200 ، 282 ، 411 ، 858\r\nحجون ( سرزمين ) 810\r\nحديبيه ( سرزمين ) 670 ، 679 ، 683 ، 685 ، 685 ، 686 ، 689 ، 690 ، 711 ، 723 ، 760 ، 766 ، 786 ، 787 ، 789 ، 808\r\nحديده ( بندر ) 26\r\nحرا ( غار ) 15 ، 205\r\nحضرموت 944\r\nحمص ( شهر ) 698\r\nحنين ( سرزمين ) 827 ، 828 ، 830 ، 831 ، 834 ، 835 ، 837 - 840 ، 842 ، 845\r\nحوران ( استان ) 696\r\nحيره 21 ، 34 ، 61 - 63 ، 135 ، 303 ، 322 ، 694\r\nخرّار ( سرزمينى است نزديك غدير خم ) 460 ، 914\r\nخليج فارس 21 ، 22\r\nخورنق ( كاخ ) 62\r\nخيبر ( سرزمين ) 63 ، 156 ، 328 ، 512 ، 589 ، 610 ، 611 ، 613 ، 628 ، 635 ، 645 ، 646 ، 721 - 728 ، 733 - 737 ، 739 - 741 ، 743 - 747 ، 749 - 752 ، 760 ، 770 ، 797 ، 835\r\nدجله 21 ، 87 ، 841\r\nدرياى احمر - درياى سرخ 24 ، 458 ، 26 ، 518\r\n\r\n","description":"","footnote":"","page_name":" 1002 ","page_number":1002},
  {"content":"\r\n\r\nجاىها دستگرد 701\r\nدمشق 63 ، 426 ، 427 ، 718\r\nدومة الجندل ( سرزمين ) 609 ، 875\r\nدهران ( ظهران ) 22\r\nدهنا ( صحرا ) 22\r\nذات اصلاح ( سرزمين )\r\nذفران ( سرزمين ) 473 ، 474 ، 476\r\nذى المجاز ( بازار ) 178 ، 388\r\nرابغ ( سرزمين ) 389 ، 937\r\nراتج ( سرزمين ) 614\r\nربذه 871\r\nرجيع ( سرزمين ) 578 ، 581 ، 583 ، 584 ، 648 ، 724\r\nرمله ( سرزمين )\r\nروم ( كشور ) 25 ، 34 ، 35 ، 61 - 63 ، 66 - 70 ، 74 ، 76 - 78 ، 83 ، 84 ، 88 ، 122 ، 123 ، 142 ، 201 ، 449 ، 673 ، 694 - 701 ، 706 ، 710 ، 713 ، 718 ، 720 ، 767 ، 772 - 774 ، 776 ، 778 ، 779 ، 860 ، 861 ، 873 - 875 ، 877 ، 885 ، 934 ، 948\r\nرياض 26\r\nزابل 914\r\nساوه 146\r\nسبا 27\r\nسفوان ( نام وادى در ناحيه بدى و نام « غزوه » ) 462\r\nسلع ( كوه ) 54 ، 617 ، 624 ، 649\r\nسماوه ( باديه ) 21\r\nسوريه 84 ، 473 ، 858 ، 874 ، 877\r\nسويس 21\r\nشارف الشام ( سرزمين )\r\nشام 20 ، 21 ، 35 ، 61 ، 64 ، 84 ، 104 ، 105 ، 110 ، 114 ، 118 ، 119 ، 131 ، 135 ، 138 ، 157 ، 168 - 171 ، 173 ، 168 ، 188 ، 191 ، 267 ، 293 ، 303 ، 353 ، 363 ، 390 ، 442 ، 443 ، 461 ، 464 ، 472 ، 474 ، 519 ، 589 ، 610 ، 648 ، 679 ، 693 ، 695 ، 698 ، 709 ، 710 ، 754 ، 755 ، 768 ، 772 ، 773 ، 787 ، 854 - 856 ، 858 ، 859 ، 864 ، 865 ، 874 ، 875 ، 877 ، 878 ، 914 ، 934 ، 935 ، 944 ، 947 ، 948\r\nشامات 516 ، 767 ، 947\r\nشجره ( مسجد ) 924\r\nشعب ابو طالب 36\r\nشعب العجوز ( درّه ) 523\r\nشوروى 122 ، 380 ، 784\r\nشوط ( سرزمين ) 532\r\nصحراى عرب 21 ، 26\r\nصفا ( كوه ) 106 ، 247\r\nصنعا 26 ، 27 ، 124 ، 125\r\nصيدا\r\nضرار ( مسجد ) 125 ، 882 ، 884\r\nطائف ( سرزمين ) 6 ، 24 ، 41 ، 125 ، 180 ، 384 - 387 ، 462 ، 464 ، 467 ، 558 ، 833 - 839 ، 842 ، 847 ، 883 ، 885 - 889 ، 963 ، 965\r\nظهران 22\r\nعدن 26\r\nعراق 44 ، 62 ، 112 ، 322 ، 414 ، 519 ، 524 ، 530 ، 568 ، 695 ، 783 ، 840 ، 871\r\n\r\n","description":"","footnote":"","page_name":" 1003 ","page_number":1003},
  {"content":"\r\n\r\nعربستان 5 ، 21 - 23 ، 25 - 27 ، 29 - 31 ، 33 - 35 ، 39 ، 50 ، 54 ، 59 - 63 ، 85 ، 97 ، 105 ، 115 ، 132 ، 144 ، 302 ، 314 ، 346 ، 465 ، 512 ، 591 ، 612 ، 613 ، 667 ، 668 ، 679 ، 682 ، 684 ، 686 ، 692 ، 693 ، 695 ، 722 ، 723 ، 763 ، 787 ، 838 ، 851 ، 858 ، 873 ، 875 ، 882 ، 893 ، 919 ، 923 ، 944 ، 947 ، 948\r\nعرفات 924 ، 927 ، 928\r\nعريض ( منطقة ) 517\r\nعقيق ( بيابان ) 527 ، 656\r\nعكاظ ( بازار ) 178 - 180 ، 388 ، 599\r\nعمان 21\r\nعيص ( سرزمين ) 458 ، 688\r\nغران ( سرزمين )\r\nفارس ( آتشكده ) 146\r\nفرانسه 21 ، 122\r\nفلسطين 21 ، 22 ، 30 ، 84 ، 98 ، 104 ، 105 ، 934 ، 947\r\nقادسيه 857\r\nقبا ( دهكده ) 434 ، 883 ، 915\r\nقسطنطنيه 63 ، 695 ، 696 ، 700 ، 718 ، 858\r\nقم 349 ، 590\r\nكديد ( سرزمين ) 797\r\nكردستان 149\r\nكسرى 71 ، 76 ، 77 ، 146 ، 147 ، 236 ، 276 ، 673 ، 702 ، 723 ، 857\r\nكوفه 62 ، 757\r\nلندن 247\r\nمأرب ( سد ) 27 ، 28 ، 34 ، 717\r\nمجنّة ( بازار ) 178 ، 388\r\nمدائن 77 ، 701\r\nمدينه در بيشتر صفحات\r\nمراكش 414\r\nمرّ الظهران 598 ، 617 ، 761 ، 800\r\nمروه ( كوه ) 106 ، 107 ، 172 ، 318 ، 763 ، 764 ، 925\r\nمزدلفه ( سرزمين ) 931\r\nمسجد الاقصى 369 ، 370 ، 427\r\nمسجد الحرام 37 ، 190 ، 203 ، 268 ، 272 ، 274 ، 358 ، 359 ، 369 ، 370 ، 387 ، 463 ، 468 - 470 ، 810\r\nمصر 87 ، 98 ، 104 ، 105 ، 128 ، 130 ، 132 ، 137 ، 176 ، 202 ، 223 ، 254 ، 555 ، 706 - 711 ، 771 ، 850 ، 897 ، 944 ، 963\r\nمغمس ( سرزمين ) 125\r\nمكّه در بيشتر صفحات\r\nمنى ( سرزمين ) 894 ، 926\r\nموته ( سرزمين ) 600 ، 747 ، 766 ، 767 ، 771 ، 774 ، 777 ، 873\r\nنبق العقاب ( سرزمين ) 799\r\nنجد ( سرزمين ) 26 ، 348 ، 397 ، 581 ، 596 ، 613 ، 644 ، 719 ، 852\r\nنجران 63 ، 123 ، 427 ، 428 ، 507 ، 739 ، 882 ، 900 - 908 ، 910 ، 912 ، 913 ، 915 - 918 ، 921 ، 926 ، 927\r\nنجف اشرف 168 ، 237\r\nنخله ( سرزمين ) 386 ، 467 ، 833\r\n\r\n","description":"","footnote":"","page_name":" 1004 ","page_number":1004},
  {"content":"\r\n\r\nنمره ( سرزمين ) 928\r\nوادى الرمل 781\r\nوادى القرى 390 ، 512 ، 527 ، 722 ، 752 ، 759 ، 767\r\nوادى عقيق 527\r\nوادى يابس 780\r\nهرقل 85 ، 536 ، 538\r\nهند ( كشور ) 60 ، 189 ، 782\r\nيثرب 25 ، 63 ، 114 ، 115 ، 120 ، 122 ، 143 ، 144 ، 276 ، 312 ، 360 ، 390 ، 392 ، 393 ، 396 - 400 ، 402 ، 404 ، 406 ، 420 ، 436 ، 446 ، 448 ، 449 ، 452 ، 454 ، 465 ، 499 ، 519 ، 527 ، 528\r\nيرموك ( سرزمين ) 718\r\nيمن 21 ، 143 ، 171 ، 303 ، 390 ، 479 ، 703 - 705 ، 717 ، 815 ، 847 ، 875 ، 885 ، 900 ، 908 ، 912 ، 916 ، 919 ، 921 ، 922 ، 923 ، 935 ، 944 ، 946 - 948\r\nينبوع ( بندر ) 22 ، 24 ، 26 ، 27 ، 30 ، 33 ، 34 ، 54 ، 61 ، 63 ، 74 ، 105 ، 112 ، 113 ، 117 ، 122 - 124 ، 127\r\nيونان 35 - 375\r\n\r\n","description":"","footnote":"","page_name":" 1005 ","page_number":1005},
  {"content":"\r\n\r\n\r\nقبيله‌ها ، آيين‌ها و گروه‌ها\r\nآشورى 34\r\nآل اميّه 414\r\nاسد ( قبيله ) 39 ، 793\r\nاسلم ( قبيله ) 276 ، 670 ، 793\r\nاشكانىها 62\r\nاصحاب اخدود 123\r\nاصحاب فيل 63 ، 128 ، 130 - 132\r\nاماميه 96 ، 142 ، 149 ، 360 ، 366 ، 757\r\nانصار 25 ، 395 ، 403 ، 433 ، 435 ، 438 ، 446 ، 447 ، 449 ، 450 ، 457 ، 460 ، 466 - 468 ، 477 ، 479 ، 487 ، 489 ، 496 ، 511 ، 528 ، 548 ، 549 ، 555 ، 558 ، 568 ، 593 ، 614 ، 615 ، 652 ، 760 ، 764 ، 793 ، 803 ، 807 ، 810 ، 832 ، 838 ، 839 ، 840 ، 841 ، 843 - 845 ، 898 ، 900 ، 940 ، 941 ، 948 ، 949 ، 951\r\nاوس ( قبيله ) 25 ، 390 ، 391 ، 437 ، 438 ، 449 ، 453 ، 456 ، 457 ، 468 ، 526 ، 587 ، 620 ، 640 ، 665 ، 882\r\nبائده ( قبيله ) 30 ، 32\r\nبنى اسد ( قبيله ) 576 ، 613\r\nبنى اسرائيل 620 ، 644 ، 707\r\nبنى اشجع ( قبيله ) 613 ، 617 ، 806\r\nبنى افقم ( قبيله ) 78\r\nبنى الاوس ( قبيله ) 45 ، 451\r\nبنى الحجاج ( قبيله ) 481\r\nبنى العاص ( قبيله ) 481\r\nبنى المصطلق ( قبيله ) 650 ، 651\r\nبنى المطلب ( قبيله ) 344\r\nبنى النبيت ( قبيله ) 450\r\nبنى النّجار ( قبيله ) 640\r\nبنى النضير ( قبيله ) 584 - 590 ، 610 ، 611 ، 634 ، 643 ، 722 ، 743\r\nبنى اميّه 744\r\nبنى بكر ( قبيله ) 788\r\nبنى تميم ( قبيله ) 44 ، 45\r\nبنى ثعلبه ( قبيله ) 451 ، 595\r\nبنى جذيمة ( قبيله ) 825\r\nبنى جشم ( قبيله ) 450 ، 451\r\nبنى خزاعه ( قبيله ) 526\r\nبنى دينار ( قبيله ) 568\r\nبنى زهره ( قبيله ) 485\r\nبنى ساعده ( قبيله ) 450 ، 451 ، 869 ، 961\r\n\r\n","description":"","footnote":"","page_name":" 1006 ","page_number":1006},
  {"content":"\r\n\r\nبنى سالم ( قبيله ) 438\r\nبنى سعد ( قبيله ) 156 ، 157 ، 162 ، 839 ، 840 - 842\r\nبنى سلمه ( قبيله ) 435\r\nبنى سلول ( قبيله ) 920\r\nبنى سليم ( قبيله ) 613\r\nبنى شطيبه ( قبيله ) 451 ، 452\r\nبنى شيبه ( قبيله ) 558\r\nبنى ضمره ( قبيله ) 461 ، 464\r\nبنى عامر ( قبيله ) 179 ، 389 ، 585 ، 687 ، 688 ، 920\r\nبنى عباس 111 ، 758\r\nبنى عبد الاشهل ( قبيله ) 391 ، 400 ، 401 ، 573\r\nبنى عبد الدار ( قبيله ) 203 ، 540 ، 542 ، 543\r\nبنى عبس ( قبيله ) 49\r\nبنى عدى ( قبيله ) 203 ، 267\r\nبنى عمرو بن عوف ( قبيله ) 433 ، 437 ، 450\r\nبنى عوف ( قبيله ) 450 ، 451\r\nبنى غفار ( قبيله ) 525 ، 728 ، 793 ، 805\r\nبنى فزاره ( قبيله ) 613 ، 617\r\nبنى قريظه ( قبيله ) 390 ، 449 ، 453 ، 454 ، 587 ، 588 ، 599 ، 611 ، 614 ، 618 - 622 ، 630 ، 631 - 635 ، 638 - 642 ، 644 - 666\r\nبنى قينقاع ( قبيله ) 390 ، 449 ، 453 ، 512 - 516 ، 611 ، 634 ، 640 ، 643 ، 722\r\nبنى كعب ( قبيله ) 109\r\nبنى كنانه ( قبيله ) 39 ، 109 ، 476 ، 624 ، 682 ، 786 ، 806\r\nبنى لحيان ( قبيله ) 648 ، 651\r\nبنى لخم ( قبيله ) 39 ، 62 ، 63\r\nبنى ليث - بنو ليث 806\r\nبنى محارب ( قبيله ) 595\r\nبنى مخزوم ( قبيله ) 265 ، 283\r\nبنى مدلج ( قبيله ) 461 ، 464\r\nبنى مرّه ( قبيله ) 180 ، 617\r\nبنى مليح ( قبيله ) 39\r\nبنى نجّار ( قبيله ) 450 ، 451 ، 640\r\nبنى وائل ( قبيله ) 611\r\nبنى هاشم 30 ، 37 ، 141 ، 142 ، 157 ، 251 ، 259 ، 264 ، 267 ، 269 ، 301 ، 342 ، 344 ، 346 ، 364 ، 395 ، 405 ، 406 ، 410 ، 419 ، 485 ، 495 ، 496 ، 757 ، 758 ، 798 ، 817 ، 937\r\nتبايعه ( قبيله ) 27\r\nتميم ( قبيله ) 39 ، 44 ، 45 ، 793 ، 843 ، 864\r\nتهامه ( قبيله ) 525\r\nثقيف ( قبيله ) 384 ، 440 ، 524 ، 710 ، 834 ، 837 ، 842 ، 885 - 887\r\nثماله ( قبيله ) 842\r\nثمود ( قوم ) 30 ، 169 ، 170 ، 187 ، 282 ، 868\r\nجذام ( قبيله ) 859\r\nجرهم ( قبيله ) 30 ، 107 ، 108 ، 117\r\nجفنه ( قبيله ) 452\r\nجهينه ( قبيله ) 793 ، 805\r\nحمدان ( قبيله ) 922 ، 923\r\nحمير ( قبيله ) 39\r\nخزاعه ( قبيله ) 64 ، 117 ، 574 ، 651 ، 671 ، 673 ، 682 ، 786 - 789 ، 801\r\nخزرج ( قبيله ) 25 ، 30 ، 36 ، 65 ، 390 - 392 ، 395 ،\r\n\r\n","description":"","footnote":"","page_name":" 1007 ","page_number":1007},
  {"content":"\r\n\r\n398 ، 437 ، 438 ، 447 ، 453 ، 456 ، 457 ، 465 ، 526 ، 620 ، 646 ، 665 ، 815 ، 882\r\nدوس ( قبيله )\r\nذكوان ( قبيله ) 583\r\nربيعه ( قبيله ) 110 ، 964\r\nزيديّه 360 ، 366\r\nساسانى - ساسانيان 53 ، 62 ، 63 ، 70 - 74 ، 78 - 83 ، 695 ، 703 - 705\r\nسعد بن بكر ( قبيله ) 156\r\nسعودىها 26\r\nسلمه ( قبيله ) 435\r\nسليم ( قبيله ) 613\r\nشيخيّه 377\r\nصابئى ( مذهب ) 857\r\nعاد ( قوم عاد ) 30 ، 170 ، 187 ، 282\r\nعامله ( قبيله ) 859\r\nعدنانيان 30\r\nعدى ( قبيله ) 203 ، 267\r\nعضل ( قبيله ) 578 ، 648\r\nعمالقه 25 ، 64 ، 105\r\nغسان ( قبيله ) 34 ، 61 - 63 ، 113 ، 696 ، 859\r\nغسّانيان 135 ، 717\r\nغطفان ( قبيله ) 517 ، 588 ، 596 ، 613 ، 614 ، 628 - 630 ، 649 ، 650 ، 724 ، 740 ، 864\r\nغفّار ( قبيله ) 274 ، 275 ، 793\r\nفزار ( قبيله ) 610\r\nقاجار 247\r\nقاره ( قبيله ) 578 ، 648\r\nقحطانى 30 ، 390\r\nقحطانيان 30\r\nقريش در بيشتر صفحات\r\nقيس ( قبيله ) 39 ، 793\r\nكنانه ( قبيله ) 39 ، 109 ، 178 ، 180 ، 524 ، 525 ، 743\r\nكهف ( اصحاب كهف ) 241 ، 312 ، 366\r\nلخم ( قبيله ) 39 ، 62 ، 63 ، 859\r\nمذحج ( قبيله ) 176\r\nمزدكيان 77\r\nمزينه ( قبيله ) 792 ، 793 ، 805\r\nمضر ( قبيله ) 109 ، 946\r\nهذيل ( قبيله ) 578\r\nهوازن ( قبيله ) 177 - 180 ، 827 ، 828 ، 833 ، 839 ، 840 ، 842\r\nيهود 25 ، 63 ، 68 ، 69 ، 83 ، 102 ، 116 ، 117 ، 121 - 123 ، 135 ، 147 ، 148 ، 178 ، 191 ، 199 ، 200 ، 241 ، 287 ، 294 ، 298 ، 302 ، 312 ، 313 ، 391 ، 392 ، 395 ، 396 ، 426 ، 449 ، 452 - 457 ، 463 ، 465 ، 468 - 470 ، 501 ، 513 ، 515 ، 516 ، 527 ، 587 ، 588 ، 610 - 612 ، 617 ، 619 ، 621 ، 628 ، 631 ، 632 ، 635 ، 636 ، 638 ، 642 ، 646 ، 648 ، 651 ، 708 ، 721 - 724 ، 726 ، 727 ، 731 ، 734 ، 735 ، 737 ، 738 ، 741 ، 742 ، 745 - 751 ، 759 ، 760 ، 766 ، 883\r\n\r\n","description":"","footnote":"","page_name":" 1008 ","page_number":1008},
  {"content":"\r\n\r\n\r\nكتاب‌ها\r\nقرآن آگاهى سوم 870 ، 953\r\nابو طالب مؤمن قريش 348\r\nاحتجاج طبرسى 759\r\nاحمد ، موعود انجيل 155\r\nاحياء العلوم 418\r\nاخبار اصفهان 426\r\nارشاد السارى فى شرح صحيح البخارى\r\nارشاد مفيد 735\r\nاز پرويز تا چنگيز 62\r\nاسد الغابه 46 ، 190 ، 199 ، 233 ، 235 ، 236 ، 246 ، 247 ، 273 ، 277 ، 433 ، 434 ، 536 ، 561 ، 600 ، 707 ، 717 ، 728 ، 770 ، 799 ، 872 ، 889\r\nاسفار 217\r\nاسلام و جاهليت 48\r\nاشارات 217\r\nاصالت روح از نظر قرآن 217 ، 953\r\nاعلام الورى 39 ، 236 ، 282 ، 401 ، 410 ، 468 ، 525 ، 678 ، 717 ، 962 ، 970\r\nاعيان الشيعة 707\r\nالابطال 798\r\nالآثار الباقيه 940 ، 941\r\nالاخبار الطوال 63\r\nالاستيعاب 272 ، 275 ، 277 ، 600\r\nالاصابه 235 ، 236 ، 272 ، 275 ، 277 ، 704\r\nالاصنام 41 ، 109\r\nالامتاع 416 ، 478 ، 617 ، 623\r\nالاموال 426 ، 453\r\nالبداية و النهايه 181 ، 253 ، 266 ، 387 ، 429 ، 444 ، 447\r\nالتاج 58\r\nالتراتيب الاداريّه 427\r\nالتنبيه و الاشراف 914\r\nالحجّة 350 ، 357 ، 359 ، 361\r\nالخرائج 188\r\nالخصال 197 ، 555 ، 742 ، 745 ، 826 ، 928 ، 931\r\nالدرجات الرفيعة في طبقات الشيعة الاماميه 857\r\nالذّريعة 911\r\nالروض الانف 354\r\nالسقيفه 957\r\nالشئون الاقتصاديه 56\r\nالصواعق 963\r\n\r\n","description":"","footnote":"","page_name":" 1009 ","page_number":1009},
  {"content":"\r\n\r\nالعثمانيّه 414\r\nالعدّة 206\r\nالعرب قبل الاسلام 49 ، 65\r\nالعيون 154\r\nالغدير 237 ، 366 ، 413 ، 812 ، 914 ، 941 ، 943\r\nالفصول المهمه 417\r\nاللئالى الموضوعه 77\r\nالمبدأ و التاريخ 435\r\nالمحاسن 899\r\nالمحجّة البيضاء 897\r\nالمراجعات 952 ، 957\r\nالمستشرقون 605\r\nالمشايخ سيوطى 427\r\nالمعجزة الخالده 283\r\nالمفصل فى تاريخ العرب قبل الاسلام 65\r\nالنص و الاجتهاد 827 ، 926 ، 948 ، 952\r\nالوثاق السياسيّة 426\r\nالولاية في طريق حديث الغدير 942\r\nامالى صدوق 197\r\nامالى 416 ، 419\r\nامتاع الاسماع 148 ، 309 ، 435 ، 458 ، 474 ، 478 ، 519 ، 571 ، 598 ، 808\r\nانجيل 129 ، 136 ، 139 ، 153 ، 154 ، 162 ، 171 - 175 ، 188 ، 222 ، 248 ، 294 - 296 ، 311 ، 698 ، 708 ، 714 ، 716 - 718\r\nانحطاط و سقوط امپراطورى رم 142\r\nانسان العيون فى سيرة الامين و المأمون 154\r\nانيس الاعلام 175\r\nاوائل المقالات 96\r\nايران در زمان ساسانيان 70 ، 73 ، 79\r\nايران و اسلام 77\r\nبحار الانوار 39 ، 40 ، 53 ، 101 ، 102 ، 104 ، 105 ، 107 ، 108 ، 121 ، 141 ، 142 ، 146 ، 151 ، 156 ، 160 ، 186 - 188 ، 192 ، 193 ، 197 ، 206 ، 214 ، 220 ، 225 ، 226 ، 231 ، 233 ، 269 ، 282 ، 369 ، 401 ، 410 ، 418 ، 433 ، 437 ، 438 ، 454 ، 455 ، 458 ، 472 ، 478 ، 489 ، 491 ، 498 ، 505 ، 506 ، 526 ، 530 ، 534 ، 536 ، 543 ، 555 ، 564 ، 566 ، 574 ، 587 ، 620 ، 626 ، 629 ، 669 ، 678 ، 680 ، 681 ، 684 ، 700 ، 702 ، 705 ، 715 ، 733 ، 743 ، 746 ، 749 ، 752 ، 769 ، 779 ، 791 ، 795 ، 800 ، 815 ، 821 ، 820 ، 824 ، 834 ، 865 ، 875 ، 876 ، 879 ، 882 ، 884 ، 892 ، 896 - 901 ، 904 ، 915 ، 923 ، 926 ، 927 ، 931 ، 953 ، 962\r\nبرهان رسالت 281\r\nبلوغ الأرب فى معرفة احوال العرب 53 ، 65\r\nپيامبر 71\r\nپيشوائى از نظر اسلام 389 ، 864\r\nتاريخ ابن اثير 137 ، 138 ، 177\r\nتاريخ ابن عساكر 169 ، 354\r\nتاريخ اجتماعى ايران 73 ، 75 ، 76 ، 78 ، 80 ، 82\r\nتاريخ ادبى ايران 76\r\nتاريخ الامم و الملوك - تاريخ طبرى 72 ، 115 ، 137 ، 139 ، 140 ، 143 ، 170 ، 223 ، 235 ، 236 ، 247 ، 252 ، 253 ، 263 ، 265 ، 302 ، 307 ، 330 ، 342 ، 345 ، 393 ، 409 ، 411 ، 416 ، 422 ، 428 ، 435 ،\r\n\r\n","description":"","footnote":"","page_name":" 1010 ","page_number":1010},
  {"content":"\r\n\r\n476 ، 478 ، 486 ، 491 ، 492 ، 494 ، 544 ، 612 ، 614 ، 624 ، 633 ، 635 ، 644 ، 649 ، 650 ، 652 ، 655 ، 657 ، 670 ، 671 ، 673 ، 674 ، 684 ، 688 ، 700 ، 702 ، 712 ، 715 ، 732 ، 735 ، 736 ، 743 ، 785 ، 937\r\nتاريخ الخميس 205 ، 364 ، 383 ، 427 ، 433 ، 441 ، 461 ، 598 ، 599 ، 765 ، 808 ، 809 ، 850\r\nتاريخ العرب و آدابهم 49\r\nتاريخ القرآن 244\r\nتاريخ تمدّن ساسانى 81\r\nتاريخ عرب 49\r\nتاريخ علوم و ادبيّات در ايران 70\r\nتاريخ يعقوبى 119 ، 149 ، 187 ، 244 ، 346 ، 429 ، 703 ، 722 ، 735 ، 902 ، 911\r\nتاريخ يهودان و عربستان 517\r\nتحرير 914\r\nتحف العقول 47 ، 54\r\nتحفة الاجلة فى معرفة القبله 471\r\nتذكرة الخواص 448\r\nترجمهء الآثار الباقيه 941\r\nتفسير ابو الفتوح 242\r\nتفسير برهان 89 ، 104 ، 382 ، 666\r\nتفسير تبيان 285\r\nتفسير صحيح آيات مشكلهء قرآن 959\r\nتفسير طبرى 242 ، 243 ، 253\r\nتفسير على بن ابراهيم 781\r\nتفسير عياشى 231\r\nتفسير فرات 783\r\nتفسير قرطبى 242\r\nتفسير قمى 107 ، 657\r\nتفسير نور الثقلين 666 ، 909\r\nتمدّن اسلام و عرب 26 ، 34 ، 35\r\nتنقيح المقال 918\r\nتورات 173 ، 174 ، 643\r\nتهذيب 914\r\nثمار القلوب 941\r\nجغرافياى كشورهاى اسلامى 28\r\nجوامع الكلم 377\r\nجهان‌بينى اسلامى 217\r\nحلية الاولياء 275 ، 872\r\nحيات محمّد 612\r\nخصال 197 ، 555 ، 742 ، 745 ، 826 ، 928 ، 931\r\nدائرة المعارف 374\r\nدرّ المنثور 658 ، 707 ، 754 ، 910\r\nدر مكتب وحى 526 ، 956\r\nديباچه‌اى بر رهبرى 78\r\nديوان ابو طالب 169 ، 353 ، 357 ، 354 ، 357 ، 358 ، 362\r\nديوان اعشى 326\r\nراز بزرگ رسالت 173 ، 175\r\nرجال شيخ طوسى 911 ، 918\r\nرسالت جهانى پيامبران 210 ، 221 ، 692\r\nروح المعانى 241 ، 242 ، 594 ، 606 ، 894\r\nروضهء كافى 820\r\nزبور 296\r\nسعد السعود 105\r\n\r\n","description":"","footnote":"","page_name":" 1011 ","page_number":1011},
  {"content":"\r\n\r\nسفينة البحار 184 ، 427 ، 581\r\nسنن ابى داود 593\r\nسنن نسايى 498\r\nسنى ملوك الأرض 63 ، 71 ، 73\r\nسوگندهاى قرآن 785\r\nسيرهء ابن هشام 54 ، 64 ، 121 ، 128 ، 142 ، 157 ، 162 ، 165 ، 167 ، 168 ، 170 ، 177 ، 179 ، 180 ، 184 ، 186 ، 191 ، 200 ، 204 ، 215 ، 224 ، 225 ، 232 ، 234 ، 241 ، 246 ، 259 ، 261 ، 263 ، 265 ، 267 ، 268 ، 270 - 272 ، 277 ، 280 ، 285 ، 291 ، 302 ، 304 ، 309 ، 310 ، 312 ، 316 ، 322 ، 323 ، 326 - 328 ، 342 ، 345 ، 346 ، 353 ، 361 ، 362 ، 372 ، 383 ، 389 ، 391 ، 394 ، 396 ، 399 ، 406 ، 416 ، 420 ، 438 ، 441 ، 446 ، 449 ، 453 ، 455 ، 458 ، 462 ، 473 ، 476 ، 478 ، 480 ، 482 ، 486 ، 487 ، 489 ، 490 ، 493 ، 494 ، 496 ، 498 ، 500 ، 503 ، 523 ، 532 ، 534 ، 541 ، 544 ، 548 ، 552 ، 555 ، 559 ، 566 - 569 ، 572 ، 574 ، 577 ، 580 ، 589 ، 596 ، 610 ، 612 ، 615 ، 618 ، 629 ، 633 ، 635 ، 636 ، 639 ، 641 ، 644 ، 645 ، 647 ، 648 ، 650 ، 652 ، 657 ، 667 ، 669 ، 673 ، 684 ، 687 ، 689 ، 694 ، 725 ، 729 ، 731 ، 735 - 738 ، 743 ، 744 ، 746 ، 747 ، 749 ، 750 ، 762 ، 765 ، 769 ، 771 ، 772 ، 776 ، 777 ، 791 ، 800 ، 804 ، 809 ، 820 ، 822 ، 826 ، 835 ، 841 ، 842 ، 845 ، 846 ، 852 ، 857 ، 861 ، 864 ، 866 ، 867 ، 878 ، 880 ، 894 ، 912 ، 916 ، 920 ، 929 ، 930 ، 946 ، 948 ، 955 ، 969 - 971\r\nسيرهء حلبى 109 ، 111 ، 115 ، 116 ، 139 ، 141 ، 146 ، 153 ، 154 ، 157 ، 166 ، 182 ، 197 ، 241 ، 242 ، 251 ، 257 ، 352 ، 364 ، 407 ، 420 ، 441 ، 442 ، 478 ، 621 ، 623 ، 680 ، 694 ، 695 ، 697 ، 707 ، 708 ، 713 ، 715 ، 719 ، 722 ، 726 ، 728 ، 731 ، 732 ، 738 ، 741 ، 757 ، 777 ، 785 ، 797 ، 834 ، 835 ، 874 ، 875 ، 878 - 880 ، 882 ، 883 ، 896 ، 898 ، 899 ، 902 - 904 ، 924\r\nسيرهء زينى دحلان 185 ، 247 ، 257 ، 709 ، 710\r\nسيماى انسان كامل در قرآن 245\r\nشاهنامه 74 ، 75 ، 78\r\nشرح زيارت 377\r\nشرح نهج البلاغه ابن ابى الحديد 252 ، 255 ، 414 ، 415 ، 429 ، 505 ، 550 ، 561 ، 570 ، 574 ، 753 ، 755 - 757 ، 804 ، 820 ، 951 ، 957\r\nشفاء 426\r\nصحيح بخارى 214 - 216 ، 231 ، 439 ، 498 ، 664 ، 733 ، 921 ، 956 ، 967\r\nصحيح مسلم 233 ، 498 ، 733 ، 739 ، 956 ، 957\r\nصحيفهء سجّاديه 427 ، 911\r\nصفين ابن مزاحم 442 ، 771\r\nطبقات ابن سعد - طبقات كبرى 270 ، 275 ، 276 ، 346 ، 531 ، 574 ، 577 ، 584 ، 609 ، 610 ، 694 ، 702 ، 838 ، 878 ، 919\r\nطرائف سيد بن طاووس 359 ، 365\r\nعقد الفريد 238 ، 935\r\nعلل الشرايع 555\r\nغاية السئول فى مناقب آل رسول 365\r\n\r\n","description":"","footnote":"","page_name":" 1012 ","page_number":1012},
  {"content":"\r\n\r\nغرائب القرآن 242\r\nفتح البارى 185\r\nفتوح البلدان 62 ، 65 ، 426 ، 754 ، 756 ، 908\r\nفتوح الشام 711\r\nفرازهايى حساس از زندگانى على عليه السّلام 759\r\nفروع كافى 745 ، 747\r\nفهرست نجاشى 502 ، 911\r\nقاموس 87 ، 914\r\nقرب الاسناد 197\r\nقصص الانبياء 108\r\nقطيفيه 377\r\nكافى 150 ، 203 ، 231 ، 373 ، 909\r\nكامل ابن اثير 468 ، 607\r\nكشاف 905\r\nكشف الغمه 509\r\nكليله و دمنه 83\r\nكنز العمال 413 ، 957\r\nكنز الفوائد 625\r\nگزارش نامهء ايران 78\r\nگنج دانش 71\r\nلما ذا خسر العالم بانحطاط المسلمين 73\r\nمبانى توحيد از نظر قرآن 93\r\nمبانى حكومت اسلامى 780\r\nمجالس ابن الشيخ\r\nمجمع البحرين 150\r\nمجمع البيان 99 ، 123 ، 222 ، 226 ، 242 ، 283 ، 316 ، 324 ، 357 ، 361 ، 368 ، 371 ، 374 ، 596 ، 655 ، 658 ، 667 ، 669 ، 680 ، 731 ، 753 ، 754 ، 783 ، 796 ، 799 ، 824 ، 858 ، 916\r\nمجمع الزوائد هيثمى 429\r\nمجموعهء لاهوتيّه 68\r\nمراصد الاطلاع 754 ، 759 ، 916\r\nمرزهاى اعجاز 176\r\nمروج الذهب 35 ، 75 ، 76 ، 80 ، 460\r\nمستدرك حاكم 361 ، 428 ، 442 ، 461 ، 628\r\nمستدرك 594\r\nمسند احمد 252 ، 413 ، 445 ، 498 ، 703 ، 956 ، 957\r\nمشورت از نظر قرآن و نهج البلاغه 528\r\nمصباح المتهجّد 911\r\nمعجم البلدان 900\r\nمعجم المطبوعات 44\r\nمغازى واقدى 428 ، 458 ، 473 ، 477 ، 478 ، 480 ، 489 ، 496 ، 497 ، 513 ، 517 ، 519 ، 523 ، 526 ، 540 ، 550 ، 551 ، 573 ، 574 ، 576 ، 577 ، 580 ، 582 ، 585 ، 586 ، 611 ، 612 ، 614 ، 615 ، 619 ، 621 ، 625 ، 639 ، 641 ، 649 ، 650 ، 688 ، 766 ، 768 ، 772 ، 776 ، 779 ، 785 ، 789 ، 791 ، 793 ، 804 ، 806 ، 809 ، 815 ، 820 ، 829 ، 832 ، 834 ، 836 ، 841 ، 857 ، 861 ، 864 ، 866 ، 867 ، 873 ، 875 ، 878 ، 882 ، 883 ، 892\r\nمفاتيح الغيب 347 ، 606 ، 905\r\nمفاهيم القرآن 155 ، 215 ، 229 ، 692\r\nمقاتل الطالبين 204\r\nمقدمهء ابن خلدون 48\r\nمكاتيب الرسول 426 ، 691\r\nمكتب اسلام ( مجلّه ) 270\r\n\r\n","description":"","footnote":"","page_name":" 1013 ","page_number":1013},
  {"content":"\r\n\r\nملل و نحل شهرستانى 951\r\nمنافقان در تاريخ اسلام 501 ، 529\r\nمناقب آل ابى طالب 965\r\nمنتخب التواريخ 501 ، 892 ، 959\r\nمنشور جاويد 312\r\nناسخ التواريخ 556 ، 741 ، 849\r\nنور الثقلين 666 ، 909\r\nنهايهء ابن اثير 177 ، 697\r\nنهج البلاغه 17 ، 36 ، 39 ، 42 ، 177 ، 190 ، 204 ، 205 ، 211 ، 235 ، 493 ، 528 ، 755 ، 780 ، 949 ، 970 ، 971\r\nوسائل الشيعة 375 ، 471 ، 510 ، 744 ، 797\r\nوفيات الاعيان 940\r\nينابيع المودّه 447\r\n\r\n","description":"","footnote":"","page_name":" 1014 ","page_number":1014},
  {"content":"\r\n\r\n\r\nمتفرقه‌ها\r\nاحد ( جنگ ) 303 ، 542 ، 550 ، 557 ، 558 ، 567 ، 569 ، 570 - 572 ، 574 ، 582 ، 584 ، 626 ، 643 ، 651\r\nاحزاب ( جنگ ) 599 ، 602 ، 603 ، 609 ، 610 ، 613 ، 616 ، 618 ، 622 ، 635 ، 643 ، 645 ، 665 ، 684 ، 722 ، 723 ، 724 ، 740 ، 756 ، 780\r\nالكدر ( غزوه ) 516 ، 517\r\nبحران ( غزوه ) 521\r\nبدر ( جنگ ) 276 ، 471 ، 472 ، 484 ، 489 ، 496 ، 498 ، 500 - 503 ، 529 ، 531 ، 574 ، 636 ، 793 ، 795 ، 796 ، 821 ، 849\r\nبعاث ( جنگ ) 391 ، 392 ، 397 ، 456\r\nپيمان عقبه 7 ، 390 ، 393 ، 394 ، 396 ، 467 ، 502\r\nتبوك ( جنگ ) 739 ، 853 ، 857 ، 861 - 864 ، 866 - 868 ، 871 - 874 ، 877 - 880 ، 883 - 885 ، 912 ، 935 ، 948\r\nحجر اسماعيل 36 ، 37 ، 198 ، 282 ، 417\r\nحجر الاسود 202 ، 203 ، 268 ، 810 ، 811 ، 924\r\nحجّة الوداع 47 ، 923 ، 928 ، 948\r\nحمراء الأسد ( غزوه ) 521 ، 561 ، 562 ، 573 ، 574\r\nخندق ( جنگ ) 123 ، 570 ، 610 ، 614 ، 615 ، 617 ، 618 ، 621 ، 622 - 624 ، 627 ، 633 ، 643 ، 651 ، 665 ، 711 ، 722 ، 735 ، 835\r\nخوارج 844\r\nخيبر 63 ، 156 ، 328 ، 512 ، 589 ، 610 ، 611 ، 613 ، 628 ، 635 ، 645 ، 722 ، 723 - 728 ، 733 - 737 ، 739 - 741 ، 743 ، 744 ، 746 ، 747 ، 749 - 752 ، 760 ، 770 ، 797 ، 835\r\nذات الرقاع ( غزوه ) 595\r\nذات السلاسل ( غزوه ) 779 ، 780 ، 785\r\nذو الخلصه ( بت ) 64\r\nذى الامره ( غزوه ) 517\r\nذى قرد ( غزوه ) 649\r\nزمزم 30 ، 106 ، 107 ، 117 ، 118 ، 120 ، 811\r\nصفّين ( جنگ ) 442 ، 443 ، 678\r\nطائف ( جنگ ) 24 ، 41 ، 125 ، 833 ، 839 ، 912\r\nعاشورا 470\r\nعام الفيل 121\r\nعزّى ( بت ) 41 ، 64 ، 188 ، 198 ، 270 ، 334 ، 563\r\nعميانس ( بت ) 64\r\nفجار ( جنگ ) 168 ، 177 ، 179 ، 180 ، 193\r\nقرطا ( غزوه ) 428\r\n\r\n","description":"","footnote":"","page_name":" 1015 ","page_number":1015},
  {"content":"\r\n\r\nكتيبهء خضراء 806\r\nكراغ الغميم 649 ، 669\r\nكعبه 19 ، 24 ، 39 - 42 ، 64 ، 98 ، 106 ، 108 - 112 ، 117 ، 119 - 122 ، 124 - 127 ، 134 ، 135 ، 167 ، 181 ، 196 ، 202 ، 203 ، 205 ، 223 ، 236 ، 259 ، 265 ، 272 ، 275 ، 285 ، 293 ، 305 ، 327 ، 330 ، 342 ، 345 ، 352 ، 422 ، 427 ، 468 - 471 ، 626 ، 668 ، 752 ، 763 ، 765 ، 766 ، 807 ، 810 - 813 ، 815 ، 816 ، 847 ، 923 ، 925 ، 929\r\nكوثر 237 ، 347\r\nگاگارين 380\r\nگيبون 142\r\nلات ( بت ) 64 ، 188 ، 198 ، 270 ، 334\r\nليثى 547\r\nليلة المبيت 414 ، 420\r\nمانى 82\r\nمباهله 507 ، 739 ، 903 - 913 ، 915 - 919\r\nمحيط 18 ، 16 ، 39 ، 40 ، 44 ، 45 ، 58 ، 66 ، 68 ، 88 ، 97 ، 100 ، 114 ، 116 ، 136 ، 144 ، 185 ، 187 ، 196 ، 216 ، 217 ، 269 ، 294 ، 301 ، 302 ، 304 ، 313 ، 319 ، 323 ، 342 ، 363 ، 375 ، 378 ، 383 ، 384 ، 386 ، 399 ، 423 ، 424 ، 435 ، 446 ، 510 ، 512 ، 515 ، 516 ، 577 ، 578 ، 591 ، 593 ، 595 ، 633 ، 634 ، 639 ، 643 ، 645 ، 650 ، 655 ، 681 ، 682 ، 752\r\nمخيريق 454 ، 455\r\nمراره 862 ، 880 ، 881\r\nمربع 532\r\nمرثد 578\r\nمريسيع 651\r\nمعوذ 492\r\nمعونه 581 - 583\r\nمقناء 426\r\nمقوقس 706 - 710 ، 850\r\nمنات ( بت ) 41 ، 64 ، 330 ، 334 ، 662\r\nموته ( جنگ ) 600 ، 747 ، 766 ، 767 ، 771 ، 774 ، 777 ، 873\r\nنائله ( بت ) 64 ، 81\r\nناعم ( دژ ) 726 ، 728 ، 729 ، 736\r\nناقهء صالح 461 ، 868\r\nنسطاة ( دژ ) 726 ، 727 ، 741\r\nوتير ( آبگاه ) 788\r\nوطيح ( دژ ) 726 ، 730 ، 733\r\nهبل ( بت ) 41 ، 64 ، 563 ، 811\r\nهلال 862 ، 880 ، 881 ، 926\r\nيمامه 328 ، 694 ، 719 - 721 ، 919 ، 944 - 947\r\n\r\n","description":"","footnote":"","page_name":" 1016 ","page_number":1016},
  {"content":"\r\n\r\n\r\nمنابع و مصادر\r\n1 . الابطال ، كارلايل انگليسى ( ترجمه ) .\r\n2 . ابو طالب مؤمن قريش ، عبد الله خنيزى - معاصر .\r\n3 . الآثار الباقيه عن الفروعات الخاليه ، ابو ريحان بيرونى ( م - 330 ) .\r\n4 . احتجاج طبرسى ، احمد بن ابو طالب ( م - قرن ششم ) .\r\n5 . احياء العلوم ، ابو حامد محمد بن محمد غزالى ( م - 505 ) .\r\n6 . اخبار اصفهان ، ابو نعيم احمد بن عبد الله اصفهانى ( م - 430 ) .\r\n7 . الاخبار الطوال ، احمد بن داود دينورى ( م - 280 يا 290 ) .\r\n8 . ارشاد مفيد ، محمد بن محمد بن نعمان ( م - 413 ) .\r\n9 . از پرويز تا چنگيز ، سيد حسن تقىزاده - معاصر .\r\n10 . الاستيعاب فى معرفة الاصحاب ، ابن عبد البر قرطبى ( م - 463 ) .\r\n11 . اسد الغابه ، على بن محمد عبد الكريم جزرى ( م - 630 ) .\r\n12 . اسفار اربعه ، محمد بن ابراهيم معروف به صدر الدين شيرازى ( م - 1050 ) .\r\n13 . الاشارات و التنبيهات ، ابو على سينا ( م - 427 ) .\r\n14 . الاصابه فى احوال الصحابة ، احمد بن على بن حجر عسقلانى ( م - 852 ) .\r\n15 . الاصنام ، هشام بن محمد كلبى ( م - 260 ) .\r\n16 . اعلام الورى باعلام الهدى ، فضل بن حسن نجل طبرسى .\r\n17 . اعيان الشيعة ، سيد محسن عاملى ( م - 1373 ) .\r\n18 . اقبال سيد بن طاوس ، على بن موسى بن جعفر ( م - 664 ) .\r\n19 . امالى صدوق ، محمد بن على ، على بن بابويه ( م - 381 ) .\r\n20 . امتاع الاسماء ، تقى الدين احمد بن على مقريزى ( م - 845 ) .\r\n21 . الاموال ، ابو عبيد قاسم بن سلام ( م - 224 ) .\r\n\r\n","description":"","footnote":"","page_name":" 1017 ","page_number":1017},
  {"content":"\r\n\r\n22 . انجيل ، از كتب مقدسه .\r\n23 . انيس الاعلام ، محمد صادق فخر الاسلام ( م حدود 1330 ) .\r\n24 . اوائل المقالات ، محمد بن محمد نعمان مفيد ( م - 413 ) .\r\n25 . ايران در زمان ساسانيان ، ارتو گريستن سن ترجمه رشيد ياسمى .\r\n26 . بحار الانوار ، محمد باقر مجلسى ( م - 1111 ) .\r\n27 . البدايه و النهايه ، عماد الدين ابن كثير شامى ( م - 774 ) .\r\n28 . بلوغ الارب فى احوال العرب ، سيد محمود آلوسى ( م - 1270 ) .\r\n29 . پيامبر صلى اللّه عليه و آله ، زين العابدين راهنما ( معاصر ) .\r\n30 . التاج الجامع الاصول ، شيخ منصور على ناصف مصرى ازهرى .\r\n31 . تاريخ اجتماعى ايران ، دكتر موسى جوان و سعيد نفيسى و مرتضى راوندى .\r\n32 . تاريخ ابن عساكر ، ابو القاسم على بن الحسن ( م - 573 ) .\r\n33 . تاريخ الامم و الملوك ( طبرى ) ، محمد بن جرير طبرى ( م - 310 ) .\r\n34 . تاريخ تمدن ايران در عهد ساسانيان ، سعيد نفيسى .\r\n35 . تاريخ عرب ، فيليپ ك . . . ص ترجمه فارسى .\r\n36 . تاريخ علوم و ادبيات در ايران ، دكتر ذبيح الله صفا\r\n37 . تاريخ القرآن ، ابو عبد الله زنجانى ( م - 1359 ) .\r\n38 . تاريخ كامل ابن اثير ، ابو الحسن على بن ابى الكرام ( م - 630 ) .\r\n39 . تاريخ يعقوبى ، ابن واضح اخبارى ( م - 290 ) .\r\n40 . تأسيس الشيعة ، سيد حسن صدر ( م - 1354 ) .\r\n41 . تحرير الاحكام ، علامه حلّى ( م - 726 ) .\r\n42 . تحف العقول ، حسن بن شعبه ( م - قرن چهارم ) .\r\n43 . تحفة الاجله ، سردار كابلى .\r\n44 . تذكرة الخواص ، محيى الدين بن على بن عربى ( م - 617 ) .\r\n45 . التراتيب الاداريه ، شيخ عبد الحىّ الكتانى .\r\n46 . ترجمه الآثار الباقيه ، اكرم دانا سرشت .\r\n47 . تفسير ابو الفتوح ، حسين بن على زازى ( م - قرن ششم ) .\r\n48 . تفسير برهان ، سيد هاشم بحرانى ( م - 1107 ) .\r\n49 . تبيان ( تفسير ) ، محمد بن حسن طوسى ( م - 460 ) .\r\n\r\n","description":"","footnote":"","page_name":" 1018 ","page_number":1018},
  {"content":"\r\n\r\n50 . تفسير صحيح آيات مشكله ، جعفر سبحانى .\r\n51 . تفسير طبرى ، محمد بن جرير ( م - 310 ) .\r\n52 . تفسير قمى ، على بن ابراهيم ( م - قرن چهارم ) .\r\n53 . تفسير عياشى ، محمد بن مسعود سمرقندى ( م - قرن چهارم ) .\r\n54 . تفسير فرات ، فرات بن ابراهيم كوفى ( آغاز قرن چهارم ) .\r\n55 . تفسير قرطبى ، محمد بن احمد قرطبى ( م - 671 ) .\r\n56 . تفسير نور الثقلين ، عبد على بن جمعه حويزى .\r\n57 . تمدن اسلام و عرب ، دكتر گوستاولوبون .\r\n58 . التنبيه و الاشراف ، على بن حسين مسعودى ( م - 345 ) .\r\n59 . تنقيح المقال ، عبد الله مامقانى ( م - 1351 ) .\r\n60 . تورات ، از كتب مقدسه .\r\n61 . تهذيب الاصول ، جعفر سبحانى .\r\n62 . ثمار القلوب ، عبد الملك بن محمد ثعالبى ( م - 430 ) .\r\n63 . جغرافياى كشورهاى اسلامى ، سيد على اصغر فقيهى .\r\n64 . جهان‌بينى اسلامى ، جعفر سبحانى .\r\n65 . حجة الذاهب الى ايمان ابى طالب ، فخارين معد بن فخار ( م - 630 ) .\r\n66 . حلية الاولياء ، ابو نعيم احمد بن عبد الله اصفهانى ( م - 430 ) .\r\n67 . حيات محمد ، دكتر هيكل .\r\n68 . الخرائج ، قطب الدين راوندى ( م - 573 ) .\r\n69 . الخصال ، محمد بن بابويه ( م - 381 ) .\r\n70 . دائرة المعارف ، فريد وجدى .\r\n71 . الدرجات الرفيعه ، سيد على خان مدنى ( م - 1118 ) .\r\n72 . در مكتب وحى ، جعفر سبحانى .\r\n73 . الدر المنثور ، جلال الدين سيوطى ( م - 909 ) .\r\n74 . ديباچه‌اى بر رهبرى ، دكتر صاحب الزمانى .\r\n75 . ديوان ابو طالب ، گردآورنده : جمعة على بن حمزة بصرى ( م - 375 ) .\r\n76 . الذّريعة الى تصانيف الشيعة ، آقابزرگ تهرانى .\r\n77 . راز بزرگ رسالت ، جعفر سبحانى .\r\n\r\n","description":"","footnote":"","page_name":" 1019 ","page_number":1019},
  {"content":"\r\n\r\n78 . رجال شيخ ، محمد بن حسن طوسى ( م - 460 ) .\r\n79 . رسالت جهانى پيامبران ، جعفر سبحانى .\r\n80 . روح المعالى ، سيد محمود بن عبد الله آلوسى ( م - 1270 ) .\r\n81 . روضه كافى ، محمد بن يعقوب ( م - 328 ) .\r\n82 . سفينة البحار ، شيخ عباس قمى ( م - 1359 ) .\r\n83 . سنن ابو داود ، سليمان بن اشعث ( م - 275 ) .\r\n84 . سنن نسائى ، احمد بن شعيب ( م - 303 ) .\r\n85 . سيره ابن هشام ، ابو محمد عبد الملك بن هشام ( م - 218 ) .\r\n86 . سيره حلبى ، برهان الدين على بن ابراهيم حلبى ( م - 1044 ) .\r\n87 . سيره زينى دحلان ، سيد احمد زينى دحلان ( م - 1304 ) .\r\n88 . شرح زيارت جامعه ، احمد احسائى ( م - 1242 ) .\r\n89 . شرح نهج البلاغه ، ابن ابى الحديد ( م - 655 ) .\r\n90 . صحيح بخارى ، محمد بن اسماعيل ( م - 255 ) .\r\n91 . صحيح مسلم ، مسلم بن حجاج نيشابورى ( م - 261 ) .\r\n92 . صحيفه سجاديه ، امام زين العابدين عليه السّلام ( سال شهادت - 94 ) .\r\n93 . الصواعق ، ابن حجر .\r\n94 . عدة الاصول ، محمد بن حسن طوسى ( م - 460 ) .\r\n95 . العقد الفريد ، احمد بن محمد بن عبد ربه .\r\n96 . طبقات ابن سعد ، محمد بن سعد ( كاتب واقدى ) ( م - 209 ) .\r\n97 . علل الشرايع ، محمد بن بابويه ( م - 381 ) .\r\n98 . عيون اخبار الرضا ، محمد بن بابويه ( م - 381 ) .\r\n99 . الغدير ، علامه امينى ( م - 1390 ) .\r\n100 . فتوح البلدان ، احمد بن يحيى بلاذرى ( م - 279 ) .\r\n101 . فتح البارى ، احمد بن على بن حجر ( م - 852 ) .\r\n102 . فهرست نجاشى ، احمد بن على ( م - 472 ) .\r\n103 . فهرست ابن نديم ، محمد بن اسحاق ( م - 380 ) .\r\n104 . قاموس المحيط ، فيروزآبادى .\r\n105 . كافى ، محمد بن يعقوب ( م - 328 ) .\r\n\r\n","description":"","footnote":"","page_name":" 1020 ","page_number":1020},
  {"content":"\r\n\r\n106 . الكشاف ، محمود بن عمر زمخشرى ( م - 538 ) .\r\n107 . كشف الغمه ، فخر الدين اربلى ( م - 687 ) .\r\n108 . كمال الدين ، محمد بن بابويه ( م - 381 ) .\r\n109 . كنز الفوائد ، كراجكى ( م - 449 ) .\r\n110 . اللئالى المصنوعة ، جلال الدين سيوطى ( م - 911 ) .\r\n111 . ما ذا خسر العالم ، ابو الحسن نزوى .\r\n112 . مجالس ابن الشيخ ، ابو على حسن بن محمد ( م - 505 ) .\r\n113 . مجمع الزوائد و منبع الفوائد ، نور الدين على بن ابى بكر يعتمى ( م - 808 ) .\r\n114 . مجمع البحرين ، فخر الدين بن محمد على طريحى ( م - 1085 ) .\r\n115 . مجمع البيان ، ابو على فضل بن حسن طبرسى ( م - 538 ) .\r\n116 . مجموعة الوثائق السياسيه ، محمد حميد الله .\r\n117 . المحجة البيضاء ، محمد محسن فيض ( م - 1091 ) .\r\n118 . المراجعات ، شرف الدين عاملى .\r\n119 . مروج الذهب ، مسعودى ( م - 445 ) .\r\n120 . مستدرك حاكم ، ابو عبد الله محمد بن عبد الله نيشابورى ( م - 405 ) .\r\n121 . مصباح المتهجد ، شيخ طوسى ( م - 460 ) .\r\n122 . معجم البلدان ، ابو عبد الله ياقوت بن عبد الله حموى بغدادى ( م - 626 ) .\r\n123 . مغازى واقدى ، محمد بن عمر بن واقدى ( م - 207 ) .\r\n124 . مفاتيح الغيب ( تفسير ) ، فخر رازى ( م - 606 ) .\r\n125 . المفصل فى تاريخ العرب ، دكتر جواد على .\r\n126 . مقاتل الطالبيين ، ابو الفرج ( م - 335 ) .\r\n127 . مقدمه ابن خلدون ، ابن خلدون ( م - 808 ) .\r\n128 . مكاتيب الرسول ، على احمدى .\r\n129 . الملل و النحل ، محمد بن ابى القاسم شهرستانى ( م - 467 ) .\r\n130 . مناقب آل ابى طالب ، محمد بن شهر آشوب ( م - 588 ) .\r\n131 . مناهل العرفان فى علوم القرآن ، محمد بن عبد العظيم زرقانى ( م - معاصر ) .\r\n132 . من لا يحضره الفقيه ، صدوق ( م - 381 ) .\r\n133 . المواهب اللدنيه ، شهاب الدين احمد بن محمد قطلانى ( م - 923 ) .\r\n\r\n","description":"","footnote":"","page_name":" 1021 ","page_number":1021},
  {"content":"\r\n\r\n134 . الميزان ، علامه طباطبائى ( م - 1402 ) .\r\n135 . ناسخ التواريخ ، محمد تقى لسان الملك ( سپهر ) ( م - 1297 ) .\r\n136 . النص و الاجتهاد ، شرف الدين عاملى .\r\n137 . نهايه ابن اثير ، مجد الدين مبارك بن محمد جزرى ( م - 606 ) .\r\n138 . وسائل الشيعة ، حر عاملى ( م - 1104 ) .\r\n139 . وقعة صفين ، نصر ابن مزاحم ( م - 212 ) .\r\n140 . وفيات الاعيان ، ابن خلكان .\r\n141 . الولاية فى طرف حديث الغدير ، ابن جرير طبرى ( م - 310 ) .\r\n142 . الهدى الى دين المصطفى ، محمد جواد بلاغى ( م - 1351 ) .\r\n143 . ينابيع الموده ، شيخ سليمان بلخى قندوزى .\r\n\r\n","description":"","footnote":"","page_name":" 1022 ","page_number":1022},
  {"content":"\r\n\r\n\r\nفهرست تفصيلى مطالب\r\nمقدمه چاپ نوزدهم 7\r\nرويدادى ناپيدا كرانه 7\r\nمقدمه چاپ سوم 11\r\nاز وقايع نگارى تا . . . وقايع‌نمائى 11\r\nمزاياى مهمّ اين كتاب 13\r\nمقدمه چاپ دوم 15\r\nشبه جزيرهء عربستان يا گهوارهء تمدن اسلامى 21\r\nمكّه معظّمه 24\r\nتاريخچه شهر مكّه 24\r\nمدينه 25\r\nعرب پيش از اسلام 29\r\nاخلاق عمومى عرب 32\r\nآيا اعراب قبل از اسلام تمدن داشتند ؟ 33\r\nمذهب در عربستان 39\r\nطرز تفكر اعراب دربارهء انسان پس از مرگ 42\r\nادبيّات يا آيينه تمام‌نماى روحيات يك ملت 43\r\nموقعيت زن در ميان اعراب 44\r\nموقعيت اجتماعى زن نزد اعراب 46\r\nمقايسه‌اى كوتاه 47\r\nسلحشورى اعراب 48\r\n\r\n","description":"","footnote":"","page_name":" 1023 ","page_number":1023},
  {"content":"\r\n\r\nاخلاق عمومى عرب جاهلى 50\r\nخرافات و افسانه‌پرستى نزد عرب 51\r\nخرافات در عقايد عرب جاهلى 53\r\n1 . آتش افروزى براى آمدن باران 54\r\n2 . اگر گاو ماده آب نمىخورد ، گاو نر را مىزدند 55\r\n3 . شتر سالمى را داغ مىزدند تا ديگرى بهبودى پيدا كند 55\r\n4 . شترى را در كنار قبرى حبس مىكردند ، تا صاحب قبر هنگام قيامت پياده محشور نشود 55\r\n5 . شترى را در كنار قبر پى مىكردند 55\r\nاسلام چگونه با اين خرافات جنگيده است ؟ 56\r\n6 . كيفيت معالجه بيماران 56\r\nمبارزه اسلام با اين خرافات 57\r\n7 . قسمت ديگرى از خرافات 58\r\nاوضاع اجتماعى عربستان در آستانه ظهور اسلام 59\r\nدولت‌هاى حيره و غسّان 61\r\nآيين رايج در حجاز 63\r\nعلم و دانش در حجاز 64\r\nاوضاع روم و ايران 66\r\nبحث‌هاى موسمى در روم 67\r\nايران يا مهد تمدن آن روز 69\r\nوضع عمومى ايران مقارن ظهور اسلام 70\r\nتجمل‌پرستى در دوران ساسانيان 70\r\nوضع اجتماعى ايران 72\r\nحقّ تحصيل ويژهء طبقات ممتاز بود 73\r\nپرده‌اى از جنايت خسرو پرويز 77\r\nداورى تاريخ درباره پادشاهان ساسانى 79\r\nآشفتگى در حكومت ساسانى 79\r\nآشفتگى مذهبى اوضاع ايران ساسانى 81\r\nجنگ‌هاى ايران و روم 83\r\n\r\n","description":"","footnote":"","page_name":" 1024 ","page_number":1024},
  {"content":"\r\n\r\nنياكان پيامبر اسلام 86\r\n1 . ابراهيم خليل عليه السّلام ؛ قهرمان توحيد 86\r\nزادگاه ابراهيم 87\r\nابراهيم و مبارزه با بت‌پرستى 89\r\nروش پيامبران در بحث و مناظره 94\r\nآيا آزر پدر ابراهيم بوده است ؟ 96\r\nقرآن آزر را پدر ابراهيم نمىداند 97\r\nابراهيم بت‌شكن 99\r\nنكته‌هاى آموزندهء اين سرگذشت 102\r\nمهاجرت خليل الرحمن 105\r\nچشمهء زمزم چگونه پيدا شد 106\r\nتجديد ديدار 108\r\n2 . قصىّ بن كلاب 109\r\n3 . عبد مناف 110\r\n4 . هاشم 111\r\nاميّة بن عبد شمس رشك مىبرد 113\r\nهاشم ازدواج مىكند 114\r\n5 . عبد المطلب 115\r\nحفر زمزم 117\r\nفداكارى در راه پيمان 119\r\nغوغاى عام الفيل 121\r\nاين حادثه از كجا سرچشمه گرفت 122\r\nعبد المطلب به لشكرگاه ابرهه مىرود 125\r\nانتظار قريش 126\r\nبحثى دربارهء معجزه 128\r\nطرز تفكر برخى از دانشمندان 130\r\nنقاط قابل ملاحظه در توجيه مزبور 131\r\nدو نكتهء لازم 133\r\n\r\n","description":"","footnote":"","page_name":" 1025 ","page_number":1025},
  {"content":"\r\n\r\nپس از شكست ابرهه ! 134\r\nمرزهاى خيالى قريش 135\r\n6 . عبد اللّه پدر پيامبر 136\r\nدست‌هاى مرموز در تاريخ اسلام 138\r\nداستان فاطمهء خثعميه 139\r\nآثار ساختگى اين داستان 140\r\nنظرى به كتاب پيامبر 141\r\nمرگ عبد اللّه در « يثرب » 143\r\nميلاد پيامبر 144\r\nدوران كودكى بزرگان 144\r\nسال و ماه و روز ولادت پيامبر 148\r\nاز اين دو قول كدام صحيح است ؟ 148\r\nدوران حمل 150\r\nاشكالات اين بيان 151\r\nمراسم نام‌گذارى پيامبر اسلام 152\r\nاشتباه خاورشناسان 153\r\n« احمد » يكى از نام‌هاى مشهور پيامبر اسلام بود 154\r\nدوران شيرخوارگى پيامبر 155\r\nدوران كودكى پيامبر 158\r\nنويسندگان دربارهء توجيه اين حوادث دو دسته‌اند 158\r\nپنج سال در صحرا 162\r\nبازگشت به آغوش خانواده 164\r\nسفرى به « يثرب » 166\r\nمرگ عبد المطلب 167\r\nسرپرستى ابو طالب 168\r\nسفرى به سوى شام 168\r\nدروغ‌پردازى خاورشناسان 170\r\nنظر اجمالى به تورات فعلى 174\r\n\r\n","description":"","footnote":"","page_name":" 1026 ","page_number":1026},
  {"content":"\r\n\r\nنظرى به انجيل 174\r\nمسيح اعجاز مىكند 175\r\nدوران جوانى 176\r\nقدرت روحى پيامبر اكرم صلى اللّه عليه و آله و سلّم 177\r\nجنگ‌هاى فجار 178\r\nپيمان جوان مردان 180\r\nاز شبانى تا تجارت 183\r\nعلّت ديگر 184\r\nعلّت سوم 185\r\nپيشنهاد ابو طالب 185\r\nخديجه بانوى اسلام 188\r\nعلل ظاهرى و باطنى اين ازدواج 190\r\nكيفيّت خواستگارى خديجه 192\r\nسن خديجه 194\r\nاز ازدواج تا بعثت 195\r\nدوران جوانى پيامبر گرامى صلّى اللّه عليه و آله و سلّم 196\r\nعواطف جوانى او 196\r\nفرزندان او از خديجه 197\r\nحدس بىاساس 198\r\nپسر خواندهء پيامبر 198\r\nآغاز اختلاف ميان بت‌پرستان 199\r\nپايه‌هاى بت‌پرستى مىلرزد 200\r\nپردهء ديگر از ضعف « قريش » 202\r\nامين قريش على عليه السّلام را به خانهء خود مىبرد 204\r\nآيين او پيش از بعثت 204\r\nمقايسه آن حضرت با حضرت مسيح 206\r\nنخستين جلوهء حقيقت 208\r\nنقش پيامبران در اصلاح اجتماع 210\r\n\r\n","description":"","footnote":"","page_name":" 1027 ","page_number":1027},
  {"content":"\r\n\r\nيك مثال روشن 211\r\nامين قريش در كوه حراء 213\r\nآغاز وحى 214\r\nجهان‌بينى يك مرد مادى 215\r\nروح مجرد 217\r\nوحى يا شعور مرموز 217\r\nشاهراه‌هاى سه‌گانه معرفت 218\r\nاقسام وحى 220\r\nافسانه‌هاى دروغين 221\r\nدنبالهء نزول وحى 221\r\nخديجه پيش « ورقة بن نوفل » مىرود 222\r\nبىپايگى اين گفتارها 224\r\nنخستين وحى 227\r\nدر چه روزى نازل شد ؟ 227\r\nپاسخ دانشمندان شيعه 228\r\nپاسخ اول 228\r\nپاسخ دوم 229\r\nپاسخ سوم : بعثت با نزول قرآن همراه نبود 230\r\nپيش‌گامان ايمان 232\r\nخديجه 232\r\nعلى عليه السّلام 233\r\n1 . على در دامان پيامبر بزرگ شده بود 233\r\n2 . على و خديجه با پيامبر نماز مىخوانند 235\r\n3 . منم صديق اكبر 236\r\nمذاكرهء مأمون با اسحاق 237\r\nمسئلهء انقطاع وحى 238\r\nافسانه است نه تاريخ 240\r\nاختلاف سيره‌نويسان دربارهء انقطاع وحى 241\r\n\r\n","description":"","footnote":"","page_name":" 1028 ","page_number":1028},
  {"content":"\r\n\r\nاختلاف در مدت انقطاع وحى 244\r\nدعوت سرّى 246\r\nدعوت خويشاوندان 247\r\nطرز دعوت خويشاوندان 250\r\nجنايت‌ها و خيانت‌ها 252\r\nنبوت و امامت با هم توأمند 254\r\nدعوت عمومى 256\r\nاستقامت در راه هدف 257\r\nاستقامت و شكيبايى پيامبر صلى اللّه عليه و آله و سلّم 258\r\nقريش براى بار سوم پيش ابو طالب مىروند 261\r\nقريش پيامبر را تطميع مىكند 262\r\nنمونه‌اى از شكنجه‌ها و آزار قريش 263\r\nابو جهل در كمين رسول خدا مىنشيند 268\r\nآزار مسلمانان 269\r\n1 . بلال حبشى 269\r\n2 . عمار ياسر و پدر و مادر او 270\r\n3 . عبد اللّه بن مسعود 272\r\n4 . ابو ذر 272\r\nنخستين منادى اسلام 273\r\nمسلمان شدن قبيلهء غفار 275\r\nدشمنان سرسخت پيامبر 276\r\nعمر ، خليفه دوم اسلام مىآورد 277\r\nداورى قريش دربارهء قرآن 281\r\nداورى وليد 282\r\nنمونهء ديگر 284\r\nبهانه‌گيرىهاى عجيب قريش 285\r\nانگيزهء سركشى سران قريش 290\r\n1 . رشك بر پيامبر 291\r\n\r\n","description":"","footnote":"","page_name":" 1029 ","page_number":1029},
  {"content":"\r\n\r\n2 . ترس از روز بازپسين 292\r\n3 . وحشت از عذاب‌هاى سراى ديگر 292\r\n4 . ترس از جامعهء عرب مشرك 293\r\nپاره‌اى از اعتراضات مشركان 293\r\nقرآن و نزول تدريجى 294\r\nاسرار نزول تدريجى قرآن 296\r\nنخستين هجرت 301\r\nقريش به دربار حبشه نماينده مىفرستد 304\r\nبازگشت از حبشه 309\r\nهيئت تحقيقى مسيحيان وارد مكّه مىشود 311\r\nهيئت اعزامى قريش 311\r\nحربه‌هاى زنگ زده 313\r\n1 . تهمت‌هاى ناروا 314\r\nپافشارى در نسبت جنون 316\r\nوحى نفسى ، تصعيديافتهء تهمت جنون است 318\r\nوحى نفسى ، پوششى است بر جنون 320\r\n2 . انديشهء مقابله با قرآن 321\r\nپافشارى در ايمان « قريش » 322\r\n3 . شنيدن قرآن را تحريم كردند ! 324\r\nقانون‌گذاران قانون‌شكن ! 325\r\n4 . جلوگيرى از اسلام آوردن افراد 326\r\nافسانهء غرانيق 329\r\nافسانهء غرانيق چيست ؟ 329\r\nمحاسبه‌اى ساده دربارهء اين افسانه 331\r\nقضاوت خرد دربارهء اين داستان 331\r\nتكذيب داستان از طريق ديگر 333\r\nدليل بر ردّ افسانه از نظر لغت 334\r\n1 . مقصود از تمنّاى رسولان و پيامبران چيست ؟ 336\r\n\r\n","description":"","footnote":"","page_name":" 1030 ","page_number":1030},
  {"content":"\r\n\r\n2 . مقصود از مداخلهء شيطان چيست ؟ 337\r\n3 . مقصود از محو آثار مداخله چيست ؟ 338\r\nمحاصرهء اقتصادى 340\r\nاعلاميهء « قريش » 341\r\nوضع رقت بار بنى هاشم در شعب 343\r\nمرگ ابو طالب 348\r\nنمونه‌اى از عواطف ابو طالب 351\r\nتغيير برنامهء مسافرت 353\r\nدفاع از حريم مقدس عقايد 354\r\nتصور باطل 355\r\nمحرك واقعى ابو طالب 356\r\nشمّه‌اى از فداكارى ابو طالب 357\r\nبحثى كه ريشه سياسى دارد 360\r\nدلايل ايمان ابو طالب 361\r\nذخاير علمى و ادبى ابو طالب 361\r\nراه دوم براى اثبات ايمان او 363\r\nوصيّت ابو طالب هنگام مرگ 364\r\nآخرين راه 365\r\nنظر دانشمندان شيعه 366\r\nمعراج 367\r\nاز نظر قرآن و حديث و تاريخ 367\r\nآيا معراج ريشهء قرآنى دارد ؟ 369\r\nروايات معراج 371\r\nتاريخ اين حادثه 372\r\nآيا معراج پيامبر جسمانى بوده ؟ ! 374\r\nمعراج روحانى چيست ؟ 375\r\nپاسخ 376\r\nنغمهء ناموزون 377\r\n\r\n","description":"","footnote":"","page_name":" 1031 ","page_number":1031},
  {"content":"\r\n\r\nمعراج و قوانين علمى امروز 378\r\nپاسخ ما 379\r\nهدف از سير در عوالم هستى 382\r\nسفرى به طائف 383\r\nپيامبر به مكّه بازمىگردد 386\r\nيك نكته قابل توجه 387\r\nسخنرانى در بازارهاى معروف عرب 388\r\nدعوت سران عشاير در موسم حج 389\r\nپيمان عقبه 390\r\nجنگ بعاث 392\r\nتفصيل جريان 392\r\nنخستين پيمان عقبه 393\r\nدومين پيمان عقبه 394\r\nاوضاع مسلمانان پس از پيمان عقبه 396\r\nعكس العمل قريش در برابر پيمان « عقبه » 398\r\nنفوذ معنوى اسلام 399\r\nترس و وحشت قريش 402\r\nحوادث سال اول هجرت 404\r\nسرگذشت هجرت 404\r\nكمك‌هاى غيبى 406\r\nفرشتهء وحى پيامبر را آگاه مىسازد 407\r\nهجوم مخالفان به خانهء وحى 409\r\nپيامبر در غار « ثور » 410\r\nقريش در پيدا كردن پيامبر از پاى نمىنشينند 411\r\nجانبازى در راه حقيقت 412\r\nسخنى از ابن تيميه 414\r\nدنباله جريان مهاجرت پيامبر 418\r\nخروج از غار 420\r\n\r\n","description":"","footnote":"","page_name":" 1032 ","page_number":1032},
  {"content":"\r\n\r\nنقشه هجرت پيامبر صلى اللّه عليه و آله و سلّم از مكّه به مدينه 421\r\nنخستين صفحهء تاريخ 422\r\nچرا سال هجرت مبدأ تاريخ گرديد ؟ 422\r\nهجرت پيامبر ، سرآغاز تاريخ مسلمانان جهان 423\r\nچرا هجرت پيامبر مبدأ تاريخ قرار گرفت ؟ 424\r\nچه كسى هجرت را مبدأ تاريخ قرار داد ؟ 425\r\nچند نمونه از نامه‌هاى تاريخ‌دار پيامبر 425\r\nپاسخ يك پرسش 429\r\nپاسخ 429\r\nيادآورى دو نكته 430\r\nتوطئه طاغوت 430\r\nبرنامهء مسافرت 431\r\nورود به دهكدهء قبا 433\r\nجوش و خروش و غريو شادى در مدينه 435\r\nريشهء نفاق 437\r\nنخستين اقدامات 438\r\nبناى مسجد 438\r\nداستان عمار 440\r\nدايه مهربان‌تر از مادر 444\r\nبرادرى يا بزرگ‌ترين پرتو ايمان 445\r\nدو منقبت بزرگ 447\r\nمنقبت ديگر براى على عليه السّلام 447\r\nپيمان دفاعى مسلمانان با يهوديان يثرب 448\r\nبزرگ‌ترين قرارداد و سند تاريخى 449\r\nبند اول 449\r\nبند دوم 451\r\nبند سوم 452\r\nبند چهارم 453\r\n\r\n","description":"","footnote":"","page_name":" 1033 ","page_number":1033},
  {"content":"\r\n\r\nكارشكنىهاى يهود 454\r\n« عبد اللّه بن سلام » ايمان مىآورد 455\r\nنقشه‌اى ديگر ، براى انداختن حكومت اسلام 455\r\nحوادث سال دوم هجرت 458\r\nتظاهرات نظامى و مانورهاى جنگى 458\r\nتهديد خطوط بازرگانى قريش - تغيير قبله - غزوهء بدر 459\r\nپيامبر شخصا كاروان قريش را تعقيب مىكند 460\r\nهدف از مانورهاى جنگى چه بوده است ؟ 464\r\nنظريه خاورشناسان در اين حوادث 465\r\nتبديل قبله 468\r\nيك كرامت علمى از پيامبر 471\r\nجنگ بدر 471\r\nپيامبر عازم سرزمين « ذفران » مىشود 473\r\nمشكلى كه قريش با آن روبه‌رو شدند 476\r\nشوراى نظامى 477\r\nپرده‌پوشى حقايق 478\r\nتصميم قطعى شورا يا نظريه رئيس انصار 479\r\nكسب اطلاعات از اوضاع دشمن 480\r\nچگونه ابو سفيان گريخت 482\r\nمسلمانان از نجات كاروان آگاه شدند 483\r\nاختلاف نظر ميان قريش 485\r\n« عريش » يا برج فرماندهى 486\r\nنظرى به مسأله ساختن سايبان 487\r\nحركت قريش 488\r\nشوراى قريش 489\r\nدودستگى در ميان قريش 490\r\nچيزى كه جنگ را قطعى ساخت 491\r\nجنگ‌هاى تن به تن 491\r\n\r\n","description":"","footnote":"","page_name":" 1034 ","page_number":1034},
  {"content":"\r\n\r\nحمله عمومى آغاز مىگردد 493\r\nرعايت حقوق 495\r\nاميّة بن خلف كشته مىشود 495\r\nميزان خسارات و تلفات 496\r\nشما از آنان شنواتر نيستيد 496\r\nشعر به مطلب رنگ ابديت مىدهد 497\r\nپس از جنگ بدر 498\r\nكشته شدن دو اسير در راه 500\r\nاعزامىهاى پيامبر به مدينه 501\r\nمكيان از كشته شدن سران خود آگاه مىشوند 501\r\nگريه و نوحه‌سرائى ممنوع گرديد 502\r\nآخرين تصميم دربارهء اسيران 503\r\nگفتار ابن ابى الحديد 504\r\nيگانه بانوى اسلام ازدواج مىكند 505\r\nمشكلات ازدواج در عصر حاضر 506\r\nپيامبر عملا با اين مشكلات مبارزه كرد 507\r\nصورت جهيزيه دختر پيامبر 509\r\nمراسم عروسى 510\r\nجنايت يهوديان « بنى قينقاع » 512\r\nآتش جنگ از يك جرقه روشن مىشود 514\r\nگزارش‌هاى جديدى به مدينه رسيد 516\r\nغزوة ذى الأمر 517\r\nقريش مسير تجارت را تغيير مىدهند 518\r\nحوادث سال سوم هجرت 521\r\nغزوهء احد 521\r\n1 . سريّه محمد بن مسلمة 521\r\nقتل مفسد ديگر 524\r\nقريش و تقبّل هزينه جنگ 524\r\n\r\n","description":"","footnote":"","page_name":" 1035 ","page_number":1035},
  {"content":"\r\n\r\nگزارش‌هاى دستگاه اطلاعاتى پيامبر 525\r\nحركت ارتش قريش 526\r\nمنطقهء احد 527\r\nمشورت در شيوهء دفاع 527\r\nشوراى نظامى 528\r\nقرعه‌كشى براى شهادت 529\r\nنتيجهء شورا 531\r\nپيامبر لباس نظامى بر تن مىكند 531\r\nپيامبر از مدينه بيرون مىرود 532\r\nدو سرباز جانباز 532\r\nصف‌آرايى دو لشكر 536\r\nتقويت روحيهء سربازان 539\r\nصف‌آرايى دشمن 540\r\nتحريك روانى 540\r\nنبرد آغاز مىشود 542\r\nملتى كه براى شهوات مىجنگيدند 543\r\nشكست پس از پيروزى 544\r\nخبر كشته شدن پيامبر منتشر مىشود 547\r\nآيا مىتوان فرار عده‌اى را انكار كرد ؟ 547\r\nآيات قرآن از يك سلسله حقايق پرده برمىدارد 548\r\nتجربيات تلخ 550\r\nپنج نفر براى كشتن پيامبر هم پيمان مىشوند 551\r\nدفاع موفقيت‌آميز با پيروزى مجدد 553\r\nدنبالهء سرگذشت احد 562\r\nدشمن فرصت طلب 563\r\nپايان جنگ 564\r\nآخرين سخنان سعد بن ربيع 566\r\nپيامبر به مدينه بازمىگردد 567\r\n\r\n","description":"","footnote":"","page_name":" 1036 ","page_number":1036},
  {"content":"\r\n\r\nخاطرات هيجان‌انگيز يك زن با ايمان 568\r\nنمونه ديگرى از زنان فداكار 569\r\nدشمن را بايد تعقيب كرد 571\r\nحمراء الأسد 573\r\nشخص با ايمان بيش از يك بار فريب نمىخورد 574\r\nحوادث سال چهارم هجرت 576\r\nفاجعهء سپاه تبليغ 576\r\nنقشه ماهرانه براى كشتن رجال تبليغ 577\r\nكشتار بىرحمانه مبلغان اسلام 578\r\nفاجعهء بئر معونه 581\r\nغرض‌ورزى خاورشناسان 582\r\nهرگز مؤمن از يك سوراخ دو بار گزيده نمىشود 583\r\nغزوهء « بنى النضير » 584\r\nدر برابر اين جنايت چه بايد كرد ؟ 586\r\nاشك‌هاى تمساحانه 587\r\nنقش حزب نفاق 588\r\nمزارع بنى النضير ميان مهاجران تقسيم مىشود 589\r\nتحريم مشروبات الكلى 590\r\nتعليقى بر بيان كافى 594\r\nغزوه ذات الرقاع 595\r\nجوان مردى 596\r\nپاسداران بردبار 596\r\nبدر دوم 597\r\nحوادث سال پنجم هجرت 599\r\nكوبيدن سنت‌هاى غلط 599\r\nزيد بن حارثه كيست ؟ ! 599\r\nزيد با دختر عمه پيامبر ازدواج مىكند 600\r\nزيد از همسر خود جدا مىشود 601\r\n\r\n","description":"","footnote":"","page_name":" 1037 ","page_number":1037},
  {"content":"\r\n\r\nازدواج براى كوبيدن غلط ديگر 602\r\nخاورشناسان و ازدواج زينب 604\r\nتوضيح دو جمله 607\r\nغزوهء احزاب 609\r\n1 . غزوهء دومة الجندل 609\r\n2 . غزوهء خندق 610\r\nدستگاه اطلاعاتى مسلمانان 613\r\nجملهء معروفى از پيامبر دربارهء سلمان 615\r\nارتش عرب و يهود مدينه را محاصره مىكنند 617\r\nآمار دقيق از قواى طرفين 617\r\nخطر سرما و كمبود خواربار و علوفه 618\r\nحيىّ بن اخطب وارد دژ بنى قريظه مىگردد 618\r\nپيامبر از پيمان‌شكنى بنى قريظه آگاه مىگردد 620\r\nتجاوزات ابتدايى بنى قريظه 621\r\nتقابل ايمان و كفر 622\r\nقهرمانانى از سپاه عرب از خندق عبور مىكنند 624\r\nنبرد دو قهرمان آغاز مىگردد 626\r\nارزش اين ضربت 627\r\nجوان مردى 628\r\nسپاه عرب متفرق مىشود 628\r\nعواملى كه سپاه عرب را متفرق ساخت 629\r\nنمايندگان قريش به دژ بنى قريظه مىروند 632\r\nآخرين عامل 633\r\nآخرين لانه فساد 634\r\nشوراى يهوديان در درون دژ 635\r\nخيانت ابو لبابه 638\r\nكار ستون پنجم به كجا انجاميد ؟ 639\r\nبررسى مدارك سعد معاذ 641\r\n\r\n","description":"","footnote":"","page_name":" 1038 ","page_number":1038},
  {"content":"\r\n\r\nحوادث سال ششم هجرت 645\r\nكنترل دشمنان اسلام 645\r\nدورانديشان قريش در حبشه 647\r\nپيش‌گيرى از تكرار حوادث تلخ 648\r\nغزوهء ذى قرد 649\r\nنذر نامشروع 650\r\nشورشيان بنى المصطلق 650\r\nغزوهء بنى المصطلق 651\r\nمنافقى آتش اختلاف را دامن مىزند 652\r\nسربازى ، در كشمكش ايمان و عواطف 655\r\nازدواج با بركت 656\r\nفاسق رسوا مىشود 657\r\nداستان افك 658\r\nتهمت منافقان 659\r\nشأن نزول نخست : 660\r\nنكات آيات 662\r\nشاخ و برگ اين سرگذشت 663\r\n1 . با مقام نبوت و عصمت سازگار نيست 663\r\n2 . سعد معاذ ، قبل از حادثهء « افك » در گذشته است 664\r\nشأن نزول دوم 666\r\nيك سفر مذهبى - سياسى ! 667\r\nنمايندگان قريش در حضور پيامبر 671\r\nپيامبر اسلام نماينده مىفرستد 673\r\nپيامبر نمايندهء ديگرى اعزام مىكند 674\r\nبيعت رضوان 675\r\nتماس سهيل بن عمرو با پيامبر 676\r\nتكرار تاريخ 678\r\nمتن پيمان حديبيه 679\r\n\r\n","description":"","footnote":"","page_name":" 1039 ","page_number":1039},
  {"content":"\r\n\r\nسروش آزادى 680\r\nآخرين تلاش براى حفظ صلح 682\r\nارزيابى پيمان حديبيه 684\r\nقريش براى الغاء يكى از مواد اصرار مىكنند 687\r\nزنان مسلمان به قريش تحويل داده نمىشدند 689\r\nحوادث سال هفتم هجرت 690\r\nپيامبر و اعلام رسالت جهانى 690\r\nرسالت پيامبر جهانى بود 691\r\nپيك رسالت در نقاط دور دست 693\r\nاوضاع جهان در روز ابلاغ رسالت 695\r\nپيك اسلام در سرزمين روم 696\r\nقيصر از حالات پيامبر تحقيق مىكند 698\r\nتأثير نامه پيامبر در قيصر 700\r\nسفير پيامبر در دربار ايران 700\r\nنظريهء يعقوبى 703\r\nفرمان خسرو پرويز به فرماندار يمن 703\r\nپيك اسلام در سرزمين مصر 706\r\nمقوقس به پيامبر نامه مىنويسد 709\r\nجملهء « سلام بر تو » ختم كرد 709\r\nمغيرة بن شعبه در دربار مصر 710\r\nپيك اسلام در سرزمين خاطره‌ها « حبشه » 711\r\nگفت و گوى سفير پيامبر با زمامدار حبشه 714\r\nنامه نجاشى به پيامبر 715\r\nارزيابى نامه‌نگارى پيامبر اسلام با رهبران جهان 715\r\nتأثير نامهء پيامبر در نجاشى 716\r\nنامه پيامبر به امير غسانيان 717\r\nششمين سفير در سرزمين يمامه 719\r\nنامه ديگر پيامبر اسلام 721\r\n\r\n","description":"","footnote":"","page_name":" 1040 ","page_number":1040},
  {"content":"\r\n\r\nكانون خطر يا دژ آهنين خيبر 721\r\nنقاط حساس و راه‌ها شبانه اشغال مىشود 725\r\nسنگرهاى يهود فرو مىريزد 727\r\nپرهيزكارى در عين گرفتارى 729\r\nدژها يكى پس از ديگرى گشوده مىشود 730\r\nپيروزى بزرگ در خيبر 733\r\nتحريف حقايق 736\r\nسه نقطه درخشان در زندگى على عليه السّلام 739\r\nعوامل پيروزى 739\r\n1 . نقشه و تاكتيك نظامى 740\r\n2 . كسب اطلاعات 740\r\n3 . فداكارى امير مؤمنان عليه السّلام 742\r\nمهر و عاطفه در صحنه نبرد 742\r\nكنانة بن ربيع به قتل مىرسد 743\r\nغنايم جنگى تقسيم مىشود 744\r\nكاروانى از سرزمين خاطره‌ها 745\r\nآمار تلفات 745\r\nگذشت در هنگام پيروزى 746\r\nرفتار لجوجانه يهود 748\r\nدروغ مصلحت‌آميز 751\r\nسرگذشت فدك 752\r\nسرگذشت فدك پس از پيامبر 755\r\nفدك در سنجش داورى 759\r\nتسخير « وادى القرى » 759\r\nعمرهء قضاء 760\r\nپيامبر وارد مكه مىشود 762\r\nپيامبر مكه را ترك مىگويد 764\r\n\r\n","description":"","footnote":"","page_name":" 1041 ","page_number":1041},
  {"content":"\r\n\r\nحوادث سال هشتم هجرت 766\r\nجنگ موته 766\r\nحادثه جانگدازتر 767\r\nاختلاف دربارهء فرمانده يكم 769\r\nصف‌آرايى سپاه روم و اسلام 772\r\nسرگردانى سپاه اسلام 775\r\nسربازان اسلام به مدينه بازمىگردند 776\r\nافسانه به جاى تاريخ 777\r\nپيامبر در مرگ جعفر سخت گريست 778\r\nغزوهء ذات السلاسل 779\r\nامير مؤمنان به مقام فرماندهى برگزيده شد 782\r\nرمز پيروزى امير مؤمنان در اين نبرد 783\r\nپاسخ به يك پرسش 784\r\nفتح مكه 786\r\nقريش از تصميم پيامبر نگران مىشوند 789\r\nجاسوسى به دام افتاد 791\r\nپيامبر حركت مىكند 796\r\nگذشت در عين قدرت 798\r\nتاكتيك جالب ارتش اسلام 800\r\nعباس ابو سفيان را از ميان اردوگاه مسلمانان مىبرد 802\r\nابو سفيان در حضور پيامبر 803\r\nمكه بدون خون‌ريزى تسليم مىشود 804\r\nابو سفيان رهسپار مكه مىگردد 807\r\nنيروهاى نظامى اسلام وارد شهر مىشوند 808\r\nشكستن بت‌ها ! شست و شوى كعبه 810\r\nعلى بر دوش پيامبر 812\r\nپيامبر عفو عمومى اعلام مىكند 815\r\nبلال اذان مىگويد 815\r\n\r\n","description":"","footnote":"","page_name":" 1042 ","page_number":1042},
  {"content":"\r\n\r\nپيامبر با خويشاوندان خود سخن مىگويد 816\r\nسخنان تاريخى پيامبر در مسجد الحرام 817\r\n1 . افتخار به نسب 818\r\n2 . فضيلتى به نام عربيت 818\r\n3 . براى همهء انسان‌ها 819\r\n4 . جنگ‌هاى صدساله و كينه‌هاى ديرينه 819\r\n5 . اخوّت اسلامى 820\r\nجنايت‌كاران دست‌گير مىشوند 820\r\nسرگذشت عكرمه و صفوان 821\r\nزنان مكه با پيامبر بيعت مىكنند 822\r\nبت خانه‌هاى مكه و حوالى آن ويران مىشوند 824\r\nجنايت ديگر خالد 826\r\nجنگ حنين 827\r\nارتش كم‌نظير 828\r\nكسب اطلاعات 828\r\nتجهيزات مسلمانان 831\r\nپايدارى پيامبر و گروه فداكار 832\r\nغنايم جنگ 833\r\nغزوهء طائف 833\r\nشكافتن ديوار دژ به وسيلهء ارابه‌هاى جنگى 835\r\nضربه‌هاى اقتصادى و روانى 836\r\nآخرين شيوه براى گشودن دژ 837\r\nارتش اسلام به مدينه بازمىگردد 837\r\nحوادث پس از جنگ 839\r\n1 . احقاق حقوق مردم 839\r\n2 . مالك بن عوف اسلام مىآورد 841\r\n\r\n","description":"","footnote":"","page_name":" 1043 ","page_number":1043},
  {"content":"\r\n\r\n3 . تقسيم غنايم 842\r\nعمرهء رسول خدا 845\r\nچكامهء معروف كعب زهير 845\r\nجوانى فرماندار مكه شد 845\r\nسرگذشت كعب بن زهير بن ابى سلمى 847\r\nغم و شادى با هم آميخته مىگردد 849\r\nحوادث سال نهم هجرت 851\r\nعلى در سرزمين قبيلهء « طىّ » 851\r\nاسلام عدى بن حاتم 851\r\nتخريب بت‌خانه 853\r\nعلى در سرزمين قبيلهء طىّ 854\r\nعدى بن حاتم رهسپار مدينه مىشود 856\r\nغزوهء تبوك 858\r\nگردآورى رزمندگان و تأمين هزينهء جنگ 859\r\nمتخلفان از جنگ 860\r\nكشف شبكهء جاسوسى در مدينه 861\r\nعلى عليه السّلام در اين غزوه شركت نكرد 863\r\nارتش اسلام به سوى تبوك پيش مىرود 864\r\nرژهء سپاه در برابر پيامبر 865\r\nسرگذشت مالك بن قيس 865\r\nسختىهاى راه 868\r\nدستورهاى احتياطى 868\r\nآگاهى پيامبر از پشت‌پرده 869\r\nيك خبر ديگر از پشت پردهء غيب 870\r\n\r\n","description":"","footnote":"","page_name":" 1044 ","page_number":1044},
  {"content":"\r\n\r\nارتش اسلام در سرزمين تبوك 873\r\nاعزام خالد بن وليد به دومة الجندل 875\r\nارزيابى سفر تبوك 877\r\nمنافقان نقشهء قتل پيامبر را مىكشند 878\r\nنيّت جانشين عمل مىگردد 879\r\nمبارزهء منفى 880\r\nسرگذشت مسجد ضرار 882\r\nهيئت نمايندگى ثقيف در مدينه 884\r\nاختلاف و تفرقه در ميان قبيلهء ثقيف 885\r\nهيئت نمايندگى ثقيف 886\r\nشرايط هيئت نمايندگى 887\r\nقطع نامهء روز « منى » 889\r\nتعصب ناروا در تحليل حادثه 894\r\nحوادث سال دهم هجرت 896\r\nدر سوگ فرزند 896\r\nاعتراضى بىمورد 898\r\nمبارزه با خرافات 899\r\nهيئت نمايندگى « نجران » در مدينه 900\r\nمذاكرهء نمايندگان نجران 903\r\nپيامبر به مباهله مىرود 905\r\nانصراف هيئت نمايندگى از مباهله 907\r\nصورت صلح‌نامه 907\r\nبزرگ‌ترين سند فضيلت 908\r\nسال و ماه و روز « مباهله » 909\r\n\r\n","description":"","footnote":"","page_name":" 1045 ","page_number":1045},
  {"content":"\r\n\r\nسال مباهله از نظر مشهور 910\r\nماه و روز مباهله 911\r\nماه و روز مباهله 913\r\nآيا مراسم مباهله در ذى الحجهء سال نهم بوده است ؟ 917\r\nپس از قطع نامهء منى 919\r\nسوء قصد به جان پيامبر 920\r\nامير مؤمنان در يمن 921\r\nحجة الوداع 923\r\nعلى از يمن بازمىگردد 926\r\nمراسم حج آغاز مىگردد 927\r\nسخنان تاريخى پيامبر در حجة الوداع 928\r\nتكميل دين 931\r\nمحاسبات اجتماعى در مسئلهء جانشينى 933\r\n1 . نبوت و امامت توأم بودند 936\r\n2 . سرگذشت غدير 937\r\nخطبهء پيامبر در غدير خم 938\r\nجاودانگى واقعهء غدير 939\r\nدلايل ديگر ابديت اين واقعه 941\r\nمدعيان دروغ‌گو انديشه دربارهء روميان 944\r\nزندگى نامهء اجمالى مسيلمه 946\r\nانديشه دربارهء روميان 947\r\nپوزش‌هاى غير موجه 952\r\nطلب آمرزش براى اهل بقيع 952\r\nحوادث سال يازدهم 954\r\n\r\n","description":"","footnote":"","page_name":" 1046 ","page_number":1046},
  {"content":"\r\n\r\nنامه‌اى كه نوشته نشد 954\r\nقلم و دوات بياوريد تا نامه‌اى بنويسم 955\r\nهدف از نامه چه بود ؟ ! 960\r\nچرا در نوشتن نامه پافشارى نفرمود ؟ ! 961\r\nجبران موضوع 962\r\nتقسيم دينارها 963\r\nخشم از دارويى كه به پيامبر دادند 964\r\nآخرين وداع با ياران 964\r\nآخرين شعله‌هاى زندگى 966\r\nپيامبر با دختر خود سخن مىگويد 967\r\nمسواك دندان 968\r\nوصيت‌هاى پيامبر 969\r\nفهرست‌ها 973\r\nآيات 975\r\nروايات 979\r\nسوره‌ها 983\r\nمعصومان عليهم السّلام 985\r\nكسان 987\r\nجاىها 1001\r\nقبيله‌ها ، آيين‌ها و گروه‌ها 1006\r\nكتاب‌ها 1009\r\nمتفرقه‌ها 1015\r\nمنابع و مصادر 1017\r\nفهرست تفصيلى مطالب 1023\r\n\r\n","description":"","footnote":"","page_name":" 1047 ","page_number":1047},
  {"content":"\r\n . \r\n","description":"","footnote":"","page_name":" 1048 ","page_number":1048},
  {"content":"\r\n . \r\n","description":"","footnote":"","page_name":" 1049 ","page_number":1049},
  {"content":"\r\n . \r\n","description":"","footnote":"","page_name":" 1050 ","page_number":1050},
  {"content":"\r\n . \r\n","description":"","footnote":"","page_name":" 1051 ","page_number":1051},
  {"content":"\r\n . \r\n","description":"","footnote":"","page_name":" 1052 ","page_number":1052},
  {"content":"\r\n . \r\n","description":"","footnote":"","page_name":" 1053 ","page_number":1053},
  {"content":"\r\n . \r\n","description":"","footnote":"","page_name":" 1054 ","page_number":1054},
  {"content":"\r\n . \r\n","description":"","footnote":"","page_name":" 1055 ","page_number":1055},
  {"content":"\r\n . \r\n\r\n","description":"","footnote":"","page_name":" 1056 ","page_number":1056}
  ]