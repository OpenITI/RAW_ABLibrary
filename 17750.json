[
  {"content":"\r\n\r\nبسم الله الرحمن الرحيم\r\nمجموعه\r\nپيك شفا\r\n( درمان قطعى سردردها و سكته هاى مغزى وقلبى )\r\nاز از ديدگاه طب ايرانى ( سنتى )\r\nتهيه كننده\r\nسيد محمد موسوى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : موسوى ، محمد ، 1333 .\r\nعنوان و نام پديدآور : درمان قطعى سردردها و سكته هاى قلبى و مغزى ( از ديدگاه طب ايرانى سنتى )\r\nمؤلف : محمد موسوى\r\nمشخصات نشر : اصفهان : مشعل ، 1387 .\r\nمشخصات ظاهرى : 108 ص .\r\nفروست : مجموعهء پيك شفا\r\nشابك : 8 - 29 - 6602 - 964 - 978\r\nوضعيت فهرست نويسى : فيپا\r\nيادداشت : چاپ قبلى ؛ پردازش گران : 1381 .\r\nموضوع : سردرد - - درمان .\r\nموضوع : سكته مغزى - درمان .\r\nموضوع : سكته قلبى - درمان .\r\nموضوع : پزشكى سنتى .\r\nموضوع : پگاه درمانى\r\nرده بندى كنگره : 1387 4 د 8 م / 392 rc\r\nرده بندى ديويى : 849104 / 616\r\nشماره كتابشناسى ملى : 1240266\r\nحق چاپ محفوظ است\r\nمجموعه پيك شفا ( درمان قطعى سردردها و سكته هاى قلبى و مغزى ( از ديدگاه طب ايرانى سنتى )\r\nمؤلف : سيد محمد موسوى\r\nويراستار : الهام صديقى\r\nناشر : مشعل\r\nتاريخ ونوبت چاپ : دوم 1387\r\nتيراژ : 3000 نسخه\r\nشابك : 8 - 29 - 6602 - 964 - 978\r\nچاپ : بهار\r\nليتوگرافى : سروش\r\nمركز پخش :\r\nاصفهان ، خيابان مدرس ، بين سرچشمه و بابلدشت كوچه سپيد دشتى\r\nدفتر پيك شفا تلفن : 4463111\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد چهارم\r\n\r\nتقديم‌نامه\r\nلطف بهاران\r\nمهر عالم‌آرا\r\nجمع عصمت و عشق\r\nاميد هزاران در روز محشر\r\nشميم پاك اميد بر دل پيامبر\r\nماه محمد ( ص )\r\nزهراى اطهر ( س )\r\nآنگاه كه با اشك شفق در خاك رميد\r\nو چشم خورشيد بسان شب بارانى شد\r\nاى عجب ماه كه ديدست كه اندر دل خاك\r\nپرتواش كار هزاران شب مهتابى كرد .\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nعنوان صفحه\r\n\r\nتقديم‌نامه\r\nفهرست مطالب 5\r\nيادداشت مؤلف : 9\r\nگفتارى در مورد طب ايرانى ( طب سنتى ) 11\r\nبخش اول سردرد و درمان آن 15\r\nپيشگفتار : 17\r\nسردرد و نظريهء مزاجها و اخلاط چهارگانه 17\r\nپاكسازى ( تصفيه ) اساس درمانهاى طب ايرانى 20\r\nمنضج ( پزنده ) و مسهل در طب ايرانى 23\r\nفصل اول : سردردهاى صفراوى 25\r\nالف - منضج‌ها يا پزنده‌هاى صفرا 27\r\nب - مسهل‌هاى صفرا 30\r\nج - ساير داروهاى سردرد صفراوى 34\r\nفصل دوم : سردردهاى بلغمى 39\r\nالف - منضجها و مسهلهاى بلغم 41\r\nب - ساير داروهاى سردرد بلغمى 46\r\nفصل سوم : سردردهاى سوداوى 53\r\nالف - مسهل‌ها و منضج‌هاى سودا 55\r\nب - ساير داروهاى سردرد سوداوى 56\r\nفصل چهارم : سردردهاى دموى 59\r\nخون‌درمانى 61\r\n1 - حجامت : 61\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n2 - رگ‌زنى ( فصد ) 62\r\n3 - زالودرمانى 62\r\nفصل پنجم : ميگرن يا درد شقيقه 65\r\nفصل ششم : ساير اقسام سردردها 71\r\nالف ) سردرد آفتابى 73\r\nب ) سردرد ضربه‌اى : ( سردرد ناشى از اصابت ضربه يا تصادف ) 74\r\nج ) سردرد ناشى از نرسيدن خون كافى به مغز : 74\r\nد ) سردرد معدى 74\r\nه ) سردرد سينوزيتى : 75\r\nو ) سردرد ناشى از خستگى و كار زياد : 76\r\nز ) سردرد با منشاء كليوى : 76\r\nح ) سردرد ناشى از تومورهاى مغزى 76\r\nبخش دوم : سكته‌هاى قلبى و مغزى و درمان آن 77\r\nپيشگفتار 79\r\nسكته 81\r\nعوامل موثر در بروز بيمارى سكته 81\r\nپيشگيرى و درمان سكته‌هاى قلبى و مغزى 88\r\nنسخه‌هاى پيشگيرنده 89\r\nعلاج سكته بعد از وقوع 91\r\nاقدامات فورى 91\r\n1 - اگر بيمار دچار سكته مغزى شده : 92\r\n2 - اگر بيمار دچار سكته قلبى شده است : 92\r\nدرمان سكته‌ها بعد از اقدام فورى : 93\r\n1 - اگر بيمار دچار سكته مغزى شده باشد : 93\r\nخون‌درمانى 95\r\nيبوست و اثر درمانى حقنه در سكته 97\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nلكنت زبان در بيمار سكته‌اى 99\r\nتقويت كلى بيماران سكته‌اى 99\r\nدرد عضلات در بيماران سكته‌اى 100\r\nطپش قلب در بيمار سكته‌اى 100\r\nبىخوابى در بيمار سكته‌اى 100\r\nخواب زياد در بيمار سكته‌اى 100\r\nفشار خون 101\r\nاضافه وزن در بيماران سكته‌اى 102\r\nرژيم غذايى براى كاهش وزن بيمار 102\r\nدرمان سكته‌هاى قلبى به طور اخص 103\r\nنسخه‌هايى از كتب قديمى براى تقويت قلب و مغز 104\r\nمنابع و مآخذ\r\nساير تاليفات\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nيادداشت مؤلف\r\nتلاش در جهت احياى علوم پزشكى كهن ملّى و اسلامى كشور عزيزمان ايران ، جهادى علمى است كه با هدف استقلال و خودكفايى از حيث بهداشت و درمان دنبال مىشود . طب ايرانى از يك جهت هم‌سو و موافق با طب جديد و از چند سو مخالف با طب غربى است كه با آلودن دامن خويش به ماديات راه انحرافى را پيموده است . علم‌زدگى افراطى ، دورى از معنويات ، فريب افكار عمومى از طريق تسلّط بر رسانه‌ها ، عناوين علمى نابجا ، لجام‌گسيختگى ، تكّبر ، تقليد بىتدبير پزشكى وابسته با روشهاى غلطدرمانى و به تدريج تخريب سلامت و بهداشت عمومى ، جهات مورد انكار طب غربى از نظر طب ايرانى و اسلامى است . اگر اهداف پزشكى تأمين سلامت جامعه است ، پالايش از ماديات صرف و تبعات آن لازم و مورد هجوم مغرضان قرار گرفتن ، مقدس و افتخارآفرين است .\r\nتشكر از همراهانى چون آقايان ، مهندس مسعود محمدى ، مهندس على مالير ( رئيس مخابرات مهر شهر كرج ) ، مهندس سيد ايمان موسوى و خانم ليلا دائمى و ديگر دوستان و عزيزانى كه ما را در امر نگارش ، تنظيم ، چاپ و نشر اين كتاب همراهى كرده‌اند ، بازتابى هرچند محدود از سپاس قلبى اين جانب از آن همراهان صديق مىباشد .\r\nسيد محمد موسوى 1381\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nگفتارى در مورد طب ايرانى ( طب سنتى )\r\nپس از قرن‌ها دورى و در انزوا قرار دادن طب ايرانى كه بر پايهء دانشى عظيم و كهن قرار دارد ، آن هم بدون هيچ دليل علمى و منطقى ، اكنون زمان آن فرارسيده كه تلاش‌هاى پزشكان آكادميك منصف و معتقد به طب كهن و متخصص طب ايرانى به ثمر رسد و همهء انديشمندان و مصلحان جامعه با كنار زدن پرده‌هاى پيش‌داورى و جزم‌انديشى و با تكيه بر تفكر و تحقيقى منصفانه و به دور از فريب تبليغات ، بيشتر دربارهء اين ميراث گرانبها بيانديشند و عادلانه‌تر قضاوت نمايند .\r\nگياه‌درمانى ايرانى يا آنچه كه براى غير علمى جلوه دادن آن به نام « طب سنتى » مىنامند ، چكيده و دستاورد قرنها و هزاره‌ها مطالعه ، تحقيق و آزمايشات تعداد بىشمارى از دانشمندان و متفكران ايرانى و اسلامى است كه قابل انكار در تاريخ نيستند و نامشان تا به امروز زنده و به يادگار مانده است . با مراجعه‌اى مختصر به تاريخ و كتابهاى قديمى پزشكى ، مىتوان دريافت كه دانش پزشكى در ايران ، تا چه حد پيشرفت كرده و به چه كشفيات عجيب و خارق‌العاده‌اى نايل آمده است . تا جايى كه به نوشته دكتر عبد الحسين زرين‌كوب پزشكان مسلمان بيش از 7 قرن پيش ، قادر به جراحى چشم كه از ظريف‌ترين و دقيق‌ترين اعمال جراحى به شمار مىرود بوده‌اند « 1 » .\r\nمطالعه در آثار انديشمندان بزرگ و حكيمان طب ايرانى - اسلامى ، به خوبى نشان مىدهد كه بسيارى از بيماريهايى كه امروز در طب جديد در زمرهء بيماريهاى صعب العلاج قرار گرفته ، در آن روزگاران ، بسيار سهل العلاج بوده‌اند و با بكارگيرى روشهايى كاملا منطقى و علمى و با استفاده از داروهايى كاملا طبيعى و بىضرر ، بيماريها را بدون بر جاى گذاشتن عوارض جانبى ، از ريشه\r\n\r\n\r\n","description":"","footnote":"\r\n( 1 ) - كارنامهء اسلام ، دكتر عبد الحسين زرين‌كوب صفحهء 53\r\n","page_name":" 11 ","page_number":11},
  {"content":"\r\n\r\nپايه درمان مىكرده‌اند .\r\nبا وجود اين ، امروز در اثر تبليغات وسيع و پرآب‌وتاب دستگاه عظيم طب اروپائى و اتهامات كذب و بىپايه و اساس از سوى محققان طب اروپائى بر عليه طب ايرانى و نيز عدم فعاليت دانشمندان اين طب به مدت چند قرن ، مدت مديدى است كه اين سرمايهء عظيم و پرارزش به انزوا و فراموشى كشيده شده و اكنون ، فقدان مفاهيم عميق و كشفيات قابل توجه اين دانش عظيم و كهن در درمان بيماريها كاملا احساس مىشود .\r\nسؤالى كه احتمالا در ذهن خوانندگان ايجاد خواهد شد اين است كه با وجود اين همه پيشرفتها و كشفيات خارق العاده طب غربى در شناخت ريزترين اجزاء بدن و تفسير كامل فيزيولوژى و پاتولوژى بيماريها و بكارگيرى تجهيزات و روشهاى درمانى مدرن و بسيار پيشرفته ، چه نيازى به بازيافت و احياء مفاهيم يك طب قديمى كه بسيارى از اين امكانات را در اختيار ندارد ، وجود دارد ؟ !\r\nدر جواب بايد گفت كه اگر بخواهيم اين دو مكتب پزشكى را مورد قضاوت و ارزشيابى قرار دهيم ، در مرحلهء اول بايد « كارآيى » و « نتايج كار » آنها را بررسى كنيم نه اينكه توضيحات ، تفسيرات ، تجهيزات و ساير ظواهر امر را ملاك برترى يكى بر ديگرى بدانيم . البته هيچ‌كس پيشرفتهاى خارق‌العادهء طب اروپائى را در شناخت جزئيات بدن انسان انكار نمىكند ، اما آنچه كه مهم است « نتايج درمانى » است . اگر امروز به عنوان مثال صحبت از درمان ميگرن به وسيلهء روشهاى درمانى طب ايرانى به ميان مىآيد از آن روست كه طب غربى ، علىرغم همهء پيشرفتهايى كه در شناخت دقيق اين بيمارى بدست آورده است ، قادر به درمان آن نيست و ناتوانى كامل خود را در اين‌باره به اثبات رسانده است و اين مطلب در مورد بسيارى از بيماريهاى ديگر نيز صدق مىكند . در حالى كه به جرأت مىتوان گفت در طب ايران ، با ساده‌ترين امكانات و روشهاى درمانى ، ميگرن و تعداد زيادى از بيماريهاى صعب العلاج ديگر ، به‌طور كامل درمان‌پذيرند حتى اگر اين طب نتواند جزئيات دقيق به وجود آمدن اين بيماريها را به خوبى طب اروپائى بيان كند . اين يك واقعيت است كه توجه به آن لازمه دستيابى به حقيقت است . اثبات اين واقعيت نيز كارى بسيار آسان است . تنها كافى است كه مثلا\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nروش درمان بيمارى ميگرن را در طب ايرانى كه در همين كتاب نيز نقل شده در مورد تعدادى از بيماران ميگرنى به كار بريد و نتايج درمانى را با نتايج حاصل از درمانهاى طب غربى مقايسه كنيد .\r\nبه‌هرحال بايد اين واقعيت را بپذيريم و براساس آن قضاوت كنيم نه اينكه تحت تاثير تبليغات و تحريفات رسمى و غير رسمى افراد نامتخصص و بىصلاحيت كه هيچ اطلاعى از ديدگاهها و روشهاى درمانى واقعى طب ايرانى ندارند ، اين طب عظيم را غير علمى و خرافى قلمداد كنيم . اين نكته را نبايد فراموش كنيم كه براى مردود شمردن يك نظريه يا يك علم آن هم علم عظيم و كهنى مانند دانش پزشكى ايران ، نقد و تحليلى علمى و منطقى و براساس واقعيتها لازم است و قضاوت براساس اعمال و نظريات افراد بىاطلاع در اين‌باره كاملا غير منطقى است . سعى ما نيز در همين است كه بتوانيم واقعيتها ، دستاوردها و ارزشهاى اين علم را به جهانيان ، خصوصا محافل پزشكى معرفى كنيم .\r\nدر اين كتاب سعى شده است كه نسخه‌ها و نظريات پراكنده و مفاهيم متداول درج شده در كتب پزشكى قديمى جمع‌آورى شده و ديدگاهى مختصر و كلى از طب ايرانى ارائه شود ، تا از اين طريق گامى هرچند كوچك در جهت درمان بيماريها و معرفى دانش پزشكى ايران به جهان برداشته شود . و اميد است كه با عنايت خداوند و كمك افراد حقيقت‌جو و دلسوز بتوانيم گامهايى بزرگتر و فراتر در اين راه برداريم .\r\nسيد ايمان موسوى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nبخش اول سردرد و درمان آن\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nپيشگفتار :\r\nسردرد بيمارى ديرآشنا و مانوس با بشر با سابقه‌اى به قدمت عمر انسانهاست . سردرد پيش از آنكه يك « بيمارى » باشد در حقيقت « نشانه » يك بيمارى است كه ريشه در اعضاى درونى بدن انسان دارد . لذا براى درمان آن پيش از هر چيز بايد به منشاء و علت اساسى پيدايش آن توجه نمود . استفاده كردن از مسكنها و مخدرها براى از بين بردن دردهاى مختلف بدن - از جمله سردردها - در حقيقت نوعى خودفريبى و سرپوش گذاشتن بر درد است كه نه تنها بيمارى را درمان نمىكند بلكه آن را كهنه كرده و سبب مىشود كه عامل اصلى درد در نهان به رشد خود ادامه دهد .\r\nطب ايرانى ( سنتى ) بر اساس معيارهاى خاص خود سردردها را به انواع مختلف تقسيم كرده است . تعدادى از اين سردردها براساس مزاج‌هاى حاكم بر طبيعت و بدن انسان مورد بررسى قرار گرفته و تعداد ديگرى نيز معيارهاى متفاوتى دارند كه سعى نموده‌ايم در اين كتاب به آن اشاره كنيم .\r\n\r\nسردرد و نظريهء مزاجها و اخلاط چهارگانه\r\nلازم به يادآورى است كه اعتقاد به نظريهء مزاج‌ها و اخلاط چهارگانه بدن آدمى ، اساس و شالودهء اصلى درمانهاى طب گياهى ايرانى را تشكيل مىدهد بدون اعتقاد به اين امر ، پزشك قادر به درمان كامل بسيارى از بيماريها نخواهد بود . « مزاج » طبق تعريف پزشكان بزرگ و عاليقدرى مانند بو على سينا و جرجانى عبارت است از : « حالت ، كيفيت و طبيعت كلى بدن يك موجود كه از واكنش متقابل اجزا ريز مواد متضاد بوجود مىآيد . »\r\nبه عبارت ديگر برايند همهء واكنشهاى شيميايى و بيوشيميايى و همهء حالات اجزاء كوچك و بزرگ بدن يك موجود ، باعث بوجود آمدن يك طبيعت كلى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىشود كه « مزاج » ناميده مىشود . اين مزاج در هر موجود بنا بر تفاوتهاى درونى آن موجود متفاوت است اما به‌طور كلى ، همهء موجودات و از جمله انسانها را مىتوان از حيث خصوصياتى مانند ميزان سوخت‌وساز پايه ( حرارت درونى ) و ميزان رطوبت ذاتى به چهار گروه عمده تقسيم‌بندى نمود . اين چهار گروه عمده عبارتند از :\r\n1 - مزاج گرم و مرطوب ( دموى يا خونى )\r\n2 - مزاج سرد و مرطوب ( بلغمى )\r\n3 - مزاج سرد و خشك ( سوداوى )\r\n4 - مزاج گرم و خشك ( صفراوى ) « 1 »\r\nهمهء انسانها و ساير موجودات زنده در اين چهار گروه قابل طبقه‌بندى شدن هستند . بسيارى از خصوصيتهاى ظاهرى يك انسان ، اعم از خلق و خو ، وضعيت عصبى ، چاقى و لاغرى ، تمايلات و سليقه‌ها و . . . از مزاجهاى ذكر شده تاثير مىپذيرند . به عنوان مثال شخصى كه داراى مزاج سرد و خشك ( سوداوى ) است معمولا لاغر است ، حرارت بدنى كمى دارد ، افكار و تخيلات او درهم ريخته و از هم‌گسيخته است . رنگ چهره تيره دارد و تمايل بسيار زيادى به ابتلا به بيماريهاى افسردگى ( حالات ملانكولى ) ، ماليخوليا و ساير بيماريهاى مربوط به اين مزاج از خود نشان مىدهد كه همهء اين خصوصيات با طبيعت كلى بدن او در ارتباطند .\r\nاين طبيعت كلى يك موجود از عواملى چون : 1 - ژنتيك 2 - محل سكونت 3 - سنين مختلف عمر 4 - فصول سال 5 - تغذيه و عوامل محيطى ديگر تاثير مىپذيرد كه در اين بين ژنتيك نقش اصلى را ايفا مىكند بطورى كه هر شخص با يكى از مزاجهاى چهارگانه به دنيا مىآيد و به‌طور ذاتى ، در همهء عمر به سمت همان مزاج گرايش بيشترى نشان مىدهد يعنى ژنتيك تنها عامل ثابت تاثيرگذار و قوىترين آنها بر مزاج بدن انسان است . عوامل ديگر به صورت مقطعى و موقت\r\n\r\n\r\n","description":"","footnote":"\r\n( 1 ) - اين چهار گروه در كتابهاى ديگر همين مولف تحت نام مجموعهء پيك شفا مفصلا تشريح شده‌اند .\r\n","page_name":" 18 ","page_number":18},
  {"content":"\r\n\r\nتغييراتى در مزاج بوجود مىآورند كه اين تغييرات نيز بسيار حائز اهميت‌اند . به عنوان مثال شخصى كه به طور ذاتى ( ژنتيكى ) صاحب مزاج بلغمى است « 1 » ( يعنى كم‌انرژى ، كم‌تحرك و خونسرد است ، رنگ چهرهء روشن يا سفيد دارد ، تنبل ، خواب‌آلود و معمولا چاق است ) در تمام طول عمر گرايش بيشترى به بلغمىمزاج بودن دارد . هرچند كه مثلا تحت تاثير سن جوانى مزاج او كمى گرم‌تر و خشك‌تر شود اما باز ، از هم‌سن و سالان خود سردمزاج‌تر است ، چنين فردى استعداد بيشترى در توليد خلط بلغم ( كه متناسب با مزاج اوست ) و طبيعتا مبتلا شدن به بيماريهاى بلغمى مانند رماتيسم ، پيرى زودرس و . . . دارد . به هر حال با چنين ديدگاهى بسيارى از بيماريها زمانى بوجود مىآيند كه مزاج بدن انسان بيش از اندازه از حد اعتدال فاصله بگيرد كه در اين صورت ، توليد خلطهاى نامناسب ( معمولا خلطهاى متناسب با مزاج ) در بدن سبب بروز بيمارى مىگردد .\r\n« خلط » طبق تعريف طب ايرانى عبارتست از : « مايعاتى كه در بدن آدمى يا در اندامهاى بدن مانند معده ، كبد ، طحال ، كيسهء صفرا ، عروق و . . . قرار داشته و ترشحات خود بدن مىباشند . »\r\nاين مايعات به چهار گونه كلى تقسيم مىشوند كه عبارتند از : صفرا ، سودا ، بلغم و خون و هريك به اجزا ديگرى نيز تقسيم مىشوند كه در حقيقت از اجزاى حياتى و مورد لزوم بدن انسانند و در بدن هر انسانى هر چهار نوع خلط مذكور وجود داشته و از برايند و تاثير اين اخلاط متضاد بر يكديگر است كه طبيعت كلى بدن آدمى شكل مىگيرد . پس همانطور كه بيان شد ، اخلاط چهارگانه ، به خودى خود مضر و بيمارىزا نيستند . اما زمانى كه يك يا چند نوع خلط در بدن تحت تاثير عوامل مختلط تغيير يافته و ماهيتش دگرگون شود يا بيش از اندازه توليد شود ، در نقاط مختلف بدن ايجاد بيمارى مىكند ، نوع خلط فاسد يا مسموم ، نوع تغيير بوجود آمده در آن خلط ، محل توليد و غلبهء آن و آسيب‌پذيرى اعضاى\r\n\r\n\r\n","description":"","footnote":"\r\n( 1 ) - در اين‌گونه افراد يعنى بلغمىمزاجان كه مزاج سرد و مرطوب دارند معمولا كاتابوليسم پايه پائين‌تر از سايرين است .\r\n","page_name":" 19 ","page_number":19},
  {"content":"\r\n\r\nمختلف بدن نسبت به آن از عوامل تعيين‌كنندهء نوع بيمارى به شمار مىروند . هر يك از اين اخلاط طبيعت مخصوص به خود را دارد و در مزاج خاصى بيشتر توليد مىشود كه در جدول زير آمده است .\r\nمزاج / خلط / طبيعت\r\nصفراوى / صفرا / گرم و خشك\r\nدموى / خون / گرم و مرطوب\r\nبلغمى / بلغم / سرد و مرطوب\r\nسوداوى / سودا / سرد و خشك\r\nاكثريت داروها در طب ايرانى ، براساس آنچه نقل شد تنظيم و تجويز مىشوند . گاه قسمتى از بدن با يك خلط و قسمتى ديگر با خلطى ديگر درگير مىشود كه اين مسئله نيز بايد مورد توجه پزشك قرار گيرد .\r\nاين طبقه‌بندى مزاجها و مواد سيال بدن انسان از طرفى نقطهء عطفى در شناخت منشا اصلى و چگونگى پيدايش بيماريهاست و از طرفى ، با ارائهء ديدگاهى منطقى و منسجم ، راه را براى درمان بيماريهاى مربوط به مزاجها و اخلاط باز مىكند و راههاى انحراف از مسيرهاى واقعى درمان را مىبندد . با چنين ديدگاهى ، منطقا ، به آسانى مىتوان با از بين بردن يا پاكسازى ماده يا مواد مسموم ( اخلاط فاسده ) بوجود آمده در بدن ، منشاء بيماريها را كاملا از بين برد .\r\n\r\nپاكسازى ( تصفيه ) اساس درمانهاى طب ايرانى\r\nبه نظر مىرسد كه بزرگترين و اساسىترين نقطهء تفاوت و اختلاف بين طب ايرانى و غربى در همين نگرش متفاوت اين دو طب به بدن آدمى و نيز طبيعت است كه سبب بروز اختلافات اساسى درباره شناخت علتهاى اصلى بيماريها و نحوهء درمان آنها شده است ، در طب ايرانى محور اصلى شناخت بيماريها ، نظريهء اخلاط و مواد بيمارىزا است و بر اين اساس پاكسازى و دفع اين مواد زايد كه دلايل اصلى بسيارى از بيماريها قلمداد مىشوند ، اصلىترين و مهم‌ترين اقدام درمانى به شمار مىرود . به عبارت ديگر ، در اين طب ، بدون بوجود آوردن\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاختلال در روند طبيعى اعمال متابوليكى ، در مرحلهء اول عامل يا عوامل اصلى بيمارى را رديابى كرده و آن يا آنها را كه يك يا گروهى از مواد مسموم و بيگانه با طبيعت بدن هستند ، از بدن به طرق مختلف دفع كرده و زمينهء درمان را فراهم مىآورند . پس از آن به كمك غذاها و داروهايى كاملا طبيعى و با ايجاد اعتدال در مزاج و تقويت سيستم دفاعى و ترميمى ، بدن را در مبارزه با علتهاى ثانويه و تظاهرات بيمارى يارى مىكنند .\r\nاما طب اروپائى به‌گونه‌اى كاملا متفاوت به بدن آدمى ، بيماريها و نحوهء درمان آنها مىنگرد . در اين طب اولا علتهاى اصلى بسيارى از بيماريها يا ناشناخته‌اند يا در روشهاى درمانى ، چندان مد نظر و مورد اهميت قرار نمىگيرند . ثانيا داروها و روشهاى درمانى ، مصنوعىاند و علاوه بر عوارض جانبى بسيار زياد ، معمولا از طريق ايجاد وقفه و اختلال در روندهاى بيولوژيكى و متابوليكى بدن وارد عمل مىشوند .\r\nبه عنوان مثال ، فردى كه چند سالى است دچار افسردگى ، اضطراب ، بىخوابى و وسواس شديد شده ، اگر به يك پزشك طب اروپائى مراجعه كند ، پزشك پس از انجام آزمايشات و معاينات لازم معمولا تعدادى از داروهاى ضد افسردگى ، ضد اضطراب ، آرام‌بخش و خواب‌آور مانند ايمىپرامين  Imipramine ( HCL )  ، فلوكسيتين  Fluoxetine  ، نورتريپتيلين  Nortriptyline  ، كلومىپرامين  Clomipramine  ، كلرديازپوكسايد  Chlordiazepoxide  ، اگزازپام  Oxazepam  ، ديازپام  Diazepam  ، لورازپام  Lorazepam  و . . . را براى او تجويز مىكند . به عنوان مثال ايمىپرامين يا نورتريپتيلين يا فلوكسيتين از طريق مهار جذب مجدد نوراپىنفرين و سروتونين در انتهاى اعصاب  CNS  و تضعيف اعصاب  CNS  ، موجب كاهش موقت علايم ظاهرى افسردگى ، اضطراب و . . .\r\nمىشوند . « 1 »\r\nساير داروها نيز از طريق مشابه عمل مىكنند ، بدين ترتيب همان گونه كه\r\n\r\n\r\n","description":"","footnote":"\r\n( 1 ) - فرهنگ اطلاعات دارويى صفحات 146 ، 59 ، 198\r\n","page_name":" 21 ","page_number":21},
  {"content":"\r\n\r\nملاحظه مىكنيد اولا داروها با دستكارى و اختلال در اعمال متابوليكى اعصاب  CNS  وارد عمل مىشوند . ثانيا پزشك هرگز به اين مساله نمىپردازد كه مثلا اگر جذب مجدد نوراپىنفرين و سروتونين كه يك عمل طبيعى است بيشتر از حد انجام مىگيرد عامل اصلى و اوليهء آن چيست و يا چرا بايد يكى از اعضاى طبيعى بدن يعنى سيستم عصبى  CNS  را تضعيف كرد ؟ به عبارت ديگر با روش درمانى مذكور ، عامل يا عوامل اصلى ايجادكنندهء بيمارى در بدن از بين نرفته و همچنان به تاثيرگذارى خود بر سلسله اعصاب و روان ادامه مىدهند ، به همين دليل است كه حتى پس از مدتهاى مديد استفاده از داروهاى ضد افسردگى ، با قطع دارو ، تقريبا تمامى حالات بيمارى دوباره بروز مىكنند و علاوه بر آن بيمار در اثر مصرف داروهاى مذكور دچار عوارضى از قبيل : ضعف ، سردرد ، عدم تعادل ، يبوست ، تهوع ، احتباس ادرار ، آريتمى قلبى ، بلوك قلبى ،  MI  ،  CHF  ، تارى ديد ، يرقان ، وزوز گوش ، تخريب گرانولوسيتها ، نارسائى كليوى ، نقصان هوش و حافظه « 1 » و . . . نيز خواهد شد .\r\nاما اگر چنين بيمارى به يك پزشك طب ايرانى مراجعه كند پزشك با بررسى علائم بالينى بيمار و با مشاهده علائمى مانند تيرگى رنگ چهره ، لاغرى ، يبوست ، رنگ سياه يا خاكسترى تيره بر روى زبان و حالتهاى بيمارى بوجود آمده ، متوجه مزاج سوداوى ( سرد و خشك ) بيمار و غلبه ماده مسموم و بيماريزاى سودا ( خلط سودا ) در قسمتهايى از بدن از جمله سيستم عصبى بيمار مىشود . بنابراين ابتدا با داروهاى حل‌كنندهء اين ماده ، و سپس مسهلهاى مربوطه و داروهاى تصفيه‌كننده ، اقدام به دفع و پاكسازى اين ماده از خون و ساير بافتهاى بدن مىكند ، در حقيقت بدون ايجاد اختلال در اعمال طبيعى ، بدن را در پاكسازى آلاينده‌ها و مواد زائد درونى كمك مىكند ، در كنار اين امر ، با غذاها و داروهاى تقويت‌كنندهء اعصاب كه همگى طبيعى و بدون عوارضند و حذف غذاهاى توليد كنندهء خلط سودا در بدن درمان را كامل مىكند . با اين روش بيمار پس از طى\r\n\r\n\r\n","description":"","footnote":"\r\n( 1 ) - فرهنگ اطلاعات دارويى صفحه 146 ، آثار نامطلوب داروها صفحات 389 ، 737\r\n","page_name":" 22 ","page_number":22},
  {"content":"\r\n\r\nمدت كوتاه درمان ، سلامتى ، نشاط و اعتدال مزاج خود را باز مىيابد و بدون نياز به مصرف هيچ‌گونه دارويى ، از خطر بروز مجدد بيمارى در امان مىماند ، در مورد اكثر بيماريها روش درمان به همين سادگى و بىخطرى است و تنها بر اساس امر مهم « پاكسازى » امكان‌پذير مىشود .\r\n\r\nمنضج ( پزنده ) و مسهل در طب ايرانى\r\nبراساس آنچه كه گفته شده براى دفع اخلاط بيمارىزا از بدن ، مهمترين اقدام درمانى مصرف داروهاى منضج ( پزنده ) و مسهل مربوط به خلط مورد نظر است .\r\nتعريف منضج ( پزنده ) : به داروهايى اطلاق مىشود كه اخلاط را نرم كرده ، از بافتها جدا كرده و براى بيرون رانده شدن از بدن آماده مىسازند .\r\nتعريف مسهل : به داروهايى گفته مىشود كه خروج اخلاط مذكور را از بدن تسهيل مىكنند .\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل اول : سردردهاى صفراوى\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nسردردهاى صفراوى\r\nسردردهاى صفراوى سردردهايى هستند كه از غلبه خلط صفرا بر بدن بوجود مىآيند ، علامتهاى غلبه اين خلط به‌طور معمول شامل : تلخى دهان ، زردى چشم و چهره ، وجود زردآب در معده ، عصبى و زودرنج بودن ، زرد شدن سطح زبان ، حالت تهوع و . . . مىباشد . اولين اقدام درمانى در اين‌گونه سردردها ، پختن ، آماده كردن و اخراج اين خلط از بدن بيمار است . اخلاط مضر قبل از دفع شدن بايد پخته و نرم شوند ، در غير اين صورت يا دفع نمىشوند يا دفع آنها به كندى صورت گرفته و باعث رفع سردرد نخواهد شد .\r\n\r\nالف - منضج‌ها يا پزنده‌هاى صفرا\r\nبه‌طور كلى ، از داروهاى بسيار زيادى به عنوان پزندهء خلط صفرا مىتوان استفاده كرد كه بعضى به تنهايى و بعضى ديگر به همراهى ساير داروها قادر به پختن اين خلط مىباشند . اين داروها عبارتند از : بنفشه ، تخم كاسنى ، نيلوفر ، شاهتره ، عناب ، سه‌پستان ، ترنجبين ، گل سرخ ، آلوى بخارا ، تمر هندى و بسيارى از داروهاى ديگر كه به‌طور متداول به صورت نقوع ( جوشاندنى ) و مطبوخ ( داروى پخته‌شده ) و . . . مورد استفاده قرار مىگيرند . لازم به ذكر است كه خلط صفرا براى پخته شدن حد اقل به سه روز مصرف داروى پزنده احتياج دارد كه گاه مدت زمان بيشترى مورد نياز است .\r\n\r\n- نقوع‌ها يا جوشاندنىهاى منضج صفرا\r\n- تعريف نقوع : به فتح نون و ضم قاف : يعنى شربتى كه داروهايى در آن خيسانده شده باشد . در عرف اطباء به خيسانده‌اى كه جوشانده شده و آب صاف‌شدهء آن آشاميده شود نقوع مىگويند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n- نسخه پزندهء صفرا به صورت نقوع :\r\nبنفشه 10 گرم - گل سرخ 10 گرم - تخم كاسنى 5 گرم - آلوى بخارا 5 عدد - سه پستان 20 عدد\r\nدستور مصرف : غير از آلوى بخارا و سه پستان ، كليه داروها را نيمكوب كرده و سپس همراه با آلوى بخارا و سه‌پستان در 3 ليوان آب بجوشانيد تا 2 ليوان باقى بماند صاف كرده ، با شكر شيرين نموده و همهء آن را در يك روز صبح ناشتا به صورت نيمگرم ميل نمائيد .\r\n\r\n- نسخهء ديگر پزندهء صفرا :\r\nعناب - بنفشه - نيلوفر - شاهتره - تخم كاسنى - گل سرخ از هركدام 6 گرم\r\nدستور مصرف : داروها را نيمكوب نمائيد و همه را در يك كاسهء آب بجوشانيد و مانند نسخه فوق به صورت نقوع درآورده و در يك روز ميل نمائيد .\r\n\r\nمطبوخهاى منضج صفرا :\r\n- تعريف مطبوخ : به داروهايى گفته مىشود كه در آب پخته و آب و مواد آن بدون صاف كردن ميل شود . تفاوت مطبوخ و نقوع در اين است كه در مطبوخ مقدار آب بسيار كمتر است و داروى نسبتا غليظ و سفتى بدست مىآيد و همهء مواد موجود در آنكه خميرمانند است ميل مىشود .\r\n\r\nمطبوخ فواكه ( پزندهء صفرا )\r\nبنفشه 9 گرم - نيلوفر 9 گرم - پوست هليله زرد 9 گرم - عناب 15 گرم - سه‌پستان 10 گرم - آلوى سياه يا آلوى بخارا 10 گرم - تمر هندى 14 گرم - تخم كاسنى 12 گرم - سناء مكى 12 گرم - گل سرخ 12 گرم - ترنجبين 45 گرم ، شيرخشت 27 گرم .\r\nدستور مصرف : همهء داروها را غير از ترنجبين و شيرخشت نيمكوب كنيد ، ترنجبين و شيرخشت را در يك ليتر آب جوش حل كرده و صاف نمائيد . داروها را اضافه نمائيد و بجوشانيد تا نيمى از آن بخار شود در طول روز به تناسب نياز و تشخيص پزشك مقدارى از آن را ميل نمائيد .\r\nنسخه فوق براى درمان تبهاى صفراوى و مطبقه و سردردهاى شديد صفراوى و تعديل مزاج گرم‌مزاجان به كار مىرود .\r\n\r\n- اطريفل شاهتره ( پزنده صفرا )\r\nپوست هليلهء زرد 50 گرم - بليله 50 گرم - آمله 50 گرم - شاهترج ( شاهتره ) 40 گرم -\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nسناى مكى 28 گرم - گل سرخ 20 گرم - انيسون 14 گرم - مصطكى 14 گرم - عسل دو برابر وزن همهء داروها .\r\nدستور مصرف : داروها را بكوبيد و طبق دستور مطبوخ ، در كمى آب بپزيد سپس با روغن بادام چرب كرده و با عسل مخلوط نمائيد و روزانه حدود 25 گرم به تناسب مزاج ميل نمائيد درصورتىكه بيمار داراى مزاج مرطوب است 20 گرم تربد به دارو اضافه نمائيد . اگر قوىتر مىخواهيد 9 گرم محموده نيز بيفزائيد .\r\nنسخهء فوق در بر طرف كردن ضعف و كم‌سويى چشم كه با اخلاط معده در ارتباط است بسيار موثر است و صاحبان بيماريهاى صفراوى از آن سود بسيار خواهند برد . ضمنا مسهل خفيفى نيز به شمار مىآيد . مزاج اين نسخه در درجه دوم ، گرم و در آخر درجهء سوم خشك است . تاثيرات مثبت آن تا 2 سال در بدن باقى مىماند .\r\n\r\n- شربت نارنج ( پزندهء صفرا )\r\n400 گرم قند سفيد را با آب بجوشانيد و مرتبا كف آن را بگيريد تا غليظ گردد .\r\n100 گرم آب نارنج را با آن مخلوط كرده ، هر روز صبح ناشتا يك قاشق آن را با مقدارى آب رقيق كرده و به صورت شربت ميل نمائيد .\r\n\r\nسكنجبين ضد صفرا ( پزندهء صفرا )\r\nسركه انگورى 5 / 1 كيلو ، گلاب 5 / 1 كيلو ، گل سرخ 5 كيلو ، قند 3 كيلو ، آب به اندازهء كافى .\r\nدستور مصرف : گل سرخ را در سركه و گلاب خيس كرده و مقدارى آب بيفزائيد تا روى داروها را بپوشاند . سپس مدتى جوشانده و صاف كنيد و با قند آن‌قدر بجوشانيد تا قوام آيد .\r\n\r\nشربت بنفشه ( پزنده صفرا )\r\nبنفشه تازه 3 كيلو ( يا 750 گرم گل بنفشه خشك ) ، قند 3 كيلو ، آب 12 كيلو .\r\nدستور مصرف : بنفشه را در آب بجوشانيد تا 3 / 2 بخار شود ، سپس آن را در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nهمان آب كاملا مالش داده و بفشريد . عصارهء بدست آمده را پس از صاف كردن با آلوى بخارا ، آش تمر هندى ، آش قرقوروت ، آش آب‌غوره ، انار ، آب نخود نكوبيده و ماش پخته همراه با گوشت مرغ جوان ميل كنيد .\r\n\r\nب - مسهل‌هاى صفرا\r\nنسخه‌هاى مسهل در طب ايرانى عمدتا به صورت معجون ، مطبوخ ، نقوع ، شربت ، قرص و . . . به كار مىروند . مقدار مصرف روزانهء مسهل‌ها به‌طور كلى بايد به اندازه‌اى باشد كه با توجه به وضعيت عمومى و جسمانى بيمار ، اسهال ملايمى را در تمام طول مدت مصرف مسهل ايجاد كند . مصرف مسهل بايد تا دفع كامل خلط مورد نظر ادامه يابد .\r\n\r\nمعجونهاى مسهل صفرا\r\n- تعريف معجون : به داروهايى گويند كه با عسل يا انواع ربها يا قند مخلوط شده و به قوام آورده شوند .\r\n\r\n« معجون سنا »\r\nسناى مكى 6 گرم ، پوست هليلهء زرد 6 گرم ، بنفشه 6 گرم ، نيلوفر 6 گرم ، گل سرخ 6 گرم ، محموده 3 گرم ، روغن بادام شيرين به اندازه كافى ، عسل و قند كوبيده 3 برابر وزن داروهاى فوق ، گلاب به ميزان دلخواه .\r\nطريقهء مصرف : داروها را كاملا پودر كنيد . با روغن بادام چرب نموده و عسل و قند كوبيده را با آن مخلوط نمائيد ، روزانه حدود 9 گرم از آن را با كمى گلاب ميل نمائيد .\r\n\r\n« معجون سناى ديگر »\r\nسناى مكى ، تربد ابيض ، پوست هليلهء كابلى ، بنفشه ، از هركدام 30 گرم ، قاقله ، زنجبيل ، مصطكى ، از هركدام 6 گرم ، گل سرخ و روغن بادام از هركدام 15 گرم ، باديان 9 گرم ، عسل و قند كوبيده سه برابر وزن همه داروها .\r\nدستور مصرف : داروها را كاملا پودر نمائيد ، روغن بادام ، عسل و قند كوبيده را به آنها اضافه كرده و كاملا مخلوط نمائيد تا به صورت معجون درآيد ، روزانه حدود\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n12 گرم از آن را ميل نمائيد .\r\nنسخهء فوق مسهل خلطهاى صفرا و بلغم است و سردردهايى را كه از تاثير اين اخلاط بوجود مىآيند بر طرف مىكند ، علاوه بر آن سبب تقويت معده شده در بر طرف كردن بيمارى قولنج بسيار موثر است .\r\n\r\n« معجون بنفشه »\r\nتربد سفيد 120 گرم ، بنفشه 90 گرم ، گل سرخ 30 گرم ، محموده 21 گرم ، باديان 15 گرم ، كتيرا 15 گرم ، زعفران 5 / 7 گرم ، شكر طبرزرد 300 گرم ، عسل 300 گرم .\r\nدستور مصرف : شكر طبرزرد را داغ كرده و با عسل مخلوط كنيد ، سپس ساير داروها را پودر كرده و به آن اضافه نمائيد و كاملا بهم بزنيد تا به صورت معجون درآيد . روزانه حدود 15 گرم از آن را ميل نمائيد .\r\nنسخهء فوق ، مسهل صفرا و بلغم است و در درمان قولنج بسيار مفيد مىباشد مزاج آن به اندازهء يك و نيم درجه ، گرم و خشك است .\r\n\r\n« معجون سنا »\r\nصبر زرد ، محموده از هركدام 60 گرم ، بنفشه ، سنا ، عصارهء شيرين‌بيان از هركدام 45 گرم ، گل سرخ ، تخم خرفه ، قنطوريون دقيق از هركدام 30 گرم ، پوست هليلهء زرد ، پوست هليله كابلى ، هليله سياه ، سنبل طيب از هركدام 18 گرم ، غاريقون ، درونج ، بهمن سفيد ، مرجان خام از هركدام 12 گرم ، آب سيب ، آب به ، آب انار ، آب گلابى از هركدام 680 گرم\r\nدستور مصرف : غير از محموده ، همهء داروها را كاملا پودر كرده و در آب‌ميوه‌ها مخلوط نمائيد ، سپس به اندازه سه برابر وزن داروهاى خشك ، شكر اضافه نموده و بجوشانيد تا به قوام آيد ، پس از آن محموده را در آن حل كنيد مقدار مصرف آن بسته به تشخيص پزشك ، فصل ، محل سكونت و . . . از 5 / 2 تا 15 گرم متغير است .\r\nاين نسخه علاوه بر اينكه خلطهاى صفراوى بسيار مقاوم را دفع مىكند ، در درمان بيماريهايى مانند ميگرن ، جوشهاى پوستى ( آكنه ) ، دردهاى مربوط به چشم ، سرسام ، يرقان ، خفقان ، ضعف نيروى جنسى ، سرعت انزال و عطش كاربرد دارد و در تسكين بسيارى از تبها به كار مىرود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nنقوعهاى مسهل صفرا\r\nسناى مكى 25 گرم ، پوست هليلهء زرد 15 گرم ، تخم كاسنى 10 گرم ، نيلوفر دريايى 10 گرم ، تمر هندى 50 گرم ، سه‌پستان 150 گرم ، شيرخشت 20 مثقال .\r\nدستور مصرف : بجز شيرخشت كليه داروها را پس از نيمكوب كردن با 3 ليوان آب مخلوط كنيد يا به اندازه‌اى آب بريزيد كه روى داروها را كاملا بگيرد . شب تا صبح بماند ، صاف كرده و شيرخشت را در آن حل كنيد . براى تسريع در مصرف مىتوانيد داروها را در يك كاسه آب ، كمى بجوشانيد سپس صاف كرده و شير خشت را در آن حل كنيد ، پس از صاف كردن مجدد صبح ناشتا به تناسب مزاج ميل نمائيد .\r\n\r\nنقوع مسهل ديگر :\r\nآلوى بخارا 14 عدد ، تمر هندى 50 گرم ، شيرخشت 50 گرم ، ترنجبين 50 گرم .\r\nدستور مصرف : شب ، مواد فوق را با مقدارى آب خيس كرده و صبح ناشتا صاف كنيد و بياشاميد .\r\n\r\nنقوع مسهل ديگر :\r\nآلوى سياه 20 عدد ، آلوى بخارا 20 عدد ، عناب 3 عدد ، تمر هندى 45 گرم ، سه‌پستان 150 گرم ، بنفشه 9 گرم ، تخم اسفناج 9 گرم ، ترنجبين 60 گرم ، شكر 60 گرم ، فلوس 21 گرم ، خيارچنبر 21 گرم .\r\nدستور مصرف : داروها را پس از نيمكوب كردن ، در مقدارى آب چند ساعت بخيسانيد ، سپس كمى بجوشانيد و آب صاف‌شدهء آن را ميل نمائيد .\r\n\r\nقرص مسهل صفرا ( قرص بنفشه )\r\nبنفشه 6 گرم ، تربد سفيد 3 گرم ، عصارهء شيرين‌بيان 5 / 1 گرم ، پوست هليلهء زرد 5 / 1 گرم محموده 1 گرم ، انيسون 1 گرم .\r\nدستور مصرف : داروها را كاملا پودر كرده و مقدار كمى آب اضافه نموده و كاملا مالش دهيد تا به صورت خمير يكنواخت و سفتى درآيد . از آن خمير قرصهايى به اندازهء نخود تهيه كرده و خشك نمائيد . در طول روز به استعداد مزاج ميل كنيد .\r\nنسخه فوق مسهل خلط بلغم نيز مىباشد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nمسهل عام\r\nسناى مكى 50 گرم ، گل سرخ 50 گرم ، ترنجبين 25 گرم ، گل ختمى 25 گرم ، تخم كتان 25 گرم ، افسنتين 25 گرم .\r\nدستور مصرف : داروها را نيمكوب و كاملا مخلوط نمائيد . بعد از ظهرها يك الى دوبار ، هربار 1 قاشق غذاخورى از دارو را در 5 / 1 ليوان آب دو سه جوش بدهيد سپس به مدت 15 دقيقه مانند چاى دم كنيد . صاف كرده كمى شيرين نموده و ميل كنيد . اگر چنانچه اسهال ملايمى ايجاد نشد به تدريج مقدار دارو را افزايش دهيد .\r\nعلاوه بر آن ، همزمان با نسخهء فوق ترنجبين و خاكشير را طبق دستور زير مصرف نمائيد :\r\nهر روز صبح ناشتا 3 قاشق غذاخورى ترنجبين را در 5 / 1 ليوان آب جوش حل كرده و صاف نمائيد . آب آن را دوباره روى اجاق به حد جوش رسانده و سه قاشق غذاخورى خاكشير را كه از قبل تميز كرده‌ايد به آن اضافه نمائيد شربت حاصل را نيم گرم ميل نمائيد و تا حد اقل 15 روز اين عمل را همراه با مصرف مسهل عام ادامه دهيد .\r\nاز اين نسخه مىتوانيد جهت دفع هر 4 خلط به‌طور همزمان و درمان بسيارى از بيماريهاى ديگر استفاده كنيد .\r\n\r\nشربت فاكههء مسهل\r\nانجير 20 عدد ، مويز سياه كوبيده 750 گرم ، آلوى سياه 15 عدد ، عناب 15 عدد ، كشمش 100 گرم ، سه‌پستان 50 عدد ، شفتالوى خشك 10 عدد ، بنفشه خشك 6 گرم ، محموده 3 گرم ، آب به اندازهء يك انگشت بالاى داروها .\r\nدستور مصرف : همهء داروها را به غير از محموده و بنفشه در آب خيس كنيد .\r\nسپس به خوبى جوشانده و صاف كنيد . آنگاه بنفشه را با 5 / 1 گرم محموده در پارچه‌اى جدا و بقيهء محموده را در پارچه‌اى ديگر در آبى كه مىجوشد قرار داده و آن‌قدر بفشاريد و مالش دهيد تا مواد خود را در آب رها كند . آن‌قدر بجوشانيد تا نزديك به قوام آيد . پارچه را درآورده و شربت را در شيشه يا چينى نگهداريد .\r\nروزانه 30 گرم از آن را به صورت شربت ميل نمائيد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nمسهل انار و شيرخشت\r\nشيرخشت 100 گرم ، آب انار 200 گرم ، گلاب 100 گرم .\r\nدستور مصرف : شيرخشت را در گلاب حل كرده ، آب انار ميخوش را كه با تخم آن فشرده شده باشد اضافه كنيد ، به حالت نيمگرم صبح ناشتا ميل نمائيد .\r\n\r\nشياف قولنج :\r\nسكنجبين ، مقل ، جاوشير ، اوشق ، نمك هندى ، شحم الحنظل ، بوره ارمنى ، محموده ، تربد ، حب النيل ، اجزا مساوى است .\r\nدستور مصرف : صمغ‌ها را در كمى آب حل كرده و بقيهء ادويه را در آن مخلوط كنيد و مالش دهيد تا به صورت خمير درآيد . شياف‌هايى به اندازهء رايج تهيه كرده و استعمال نمائيد .\r\n\r\nج - ساير داروهاى سردرد صفراوى\r\n\r\n- نطول :\r\nبه آبى گفته مىشود كه داروهايى در آن جوشانده يا پخته شده و عضوى از اعضاى بدن را با آن بشويند يا آغشته نمايند .\r\n\r\n- نطول سردرد :\r\nبنفشه ، برگ خبازى ، آرد جو ، خيار تازه ، كدوى تازه ، از هريك به مقدار مساوى .\r\nدستور مصرف : تمامى داروها را در آب بپزيد تا متلاشى شود . سپس سر را با آن بخور دهيد و با آب آن بشوئيد و ته‌نشينش را بر روى سر بماليد .\r\nنطول فوق در رفع سردرد در گرم‌مزاجان و بىخوابى موثر است .\r\n\r\n- نطول ديگر\r\nبنفشه ، برگ كاهو ، گشنيز تازه ، جو پوست‌كنده ، پوست خشخاش ، برگ مورد ، بابونه ، كله گوسفند .\r\nدستور مصرف : تمامى موارد را با كله گوسفند بجوشانيد و بپزيد و آب آن را بر سر بريزيد . نطول مذكور خواب‌آور است ، سردرد و سرسام ناشى از صفرا را از بين مىبرد ، در رفع خشكى دماغ نيز موثر است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n- نطول ديگر\r\nبابونه ، اكليل الملك ، مرزنجوش ، برنجاسف و صعتر به مقدار مساوى .\r\nطبق دستور نطول بر سر ريخته شود . اين دارو در اكثر سردردها موثر است .\r\n\r\n- نطول ديگر\r\nجو ، بنفشه نيم‌كوفته ، بذر قطونا ( اسپرزه ) ، خرفه ، تخم خشخاش ، بيخ لفاح ، تخم ختمى ، تخم كدو ، تخم كاهو ، برگ بيد ، گل سرخ از هركدام به مقدار مساوى .\r\nطريقه مصرف : داروها را در آب بجوشانيد و به مدت 10 دقيقه بخور دهيد و آب آن را بر سر بريزيد . اين دارو سردرد را در گرم‌مزاجان از بين برده و بىخوابى را بر طرف مىكند .\r\n\r\n- كماد\r\nبه داروهايى گفته مىشود كه به صورت خشك بر آتش گرم شده و به منظور تسكين درد بر موضع گذاشته شود يا اينكه به صورت خشك يا تر در كيسه كرده و بر محل درد گذاشته شود ، قدرت آن به اندازه ضماد است .\r\n\r\n- كماد سردرد\r\nآرد جو ، ختمى سفيد ، صندل سفيد ، گل سرخ ، بنفشه ، روغن گل سرخ ، سركه از هركدام 1 واحد ، گلاب به مقدار لازم .\r\nطريقه مصرف : مواد را مخلوط و به صورت ماده‌اى غليظ روى قسمت درد بچسبانيد يا با پارچه‌اى روى موضع قرار دهيد . اين كماد سردردهاى ناشى از گرمى مزاج را تسكين مىدهد .\r\n\r\n- عطوس\r\nبه داروها و انفيه‌هاى عطسه‌آور اطلاق مىشود .\r\nكندش 5 / 2 گرم ، بنفشه 20 گرم ، تخم گشنيز 20 گرم .\r\nداروها را پودر كرده و با هم مخلوط كنيد و شبى يك بار در بينى بدميد .\r\n\r\n- عطوس ديگر\r\nكندش 5 / 2 گرم ، بنفشه 20 گرم ، تخم گشنيز 20 گرم ، دارفلفل 5 / 2 گرم .\r\nطريقه مصرف : مانند نسخهء قبل\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\n- ضماد\r\nبرگ خرفه ، شياف ماميثا ، صندلين ، گل‌سمند ، فوفل ، ترياك 1 / 0 واحد ، سركه به مقدار لازم .\r\nطريقه مصرف : داروها را پودر كرده و با سركه ممزوج نمائيد و به صورت غليظ بر موضع درد ضماد نمائيد .\r\nاين ضماد در رفع سردردهاى ناشى از گرمى مزاج موثر است .\r\n\r\n- سعوط و نشوق\r\nبه داروهايى اطلاق مىشود كه در بينى ، بالا كشيده مىشوند . اين داروها يا به صورت خشك و پودر شده هستند كه به آن « نشوق » گفته مىشود و يا به صورت مايع كه به آن نام « سعوط » اطلاق مىشود .\r\n- سعوط : ( جهت رفع سردرد گرم‌مزاجان )\r\nآب برگ كاهو ، روغن نيلوفر ، شير زن دخترزائيده .\r\nطريقه مصرف : به مقدار مساوى مخلوط كرده و در بينى بكشيد .\r\n- سعوط ديگر : طباشير 6 گرم ، نشاسته 5 / 1 گرم ، كافور 5 / 1 گرم ، زعفران 1 گرم ، روغن نيلوفر به اندازهء كافى .\r\nطريقه مصرف : همه را پودر كنيد . مقدارى از آن را با روغن نيلوفر مخلوط و در بينى بكشيد .\r\n\r\nشموم :\r\nبه داروهايى گفته مىشود كه به صورت تر و خشك ، زير بينى گرفته شده و بوئيده مىشوند .\r\n\r\nصندل سفيد ، گشنيز خشك ، گلاب و سركه\r\nمقدارى صندل و گشنيز را به نسبت مساوى پودر كرده و با كمى سركه و گلاب مخلوط نمائيد مرتبا زير بينى گرفته و ببوئيد .\r\n\r\n- پاشويه :\r\nگل بنفشه ، ختمى ، سبوس گندم از هركدام يك استكان .\r\nطريقه مصرف : داروها را با مقدارى آب بجوشانيد تا نيمى از آن بخار شود . از زانو به پائين پاشويه كنيد . اين دارو در اكثر سردردها به‌طور كلى موثر است\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمخصوصا در سردردهاى گرم صفراوى .\r\nتذكر : هنگام پاشويه دستها را در آب بگذاريد ولى صورت را به سمت ديگر بگردانيد پاشويه با بابونه ، الكيل الملك و خبازى به تنهايى يا با هم نيز براى سردرد مفيد است .\r\n\r\n- حقنه :\r\nسوزش صفرا را از روده پاك كرده و زمينهء بهبود سردرد صفراوى را فراهم مىآورد . ضمنا كرم‌ها و انگلهاى روده را نيز از بين مىبرد .\r\nبنفشه 1 استكان نيلوفر 1 استكان ، ختمى 1 استكان ، سبوس جو 1 استكان ، سناى مكى 45 گرم ، انار 20 عدد ، سه‌پستان 20 عدد ، ترنجبين 20 گرم ، مغز فلوس 20 گرم ، مغز خيارشنبر 20 گرم ، روغن كدو 30 گرم .\r\nطبق دستور حقنه استعمال شود .\r\n\r\n- سويق انار :\r\nدانه‌هاى انار را در آفتاب خشك كرده آن را كمى بريان نمائيد و سپس بكوبيد و به صورت پودر نرم مصرف كنيد .\r\nاين دارو مسكن صفرا ، مقوى معده و اشتهاآور بوده و ضد اسهال ، خصوصا اسهالهاى صفراوى مىباشد ، مزاج آن سرد و خشك است .\r\n\r\n- سويق سيب شيرين :\r\nسيب را پوست كنده ، تميز كرده و خشك نمائيد . سپس اندكى بريان كرده و به صورت پودر درآوريد .\r\nاين دارو قابض ( ضد اسهال ) است و غلبه صفرا و استفراغ صفراوى را از بين مىبرد . مقوى كبد است و مزاجى خشك دارد .\r\n\r\n- سويق عدس :\r\nامام صادق ( ع ) فرموده‌اند : سويق عدس تشنگى را رفع و معده را قوت و صفرا را فرو مىنشاند ، معده را پاك و هيجان را تسكين داده و در آن شفاى هفتاد درد است . مانند سويقهاى قبلى تهيه مىشود .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n- شربت اترج :\r\nآب اترج را گرفته و با هم‌وزن خودش قند بجوشانيد تا به قوام آيد ، مزاجش سرد و خشك است و روزانه 22 گرم قابل مصرف است .\r\n\r\n- شربت انار ملين :\r\nانار ترش 3 كيلو ، تربد 5 / 7 گرم ، محموده 14 گرم ، زعفران سائيده 3 گرم ، قند 3 كيلو ، گلاب به اندازهء كافى .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل دوم : سردردهاى بلغمى\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nسردردهاى بلغمى\r\nسردردهاى بلغمى ، سردردهايى هستند كه از غلبه خلط بلغم بوجود مىآيند علامت غلبه اين خلط در بدن : سنگينى سر ، سستى عضلات ، ازدياد بزاق ، افزايش خواب ، كسالت بسيار ، سفيدى رنگ سطح زبان و گاه تهوع ، استفراغ بلغم ، نفخ ، سردى معده ، هضم نشدن غذا و احساس سرماى بيش از حد مىباشد . نضج بلغم در بدن حد اقل 9 روز به طول مىانجامد تا خلط فاسد پخته شده و با مسهلات مناسب خلط بلغم از بدن رانده شود . در بيماريهاى مزمن بلغمى و با نفوذ اخلاط در ژرفاى بدن و مزمن شدن آن نضج بلغم و خروج كامل آن از بدن ممكن است بيشتر از 9 روز به طول بيانجامد . توجه به اين نكته در درمان بيماريهاى بلغمى بسيار حائز اهميت است ، چرا كه ممكن است با 9 روز مصرف داروهاى ضد بلغم گمان شود كه در هيچ عضوى خلط بلغم وجود ندارد .\r\nدر اين بخش نيز ابتدا به ذكر نسخه‌هاى پزنده يا منضج بلغم و سپس در پى آن مسهلات مربوط به آن و در ادامه به داروهاى جانبى و مسكن سردرد بلغمى مىپردازيم تا بتوانيم راهى براى علاج سردردهاى بلغمى بيابيم .\r\n\r\nالف - منضجها و مسهلهاى بلغم\r\nداروهاى منضج ( پزنده ) بلغم به‌طور كلى عبارتند از : انيسون ، باديان ، بادرنجبويه ، شيرين‌بيان ، گل سرخ ، بليله ، آمله ، انجير ، كشمش ، پرسياوش ، عسل ، ترنجبين ، بسفايج ، محموده و . . . كه معمولا به صورت تركيب با يكديگر و گاه به تنهايى مورد استفاده قرار مىگيرند . در بعضى شرايط نيز داروهاى منضج بلغم به همراهى مسهلهاى مربوط به كار مىروند كه كار پختن و دفع خلط به‌طور همزمان صورت مىپذيرد ، شرح اين‌گونه نسخه‌ها نيز در ادامه خواهد آمد .\r\n\r\nنسخه منضج بلغم ( به صورت نقوع )\r\nباديان 10 گرم ، بادرنجبويه 10 گرم ، انجير خشك 25 گرم ، گل قند عسلى 50 گرم\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدستور مصرف : داروها را با 3 ليوان آب بجوشانيد تا نيمى از آن بخار شود . صاف كنيد قند را در آب دارو حل كرده و نيم گرم ميل نمائيد . اين مقدار براى مصرف يك روز است .\r\n\r\nگل قندعسلى :\r\nگل سرخ تازه 5 / 1 كيلو ، عسل 3 كيلو ، گلاب به اندازه كافى .\r\nطرز ساخت : گل سرخ تازه را بكوبيد و با عسل مخلوط نمائيد . مقدارى گلاب اضافه كرده و به مدت 40 روز در مجاورت آفتاب قرار دهيد و پس از آن به تنهايى يا در داروها به كار بريد . يا اينكه مقدارى پودر گل سرخ را با عسل و مقدارى گلاب با شعلهء ملايم بجوشانيد تا قوام آيد و سپس استفاده نمائيد .\r\n\r\n- نسخه منضج ديگر بلغم\r\nمويز منقى 12 عدد ، باديان نيمكوب 6 گرم ، انيسون 9 گرم ، پودر شيرين‌بيان 9 گرم ، شكاعى 6 گرم ، انجير زرد 15 گرم ، گل سرخ 9 گرم ، گل قند 15 گرم .\r\nدستور مصرف : داروها را در يك كاسه آب بجوشانيد تا نيمى بخار شود ، سپس گل قند را وارد كنيد و در يك روز همه يا نيمى از آن را يك‌جا ميل كنيد .\r\nبعضى از اطباء 25 گرم سكنجبين را به داروى فوق اضافه كرده‌اند . غذاى مناسب همراه اين دارو ، نخودآب است كه منضج خوبى براى بلغم مىباشد .\r\nپختن نخودآب همراه با كمى پياز و روغن بادام ، نمك ، زيره و فوفل مناسب‌تر است .\r\n\r\n- اطريفل اكبر :\r\nاين دارو علاوه بر نضج بلغم ، به طور همزمان در دفع اين خلط نيز موثر است .\r\nمزاج اين دارو گرم در آخر درجهء دوم و خشك در 5 / 1 درجه است و بعد از 40 روز قابل مصرف است . دافع سردى و استرخاء معده است . در درمان بواسير مخفى و ضعف قوهء باه نيز قابل استفاده است .\r\nهليلهء سياه 3 جزء ، بليله 3 جزء ، آمله 3 جزء ، فلفل 3 جزء ، دارفلفل 3 جزء ، زنجفيل 1 جزء ، بوزيدان 1 جزء ، شيطرج 1 جزء ، شقاقل 1 جزء ، بسباسه 1 جزء ، تودرى سرخ 1 جزء ، لسان العصافير 2 جزء ، حب القلقل 2 جزء ، كنجد پوست‌كنده 2 جزء ، شكر طبرزرد 2 جزء .\r\nدستور مصرف : داروها را پودر كرده و الك كنيد و با عسل مخلوط كنيد تا\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبه صورت معجون درآيد ، روزانه حدود 12 گرم ميل نمائيد .\r\n\r\n- اطريفل كبير :\r\nاين دارو سبب تقويت معده شده و سردمزاجى معده و دستگاه گوارش را از بين مىبرد . علاوه بر آن مثانه و نيروى جنسى را تقويت كرده و به هضم غذا كمك مىكند . بادشكن است و براى بواسير نيز مفيد مىباشد .\r\nهليله كابلى 1 جزء ، بليله 1 جزء ، آمله 1 جزء ، بوزيدان 1 جزء ، بسباسه 1 جزء ، شيطرج 1 جزء ، شقاقل 1 جزء ، تودرى سرخ نيم جزء ، تودرى زرد 1 جزء ، بهمن سرخ نيم جزء ، بهمن سفيد نيم جزء ، لسان العصافير نيم جزء ، روغن گاو به مقدار لازم ، عسل به مقدار لازم .\r\nدستور مصرف : داروها را پودر كرده و با روغن گاو چرب كنيد ، سپس مقدارى عسل اضافه نمائيد تا به صورت معجون درآيد . حدودا 10 گرم تا 12 گرم در روز ميل نمائيد .\r\n\r\n- اطريفل مختصر :\r\nاين دارو اخلاط مرطوب ( بلغم ) معده را از بين برده و معده را تقويت مىكند هضم را تسهيل كرده و در درمان بواسير موثر است .\r\nچهل روز پس از ساخت قابل مصرف است و تاريخ مصرف آن تا 2 سال مىباشد .\r\nپوسته هليله زرد ، هليلهء سياه ، هليله كابلى ، بليله ، آمله ، زنجفيل ، كنجد پوست‌كنده ، از هريك به مقدار مساوى .\r\nدستور مصرف : داروها را جداى از هم بكوبيد و با روغن گاو چرب كرده و با مقدارى عسل كف گرفته مخلوط نمائيد تا به صورت معجون درآيد ، روزانه 10 - 12 گرم ميل كنيد .\r\n\r\n- اطريفل ديگر :\r\nشرح نوع ديگر از اطريفل در زير خواهد آمد كه طبع را نرم و معده را از بلغم و صفرا پاك مىكند . مزاج اين دارو گرم و خشك در آخر درجهء دوم است . از روز اول ساخت قابل استفاده است و تا 2 سال سالم مىماند .\r\nپوست هليله زرد 30 گرم ، هليلهء كابلى 30 گرم ، بليله 30 گرم ، آمله 30 گرم ، اصل السوس 15 گرم ، گل سرخ 15 گرم ، تربد سفيد 60 گرم ، زنجفيل 9 گرم ، شيطرج 9 گرم ، شاهترج 6\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nگرم ، عسل مصفى به اندازه كافى .\r\nدستور مصرف : داروها را پودر كرده و الك كنيد و با عسل مخلوط نمائيد . ميزان مصرف تا 15 گرم در روز مىباشد .\r\n\r\nحب الصطمخيقون :\r\nتربد 5 / 1 گرم ، صبر سقوطرى 5 / 1 گرم ، حب انيل 5 / 1 گرم ، بسفايج 5 / 1 گرم ، پوست هليله زرد 75 گرم ، شحم الحنظل 5 / 1 گرم ، غاريقون 5 / 1 گرم ، ايارج فيقرا 3 گرم ، آب كرفس يا باديان به اندازهء كافى .\r\nدستور مصرف : داروها را با آب بپزيد ، سپس غاريقون و ايارج فيقرا را كوبيده و اضافه كنيد . تمام داروها را با آب كرفس يا صاف‌شدهء جوشاندهء باديان خيس كرده ، خميرى بسازيد و به صورت حب‌هاى يك نخودى درآوريد و خشك كنيد .\r\nروزانه به تناسب مزاج ميل نمائيد .\r\n\r\nايارج فيقرا :\r\nاين دارو علاوه بر آنكه به تنهايى بلغم را از بدن خارج مىكند در نسخه‌هايى مانند نسخهء فوق نيز به عنوان يك دارو در تركيب مورد استفاده قرار مىگيرد .\r\nزعفران ، سنبل ، حب بلسان ، عود بلسان ، اسارون ، سليخه ، دارچينى و مصطكى از هركدام 5 گرم\r\nدستور مصرف : همه را با 16 - 8 مثقال صبر زرد بكوبيد و الك كنيد و در شيشه و جاى خنك نگهدارى كنيد .\r\n\r\nحب قوقايا :\r\nصبر سقوطرى ، عصارهء افسنطين ، مصطكى ، شحم الحنظل ، اجزاء مساوى است .\r\nدستور مصرف : داروها را بكوبيد و الك كنيد و با آب باديان يا كرفس حب بسازيد . به تناسب مزاج و تا بهبودى ميل نمائيد .\r\n\r\nحب ايارج :\r\nايارج فيقرا 18 گرم ، پوست هليله زرد 12 گرم ، ملح هندى 6 گرم ، آب كرفس به اندازهء كافى .\r\nدستور مصرف : داروها را پودر كرده و با آب كرفس ممزوج و حب بسازيد .\r\n\r\nحب ايارج ديگر :\r\nتربد سفيد 3 گرم ، ايارج فيقرا 18 گرم ، ملح هندى 5 / 1 گرم ، محموده 1 گرم ، شحم الحنظل\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n5 / 1 گرم .\r\nدستور مصرف : همهء مواد را پودر كنيد و با آب كرفس مخلوط و حب بسازيد .\r\nحال به فرمول جوارش يا گوارنده‌ها براى اخراج بلغم و دفع سردرد توجه كنيد :\r\n\r\nجوارش :\r\nانجير زرد تعدادى ، باديان رومى 36 گرم ، حب قرطم 36 گرم ، بورهء ارمنى 18 گرم ، عسل صاف شده به مقدار كافى\r\nدستور مصرف : انجير را بسيار بكوبيد تا مانند حلوا نرم و يكدست شود . حب قرطم و بورهء ارمنى را با آن مخلوط و با عسل بياميزيد . ميزان مصرف دارو تا 21 گرم در روز است .\r\n\r\nجوارش يا گوارندهء بسبابه :\r\nاين جوارش دافع بلغم و سردى معده و درمان‌كنندهء سوء هضم و بادشكن قوى مىباشد بسباسه ، خرفه ، قاقلهء صغار ، قاقلهء كبار ، زنجفيل ، دارچينى ، اسارون ، فلفل ، قرنفل ، عسل صاف .\r\nدستور مصرف : از هر دارو 15 گرم با 60 گرم قند سفيد پودر كنيد و با عسل ممزوج نمائيد .\r\n\r\nجوارش يا گوارندهء زيره :\r\nزيرهء كرمانى 300 گرم ، زنجفيل 90 گرم ، فلفل 90 گرم ، سداب خشك 90 گرم ، بورهء ارمنى 30 گرم .\r\nدستور مصرف : ادويه را بكوبيد و الك كنيد و با سه برابر داروها عسل ممزوج نمائيد زمان مصرف داروها تا خروج خلط بلغم از بدن است .\r\n\r\nگوارندهء زيرهء ديگر :\r\nزيرهء كرمانى سياه 3 كيلو ، فلفل 5 / 1 كيلو ، زنجفيل 5 / 1 كيلو ، بورهء ارمنى 225 گرم ، عسل به اندازهء كافى .\r\nدستور مصرف : پودر كرده و با عسل ممزوج نمائيد .\r\n\r\nگوارندهء فلافلى :\r\nداروى زير دافع سردرد شديد و بلغم و بادشكن است و تبهاى بلغمى و سردردهاى بلغمى و سرد را رفع مىنمايد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفلفل سياه 5 / 22 مثقال ، فلفل سفيد 5 / 22 مثقال ، عود بلسان 5 / 7 گرم ، سنبل الطيب 12 گرم ، حماما ( هل ) 12 گرم ، زنجفيل 3 گرم ، سيساليون رومى 3 گرم ، سليخه 3 گرم ، اسارون 3 گرم ، راسن 3 گرم ، عسل صاف شده 3 برابر كل وزن ادويه .\r\nدستور مصرف : داروها را پودر كنيد و با عسل مخلوط كنيد . مقدار مصرف دارو روزانه 9 گرم با آب نيمه‌گرم است .\r\n\r\nب - ساير داروهاى سردرد بلغمى\r\n\r\nحقنه‌ها :\r\nحقنه‌ها داروهايى هستند جوشاندنى كه با آلات مخصوصى از راه قبل و دبر تزريق مىكنند . واضع اين علم بقراط است . گفته مىشود روزى در كشتى به معالجه قولنج بيمارى پرداخته بود . هرچه سعى مىكرد به هيچ وجه علاج نمىيافت . ناگاه مرغى را ديد كه ماهى بسيار خورده و دچار امتلا شديد شده در كنار دريا بر زمين افتاده و از شدت درد به خود مىپيچد . پس كشان‌كشان خود را به كنار دريا رسانيد ، منقار خود را از آب دريا پر كرده و در دبر خود فرو نمود . بعد از يك ساعت شكمش جارى و سبك گرديد و باز رجوع به خوردن ماهى كرد .\r\nبقراط از اين واقعه بسيار تعجب نمود . آنگاه مريض را به همان آب دريا حقنه كرد و بيمار وى صحت يافت . سپس بتدريج دليرتر گشت و داروهاى مختلف به حقنه اضافه كرد . در كتب قديمى براى حقنه منافع و ضررهايى عنوان كرده‌اند بد نيست به آن اشاره كنيم .\r\n\r\nمنافع حقنه و مضار آن :\r\nاخراج فضولات و آلودگيها و تسكين دردهاى قولنج و درمان امراض دماغى چون سكته و صرع و سرسام را مىتوان با حقنه كردن انجام داد . التيام زخمهاى سر يا آماس در مغز و بسيارى از امراض ديگر با حقنه امكان‌پذير است . در عين حال براى كسانى كه از خوردن مسهلات به خاطر ضعف معده و استفراغ دارو ناتوانند به كار مىرود . در درمان بسيارى از امراض ديگر نيز چون بيمارىهاى كليه و مثانه و . . . ماليخوليا و درد چشم و سردرد هيچ معالجه‌اى چون حقنه نيست .\r\nدر مقابل كثرت استعمال حقنه باعث ضعف كبد و كورى مىشود . مقدار كم\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nآن به موضع مورد نظر نمىرسد و مقدار بيش از حد آن موجب سستى و نفخ و بيقرارى مىشود . حرارت زياد دارو بيمار را دچار غش و اسهال خونى مىكند و سردى دارو باعث تجمع باد در روده‌ها و عدم اجابت مزاج مىشود غلظت دارو روده را آلوده مىكند و مثانه را آزار مىدهد . بنابراين حقنه بايد معتدل باشد .\r\n\r\nنحوهء استعمال حقنه :\r\nطرز استعمال حقنه براى هر بيمار متفاوت است . معده بيمار نبايد خالى باشد و بهترين حالت براى حقنه كردن آن است كه مريض به حقنه‌كننده پشت كرده و سر و سينه را روى بالش نرم قرار دهد . در امراض دماغى و سردردها بايد ابتدا حقنه ملايم و لينت‌دهنده باشد سپس از حقنه قوى و مسهل استفاده نمايند .\r\nدستور حقنه‌ها و داروهاى لازم براى تهيهء آنها به شرح زير مىباشد :\r\n1 - حقنه : موارد مصرف : درمان امراض بلغمى و سردردهاى بلغمى\r\nشحم الحنظل ، حلبه ( شنبليله ) از هركدام يك استكان ، آب 15 سير ، روغن بيد انجير 54 گرم .\r\n2 - حقنهء ديگر : علاوه بر سردرد بلغمى ، امراض سرد و سكته و فالج و صرع را از بين مىبرد .\r\nشحم الحنظل ، قنطوريون باريك ، شويد ، انجدان ، حلبه ، سداب از هركدام يك استكان ، بورهء ارمنى 6 گرم ، سكنجبين 6 گرم ، زهرهء گاو 6 گرم ، روغن بادام تلخ 30 گرم ، عسل 30 گرم ، آب 3 ليتر .\r\nدستور مصرف : داروها را به غير از بوره و زهرهء گاو در آب بجوشانيد تا نيمى بخار شود ، صاف كنيد . بوره و زهره گاو را در آن حل كنيد و حقنه نمائيد .\r\n3 - حقنهء ديگر : موارد مصرف : قولنج بلغمى ، سردردهاى سرد و به عنوان بادشكن .\r\nباديان ، انيسون ، تخم كرفس ، تخم شويد ، اسپند از هركدام 15 گرم ، بورهء ارمنى 150 گرم ، روغن بابونه 30 گرم .\r\nدستور مصرف : داروها را در آب بپزيد و صاف كنيد و بوره را در اين آب حل كنيد و روغن را با آن درآميزيد و حقنه كنيد .\r\n4 - حقنه ديگر . موارد مصرف : سردردهاى بلغمى و رفع رطوبت مزاج و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدرمان انگل و كرمهاى روده .\r\nشحم الحنظل ، قنطوريون دقيق ، افسنطين ، از هركدام 30 گرم ، آب 680 گرم ، روغن زيتون 30 گرم ، عسل 30 گرم ، آب‌كامه « 1 » 60 گرم ، نمك 5 / 1 گرم .\r\nدستور مصرف : داروها را با آب بجوشانيد تا نيمى از آن بخار شود ، صاف كنيد و روغن و عسل و نمك را در آن حل كنيد و به ميزان معمول حقنه كنيد .\r\n\r\nسعوط ( استنشاق )\r\nبه فتح سين و عين و سكون و به معناى هرچه سيال و مايع كه به بينى بكشند تا به دماغ برسد يا ادويه خشكى كه با روغن يا مايعات ديگر آميخته گردد به طورى كه جارى باشد و بتوان آن را به بينى كشيد .\r\n\r\n- سعوط :\r\nسردرد بلغمى را تا حد بسيار زيادى از بين مىبرد :\r\nصبر زرد ، مرصاف ، كندر ، حضض ، جند بيدستر ، صعتر ، فلفل ، از هركدام سه گرم ، كندش 5 / 1 گرم ، مشك يك گرم ، آب مرزنجوش تازه يا آب جوشاندهء مرزنجوش خشك .\r\nطبق دستور سعوط كنيد .\r\n\r\n- سعوط ديگر\r\nموميايى ، جندبيستر ، خريفون ، فريفون .\r\nداروها را در روغن زنبق حل كنيد و در بينى بكشيد .\r\n\r\n- سعوط ديگر\r\nكه سردرد بلغمى را به سرعت تسكين مىدهد :\r\nبخور مريم : اصل السوس از هركدام سه گرم ، بوره سرخ 1 گرم ، شير زنان مقدارى ، طبق دستور سعوط كنيد .\r\n\r\n\r\n","description":"","footnote":"\r\n( 1 ) - آب‌كامه : گندم يا جو كه در آب يا شير يا ماست خيسانده شده داروهايى به آن افزوده شود .\r\nسپس در آفتاب خشكانده شده و در داروهايى به كار رود . معمولا چنين داروهايى بايد به صورت آماده در داروخانه‌هاى گياهى و عطاريها موجود باشد .\r\n","page_name":" 48 ","page_number":48},
  {"content":"\r\n\r\n\r\n- سعوط ديگر\r\nشونيز 12 گرم ، مرزنجوش 6 گرم ، تربد 3 گرم ، نوشادر 3 گرم ، آب مرزنجوش مقدارى ، روغن سوسن مقدارى ، روغن بادام تلخ مقدارى .\r\n\r\n- سعوط ديگر\r\nدر تسكين دردهاى شقيقه بلغمى موثر است .\r\nروغن بادام تلخ ، روغن مغز هسته زردآلو ، آب مرزنجوش ، از هركدام مقدارى .\r\n\r\n- سعوط ديگر\r\nدرد شقيقه را هرچند كهنه باشد از بين مىبرد .\r\nزعفران ، فلفل ، زنجبيل ، عاقرقرحا ، نبات ، از هركدام يك جزء با مقدارى روغن گاو .\r\n\r\n- سعوط ديگر\r\nسردرد اطفال را از بين مىبرد :\r\nكندش ، حضض ، كندر ، از هركدام 3 گرم ، صعتر 5 / 1 گرم ، زعفران 5 / 1 گرم ، كه با روغن بنفشه بادام و مقدارى شير زن دخترزائيده ( شير زنى كه فرزند دختر به دنيا آورده باشد ) سعوط شود .\r\n\r\n- روغن اشنه :\r\nبراى از بين بردن همه بيماريهاى سرد مفيد است .\r\nاشنه 5 / 22 مثقال ، قطر 30 گرم ، قصب الزيره 30 گرم ، حب بلسان 60 گرم ، مصطكى 60 گرم ، شراب به مقدار لازم ، روغن مورد حدود يك كيلوگرم .\r\nداروها را در شراب خيس كنيد تا سه شبانه‌روز بماند صاف كنيد و با روغن مورد آن‌قدر بجوشانيد تا شراب برود و روغن بماند .\r\n\r\n- روغن بابونه\r\nگرم و خشك است و مسكن دردهاى شقيقه كه از سردى بوجود آمده باشد ، دردها را تسكين مىدهد و ماليدن آن بر بدن بخصوص با عاقرقرحا عرق‌آور است .\r\n\r\n- روغن قسط\r\nاين روغن نيز در رفع دردهاى بلغمى مفيد است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nقسط 4 مثقال ، سليخه 4 مثقال ، فلفل 3 مثقال ، عاقرقرحا 3 مثقال ، فرفيون 3 مثقال ، جند بيدستر 2 مثقال ، روغن زيتون يا كنجد 80 مثقال .\r\nداروها را نيم‌كوب كرده در يك پياله آب بجوشانيد تا نيمى بخار شود صاف كنيد روغن را اضافه كرده و بجوشانيد تا آب برود و روغن بماند .\r\n\r\n- روغن ثعلب\r\nسردردهاى سرد را سود مىدهد و بدن و دست و پا را از سرما حفظ مىكند :\r\n\r\n- روغن فرفيون\r\nفرفيون 2 مثقال ، قسط 2 مثقال ، پونه كوهى 2 مثقال ، جندبيدستر 1 مثقال ، عاقرقرحا 1 مثقال ، كندش نيم مثقال ، مويزج نيم مثقال ، روغن زيتون يا كنجد 7 مثقال .\r\n\r\n- روغن تمساح\r\nدرد گوش و سردرد شقيقه را زايل مىكند :\r\nروغن جنتيانا ، جوزبوا ، چلقوزه ( حب الصنوبر كبار ) ، خردل ، حبه الخضراء ، حلتيت ، حنا ، حنظل ، حرمل ، خشخاش ، خفاش ، دارچينك ، درمنه ، ريحان ، زعفران ( خلوق ) ، سداب ، سوسن ، سورنجان ، سنبل ، سندروس ، سكبينج ، سير ، شويد ، شقايق ، شيح ، صندل ، فرفيون ، فضه ، قرنفل ، قطن ، برطرف‌كننده امراض و دردهاى بلغمى است .\r\n\r\n- ضماد\r\nاين ضماد نيز در بر طرف نمودن سردرد بلغمى موثر است .\r\nبابونه ، اكليل الملك ، درمنه تركى ، شويد ، ورق غار ، مرزنجوش .\r\nاز هركدام مساوى بگيريد : ادويه را كوفته و الك كنيد و با آب خمير كرده بر سر ضماد كنيد .\r\n\r\n- ضماد ديگر\r\nسردردهاى مختلف را تسكين مىدهد .\r\nصعتر ، پودنه ( پونه ) ، زوفا ، از هركدام مساوى بگيريد و بكوبيد و الك كنيد و با سركه عنصل خمير و بر سر ضماد كنيد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n- طلا ( داروى ماليدنى )\r\nداروهاى كوفته و بيخته ( الك شده ) كه با مايعات و يا روغن جارى ممزوج شود . فرق طلا با ضماد آن است كه ضماد غليظ بوده و طلا رقيق مىباشد . طلا بخصوص در سردردها سريع الاثر بوده و برخى از آنان در لحظه درد را ساكت مىكنند و در سردردهاى مزمن نيز بسيار موثرند . در طلا شرط آن است كه مطلقا از مخدرات و ترياك به تنهايى استفاده نشود چرا كه بسيار مضر بوده و حتى ممكن است در بسيارى از بيماريهاى دماغى شخص را به هلاكت اندازد .\r\n\r\n- طلا : كه سردرد بلغمى را از بين مىبرد .\r\nفرفيون ، جندبيدستر ، صمغ عربى ، عود هندى ، زعفران ، از هركدام 2 گرم ، ترياك 1 گرم ، آب كرفس يا مرزنجوش به مقدار لازم .\r\nداروها را نرم ساييده و با آب مرزنجوش يا كرفس بر سر بماليد .\r\n\r\n- طلا : جهت رفع سردرد بلغمى :\r\nزنجبيل ، مرزنجوش ، مرصاف ، جندبيدستر ، صبر زرد ، فرقيون ، جوزبوا از هركدام به مقدار مساوى و آب كرفس به مقدار لازم .\r\nداروها را كوفته و با آب كرفس ممزوج و روى سر طلا كنيد ( بماليد ) .\r\n\r\n- طلا :\r\nسردرد بلغمى را به سرعت تسكين مىدهد .\r\nمقدارى فرفيون ساييده و روغن ياسمين را با هم تركيب كرده تا به صورت مرهم درآيد روى سر طلا كنيد .\r\n\r\n- غرغره\r\nاين دارو نيز در از بين بردن سردردهاى بلغمى موثر است .\r\nايارج ، وج ، مويزج ، حرمل ، عاقرقرحا ، زنجبيل ، شونيز ، پودنه ( پونه ) ، صعتر ، ايرسا ، بيخ كرفس ، از هركدام مساوى بگيريد داروها را پودر كرده و با سكنجبين مخلوط و غرغره نماييد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n- شموم\r\nدر رفع سردرد بلغمى و از بين بردن خوابهاى غير طبيعى و پريشان مفيد است و ضد فراموشى است .\r\nجوزبوا ، درمنه تركى ، مرزنجوش ، قرنفل ، بسباسه ، پودنه كوهى از هركدام 3 گرم كه با مقدارى آب سيب به صورت پودر مخلوط و در موقع نياز ببويند .\r\n\r\n- شموم ديگر\r\nلادن ، قيصوم ، مرزنجوش ، از هركدام 3 گرم ، زعفران ، شبت ، پودنه كوهى ، از هركدام مقدارى ، همه را ساييده و مرتبا زير بينى گرفته و ببوييد .\r\n\r\n- نطول\r\nسردرد بلغمى و سرد را بر طرف مىكند .\r\nبابونه ، اكليل الملك ، نمام ، مرزنجوش ، صعتر ، برنجاسف ، به مقدارى مساوى ، شير گرم مقدارى .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nفصل سوم : سردردهاى سوداوى\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nسردردهاى سوداوى\r\nسردردهاى سوداوى از غلبهء سودا بر بدن حادث مىشود . علائم غلبهء اين خلط بر بدن ، تيرگى رنگ رخسار ، فكر و خيال ، اضطراب ، تيرگى سفيدى چشم ، گاه لاغرى مفرط و ساير علائم غلبهء خلط سودا بر بدن است . بار زبان در هنگام ورود اين خلط به معده تيره‌رنگ است . همانند قبل براى درمان اين سردردها بايد به نضج ( پختن ) سودا در بدن پرداخت . نضج سودا در بدن حد اقل 15 روز به طول مىانجامد . بنابراين سردردهايى را كه همراه با علامات فوق است و در عين حال از انواع ديگر سردردها تفكيك‌پذير است بايد ابتدا با منضج و سپس با مسهل سودا درمان نمود . استفاده از داروهاى موضعى و مسكن مكمل درمان است كه شرح آن در ادامه خواهد آمد .\r\n\r\nالف - مسهل‌ها و منضج‌هاى سودا\r\n- نسخهء منضج و پزندهء سودا :\r\nاسطوخودوس ، بادرنجبويه ، گاو زبان ، پرسياوشان ، باديان ( رازيانه ) ، اصل السوس ، از هر كدام به ميزان 10 گرم .\r\nدستور مصرف : داروها را نيم‌كوب كرده همه را در دو بطرى آب بجوشانيد تا يك بطرى بماند صاف كرده و با قند سفيد شيرين نمائيد و نيم‌گرم صبح ناشتا ميل كنيد . مصرف دارو حد اقل تا 15 روز بايد ادامه يابد .\r\n- نسخهء ديگر منضج سودا :\r\nسه‌پستان 10 گرم ، عناب 10 گرم ، گاو زبان 6 گرم ، اسطوخودوس 6 گرم ، پرسياوش 6 گرم ، باديان 6 گرم ، اصل السوس 9 گرم .\r\nدستور مصرف : ادويه را نيم‌كوب كرده و در دو بطرى آب بجوشانيد تا يك بطرى بماند . صاف كرده با قند يا ترنجبين شيرين نمائيد . صبح ناشتا ، تا 15 روز ميل نمائيد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n- ماء الجبن :\r\nنام ديگر ماء الجبن ، آب پنير است . ماء الجبن يكى ديگر از منضج‌هاى سودا مىباشد و در درمان اكثر امراض سوداوى سودمند است . چنانچه همراه با آب افتميون مصرف شود مسهل سودا نيز بوده و مره ( تلخى ) صفرا را دفع مىنمايد .\r\nبهترين شير براى ماء الجبن شير بز ازرق يا زاغ چشم است . در غير اين صورت شير بز معمولى و يا شير گوسفند و در نهايت شير گاو غير پاستوريزه قابل استفاده است . اگر از شير بزى استفاده شود كه چهل روز از زاييدنش گذشته باشد و قبل از گرفتن شير مدتى به حيوان كاهو و شاهتره و كاسنى و گشنيز و اسفناج و بقولات سرد بخورانند ، كيفيت دارو به مراتب بهتر خواهد شد ، ماء الجبن در تركيب با داروهاى ديگر قوت بيشترى يافته و اخلاط غير سوداوى را نيز مىتوان با آن دفع كرد .\r\nدستور تهيه و مصرف : سه كيلو شير گاو غير پاستوريزه يا شير گوسفند يا شير بز را پس از 20 دقيقه جوشاندن از آتش برداريد و يك كيلو سركهء خانگى يا آب‌ليمو يا آب‌غوره به آن اضافه كنيد . پس از بريدن شير ، همه را در يك كيسهء كتانى ريخته آب آن را از پنير جدا كنيد و در شيشه و جاى سرد نگهدارى كنيد ، صبح ناشتا تا 15 روز ، هر روز 450 گرم آن را آرام آرام ميل كنيد .\r\n\r\n- مسهل سودا :\r\nپس از منضج سودا داروى مسهل سودا تجويز شود :\r\nهليلهء كابلى ، پوست هليلهء زرد ، هليلهء سياه ، گل ارمنى ، از هركدام 12 گرم ، سنامكى 15 گرم .\r\nدستور مصرف : داروها را در چهار ليوان ماء الجبن بجوشانيد تا نيمى بخار شود .\r\nصاف كنيد و هر روز 21 تا 30 گرم مصرف كنيد . مقدار بيشتر مصرف آن با تجويز پزشك است . داروها بايد تا خروج اخلاط سوداوى از بدن ادامه يابد .\r\n\r\nب - ساير داروهاى سردرد سوداوى\r\n\r\n- نطول\r\nنسخهء نطول زير در درمان سردرد سوداوى مفيد است .\r\nبنفشه ، نيلوفر ، بابونه ، سوسن ، مازج ، قرنفل ، از هركدام 15 گرم .\r\nدستور مصرف : طبق دستور نطول بجوشانيد و بر سر و بدن بريزيد و خود را بر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبخار آن بگيريد .\r\n\r\n- نقوع ( جوشاندنى )\r\nداروى جوشاندهء زير در درمان سردرد سوداوى مفيد است و معده را قوت مىدهد و صرع را زايل مىسازد .\r\nافسنطين 30 گرم ، اسارون 15 گرم ، قنطوريون 9 گرم ، مصطكى 9 گرم ، صبر سقوطرى 15 گرم .\r\nدستور مصرف : داروها را نيم‌كوب كرده و در 5 / 1 ليتر آب گرم خيس كنيد و سه روز در آفتاب بگذاريد . روز چهارم صاف كنيد و هر روز 120 گرم آن را با روغن بادام شيرين ميل نمائيد .\r\nنسخه‌هاى ديگر دافع سودا از قبيل نسخه ضد سوداى كبير ، سكنجبين افتيمونى تيز ، شربت بسفايج ، شراب بسفايج ، قرص ضد سودا ، مرباى اسطوخودوس و ده‌ها نسخهء ديگر در كتب گياه درمانى قديم موجود است كه براى جلوگيرى از تطويل كلام از ذكر آنها خوددارى مىكنيم .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nفصل چهارم : سردردهاى دموى يا خونى\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nسردردهاى دموى يا خونى\r\nاز انواع ديگر سردردها مىتوان از سردرد دموى ( خونى ) نام برد . در اين‌گونه سردردها خلط خون كه يكى از اخلاط چهارگانه بدن است ، بر ديگر اخلاط غلبه يافته و ايجاد سردردهاى دموى و ديگر بيماريهاى مربوط به غلبه اين خلط در بدن مىنمايد . علامت غالب شدن اين خلط بر بدن سرخى و التهاب سر و صورت و پرخونى و قرمزى رگهاى خونى چشم ، نبض تند و پر و سرخى زبان است . بهترين درمان اين‌گونه سردردها كم كردن خون مىباشد كه تاثير بسزايى در درمان آن خواهد داشت . خون درمانى در طب سنتى به سه طريق « حجامت » ، « فصد يا رگ زدن » و « زالودرمانى » ميسر بوده و توصيه شده است . همراه با كم كردن خون و دفع فساد آن از رگها ، داروهاى تصفيه‌كنندهء كبد و رفع همهء اخلاط همراه با غذاهاى تصفيه‌كننده و ملين علاج كامل اين سردردها را به دنبال خواهد داشت . در ضمن درمان بايد از خوردن غذاهاى سنگين و چرب ، سرخ‌كردنىها و اغذيهء مضرى مانند سوسيس و كالباس اجتناب شود . خوردن انار با پيه آن ، مصرف مركبات ، آب زرشك ، شربت انار ، ريشهء باباآدم ، كاسنى و عرق كاسنى ، قنطوريون ، آب كرفس خام ، آب ليموترش ، تمر هندى ، چاى مكى ، چاى سبز ، چاى كوهى ، ماء الجبن ، آشهاى ترش و غيره در اين موارد مناسب است .\r\n\r\nخون‌درمانى\r\n\r\n1 - حجامت :\r\nهر 15 روز يك‌بار ميان دو كتف را حجامت كنيد تا زمانى كه خون از آلودگى ، غلظت ، چربى و املاح اضافى پاك و سرخ و زلال و يكدست گردد . پس از بهبود وضعيت خون انجام حجامت را تا آخر عمر به عنوان يك روش پيشگيرنده از امراض ، حد اقل سالى 2 بار در بهار و پاييز و حد اكثر ماهى يك‌بار در اواسط هر ماه در دستور كار خود قرار دهيد . تنظيم دفعات انجام حجامت به عوامل متعددى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاز قبيل تحرك ، ميزان صرف غذا ، نوع غذا و آب و هوا بستگى دارد .\r\n\r\n2 - رگ‌زنى ( فصد )\r\nرگ‌زنى براى سردرد مىتواند پشت گوشها ، روى پيشانى يا وسط سر و ساعد دست و رگهاى صافن و يا مجموعى از اينها صورت پذيرد . توضيحات كامل در رابطه با فصد در كتاب ديگر نگارنده تحت عنوان « خون‌درمانى » آمده است .\r\n\r\n3 - زالودرمانى\r\nزالودرمانى موثرترين روش درمان در خون‌درمانى است . زالو با گرفتن خون و آزاد كردن مواد ضد انعقاد ، رسوبات و لخته‌هاى خونى را حل كرده و خارج مىسازد . پيش از انجام زالودرمانى رژيم داروئى زير را به مدت 15 روز اجرا كنيد :\r\nيك روز در ميان تا 15 روز صبح ناشتا هربار 3 قاشق غذاخورى ترنجبين را در 5 / 1 ليوان آب جوش حل كرده و صاف نمائيد . سپس آن را داغ روى سه قاشق غذاخورى خاكشير كه از قبل تميز كرده‌ايد بريزيد و به جاى صبحانه ميل كنيد . تا ظهر چيزى جز آب كمپوت و فرنى رقيق ميل نكنيد .\r\nروز بعد دو ليوان عرق شاتره يا 5 / 1 ليوان شير گاو غير پاستوريزه را پس از 20 دقيقه جوشاندن ، داغ كرده و روى سه قاشق غذاخورى خاكشير كه از قبل تميز كرده‌ايد بريزيد و به جاى صبحانه ميل كنيد و تا ظهر رژيم غذايى روز قبل را رعايت كنيد . نهار يك روز در ميان آش گشنيز با آلوى بخارا بخوريد .\r\n\r\nطرز تهيه آش گشنيز :\r\nسبزى گشنيز و اسفناج يا برگ چغندر ، عدس ، كمى برنج ، ماهيچه گوسفند يا مرغ بدون چربى و آلوى بخارا ( به جاى آلوى بخار مىتوان از تمر هندى ، انار ترش ، آلبالوى ترش ، آلوچه و امثال آن استفاده كرد . ) شبها به جاى شام كتهء گشنيز ميل كنيد . مىتوانيد تكه‌اى گوشت گوسفند يا مرغ آب‌پز با چاشنى آب‌ليمو يا آب‌غوره اضافه كنيد . از ظهر به بعد خوردن ميوه و چيزهاى ديگر آزاد است .\r\nپرهيزات غذايى به‌طور كلى در مدت 15 روز به شرح زير مىباشد :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nچربى ، سرخ‌كردنى ، تخم‌مرغ ، سوسيس و كالباس ، پفك ، خامه ، چيپس ، كله پاچه ، شيرينىجات قنادى و هر نوع غذاى ديرهضم .\r\nبعد از رعايت دستورات داروئى و غذائى فوق 10 عدد زالوى ريز پشت هر گوش بچسبانيد 20 روز بعد پشت هر دست 10 عدد زالوى متوسط بياندازيد .\r\nپس از گذشت 20 روز ديگر روى هر پا 10 عدد زالوى درشت بياندازيد .\r\nتوضيحات مفصل در رابطه با زالودرمانى و فوايد آن در درمان بيماريهاى مختلف در كتاب ديگر نگارنده با عنوان « خون‌درمانى » آمده است كه علاقه‌مندان مىتوانند با مراجعه به آن اطلاعات لازم را كسب نمايند .\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\nفصل پنجم : ميگرن يا درد شقيقه\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nميگرن يا درد شقيقه\r\nميگرن سردرد مشهورى است كه 8 / 1 مردم دنيا به آن مبتلا هستند . زنان اغلب مبتلايان به ميگرن را تشكيل مىدهند . ميگرن همراه با اسپاسم ماهيچه‌هاى سر و متاثر از حالات عصبى و عوارض ديگر شكل مىگيرد . طبق نظريات جديد ، ميگرن در اثر كاهش قند خون و بالا بودن ميزان ترشح انسولين بوجود مىآيد كه سبب ترشح آدرنالين از غدد فوق كليوى و انقباض رگها مىشود . در مقابل با بالا رفتن ميزان آدرنالين در خون ، پروستاگلندين‌ها در بدن سنتز مىشوند كه سبب انبساط رگها هستند . اين سلسله اتفاقات سردردهاى ضربان دار در ناحيه شقيقه را باعث مىشود . اما طبق اعتقاد طب سنتى ، خون با مشاركت معده و كبد يكى از عوامل اصلى اين بيمارى است به‌طورىكه به اعتقاد بوعلى سينا ميگرن با 29 ريشه يا علت در ارتباط است . عوامل عصبى نيز بايد به عنوان عوامل ثانويه به حساب آيند و نبايد با تصور اينكه ميگرن نوعى بيمارى عصبى است به بيراهه رفت . خون‌گيرى در ميگرن و در بيمارانى كه خلط خون در بدن آنها غالب شده است و يا دچار غلظت و فشار خون مىباشند لازم و ضرورى است . علامات غلبهء خون همچون سرخى زبان ، پرى رگهاى چشم ، برافروختگى صورت ، گرم بودن سر و صورت نسبت به ساير اعضاء و نبض قوى و تند در اين بيماران ديده مىشود .\r\nخون‌گيرى در بيمارانى كه دچار غلظت خون هستند بايد بوسيله حجامت عام و يا انداختن زالو پشت گوشها و در صورت نياز روى دستها انجام شود .\r\nبنا بر تجربهء نگارنده منشأ ميگرن در بسيارى از زنان علاوه بر معده ، ارتباط\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمستقيم و اساسى با رحم و بيماريهاى رحمى دارد و درمان آن بدون مداواى بيماريهاى مذكور امكان‌پذير نيست .\r\nدر بيماران صفراوى نيز در برخى ، علاوه بر درمان بوسيلهء داروهاى گياهى ، لازم است خون‌گيرى انجام شود . قبل از مصرف داروهاى عمومى ميگرن نيز گاهى نياز مىشود اخلاط صفراوى بوسيلهء مسهلهاى صفرا از معده خارج شود .\r\n\r\n1 - داروهاى عمومى ميگرن\r\nالف - بخور :\r\nتخم گشنيز يك استكان ، گل ختمى 5 گرم ، پونه 5 گرم ، بابونه 5 گرم ، آويشن 5 گرم .\r\nدستور مصرف : هر شب قبل از خواب داروهاى فوق را با 4 - 3 ليوان آب در يك كاسه بجوشانيد ، چادرى روى سر كشيده و به مدت 10 دقيقه بخور دهيد .\r\nب - جوشاندهء ميگرن :\r\nنعناع ، پونه ، افسنطين ، انيسون ، زيره ، كاسنى ، گاو زبان ، تخم گشنيز ، تخم ريحان ، گل ختمى ، زوفا ، از هركدام 30 گرم .\r\nدستور مصرف : كليه داروها را به 4 قسمت مساوى تقسيم كرده هر بار يك قسمت را با 6 بطرى آب بجوشانيد تا 4 بطرى بماند . صاف كنيد و يك‌صد گرم شكر مخلوط كرده دوباره بجوشانيد تا 3 بطرى بماند در يخچال گذاشته و بعد از هر غذا نصف استكان ميل كنيد . افراد زير 10 سال ثلث استكان و سنين بالاتر نصف استكان تا يك استكان هر بار ميل كنيد .\r\nج - به همراه داروهاى فوق داروهاى زير را به صورت جوشانده يا عرقيات مخلوط و قبل از هر غذا ميل كنيد :\r\nگاو زبان ، سنبل الطيب ، مرزنجوش ، بادرنجبويه ، بهارنارنج ، اسطوخودوس ، پونه ، افسنطين ، بسفايج .\r\nدستور مصرف : نسبت داروها مساوى مىباشد . داروها را نيمكوب كنيد و روزى 3 بار قبل از هر غذا يك قاشق غذاخورى در يك استكان آب سرد به حد جوش رسانده و مانند چاى ، 15 دقيقه دم كنيد و ميل نمائيد . يا عرق هركدام از داروها را به\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nميزان مساوى گرفته و با هم مخلوط كنيد . قبل از هر غذا نصف استكان ميل كنيد .\r\nد - تدهين : هر شب پشت گردن را با روغن بادام شيرين يا زيتون يا كنجد يا گل سرخ چرب كرده و كمى ماساژ بدهيد .\r\n\r\nنسخه ديگر تجربه شده براى ميگرن :\r\nالف ) بخور نسخه قبل را انجام دهيد .\r\nب ) چاى ميگرن نعناء ، پونه ، گاو زبان ، سنبل طيب ، افسنطين ، انيسون ، مرزنجوش ، بادرنجبويه ، بهارنارنج ، اسطوخودوس ، زيره ، ساقه كاسنى ، تخم گشنيز ، تخم ريحان ، گل ختمى ، زوفا ، بسفايج از هركدام 25 گرم .\r\nدستور مصرف : همه داروها را مخلوط كرده و نيمكوب نمائيد . بلافاصله بعد از هر غذا ، هربار 2 - 1 قاشق غذاخورى از داروها را در 1 ليوان آب به مدت 15 - 20 دقيقه مانند چاى دم كرده و ميل نمائيد .\r\nج ) تدهين : روغنهاى تدهين در نسخه قبلى را طبق دستور به كار برد .\r\n\r\n2 - شموم\r\nهمراه با نسخه‌هاى فوق داروى زير را تهيه ، مرتبا زير بينى گرفته و بو كنيد :\r\nفلفل سياه 1 گرم ، زنيان 1 گرم ، ميخك 5 / 3 گرم .\r\nدستور مصرف : داروها را نرم كوبيده و در پارچه ريخته آن را گره بزنيد و مرتبا زير بينى گرفته و ببوئيد . پس از چند روز و با كم شدن بوى داروها ، مجددا دارو را تهيه كنيد .\r\n\r\n3 - داروى شوينده ( استنشاق )\r\nبابونه ، مرزنجوش ، گل بنفشه از هركدام 5 گرم .\r\nدستور مصرف : دارو را به 6 قسمت تقسيم كنيد ، هربار يك قسمت را با دو بطرى آب بجوشانيد تا يك بطرى بماند ، صاف نموده و روزى سه بار استنشاق كنيد .\r\n\r\n4 - طلاء ميگرن\r\nزعفران 2 گرم ، صمغ عربى 5 گرم ، كوكنار 5 / 2 گرم ، گلاب به مقدار لازم .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nدستور مصرف : داروها را بكوبيد و الك كنيد و با گلاب خمير نمائيد . هنگام درد با كاغذ روى شقيقه بچسبانيد .\r\nو يا طلاء ديگر :\r\nكافور ، دانهء جو\r\nدستور مصرف : دارو را بكوبيد و با آب بسائيد و بماليد . هنگام درد روى شقيقه طلا كنيد .\r\nيا قرص طلاء ديگر :\r\nمرصاف ، انيسون ، بذر البنج سفيد ، پوست ريشهء لفاح ، لفاح خشك از هركدام يك واحد ، زعفران ثلث واحد ، آب كاهو يا تاجريزى به مقدار لازم .\r\nدستور مصرف : داروها را پودر كنيد و با آب تاجريزى خمير كرده و قرص بسازيد و خشك كنيد . هربار هنگام حاجت در آب كاهو يا تاجريزى يا آب جوشيده حل كنيد و بر محل درد بماليد .\r\n\r\n5 - كماد :\r\nاين دارو درد ميگرن را ساكن مىكند .\r\nبابونه 30 گرم ، مرزنجوش 30 گرم ، لعاب حلبه مقدارى .\r\nدستور مصرف : پودر كرده و با حلبه بياميزيد . داخل كيسه ريخته و روى محل درد بچسبانيد .\r\n\r\n6 - ضماد ميگرن\r\nزنجفيل ، كوكنار ، برنج سرخ ماكول .\r\nدستور مصرف : داروها را پودر كنيد و بعد از مرطوب كردن بر سر و محل درد ضماد كنيد .\r\n\r\nضمادى ديگر :\r\nاين ضماد درد ميگرن را هرچند كهنه باشد از بين مىبرد .\r\nزعفران ، فلفل ، زنجفيل ، عاقرقرحا ، نبات كوفته از هركدام يك واحد ، روغن گاو مقدارى\r\nدستور مصرف : داروها را طبق دستور ضماد بسازيد و هنگام درد بر شقيقه‌ها بماليد و تا يك هفته ادامه دهيد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل ششم : ساير اقسام سردرد\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nالف ) سردرد آفتابى\r\nسردرد آفتابى از گرمى آفتاب حادث شده و علامت آن خشكى سر و دهان است و بيمار دچار بىقرارى مىشود ، داروهاى زير را در درمان سردرد آفتابى مىتوان به كار برد .\r\n\r\n1 - گل ختمى و اسفرزه هركدام يك واحد\r\nدستور مصرف : داروها را در آب جوش بريزيد تا لعاب بدهد . از صبح تا شب ساعت به ساعت و كم‌كم ميل كنيد و مقدارى از همان لعاب را روى سر و شقيقه‌ها بماليد . علاوه بر آن شربتهايى مانند خاكشير ، ترنجبين ، تخم شربتى و امثال آن ميل شود .\r\n\r\n2 - طلاء ( داروى ماليدنى )\r\nاين دارو رافع سردرد آفتابى و بىقرارى حاصل از آن است .\r\nصندلين ، انزروت ، كوكنار ، زعفران ، از هركدام 3 گرم ، بذر البنج 5 / 1 گرم .\r\nدستور مصرف : داروها را كوبيده و الك كنيد و با مقدارى گلاب بورزيد و مالش دهيد سپس با آب گشنيز يا كاسنى مخلوط و بر موضع درد بماليد .\r\n\r\n3 - سعوط ( استنشاق )\r\nكافور 2 حبه ، آب كاهو يك جزء ، سركه يك جزء ، روغن كدو به مقدار لازم .\r\n\r\n4 - سعوط ديگر :\r\nآب كاهو ، آب كدو ، آب كاسنى ، روغن كدو ، روغن بنفشه بادام ، شير زنان .\r\n\r\n5 - طلاء براى سردرد برودتى\r\nهمان گونه كه از نام آن برمىآيد از برودت و سردى شديد هوا حادث مىشود .\r\nمرمكى نيم‌كوفته 5 / 2 گرم ، عنبر 5 گرم ، لادن گداخته 5 گرم ، روغن زيتون يا كنجد 50 گرم ، مشك مقدارى .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nدستور مصرف : داروها را بكوبيد و الك كنيد ، مخلوط كرده و روى سر طلاء كنيد .\r\n\r\nب ) سردرد ضربه‌اى : ( سردرد ناشى از اصابت ضربه يا تصادف )\r\nضماد : گل ختمى ، بنفشه ، نيلوفر ، گل سرخ ، بابونه ، از هركدام 6 گرم ، اكليل المك 3 گرم ، آرد جو 9 گرم ، روغن بنفشه - بادام « 1 » مقدارى .\r\nدستور مصرف : داروها را پودر كرده و با قدرى روغن بنفشه - بادام و آب بپزيد تا قوام آيد مثل فالوده روى پارچه نازكى بماليد و روى سر ضماد كنيد .\r\n\r\nج ) سردرد ناشى از نرسيدن خون كافى به مغز :\r\nمعمولا در اين‌گونه بيمارى فشار خون ميل به نزول دارد ، اما هميشه چنين نيست . علائم بالينى اين بيمارى پريدگى رنگ ، آثار كم‌خونى در صورت ، سرگيجه و سردرد و حالت تهوع و درد در بالا و وسط سر مىباشد . بيمار هنگام ركوع يا سجود احساس درد و تكان خوردن محتواى جمجمه را دارد . همچنين در هنگام قاعدگى زنان بيشتر مىشود . داروى زير سبب افزايش فشار خون خواهد شد .\r\nفرنجمشك ، تخم شربتى ، بالنگو به اندازه مساوى .\r\nدستور مصرف : دارو را نيمكوب كنيد و روزانه يك تا دو بار ، هربار يك قاشق مرباخورى از دارو را با نصف استكان گلاب و نصف استكان عرق بيدمشك مخلوط و با شكر شيرين كرده و ميل كنيد . علاوه بر اين دارو ، هر سه روز يك بار يك عدد مغز گوسفند را پخته و ميل نمائيد .\r\n\r\nد ) سردرد معدى\r\nاين سردرد در ارتباط با اخلاط معده و امتلاء آن مىباشد و براى بر طرف\r\n\r\n\r\n","description":"","footnote":"\r\n( 1 ) - طرز تهيه روغن بنفشه - بادام : مقدار 15 گرم گل بنفشه با مقدار كمى آب و 75 گرم روغن بادام را روى شعلهء ملايم بجوشانيد تا آب بخار شد و روغن بماند . سپس صاف كرده و روغن را استفاده نمائيد .\r\n","page_name":" 74 ","page_number":74},
  {"content":"\r\n\r\nنمودن آن از كليهء نسخه‌هاى پاك‌سازىكنندهء اخلاط معده كه در بخش مسهلها ذكر شده است من جمله مسهل عام مىتوان استفاده كرد . نسخهء زير نيز در رفع اين گونه سردردها موثر است :\r\nسعد كوفى ، سنبل الطيب ، افسنطين ، فقاح اذخر ، تخم كرفس ، باديان ، نانخواه ( زنيان ) ، زيره از هركدام يك استكان ، صبر زرد 30 گرم ، روغن بيد انجير 6 گرم ، روغن بادام تلخ ، آب 5 / 4 ليتر .\r\nدستور مصرف : داروها را با آب بجوشانيد تا رنگ آب كاملا قرمز شود .\r\nصاف كنيد و صبر زرد را در آن حل كنيد . 3 روز در آفتاب نگهداريد . سپس 37 گرم آن را با 6 گرم روغن بادام تلخ يا 6 گرم روغن بيد انجير يا 3 گرم از هركدام مخلوط و بياشاميد .\r\n\r\nه ) سردرد سينوزيتى :\r\n\r\n1 - بخور\r\nتخم گشنيز 250 گرم ، اكاليپتوس 25 گرم ، آويشن 25 گرم ، بابونه 20 گرم ، مرزنجوش 20 گرم ، بنفشه 20 گرم ، ختمى 20 گرم .\r\nدستور مصرف : هر شب قبل از خواب يك استكان از مخلوط داروها را در يك كاسه آب سرد بجوشانيد و به مدت 10 دقيقه زير چادر بخور دهيد .\r\n\r\n2 - انفيهء عطسه‌آور\r\nكندش 5 / 2 گرم ، تخم گشنيز 20 گرم ، بنفشه 20 گرم .\r\nدستور مصرف : داروها را پودر كرده و در شيشهء در بسته نگهدارى كنيد .\r\nبلافاصله بعد از اتمام بخور هر شب به اندازهء نوك قاشق چاىخورى پودر انفيه را كف دست ريخته و در بينى بكشيد تا شروع به عطسه كنيد .\r\n\r\n3 - قطرهء بنفشه - بادام :\r\nمقدار 15 گرم گل بنفشه با مقدار كمى آب و 75 گرم روغن بادام شيرين روى شعله ملايم بجوشانيد تا آب بخار شده و روغن باقى بماند . صاف كنيد و پس از اتمام عطسه‌ها در هر سوراخ بينى 1 قطره روغن بنفشه - بادام بچكانيد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n4 - شستشو :\r\nصبح‌ها بعد از خواب مقدارى آب نمك ولرم و رقيق استنشاق كنيد .\r\n\r\nو ) سردرد ناشى از خستگى و كار زياد :\r\nعلاج اين سردرد در استراحت كردن ، استحمام با آب گرم و استفاده از داروهاى تقويت اعصاب زير است :\r\nگاو زبان ، سنبل الطيب ، افسنطين ، مرزنجوش ، تخم خشخاش ، بادرنجبويه ، پونه ، بسفايج .\r\nدستور مصرف : داروها را مخلوط كرده و نيم‌كوب كنيد . بعد از هر غذا يك قاشق غذاخورى از دارو را در 5 / 1 ليوان آب سرد بجوشانيد تا 1 ليوان بماند . صاف كرده و با شكر يا نبات ميل نمائيد . به جاى جوشاندهء فوق مىتوانيد عرق گاو زبان ، سنبل الطيب و بيدمشك را با عرق آويشن مخلوط و شيرين كرده و هربار يك استكان ميل نمائيد . تعداد دفعات مصرف دارو به تناسب نياز آن در در روز است .\r\n\r\nز ) سردرد با منشاء كليوى :\r\nاين سردرد بيشتر در ناحيه پيشانى ايجاد مىشود و با سردرد سينوزيتى تفاوت دارد . علاج آن درمان بيمارىهاى كليه با داروهاى گياهى مىباشد . كه در كتاب ديگر مولف مفصلا تشريح شده است .\r\n\r\nح ) سردرد ناشى از تومورهاى مغزى\r\nاين نوع سردردها در كتاب ديگر مولف تحت عنوان « درمان سرطان » كاملا تشريح شده‌اند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nبخش دوم سكته‌هاى قلبى و مغزى و درمان آن\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nپيشگفتار\r\nاز آنجا كه بيمارى سكته در زندگى امروز بشرى يكى از علل مهم مرگ‌ومير مىباشد و معضل مهمى براى جامعه بشرى ، پيشگيرى و علاج سكته اهميت خاصى مىيابد . آنها كه در اثر عمل به دستورات بهداشتى شفا يافته و خواهند يافت قطعا بايد از ائمه معصومين ( س ) بعنوان راس هرم اطباء حاذق طب اسلامى و سپس از اساتيد و پزشكان و حكماى ايرانى كه سهم عميقى در گسترش طب سنتى دارند تشكر كنند .\r\nبه جد مىتوانيم ادعا كنيم در طول تاريخ پزشكى و پيشرفتهاى كنونى طب در جهت مبارزه با سكته‌ها موثرتر و جامع‌تر و زيباتر از روش‌هاى طب سنتى نيافتيم . روش‌هايى كه ما را از هر نوع وابستگى به بيگانه مصون مىدارد و در عين حال براى همه اقشار جامعه اعم از فقير و غنى قابل استفاده است . ما از دانشمندان و محققان علوم پزشكى مىخواهيم كه به اين افتخار ملى و اسلامى كشورمان با بىاعتنايى ننگرند و مطمئن باشند اگر به طب غنى كشورمان بهاى لازم داده شود دانشمندان سراسر جهان به جامع بودن و برتر بودن روشهاى ما ايرانيان اعتراف خواهند كرد و روزى خواهد رسيد كه بيماران بسيارى براى درمان دردهاى خود به ايران اسلامى سرازير خواهند شد .\r\nطب گياه‌درمانى و سنتى چنان مهجور واقع شده كه متاسفانه بسيارى از صاحب‌نظران و دانشمندان و محققان از عظمت آن غافل مانده‌اند . بدون ترديد بايد روحانيون عزيز و محترم را نيز متوجه اين مطلب نمود كه از طب اسلامى خود آن‌چنان كه لازم است دفاع نكرده‌اند و از آن حمايت ننموده‌اند ولى ديگر نشستن و دست روى دست گذاشتن جايز نيست و قبل از آنكه غربىها گوى سبقت را از ما بربايند بايد به خود آييم و از افتخارات علمى خويش دفاع كنيم لذا به انديشمندان هشدار مىدهيم كه با عنوان‌هاى دل‌فريب منتظر تاييد يا تغيير يا\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nانحراف طب سنتى با شيوه‌هاى غربى نشوند .\r\nرسانه‌هاى جمعى و بخصوص صدا و سيماى جمهورى اسلامى ايران رسالت مهمى از اين لحاظ برعهده دارد . بازگو نمودن و به تصوير كشيدن موفقيت‌هاى طب ايرانى كه مردم به آن اعتقاد دارند مىتواند نكاتى از مفاخر ملى ما را به جهانيان و به مردم كشورمان ارائه نمايد . هيچ‌كس مخالف علم و دانش و نوآورى نيست اما هنگامى كه در اخبار علمى هر روز مطالبى مبنى بر تبليغات غربى در مورد موسسات تحقيقاتى خارج از كشور پخش مىشود چه خوب است نكاتى نيز در مورد موفقيت و اشراف طب كشورمان در همان مورد گوشزد شود تا مردم بدانند بسيارى از بيماريهايى كه طب غربى هنوز در ابتداى راه درمان آنهاست در همين طب سنتى علاج و درمان قطعى شده و با هزينه‌هايى به مراتب كمتر و با ضريب اطمينان بيشتر قابل پيشگيرى و علاج است و چه بسا توجه مردم به درمان گياهى باعث جلوگيرى از هدر رفتن ارز و پول كشور براى تهيه داروهاى شيميايى خواهد شد .\r\nسيد محمد موسوى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nسكته\r\nسكته يا انفاركتوس يكى از شايعترين علل مرگ‌ومير در جوامع امروزى است و از خطرناكترين و كشنده‌ترين بيماريها به‌شمار مىرود . اين بيمارى مهلك هرساله بيشترين آمار مرگ‌ومير در اثر بيمارى را به خود اختصاص داده و قربانيان بسيار زيادى را به كام مرگ مىكشد . از همين روى تلاش زيادى از جانب پزشكان براى مهار آن به عمل آمده است . گرچه تا حدودى علت سكته روشن است و توفيقات فراوانى در علاج آن بدست آمده اما به دليل سرعت وقوع آن هنوز قربانيان زيادى را در كام مرگ مىكشد و نشان مىدهد پزشكى نوين هنوز از علاج و پيشگيرى آن عاجز مانده است .\r\nطب سنتى و گياه‌درمانى ايران كه دانشى متأثر از رهنمودهاى حكيمانه ائمه معصوم ( س ) و حكماى بعدى است در علاج و پيشگيرى اين بيمارى نيز گوى سبقت را از ديگر رشته‌هاى طب ربوده و در اين راه بغايت موفق بوده است .\r\nاظهارنظر فوق نه از سر تعصب است بلكه ديدن نتيجه كار ما را بر اين عقيده استوار داشته است . اميدواريم بتوانيم در اين كتاب راى و نظر خويش را به اثبات رسانيم .\r\nقبل از هر چيزى بايد زمينه‌هاى ايجاد بيمارى را مورد بررسى قرار دهيم و عوامل موثر آن را برشماريم . درست است كه سكته يك بيمارى ناگهانى است اما علت ايجاد آن ناگهانى نيست و سال‌ها طول مىكشد تا در اثر جمع عوامل متعدد ، سكته دست دهد . يكى از مهمترين علت‌هاى ايجاد سكته فرهنگ غلط تغذيه است و بررسى اين علت براى ارائه برنامه‌اى براى پيشگيرى از ايجاد سكته ضرورى است .\r\n\r\nعوامل موثر در بروز بيمارى سكته\r\n\r\n1 - فرهنگ تغذيه\r\nاهميت فرهنگ تغذيه تا بدان حد است كه شخصيتهاى پزشكى مشهور جهان\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدر گذشته و حال بدان توجه نموده و نظريات قاطعى در اين‌باره ابراز كرده‌اند . در بررسى كتب اساتيد فن پزشكى قبل از اسلام گرفته تاكنون تقريبا هيچ پزشك حاذقى نيست كه به اين موضوع اهتمام نورزيده باشد . ميزان صرف غذا ، نوع غذاها ، وقت تناول كردن ، كيفيت مواد خوراكى ، سازگارى مواد غذايى با يكديگر ، مزاج مواد خوردنى و سازگارى آن با مزاج انسان و غيره مواردى است كه طب به آن توجه ويژه مبذول داشته است . متخصصين شيوه‌هاى مختلف طب نظرات گوناگون ارائه كرده‌اند كه اكثريت نظريه‌ها در اصول اختلاف چندانى با يكديگر ندارند بلكه تفاوت بيشتر در برنامه‌ريزىها و نوع مصرف غذا و مسائل فرعى ديگر است . حال بايد ارتباط فرهنگى تغذيه را با بيمارى سكته بيان كنيم و ابتدا علت سكته را هنگام وقوع آن مطرح نمائيم .\r\nسكته در اثر ايجاد لخته خون در مويرگهاى حساس مغز و مويرگهاى كرونر قلب و رگها منتهى به قلب صورت مىگيرد لخته‌ها راه عبور خون را در مجراى رگها مىبندند ، اين امر ممكن است در همه جاى بدن اتفاق بيافتد اما محل تشكيل لخته و يا تجمع لخته‌ها حائز اهميت است .\r\nبعنوان مثال ممكن است در بخشى از بافتهاى پا لخته‌هايى تشكيل شود كه باعث انسداد عروق در قسمتى از آن عضو گردد و باعث ايجاد بىحسى و پادرد و غيره گردد . اما اگر انسداد در يكى از مويرگهاى مغز ايجاد گردد آنگاه سكته مغزى عارض خواهد شد . ايجاد لخته يكى از خواص خون است . چنانچه ترشح مواد ضد لخته در خون كاهش يابد و از حالت تعادل خارج شود امكان ايجاد لخته و خطر سكته بشدت افزايش مىيابد .\r\nتاثير تغذيه غلط در ايجاد لخته خون غليظ كردن و كثيف نمودن آن است خون غليظ علاوه بر ايجاد رسوب در ديواره رگها و ايجاد بيمارى تصلب شرائين باعث تنگى عروق و سفتى و سختى آن مىشود . بديهى است در خون غليظ ماده ضد لخته بايد بيشتر ترشح گردد تا خون متعادل شود . در برخى از بيماريها غلظت خون آن‌چنان افزايش مىيابد كه حتى از سرخ‌رگهاى بزرگ نيز خون كثيف و غليظ خارج مىگردد .\r\nتغذيه غلط عبارت از : پرخورى ، بدخورى و بىموقع‌خورى است . پرخورى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبه تدريج كبد را خسته و معده و كليه‌ها را فرسوده مىكند . اعمال هضم كمال خود را از دست مىدهد . شيره‌هاى ناقص خوب هضم نشده از طريق كبد و غيره وارد رگها مىشود و به تدريج خون را كثيف و غليظ و رگها را مسدود و سرانجام با ايجاد لخته خون باعث سكته قلبى و مغزى مىگردد . متاسفانه در كشور ما فرهنگ تغذيه به صورت كاملا غير علمى و غير منطقى رايج است . اين فرهنگ نه ملى و نه اسلامى است و نه چيزى ديگر . مردم ما متنوع‌ترين و بهترين غذاى خويش را شبها مصرف مىكنند و سپس خواب سنگينى با شكم پر . در خواب تحرك بدن تقريبا ناچيز است و چندان نياز به انرژى ندارد بسيارى از اندامها در حال استراحت‌اند ولى معده انباشته از غذا تا نيمه‌هاى شب يا صبح مشغول كار است در نتيجه اكثر افراد اشتهايى به صبحانه ندارند . انباشتگى غذا در معده و رگها شب‌هاى متوالى تكرار مىگردد و به تدرج اثرات نامطلوب خود را بر روى جسم و جان خواهد گذاشت .\r\nيكى ديگر از مصاديق بىموقع خوردن و بدخورى نوع مصرف آب است كه باعث افزايش آلودگى در اعضاى بدن و چربى خون و اضافات ديگر همراه با غلظت خون مىگردد . مصرف آب در موقع خود خون را تميز و رقيق خواهد نمود . بحث آب‌درمانى به آن شكلى كه امروز در محافل پزشكى مطرح شده چندان مورد تاييد طب سنتى نيست . از احاديث نبوى برمىآيد كه نوشيدن آب ميان غذا و بعد از غذا مكروه است . از نيم ساعت قبل از غذا تا يك و نيم ساعت بعد از غذا آب خوردن مضر و نهى شده است . آب خوردن ميان و بعد از غذا باعث اتساع بىموقع معده شده و باعث بهم خوردن نظم در اعمال هضم مىگردد . ترشح صفرا و اسيدهاى هضم‌كننده ديگر و حركت دياستازها در حرارت مناسب صورت مىپذيرد كه با خوردن آب به‌طور ناگهانى عمليات هضم متوقف شده و مواد غذايى در معده تقريبا بىحركت مىماند ، حاصل آن توليد گاز معده و رسوب در جداره معده و توليد سم است . بدخورى عبارت از خوردن غذاى پخته با كيفيت بد از جنبه‌هاى گوناگون است . مثلا خوردن غذاى پخته براى بدن لازم است اما اگر از حد خود گذشت باعث كثيفى و غلظت خون مىشود .\r\nمصرف گوشت و چربى و سرخ‌كردنى و مواد نشاسته‌اى نيز همينطور . به نظر ما\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمقدار كمى از غذاهاى روزانه بايد پختنى و محتوى گوشت و امثالهم باشد و بهتر است بدن را با كم‌خورى و حد اكثر مواد خام و سبزى و ميوه و پروتئين گياهى عادت داد . يكى ديگر از مصاديق بدخورى مصرف مواد پروتئينى سست و نامقاوم است و گوشت‌هاى مرغ ماشينى و تخم‌مرغ ماشينى و غيره ، انواع غذاهاى بسته‌بندى از غذاهاى سست بشمار مىروند اين نوع غذاها در بدن بافت‌هاى سست توليد مىكند كه در مقابل سرطان و سكته بسرعت مقاومت خود را از دست مىدهند . سرخ‌كردنىها يكى ديگر از غذاهاى غليظكننده خون هستند كه بايد مصرف آنها را به حد اقل رسانيد . غذاهاى وارداتى كه در فرهنگ تغذيه كشور ما وارد شده متاسفانه در ايجاد كثيفى خون و غلظت آن تاثير بسزايى داشته است . پيتزاها ، بعضى از انواع ساندويج‌ها ، چيپس ، پفك ، ماكارونى كه مرتبا از رسانه‌ها تبليغ مىشود باعث تغيير ذائقه مردم به خصوص كودكان گرديده است . لازم است كارشناسان امور تغذيه در معرفى رژيم‌هاى غذايى صحيح و مناسب عموم مردم را راهنمايى كنند و بتدريج با تغيير صحيح فرهنگ تغذيه در پيشگيرى از بيمارىهاى خطرناك بكوشند . تعيين رژيم غذايى دقيق كارى بسيار مشكل و نشدنى است چرا كه عوامل متعددى در ذائقه انسان تاثير دارد . ميل و اشتياق به برخى از غذاهايى كه گاه در انسان ايجاد مىشود و در زبان عاميانه گفته مىشود كه مثلا امروز هوس كردم كه فلان غذا را ميل كنم اين تمايل نشان مىدهد نياز بدن به همان غذا است . كسى كه دچار سردى مزاج مىشود ناخودآگاه به شيرينىجات علاقه نشان مىدهد . بارها در گزارش‌هاى پزشكى شنيده‌ايم كه شخصى مثلا به خوردن نمك يا چيزهاى عجيب مانند گاز مايع و غيره عادت كرده و بدون آن قادر به ادامه زندگى نيست . بنابراين تدوين رژيم غذايى با مقياس‌هاى دقيق كارى نشدنى است . اما تدوين اصول و تعيين ملاك‌هاى كلى صحيح مصرف مواد خوراكى سلامت‌افزا ، شدنى و لازم است .\r\nبارها علماى طب گياهى مردم را نسبت به عوارض ناشى از بدخورى و تغذيه غلط هشدار داده‌اند اما هنوز اكثريت به همان شيوه‌هاى غلط تغذيه كه بدان خو كرده‌اند پايبندند . نتيجه آن را هم دريافت مىكنند افزايش آمار سكته و سرطان و آرتروز و نقرس و انواع بيماريهاى خون بازيافت همين شيوه غلط است . در طب\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nايرانى در خصوص غذاهاى چاشت تاكيد زيادى شده و هم در احاديث ائمه اطهار به مردم گوشزد شده است كه غذاى صبح اهميت ويژه‌اى در سلامت و طول عمر دارد و شب‌ها بايد به غذاى سبك و مختصر اكتفا شود . ضرب المثلى قديمى است كه مىگويد . صبحانه را خودت بخور ناهار را با دوستت و شام را به دشمن واگذار كن . اين جمله صرف نظر از جنبه ضرب المثلى ، بار علمى دقيقى دارد و جنبه علمى و واقعى آن مورد تاييد است . لذا خلاصه تغذيه صحيح عبارت است از :\r\n1 - صبحانه خوب و متنوع ، ناهار متوسط و شام سبك\r\n2 - غذاهاى پختنى نسبت بسيار كمترى به غذاهاى خام مانند ميوه‌ها و سبزىها داشته باشد .\r\n3 - مصرف سرخ‌كردنى به حد اقل ممكن كاهش يابد .\r\n4 - ميزان مصرف چربى و پروتئين نسبت به ميزان تحرك انسان برآورد و مصرف شود براى مثال يك ورزش‌كار حرفه‌اى پس از كناره‌گيرى از ورزش بايد ورزش‌هاى سبك‌ترى را برگزيند و به همان نسبت ميزان مصرف چربى و غذاهاى قوى را كاهش دهد .\r\n5 - هنگام صرف غذا تا 5 / 1 ساعت بعد از آن ، آب ، دوغ و نوشابه و مايعات ديگر مصرف نشود .\r\n6 - كم‌خورى و هميشه‌خورى در دستور كار تغذيه قرار گيرد .\r\n\r\n2 - حركت\r\nفعاليت‌هاى جسمانى اعم از ورزش و كار در پيشگيرى از كثيفى و غلظت آن بسيار موثر است و مىتواند در درمان و رفع سكته‌ها موثر واقع گردد . با نگاهى گذرا به نحوه زندگى يك نسل قبل به خوبى متوجه تاثير تحرك بدنى و كار در سلامتى جسم و جان مىشويد ، پدران و مادران ما سالمتر مىزيستند و اين سلامتى تا زمانى ادامه داشته كه كار مىكرده‌اند . اكثريت مراجعه‌كنندگانى كه براى درمان سكته به موسسه تحقيقاتى مولف مراجعه مىكنند كسانى هستند كه پس از فراغت از به ثمر رساندن فرزندان خويش از كار و فعاليت دست برداشته و به اصطلاح دوران بازنشستگى را به استراحت مىگذرانند ، يا ميزبان فرزندان\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخويش هستند و يا مهمان آنان . تحرك بدنى به حد اقل مىرسد ولى ميزان مصرف مواد غذايى مانند سابق ادامه دارد . اين روند به تدريج خون را سنگين و غليظ و زمينه سكته‌هاى قلبى و مغزى را فراهم مىسازد . بنابراين پس از مساله تغذيه عدم تحرك و جنبش جسمى از مهمترين عوامل سكته‌ها به شمار مىرود . گاه پيرمردانى را مىبينيم كه در سنين بالا با چالاكى و سلامتى زائد الوصفى مسيرهاى كوهستانى را بهتر از جوانان طى مىكنند . اگر پاى صحبت آنان بنشينيد متوجه مىشويد كه هيچ بيمارى و مشكلى ندارند و در خون آنها از چربى و اسيد اوريك اضافى و آلاينده‌هاى ديگر خبرى نيست . سلامتى اين افراد آنگاه به حد اعلا مىرسد كه علاوه بر حفظ جنب‌وجوش جسمى از تغذيه صحيح و كم نقصى پيروى كنند .\r\n\r\n3 - مشكلات عصبى\r\nتنشهاى عصبى و دغدغه‌هاى فكرى پس از دو عامل تغذيه و تحرك از مهمترين عوامل ايجاد سكته‌ها به شمار مىرود . اين تنشها باعث بهم خوردن سيستم‌هاى بدن و كاركرد غده‌ها شده و علاوه بر تاثير روى اعضاى رئيسه بدن سكته‌هاى قلبى و مغزى را باعث مىشوند .\r\n\r\n4 - فشار خون\r\nبيمارى فشار خون از عوامل موثر ديگر در ايجاد سكته‌هاى قلبى و مغزى است . اين بيماريها با تنشهاى عصبى ، غلظت خون و نوع تغذيه ارتباط داشته بنابراين درمان اين بيمارىها مىتواند از بروز سكته‌ها پيشگيرى به عمل آورد .\r\n\r\n5 - تنگى نفس\r\nتنگى نفس‌هايى كه ناشى از ناراحتىهاى ريه مىباشد و همينطور تنگى نفس‌هاى عصبى و مواردى كه با بيمارى گواتر سروكار دارد مىتواند بتدريج زمينه ضعف قلب و مغز را فراهم ساخته و در تركيب با عوامل ديگر منجر به سكته گردد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n6 - تپش قلب\r\nبيمارى تپش قلب يكى از عوامل ضعيف‌كننده قلب و زمينه‌ساز بروز سكته است بخصوص اگر اين بيمارى با عوامل ديگر دست به دست دهد .\r\n\r\n7 - تنگى عروق منتهى به قلب\r\nتنگى عروق منتهى به قلب زمينه نارسايى قلبى را فراهم مىكند اين تنگىها مىتواند مادرزادى باشد و در اثر غلظت و كثيفى خون ايجاد گردد مسئوليت اساسى تنگى رگ‌هاى قلب به عهده معده و كبد است .\r\n\r\n8 - ناراحتى عضله و دريچه‌ها\r\nبرخى از بيماريهاى دريچه‌ها و عضله قلب مادرزادى و ارثى است و برخى اكتسابى مىباشد . مانند روماتيسم قلبى كه در اثر عدم رسيدگى به بيمارى گلودرد چركى ايجاد مىشود و يا تومورهاى داخلى قلب . در هر حال در طب ايرانى تدابيرى موثر براى درمان آن وجود دارد .\r\n\r\n9 - بيماريهاى اعضاء ديگر در ارتباط با قلب\r\nبرخى از بيماريهاى اعضاء ديگر مانند كليه‌ها ، كبد و ريه‌ها مىتواند باعث بروز سكته‌هاى ناگهانى گردد مثلا فشار خون كليوى ، سيروزهاى كبدى و غيره بطور كلى كبد نقش بسيار موثرى در ايجاد بيمارىهاى قلبى دارد كه اكثر اطباء به آن بىتوجه‌اند .\r\n\r\n10 - تومورهاى قلبى\r\nداخل حفره قلب در بطن‌ها و دهليزها و دريچه‌ها ممكن است تومورهايى بروز كند كه عوارضى چون درد در قفسه سينه ، تنگى نفس شديد ، تپش قلب ، كبود شدن و سياه شدن صورت همراه با نفس تنگى شديد بهمراه داشته باشد .\r\nعلاج اين ناراحتى چون در مبحث تومورها خواهد آمد در اين كتاب از آن صرفه نظر شده است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n11 - دخانيات و مشروبات الكلى\r\nآن‌قدر در اين زمينه توسط رسانه‌هاى جمعى تذكر داده شده كه بحث در مورد آن توضيح واضحات است .\r\n\r\nپيشگيرى و درمان سكته‌هاى قلبى و مغزى\r\nبه جرات مىتوان گفت در ميان تمامى روشهاى مبارزه با سكته‌هاى قلبى و مغزى بهترين و موثرترين و زيباترين روش را طب سنتى و گياه‌درمانى شيعيان آل محمد ( ص ) به دانش طب ارائه نموده است . تشويق پيامبر اسلام ( ص ) و ائمه اطهار ( ع ) به انجام حجامت‌ها و پيشرفت علم خون‌درمانى با راهنمايى پيشوايان مذكور در كنار داروهاى گياهى منجر به موفقيت عظيم طب ايرانى در علاج اين بيمارى مهلك و فراگير شده است .\r\n\r\nپيشگيرى خون‌درمانى\r\nموثرترين روش پيشگيرى اين بيمارى همانا مبادرت به حجامت يا خون‌گيرى است كه در كتاب ( خون‌درمانى ) از سلسله كتابهاى ( پيك شفا ) اثر همين مولف تشريح گرديده است . خون‌گيرى در اواسط هر ماه باعث كشيدن همه بيماريها از بدن انسان مىشود و خون‌گيرى در هر فصل و خون‌گيرى هنگام بهار و پاييز در پيشگيرى از سكته‌ها بسيار موثر است اين خون‌گيرىها به همين روش حجامت بايد از ميان دو كتف پايين‌تر از مهره‌هاى گردن صورت گيرد . و هرگز با خون‌گيرى از ساعد دست و با سرنگ قابل مقايسه نيست .\r\nخونگيرى به وسيله زالو نيز سالى يك بار يا دو بار بسيار موثر است كه مفصلا در كتاب خون‌درمانى توضيح داده شده است . بهار و پاييز بهترين فصول اين نوع خون‌گيرى است . نحوه خون‌گيرى با زالو در همين كتاب توضيح داده مىشود .\r\n\r\nدارودرمانى\r\nدارودرمانى روش ديگرى براى پيشگيرى از سكته‌هاست . البته هيچ‌گاه نبايد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nروشهاى دارويى بر خونگيرى ترجيح داده شود ، بلكه پس از خون‌گيرى و در كنار آن به عنوان روشى موثر بايد با اهميت تلقى شود . تعيين جايگاه اين دو روش از لحاظ ميزان تاثير حائز اهميت مىباشد . تركيب اين دو روش با يكديگر علاوه بر پيشگيرى صددرصد از بروز سكته‌ها علاج قطعى سكته پس از حدوث آن است .\r\n\r\nنسخه‌هاى پيشگيرنده رژيم غذايى دارويى 15 روزه\r\nچنانچه اين رژيم در سال چهار بار يعنى در هر فصل يك‌بار صورت پذيرد در پيشگيرى از بروز سكته‌ها نقش بسيار موثر خواهد داشت .\r\nيك روز در ميان بجاى صبحانه 2 ليوان عرق شاهتره را روى آتش با ظرف استيل يا لعابى داغ كنيد تا به حد جوش برسد بلافاصله داغ‌داغ آن را روى سه قاشق غذاخورى خاكشير كه از قبل تميز كرده‌ايد بريزيد و با كمى شكر شيرين كرده ميل كنيد و به مدت 20 دقيقه تا نيم ساعت به پشت تكيه كرده استراحت كنيد . تا ظهر هيچ‌چيز نخوريد مگر در صورت گرسنگى شديد آب كمپوت يا فرنى رقيق .\r\nروز بعد سه قاشق غذاخورى ترنجبين را در 5 / 1 ليوان آب جوش حل كنيد و روى آتش به حد جوش برسانيد . بلافاصله آن را روى سه قاشق غذاخورى خاكشير كه از قبل تميز كرده‌ايد بريزيد و به جاى صبحانه ميل كنيد و تا ظهر مثل روز قبل عمل نماييد هر روز يا يك روز در ميان به جاى نهار سوپ گشنيز ميل كنيد . به اين ترتيب :\r\nسبزى گشنيز با اسفناج يا برگ چغندر همراه با عدس و كمى برنج و ماهيچه گوسفند يا مرغ بدون چربى با آلوى بخارا . همه را با هم طبخ كنيد . شب‌ها بجاى غذاهاى ديگر كته گشنيز ميل نماييد و در صورت نياز كمى گوشت گوسفند يا مرغ بدون چربى به صورت آب‌پز ميل كنيد . در طول مدت 15 روز ظهرها مىتوانيد چيزهايى مانند ميوه كه تحليل‌برنده باشد مصرف كنيد اما از موارد زير به كلى اجتناب ورزيد :\r\nسوسيس ، كالباس ، تخم‌مرغ ، چربى ، سرخ‌كردنى ، كله‌پاچه ، خامه ، سرشير ، كره ، شيرينىجات قنادى ، آجيل ، چيپس ، پفك ، نوشابه ، پيتزا ، هر نوع ساندويج .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nنسخهء ديگر :\r\nگل‌گاوزبان ، سنبل الطيب ، ليموعمانى .\r\nهر شب حدود يك ساعت قبل از خواب داروها را با 5 / 1 ليوان آب بجوشانيد تا يك ليوان بماند ، صاف كنيد و با شكر يا نبات شيرين كرده ميل كنيد .\r\nاين نسخه مىتواند هر شب تا ما دام العمر تكرار شود . توجه كنيد كه شام همواره بايد سبك و از غذاهاى زودهضم و عارى از چربى باشد .\r\n\r\nنسخهء ديگر :\r\nورون ، سرخ‌وليك ، اكليل الملك ، گاو زبان ، ليموى عمانى .\r\nاجزا را مساوى بگيريد و نيم‌كوب كنيد و روزانه سه بار صبح و ظهر و شب بعد از هر غذا يك قاشق غذاخورى آن را در 5 / 1 ليوان آب بجوشانيد تا يك ليوان باقى بماند . صاف كنيد و كمى شيرين كرده ميل كنيد . مقدار كمتر آن تا روزى يك‌بار براساس نياز است . پرهيز از چربى و سرخ‌كردنى ضرورى است .\r\n\r\nنسخهء ديگر :\r\nگاو زبان ، نعناع ، سنبل الطيب ، عناب ، ليموى عمانى ، تخم شنبليله ، قدومه .\r\nمانند دستور قبل عمل كنيد . اجزاء مساوى است .\r\n\r\nنسخهء ديگر :\r\nبنفشه ، كاسنى ، سه‌پستان ، عناب ، بولاغ اوتى ، گل ختمى ، قرقات ، تخم شنبليله ، نيلوفر .\r\nاجزاء آن را مساوى بگيريد و مانند نسخه قبل عمل كنيد .\r\n\r\nنسخهء ديگر :\r\nماء الجبن ( آب پنير ) از تركيب مقدارى شير گوسفند يا بز يا گاو غير پاستريزه پس از 20 دقيقه جوشيدن با يك سوم آن سركه يا آب‌ليمو يا آب‌غوره بدست مىآيد و در حالت ناشتا ميل مىشود . نسخه‌هاى پيشگيرنده از سكته‌ها بسيار متعدد بوده و به‌طور كلى نسخه‌هاى تصفيه خون چه به صورت دارو و چه به صورت برنامه غذايى در پيشگيرى از سكته‌ها نقش موثرى ايفا مىنمايد . نسخه‌هاى اخلاط چهارگانه كه مفصل در كتاب پيك شفا توضيح داده شده از بهترين روشهاى پيشگيرنده از انواع سكته‌هاست . اين نسخه‌ها خلطها و آلودگيها را از\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبدن پاك مىكند و مجرب‌ترين داروها در علاج اين بيمارى مىباشند .\r\n\r\nكار و ورزش\r\nعدم تحرك و تنبلى باعث انهدام جسم و جان مىشود . كاهلى يك بيمارى اخلاقى است كه زمينه را براى انباشته شدن مواد زائد در خون فراهم مىسازد .\r\nتعداد كثيرى از مردم با توجيهاتى از قبيل بازنشستگى ، كهولت سن ، بيكارى ، بىحوصلگى ، مشكلات زندگى و بهانه‌هاى ديگر بتدريج مرگ زودرس خود را فراهم مىآورند . ميان‌سالان و كهنسالان توجه كنند به هيچ دليلى نبايد از ورزش و تحرك جسمى فاصله بگيرند از طرفى ديگر هرگاه به دليلى دچار عدم تحرك شدند و نوع غذا و مقدار آن را متناسب با تحرك خويش كاهش دهند و غذاهاى رقيق و لطيف و تحليل‌برنده و بدون چربى و كم‌نشاسته مصرف نمايند .\r\n\r\nعلاج سكته بعد از وقوع\r\nدر علاج سكته بايد نوع مزاج بيمار را در نظر گرفت بيشتر سكته‌هاى مغزى در مزاجهاى سرد صورت مىپذيرد ولى اين قانون عموميت ندارد . سكته‌هاى ناشى از فشار خون و سكته‌هاى بيماران ديابتى و سكته‌هاى عصبى مىتوانند در هر مزاجى رخ دهند . عوامل ديگرى نيز در نوع سكته‌ها دخالت دارند . به‌هرحال نوع سكته در چگونگى تجويز دارو در طب سنتى در نظر گرفته شده است .\r\nسكته‌هاى قلبى بيشتر به مزاجهاى گرم هجوم مىآورند به ويژه مزاجهاى خونى ( دموى ) . سكته‌هاى قلبى در همه انواع آن و سكته‌هاى مغزى از ديدگاه طب سنتى با اخلاط چهارگانه و كثيفى خون و غلظت خون ارتباط مستقيم دارد . تصور نشود هركس فشار خون و چربى و اسيد اوريك ندارد هرگز دچار سكته نخواهد شد بلكه عوامل ديگرى نيز موثراند .\r\n\r\nاقدامات فورى\r\nطب سنتى اقدامات بسيار موثرى براى بيمارى كه تازه سكته كرده در نظر گرفته است كه بر روش‌هاى طب غربى و طب غربزده برترى غير قابل انكارى دارد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n1 - اگر بيمار دچار سكته مغزى شده : بلافاصله پشت گوشها 10 عدد زالوى كوچك بياندازيد و پس از افتادن زالوها از خونريزى جاى نيش جلوگيرى نكنيد اگر زالو در دسترس نبود در پشت گوشها يا وسط سر روى ملاج حجامت كنيد . از نسخه زير استفاده كنيد .\r\n\r\nنفوخ ( دميدنى در بينى )\r\nسكته‌كرده را به هوش مىآورد .\r\nكندش و خربق سفيد را بطور مستقيم ساييده و نرم كنيد و جلوى بينى بيمار بگيريد يا در بينى او بدميد .\r\n\r\nنفوخ ديگر\r\nكندش يك واحد ، تخم گشنيز 4 واحد ، ميخك نيم واحد . اجزاء را بكوبيد و نرم كنيد و مانند نفوخ قبلى عمل كنيد .\r\n\r\nنفوخ ديگر\r\nمقدارى خربق سفيد را نرم كوبيده و در سركه حل كنيد و در بينى بيمار بدميد .\r\n\r\nنطول ( جوشانده‌اى كه بر سر و روى بيمار بريزند )\r\nشيح كوهى ، مرمكى ، شبت ، صعتر ، برگ ترنج ، اكليل الملك ، بابونه ، سداب ، حاشا ، مرزنجوش ، آب .\r\nاز هركدام 25 گرم بگيريد . نيم‌كوب كرده در سه من آب بجوشانيد تا يك بند انگشت بالاى داروها آب بماند . صاف كنيد و كم‌كم بر سر بيمار و مهره‌هاى پشت بريزيد و بيمار را بر بخار آن نگاه داريد و مدتى در آب آن بنشيند .\r\nنسخه‌هاى اقدامات فورى بيماران سكته‌اى بسيار است كه براى اجتناب از اطاله كلام از ذكر آنها خوددارى مىكنيم .\r\nنكته : به محض بروز سكته مغزى بدون فوت وقت پشت هر گوش بيمار تا 10 عدد زالوى كوچك بياندازيد و از روشهاى ديگر طب غربى چنانچه زالو در دسترس مىباشد خوددارى نماييد .\r\n2 -\r\n\r\nاگر بيمار دچار سكته قلبى شده است :\r\n- سكته از غلبه خون است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n- سكته همراه با فشار خون است .\r\n- تعدادى از عروق منتهى به قلب بسته شده است .\r\n- انسداد در عروق عضلات قلب روى داده است .\r\n- قبل از سكته به بيمار شوك عصبى شديد وارد شده است .\r\n- بيمار دچار نفس‌تنگى است .\r\n- نبض بيمار ضعف يا قطع شده است .\r\nدر هر حال رگ دست چپ ما بين انگشت كوچك و انگشت بعدى را با تيغ بزنيد و تا يك استكان خون بگيريد و اين حد اقل خونگيرى است كه به تناسب نياز افزايش مىيابد . از نفوخاتى كه در سكته مغزى ذكر شد استفاده كنيد و اگر خون گرفتن از ما بين دو انگشت امكان نداشت شاه‌رگ دست چپ را بزنيد . و اگر نياز بود شاه‌رگ دست راست را هم بزنيد .\r\n\r\nدرمان سكته‌ها بعد از اقدام فورى\r\n1 - اگر بيمار دچار سكته مغزى شده باشد :\r\nمزاج بيمار را تشخيص بدهيد گرچه بسيارى از سكته‌هاى مغزى در غلبه سوء مزاج سرد ايجاد مىشود اما اين حكم عموميت نداشته و تشخيص مزاج ضرورى است . در تجويز داروها حالات معده ، يبوست ، فشار خون ، غلظت و چربى خون و بيماريهاى قبلى بيمار بايد در نظر گرفته شود . به طور كلى نسخه‌هاى زير در انواع سكته‌ها عموميت داشته و لازم الاجراست :\r\n\r\nرژيم 15 روزه\r\nعرق شاهتره ، خاكشى ، ترنجبين\r\nيك روز در ميان دو ليوان عرق شاهتره را داغ كنيد تا به حد جوش برسد و بلافاصله آن را داغ‌داغ روى سه قاشق غذاخورى خاكشى كه از قبل تميز كرده‌ايد بريزيد و بجاى صبحانه ميل كنيد . اگر بيمارى ديابت در كار نيست كمى شيرين كنيد . تا ظهر چيزى نخوريد مگر آب كمپوت يا فرنى رقيق .\r\nروز بعد 3 قاشق غذاخورى ترنجبين را در 5 / 1 ليوان آب جوش حل كرده\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nصاف كنيد و بجاى صبحانه ميل كنيد و تا ظهر مثل روز قبل عمل كنيد .\r\n\r\nمسهل عام\r\nسناء مكى 50 گرم ، گل سرخ 50 گرم ، ترنجبين 25 گرم ، گل ختمى 25 گرم تخم كتان 25 گرم ، افسنتين 25 گرم .\r\nداروها را نيم‌كوب كنيد ، بعد از ظهرها يك الى دوبار هر بار يك قاشق غذاخورى را در 2 ليوان آب بجوشانيد تا يك ليوان بماند صاف كنيد و كمى شيرين كرده ميل كنيد . اين دارو بايد ايجاد اسهال كند . چنانچه در هر بعد از ظهر با يك‌بار مصرف آن اسهال ملايمى ايجاد شود به همان يك‌بار اكتفا و چنانچه لازم است دوبار در هر بعد از ظهر مصرف شود تا اسهال ايجاد شود .\r\nظهرها يك روز در ميان و در صورت لزوم هر روز ، بجاى هر نوع غذا سوپ گشنيز كه با اسفناج يا برگ چغندر ، همراه با عدس و كمى برنج و ماهيچه گوسفند يا مرغ بدون چربى و آلوى بخارا و زيره سياه پخته شده باشد ميل كنيد .\r\nشب‌ها بجاى هر نوع غذا يكى از موارد زير را انتخاب و ميل كنيد :\r\n- كته گشنيز يا شويد با سالاد كاهو يا شربت سكنجبين و در صورت تمايل كمى گوشت گوسفند يا مرغ آب‌پز بدون چربى كه با كمى پياز و زردچوبه و نمك طبخ شده باشد .\r\n- سيراب و شيردان گوسفند با پرز و بدون چربى با چاشنى آب‌ليمو يا سركه خانگى . نخود را خيس كرده آب آن را دور ريخته و با سيراب و شيردان با شرايط بالا طبخ شده و ميل شود .\r\n- نخود را به تنهايى پخته و با روغن زيتون و آب‌ليمو مخلوط و ميل كنيد .\r\n- گوشت پرندگانى مانند كبك و تيهو و گنجشك و كبوتر و امثال آنكه بدون چربى بوده و اين پرندگان همواره در جنب‌وجوش و پرواز باشند . در طول مدت 15 روز بيمار به كلى از مصرف سوسيس و كالباس و سرخ‌كردنى و چربى و شيرينىجات قنادى و چيپس و خامه و انواع ساندويچ و پيتزا و هر نوع غذاى يبوست‌آور پرهيز كند .\r\nچنانچه سردى بر مزاج بيمار غلبه دارد نسخه زير را طبق دستور مصرف كنيد :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nنسخه\r\nگاو زبان ، سنبل الطيب ، نعناع ، بادرنجبويه ، تخم شنبليله ، قدومه ، ليموى عمانى ،\r\nادويه را نيم‌كوب و روزى دوبار ظهر و شب بعد از هر غذا يك قاشق غذاخورى را در يك و نيم ليوان آب بجوشانيد تا يك ليوان بماند صاف كنيد شيرين كرده و ميل كنيد . نسخه‌هاى جوشانده بسيار متنوع است و ناچار از ذكر آنها خوددارى مىكنيم اگر بيمار داراى مزاج گرم بوده و يا دچار فشار خون و قند خون مىباشد از نسخه جوشانده زير استفاده كنيد :\r\nگاو زبان ، سنبل الطيب ، تخم شنبليله ، قرقات ، گل ختمى ، اسفرزه ، گزنه ، بولاغ اوتى\r\nمانند نسخه قبل عمل كنيد . مقدار مصرف و دفعات آن براساس نياز تجويز مىشود . نسخه‌هاى مشابه اين جوشانده نيز بسيار متنوع است . بلعيدن روزانه يك عدد سير خام بسيار مفيد است . بعد از 15 روز كه درمان‌ها را انجام داديد مرحله بعد يعنى خون‌درمانى را شروع كنيد :\r\n\r\nخون‌درمانى\r\nسكته چه مغزى و چه قلبى باشد بايد سه دوره خون‌گيرى پشت گوش و دست‌وپاها انجام گيرد و پس از پايان ، خون‌گيرى سه ماه بعد دوباره از سرگرفته شود . گرچه ممكن است در همان مرحله اول كه خون‌گيرى از پشت گوش‌ها انجام مىشود لخته‌هاى عروق سر از ميان برود اما ادامه درمان و خون‌گيرى ضرورت تام دارد .\r\n\r\nمرحله اول زالو پشت گوشها\r\nپشت هر گوش تعداد 10 عدد زالوى كوچك بياندازيد ، صبر كنيد تا زالوها كاملا سير شده و خودبه‌خود از پشت گوشها جدا شوند سپس جاى نيش‌ها را با پنبه آغشته به الكل يا بتادين يا محلول‌هاى ضدعفونىكننده ديگر تميز كنيد و از رساندن آب به جاى زخم جلوگيرى نماييد . پس از بند آمدن خون‌ريزى داروهاى زير را طبق دستور آماده كنيد و انجام دهيد . تجربه نشان داده كه پس از خونگيرى با زالو تا قطع خون‌ريزى چنانچه هيچ‌گونه داروى ضدعفونىكننده به كار نرود\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاحتمال عفونت بسيار كم مىباشد مشروط بر اينكه پس از قطع خون‌ريزى داروى گياهى زير ضماد شود .\r\n\r\nضماد زخم زالو\r\nتخم گشنيز ، آويشن ، گل ختمى .\r\nداروها را آسياب كرده و با آب جوش خمير كنيد و روى موضع ضماد نماييد تا 24 ساعت باز نكنيد و بگونه‌اى ببنديد كه همواره مرطوب باقى بماند .\r\nداروهاى جوشانده را همچنان ادامه دهيد و ميزان مصرف را روزى سه بار بعد از هر غذا برسانيد . داروهاى دمنده در بينى ( نفوخ ) و آبزن‌ها ( نطول ) را ادامه دهيد .\r\n\r\nمرحله دوم زالو پشت دستها\r\nپشت هر دست ما بين انگشت كوچك تا انگشت سوم روى هر دست تعداد 10 عدد زالوى متوسط بياندازيد و تمام دستورات مرحله اول را به اجرا گذاريد .\r\nاين مرحله 20 روز پس از مرحله اول زالودرمانى انجام مىشود . داروهاى جوشانده و نفوخ و آبزن‌ها را ادامه دهيد .\r\n\r\nمرحله سوم زالو روى پاها\r\nروى قوزك‌هاى بيرونى تا انگشت سوم پا ، روى هر پا تعداد 10 عدد زالوى درشت بياندازيد و كليه دستورات مراحل قبل را به اجرا گذاريد .\r\n\r\nحجامت\r\nحجامت بيشتر نقش پيش‌گيرنده در سكته‌هاى مغزى و قلبى دارد . براى درمان سكته‌هاى پس از وقوع بهترين روش زالودرمانى است . چنانچه زالو در دسترس نبود حجامت عام و سپس حجامت پشت و در مرحله ديگر حجامت روى ساقين بايد انجام شود .\r\n\r\nحجامت چرخان\r\nحجامت چرخان حجامت خشك و بدون خونگيرى است . عضو بىحس\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nشده را بادكش كرده و بادكش با قدرت دست بدون آنكه هوا وارد ليوان شده و باعث جدايى از پوست گردد ، مىچرخانند . مسير حجامت چرخان براى فلج سكته از ساق پا به سمت پشت زانو و باسن و سپس ادامه آن در مسير اندام‌هاى فلج شده تا پشت گردن است . هر شب يا يك شب در ميان و يا دو شب در ميان بسته به نياز بيمار بايد تكرار گردد . حجامت چرخان در كنار مراحل ديگر درمان بيمارى را سريع و كمك قابل ملاحظه‌اى در گرداندن حس و حركت در اعضاى بىحس شده بيمار مىكند . بيمار بجاى استفاده از فيزيوتراپى از حجامت چرخان و ماساژ با روغن استفاده كند چرا كه به مراتب نتايج چشمگير و غير قابل مقايسه‌اى نسبت به فيزيوتراپى خواهد گرفت .\r\n\r\nتدهين ( مالش ) روغن ريحان\r\nريحان سبز تازه - سه كيلو ، روغن كنجد - يك كيلو .\r\nآب ريحان را بگيريد و با روغن كنجد روى آتش ملايم آن‌قدر بجوشانيد تا آب برود و روغن بماند يك روز در ميان تمام بدن را غير از محل وضو مالش دهد و 5 روز يك‌بار زودتر حمام نرويد . مالش با روغن‌هايى همچون روغن سياه‌دانه ، روغن اسقيل ، روغن قسط ، روغن جوز هندى ، روغن كنجد ، روغن زيتون و روغن كرچك و سقز به تنهايى يا مخلوط با هم مفيد است . نسخه‌هاى مالش براى سكته بسيار متنوع است كه از ذكر آن خوددارى مىكنيم .\r\n\r\nداروهاى دودكردنى\r\nهر روز به اندازه يك ماش صمغ عربى را سر سنجاق كرده آتش بزنيد و پس از خاموش كردن در بينى بيمار دود كنيد . نسخه‌هاى دودكردنى نيز متنوع بوده لذا از ذكر آن خوددارى مىكنيم .\r\n\r\nيبوست و اثر درمانى حقنه در سكته\r\nدر بيماران سكته‌اى ، براى درمان يبوست ، بهترين روش حقنه كردن ( تنقيه است ) نسخه زير براى سكته و فلج و صرع و همه بيماريهاى سرددماغى و قولنج بلغمى علاوه بر دفع يبوست بسيار مفيد است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nشحم الحنظل ، قنظوريون دقيق ، نانخواه ( زنيان ) ، شبت از هركدام يك مشت ، انجدان ، حلبه ( شنبليله ) ، سداب ، سكبينج ( سكبينه ) ، زهره گاو ، بوره ارمنى ، روغن بادام تلخ ، عسل ، آب .\r\nداروها را در يك من آب بجوشانيد و صاف كنيد سپس بوره و سكبينج و زهره و عسل را در آن بياميزيد و هربار 50 تا 80 مثقال حقنه كنيد .\r\n\r\nشرايط استعمال حقنه\r\nاكثر اطباء اظهار داشته‌اند كه مقدار حقنه بايد حدود 50 مثقال تا 80 مثقال باشد چنانچه مقدار دارو كم باشد اثر آن به اعضاى بدن بخصوص اعضاى عالى بدن نمىرسد و چنانچه زياد از حد باشد ضرر آن زياد است . حرارت و گرماى داروى حقنه هنگام استعمال بايد متعادل باشد يعنى مايل به گرمى يا مطابق با گرمى داخل بدن باشد . داروى حقنه نبايد زياد غليظ و برعكس نبايد زياد رقيق باشد . اگر داروى حقنه سرد باشد ايجاد باد و نفخ شديد مىشود و اگر زياد گرم باشد باعث زخم در روده‌ها و اگر زياد رقيق باشد باعث جذب و انتشار آن در بدن شده و ضررهايى به بار مىآورد و يا اينكه اثرى نخواهد داشت و رقت و غلظت حقنه را بايد با شدت بيمارى تعيين نمود .\r\nبهترين وقت حقنه فصل سرما است و در پاييز و زمستان در مناطق سرد و يا هنگام روز كه هنوز هوا گرم نشده و يا شب كه هوا خنك شده است . استعمال حقنه در گرماى شديد مانند استعمال داروى زياد گرم يا داغ است كه باعث گرفتگى و غش مىشود .\r\n\r\nمسهل عام\r\nاگر انجام حقنه امكان‌پذير و يا كافى نبود از جوشانده مسهل عامل كه در بخش درمان سكته‌ها قيد شده استفاده كنيد .\r\n\r\nضماد سكته مغزى\r\nاز ميان تعداد زيادى نسخه‌هاى ضماد به يكى از آنها اشاره مىكنيم .\r\nجندبيدستر ، خردل ، سركه .\r\nداروها را كوبيده و نرم كرده و در هنگام بيدارى بر سر بيمار ضماد كنيد از 1 تا چند ساعت به تناسب نياز بماند . اجزاى خشك مساوى است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nلكنت زبان در بيمار سكته‌اى\r\nيكى از آثار ناخوشايند سكته‌هاى مغزى از كار افتادن عصب زبانى مغز است كه گاه به‌طور كامل و گاه نسبى حادث مىشود . درمان آن پس از گذراندن مرحله 15 روزه پاكسازى عبارت است :\r\n\r\n1 - نسخه‌هاى مكيدنى\r\nزنيان ، صمغ عربى ، زيره سياه ، زنجفيل ، خولنجان ، عسل ، اجزاء مساوى است .\r\nادويه را بكوبيد و كاملا نرم كنيد و سپس با مقدارى عسل مخلوط و خوب بورزيد تا به شكل خمير سفت درآيد در قالب‌هاى دلخواه شكل بدهيد و هر روز تعدادى از آن را مانند شكلات يا آب‌نبات بمكيد .\r\n2 - بيمار را هر روز وادار به سوت زدن كنيد . جمع كردن لب‌ها و تلاش براى سوت زدن بتدريج لكنت زبان را كاهش مىدهد .\r\n\r\n3 - تخم كبوتر\r\nهفته‌اى سه عدد تخم كبوتر را با روغن گردو مخلوط و زير فك و گلوى بيمار ماساژ دهيد يا اينكه تخم كبوتر را با روغن گردو يا زيتون يا زعفران يا سركه به صورت ضماد زير فك بيمار ببنديد .\r\n\r\nتدهين ( مالش با روغن )\r\nهفته‌اى چندين بار با يك يا مخلوطى از روغنهاى گردو ، جوز ، قسط ، سياه‌دانه ، دارچين ، خولنجان ، زير آرواره‌ها را مالش دهيد .\r\n\r\nتقويت كلى بيماران سكته‌اى\r\nنسخه زير علاوه بر كمك به علاج اين بيماران در تقويت مزاج و ايجاد نشاط و رفع خستگى و نااميدى آنان موثر است : عرق بيدمشك ، عرق كاكوتى ، عرق شاه اسپرم ، عرق بادرنجبويه ، عرق بهارنارنج ، عرق نعناع ، نبات ، آب نارگيل ، آب سيب ، آب انگور ، از هركدام نيم كيلو ، زعفران مقدارى .\r\nعرق‌ها را به مدت 10 دقيقه بجوشانيد . نبات را بكوبيد و پودر كنيد . سپس با آب نارگيل و سيب و انگور مخلوط نماييد و اضافه كنيد و 10 دقيقه ديگر بجوشانيد و زعفران را اضافه كنيد و به مدت 10 دقيقه ديگر بجوشانيد . پس از خنك\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nشدن در يخچال بگذاريد و نصف استكان صبح و نصف استكان غروب ميل كنيد .\r\nبراى تقويت و علاج و پيشگيرى از سكته داروى زير مفيد است .\r\nميخك ( قرنفل ) 9 گرم پودر كنيد و هر روز در يك ليوان شير با كمى شكر حل كرده و ميل كنيد .\r\n\r\nدرد عضلات در بيماران سكته‌اى\r\nچنانچه در عضلات و ماهيچه‌هاى بدن درد ايجاد شود از نسخه زير كمك بگيريد .\r\nبوزيدان ، سورنجان .\r\nادويه را پودر كرده و هر روز صبح و شب هربار يك قاشق مرباخورى با آب يا همراه با كمى عسل ميل كنيد .\r\n\r\nطپش قلب در بيمار سكته‌اى\r\nچنانچه بيمار از طپش قلب رنج مىبرد از نسخه زير استفاده كنيد كه هم براى علاج سكته و هم براى طپش قلب مفيد است .\r\nگاو زبان سنبل الطيب ، بادرنجبويه ، افسنطين ، مرزنجوش ، بهارنارنج ، پونه يا كاكوتى ، تخم خشخاش ، گزنه ، بابونه ، بسفاويج . اجزاء مساوى مىباشد .\r\nداروها را كاملا مخلوط كرده و كمى بكوبيد و هربار يك قاشق غذاخورى از آن را در 5 / 1 ليوان بجوشانيد تا يك ليوان بماند صاف كرده و كمى شيرين كرده ميل كنيد روزى سه وعده هربار بعد از غذا ميل شود . اگر همراه طپش قلب ، بيمارى تيروئيد وجود دارد به داروها عناب و تاجزيرى اضافه كنيد .\r\n\r\nبىخوابى در بيمار سكته‌اى\r\nبراى درمان بىخوابى از همان داروى طپش قلب استفاده كنيد و هر شب نصف استكان عرق بهارنارنج و نصف استكان عرق تارونه با هم مخلوط كرده ميل كنيد .\r\n\r\nخواب زياد در بيمار سكته‌اى\r\nخواب زياد در بيمار سكته‌اى در اثر آلودگى و غلظت خون و غلبه سردى است در اين صورت درمان همان تصفيه خون براساس مزاج بيمار ، خون‌گيرى و دفع خلط بلغم است و وادار كردن بيمار به تحرك مثلا پياده‌روى كاملا الزامى است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفشار خون\r\nفشار خون مىتواند باعث پارگى مويرگهاى مغز شده و ايجاد سكته نمايد .\r\nعلاج آن علاوه بر زالودرمانى كه شرح آن گذشت ، استفاده از داروهاى ضد فشار خون است .\r\n1 - از عصبانيت و حرص خوردن پرهيز كنيد و تماشاى مناظر زيبا و آرامبخش را در برنامه روزانه قرار دهيد .\r\n2 - روزانه يك عدد سير خام قورت بدهيد .\r\n3 - نسخه زير را به كار ببريد .\r\nچاى مكه ، عناب ، تخم گشنيز ، زرشك ، گاو زبان ، اجزاء مساوى مىباشد .\r\nداروها را كاملا مخلوط و نيم‌كوب كنيد و هربار يك قاشق غذاخورى از آن را در 5 / 1 ليوان آب بجوشانيد تا يك ليوان بماند . صاف كرده كمى شيرين كنيد ميل كنيد روزى يك تا سه بار به تناسب نياز انجام دهيد . به جاى زرشك مىتوانيد قرقات به كار بريد .\r\n\r\nنسخهء ديگر :\r\nتخم گشنيز ، آب‌غوره خانگى .\r\nيك شيشه معمولى را از آب‌غوره خانگى و ثلث آن تخم گشنيز پر كنيد و تا سه روز به آن دست نزنيد . پس از آن تخم گشنيز را در آب‌غوره مالش دهيد تا مواد آن كاملا در آب‌غوره حل شود . در روز به ميزان نياز از يك استكان يا بيشتر ميل كنيد .\r\nمصرف نمك و چربى بخصوص شبها مضر مىباشد . امام ششم ( ع ) فرموده‌اند مصرف نمك و چربى از سن چهل‌سالگى به بعد شبها مضر است .\r\n4 - در صورت نياز مىتوانيم مقدارى حنا با آب‌غوره خانگى خمير كرده و هر شب به كف پا ببنديد و تا صبح باز نكنيد .\r\n\r\nنسخهء ديگر :\r\nماء الجبن يا آب پنير\r\nبه تنهايى يا علاوه بر درمانهاى قبلى ، هر روز ناشتا دو ليوان آب پنير ميل كنيد طرز تهيه آن به شرح زير است :\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمقدارى شير گاو يا گوسفند يا بز را پس از 20 دقيقه جوشاندن با يك كيلو آب‌غوره خانگى مخلوط و پس از بريدن شير همه را در يك كيسه كتانى ريخته و آب آن را در ظرف شيشه‌اى نگهدارى كنيد .\r\n\r\nاضافه وزن در بيماران سكته‌اى\r\nوزن اضافه بر قلب و عروق و مفاصل فشار آورده لذا قبل و بعد از سكته بايد به علاج آن اهتمام ورزيد . در كم كردن وزن بايد وضعيت جسمى و نوع مزاج بيمار را در نظر گرفت و رژيم‌هاى غذايى متناسب و داروهاى مخصوص اعمال نمود . كاهش وزن بيمار بهتر است با روش متعادل به ميزان 6 تا 9 كيلو در ماه صورت پذيرد .\r\n\r\nرژيم غذايى براى كاهش وزن بيمار\r\nچه در پيشگيرى سكته و چه در علاج آن و به‌طور كلى براى افراد چاق مفيد است .\r\nصبح‌ها 6 عدد ميوه خام كه هركدام به اندازه يك سيب درختى باشد . گرمى و سردى ميوه‌ها براساس سردى و گرمى مزاج بيمار تعيين مىشود تا ظهر به جزء ميوه هيچ‌چيز مصرف نكنيد . اگر به اندازه همه ميوه‌ها فقط انگور ميل شود موثرتر است . راه ديگر اينكه 20 عدد آلوى بخارا و مقدارى تمر هندى كه از شب قبل خيس شده بجاى صبحانه ميل شود . در مزاجهاى سرد 10 عدد انجير به آن اضافه كنيد .\r\nظهرها از 5 نوع ناهار زير به دلخواه و به تناسب مزاج انتخاب كنيد .\r\n1 - سبزى گشنيز با اسفناج يا برگ چغندر و عدس و يك قاشق غذاخورى برنج با ماهيچه گوسفند يا مرغ بدون چربى با آب‌غوره خانگى .\r\n2 - كرفس ، كدو ، ريواس ، كنگر ، بادمجان ، گوجه‌فرنگى ، كلم ، گل‌كلم ، شلغم ، پياز و سير با گوشت گوسفند يا مرغ بدون چربى با چاشنى آب‌غوره . از مواد فوق هركدام كه در دسترس بود به كار بريد .\r\n3 - قارچ آب‌پز با سالاد كاهو و شربت سكنجبين .\r\nدر مزاجهاى سرد مىتوان بجاى سالاد كاهو از سبزيهاى ديگر استفاده كرد .\r\n4 - سينه مرغ آب‌پز شده با سالاد كاهو و شربت سكنجبين .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n5 - دويست گرم نان جو با يك عدد موز .\r\n\r\nشبها\r\n1 - كدوى آب‌پز يا بخار يا خام . براى سردمزاجان بادمجان آب‌پز يا خام كه در ماست كم‌چرب با چند پره سير مخلوط شده باشد با يك كف دست نان .\r\n2 - سالاد كاهو با شربت سكنجبين يا سركه شيره انگور يا بجاى كاهو سبزيهاى ديگر براى تسريع روند لاغرى از جوشانده زير نيز مىتوانيد بهره بريد .\r\n3 - زيره سياه ، زيره سبز ، مرزنجوش ، تخم گشنيز ، آويشن ، ليموى عمانى ، زنيان ، اجزاء مساوى است .\r\n4 - داروها را مخلوط و نيم‌كوب كرده و روزانه يك تا سه بار هر بار يك قاشق غذاخورى با يك و نيم ليوان آب بجوشانيد تا يك ليوان بماند صاف كنيد و ميل كنيد .\r\n\r\nدرمان سكته‌هاى قلبى به‌طور اخص\r\n1 - بعد از اقدامات فورى كه در بخش‌هاى قبل گذشت رژيم 15 روزه را انجام دهيد و ماء الجبن را به مقدار روزانه 2 ليوان به هنگام خالى بودن شكم مصرف كنيد .\r\n2 - يبوست بيمار را با داروهاى مسهل متناسب با مزاج بر طرف كنيد .\r\n3 - از حقنه‌هاى ضد سكته استفاده كنيد .\r\n4 - هر روز يك تكه صمغ عربى سر سنجاق سوزانده و دود آن را در بينى بكشيد از داروهاى خوش‌بو مانند : مشك ، ميخك و غيره استشمام كنيد .\r\n5 - هر روز يا يك روز در ميان از داروى انفيه ( عطسه‌آور ) كه در بخش‌هاى قبلى گذشت استفاده كنيد .\r\n6 - زالودرمانى را پس از رژيم 15 روزه و در صورت اضطرار قبل از آن از پشت گوشها شروع و 20 روز بعد پشت دستها و 20 روز بعد روى پاها انجام بدهيد .\r\n7 - 15 روز پس از خونگيرى با زالو از بين دو كتف مبادرت به حجامت كنيد .\r\nحدود 3 ماه بعد براى تكميل درمان دوره كامل خون‌درمانى را با زالو تكرار كنيد .\r\n8 - تفريح و شادابى روحى بيمار را در دستور كار قرار دهيد و از ابراز نگرانى و ناله اطرافيان جلوگيرى كنيد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nعلاج انسداد عروق منتهى به قلب\r\nكليه درمان‌هاى سكته قلبى را انجام دهيد .\r\n\r\nعلاج انسداد عروق ماهيچه قلب\r\nكليه درمانهاى سكته قلبى را انجام دهيد .\r\n\r\nبزرگ شدن و چربى اطراف قلب\r\nكليه درمانهاى سكته قلبى را انجام دهيد .\r\n\r\nنسخه‌هايى از كتب قديمى براى تقويت قلب و مغز\r\nدر طب سنتى نسخه‌هاى فراوانى براى پيشگيرى و درمان و تقويت قلب و مغز به كار مىرود . تعدادى از اين نسخه‌ها را براى استفاده عموم نقل مىكنيم .\r\nسرطان ( خرچنگ ) زنده را در ظرف مسى به قدرى بايد برشته كرد كه بتوان آن را ساييد . 10 قسمت آن را با 5 قسمت جنتيانا و يك قسمت كندر بساييد و در ايامى كه مسهل مصرف نمىشود هر روز صبح 6 گرم و شب 6 گرم با آب سرد تناول كنيد .\r\nآب پودنه بهرى كه روزى 100 مثقال به مدت 3 روز تا يك هفته تناول شود مجرب است .\r\nآب پياز كه روزى 100 مثقال و در 3 الى 4 نوبت در روز ميل شود مجرب است شربت گاو زبان براى تقويت قلب و ايجاد نشاط و شادابى بسيار مفيد است .\r\nيك من آب گاو زبان تازه را با قند بجوشانيد تا قوام آيد با قدرى گلاب دو سه جوش ديگر بدهيد و هربار نيم استكان آن را با عرق بيدمشك و عرق بادرنجبويه ميل كنيد .\r\n\r\nشربت گاو زبان ديگر\r\nاز شربت قبلى قوىتر است .\r\nگل‌گاوزبان 30 گرم ، بادرنجبويه ، صندل ساييده ، گل سرخ ، سنبل الطيب ، اشنه و زعفران از هركدام 3 گرم ، قند 5 / 0 كيلو ، مشك 5 / 1 گرم ، كافور 2 / 0 گرم .\r\nداروها را با يك كيلو آب بخيسانند و بجوشانند و صاف كنند و با قند به قوام آورند و كف روى آن را بگيرند و در آخر زعفران مشك و كافور را وارد كنند و به\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nتناسب نياز مصرف نمايند .\r\n\r\nنسخه ديگر\r\nخون را تصفيه و قلب را سبك و آرام مىسازد .\r\nگل‌گاوزبان ، افسنتين ، تخم شنبليله ، عناب ، دم اسب ، ليموى عمانى ، بولاغ اوتى ، گزنه ، گل ختمى ، گل سرخ .\r\nاجزاء را مساوى بگيريد و نيم‌كوب كنيد . روزى سه بار هربار يك قاشق غذاخورى را با يك و نيم ليوان آب بجوشانيد تا يك ليوان بماند ، صاف كنيد و كمى شيرين كرده ميل كنيد .\r\nجوشانده كاكل ذرت به تنهايى روزى سه بار خون كبد و قلب و كليه را تصفيه مىكند و براى سكته قلبى و مغزى هر دو مفيد است .\r\nجوشانده گزنه به تنهايى روزى چهار بار براى سكته‌هاى قلبى مجرب است مشروط بر آنكه كاهش قند خون كه در اثر مصرف گزنه به وجود مىآيد با سركه شيره انگور به ميزان حد اقل سه ليوان جبران گردد . بيماران ديابتى مبتلا به سكته نياز به خوردن سركه شيره ندارند . گزنه هميشه بايد در ظرف استيل يا لعابى يا سنگى جوشانده شود .\r\n\r\nشربت انار\r\nخون را تصفيه و براى مزاجهاى گرم بيشتر مفيد است . آب انار مىخوش يك من ، قند 5 / 0 من\r\nآب انار را آن‌قدر بجوشانيد تا به قوام آيد ، كمى رب انار به آن اضافه كنيد و دو سه جوش ديگر بدهيد . روزى يك قاشق آن را در كمى آب حل كرده و ميل كنيد و هر روز يك قاشق غذاخورى كوبيده گل سرخ را با قند و گلاب تناول كنيد و يا روزى سه بار هربار يك قاشق چاىخورى گل قندعسلى آفتابى را با مقدارى آب ميل كنيد .\r\n\r\nشربت عناب\r\nعناب 5 / 0 كيلو ، گشنيز خشك 35 گرم ، عدس 35 گرم ، بيخ كاسنى 35 گرم ، آب 5 كيلو ، شكر 2 كيلو .\r\nداروها را در آب آن‌قدر بپزيد تا به ثلث برسد در روز 45 گرم ميل كنيد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nشربت عناب ديگر\r\nعناب 5 / 0 كيلو ، اصل السوس 5 / 0 كيلو ، در 2 من آب خيس كرده پس از يكى دو روز در آب خودش بساييد و با نيم كيلو قند بجوشانيد تا به قوام آيد .\r\n\r\nشربت تخم گشنيز\r\nبراى سكته همراه با فشار خون يا قند خون يا هر دو با هم مفيد است .\r\nآب‌غوره خانگى يك بطرى ، تخم گشنيز يك ثلث بطرى .\r\n\r\nمفرخ ياقوتى شيخ ابو على\r\nياقوت سرخ رمانى 1 مثقال ، حجريشب 3 گرم ، عقيق 3 گرم ، طلا 2 گرم ، نقره 1 گرم ، غريقون 7 گرم ، فلفل 7 گرم ، زنجفيل 7 گرم ، قرنفل 7 گرم ، حجر ارمنى 5 / 4 گرم ، لاجورد 5 / 4 گرم ، نمك نفطى 5 / 4 گرم ، زردنباد 5 / 4 گرم ، لسان الثور 5 / 4 گرم ، ناردين 5 / 3 گرم ، حماما 5 / 3 گرم ، وج 5 / 3 گرم ، ساذج 5 / 3 گرم ، زوفا 5 / 3 گرم ، دارچينى 5 / 3 گرم ، صعتر 5 / 3 گرم ، حاشا 5 / 3 گرم ، زوفا 5 / 3 گرم ، زيره 5 / 3 گرم ، مشك طرامشيح 5 / 2 گرم ، فطر الساليون 5 / 2 گرم ، مرصاف 5 / 2 گرم ، حجر اليهود 5 / 2 گرم ، تخم كرفس 5 / 2 گرم ، زعفران 5 / 2 گرم ، فلفل سفيد 5 / 2 گرم ، عاج 5 / 2 گرم ، عسل صاف ثلث همه داروها .\r\nادويه را كوبيده و نرم كنيد و با عسل ممزوج نمايد هر روز يك مثقال آن را به صورت شربت درآوريد و ميل كنيد .\r\n\r\nمفرح ديگر\r\nمرواريد 5 گرم ، بسد 5 گرم ، زعفران 5 / 2 گرم ، مصطكى 10 گرم ، دارچين 5 گرم ، گاو زبان 10 گرم ، آويشن 5 گرم ، پوست نارنج 5 گرم ، كهربا 5 گرم ، بهمن سفيد 10 گرم ، زرنباد 5 گرم ، اشنه 5 گرم ، مغز تخم كدو 20 گرم ، تخم خرفه 5 گرم ، تخم زردك 5 گرم ، شبدر 5 گرم ، فرنجمشك 5 گرم ، طباشير 5 گرم ، درونج 5 گرم ، عود هندى 5 گرم ، گل سرخ 5 گرم ، هل غراب 5 گرم ، بادرنجبويه 10 گرم ، عسل يك كيلو .\r\nادويه را پودر كنيد و با يك كيلو عسل ممزوج نماييد اگر مقدارى آب طلا و نقره و آب لعل به اين معجون اضافه كنيد مفرح‌تر و جامع‌تر مىشود .\r\n\r\nمفرح ديگر\r\nمزاج آن گرم است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبسباسه 5 گرم ، جوز هندى 5 گرم ، هل غراب 5 گرم ، گل سرخ 10 گرم ، قرنفل 5 گرم ، مصطكى 10 گرم ، سنبل 5 گرم ، اسارون 5 گرم ، زعفران 5 / 2 گرم ، عود 5 گرم ، عسل 250 گرم .\r\nادويه را پودر كنيد و با عسل ممزوج كنيد و روزى سه قاشق غذاخورى ميل كنيد .\r\n\r\nمفرح خنك\r\nطباشير 10 گرم ، گل سرخ 10 گرم ، تخم گشنيز 10 گرم ، شربت سيب نيم كيلو .\r\nهمه را نرم كوبيده با شربت سيب ممزوج و روزى سه قاشق غذاخورى ميل كنيد .\r\n\r\nمفرح اعظم\r\nشاه‌تره 10 گرم ، بادرنجبويه 10 گرم ، گاو زبان 10 گرم ، بهمن سرخ 10 گرم ، بهمن سفيد 10 گرم ، گل مختوم 5 گرم ، طباشير 5 گرم ، زعفران 5 / 2 گرم ، درونج 5 گرم ، زرنباد 5 گرم ، كبابه 10 گرم ، هليله كابلى 5 گرم ، ابريشم 5 گرم ، صندل سفيد 5 گرم ، پوست خارجى پسته 5 گرم ، هل 5 گرم ، مرواريد 5 گرم ، بسد 5 گرم ، عود 5 گرم ، آب‌طلا 5 گرم ، آب نقره 5 گرم ، قند يا شكر يا نبات 250 گرم ، آب به 250 گرم ، آب سيب 250 گرم ، آب انار 250 گرم ، آب‌ليمو 250 گرم .\r\nادويه را با شكر نرم كوبيده و خوب بساييد و در آب‌ميوه‌ها بقوام آوريد و روزى 3 قاشق مرباخورى ميل كنيد نسخه فوق علاوه بر تقويت قلب و مغز از بين برنده اخلاط فاسد و زايل‌كننده كسالت و برطرف‌كننده غم و اندوه و ترس و وحشت و موثر بر ماليخوليا و وسواس و صرع و تقويت حواس پنجگانه و مزيد فهم و هوش بوده و براى نيروى باه بسيار نيكو موثر است .\r\n\r\nمفرح ديگر\r\nگاو زبان 15 گرم ، بادرنجبويه 15 گرم ، عرق بيدمشك يك بطرى ، گلاب يك بطرى ، زعفران 5 / 2 گرم ، عسل 250 گرم .\r\nگاو زبان و بادرنجبويه را با عرقيات بجوشانيد تا نصف شود . سپس زعفران را ساييده و با عسل ممزوج و شربت بسازيد و روزى سه قاشق غذاخورى ميل كنيد .\r\n\r\nمفرح معتدل\r\nلؤلؤ 15 گرم ، بسد 15 گرم ، لسان الثور 15 گرم ، كهربا 7 گرم ، تخم كاسنى 7 گرم ، صندلين 12 گرم ، آمله پوست‌كنده 12 گرم ، طباشير 12 گرم ، فرنجمشك 9 گرم ، افتيمون 9 گرم ،\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسناى مكى 9 گرم ، درونج 3 گرم ، زعفران 3 گرم ، كافور 1 گرم ، عنبر 4 گرم ، عود 5 گرم ، شربت سيب يك كيلو .\r\nادويه را با شربت سيب بقوام آوريد روزى 3 قاشق غذاخورى ميل كنيد .\r\n\r\nمفرح ديگر\r\nعرق بيدمشك يك بطرى ، عرق كاكوتى يك بطرى ، عرق شاه‌اسپرم يك بطرى ، عرق بادرنجبويه يك بطرى ، عرق بهارنارنج يك بطرى ، عرق نعناع يك بطرى ، نبات يك كيلو ، آب به نيم كيلو ، آب نارگيل نيم كيلو ، آب انگور نيم كيلو .\r\nعرقيات را 10 دقيقه بجوشانيد ، نبات را نرم بكوبيد و با آب‌ميوه‌ها مخلوط و به عرقيان اضافه نموده و 10 دقيقه ديگر بجوشانيد . پس از خنك شدن در يخچال نگهدارى نموده نيم استكان صبح و نيم استكان شب ميل كنيد .\r\nنسخه‌هاى مفرح بسيار است كه براى اجتناب از تطويل كلام از ذكر آنها خوددارى مىكنيم .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nمنابع و مآخذ\r\nذخيره خوارزمشاهى ؛ تاليف سيد اسمعيل جرجانى\r\nتحفه حكيم مومن ؛ تاليف حكيم محمد مومن\r\nقانون ؛ تاليف شيخ الرئيس ابو على سينا\r\nمخزن الادويه ؛ تاليف محمد حسن خان خراسانى\r\nاقرابادين كبير ؛ تاليف محمد حسن خان خراسانى\r\nطب يوسفى ؛ تاليف يوسف ابن محمد\r\nدست‌نوشته‌هاى خطى\r\nتجويزات استاد سيد باقر حكيم\r\nتجويزات استاد حسين ابراهيميان\r\nكتاب جامع پزشكى ؛ تاليف دكتر جاويد اشترانى\r\nكارنامه اسلام ؛ تاليف دكتر عبد الحسين زرين‌كوب\r\nفرهنگ اطلاعات دارويى ؛ تاليف دكتر پريسا آباديخواه ، دكتر عليرضا تابان و دكتر سيامك بهنام\r\nآثار نامطلوب داروها ؛ تاليف گروهى از پزشكان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nمجموعه‌اى از كتب پيك شفا\r\n1 - خون‌درمانى\r\n2 - سكته مغزى و قلبى\r\n3 - عوارض داروهاى گياهى\r\n4 - علاج سرطان\r\n5 - بيمارىهاى كبد\r\n6 - بيماريهاى كليه و مجارى ادرار\r\n7 - بيمارىهاى استخوان‌ها و مفاصل\r\n8 - زيبايى و علاج بيمارىهاى پوست\r\n9 - بيمارىهاى خاص زنان\r\n10 - بيمارىهاى خاص مردان\r\n11 - بيمارىهاى معده و امعاء\r\n\r\n\r\n","description":"","footnote":"","page_name":" 110 ","page_number":110}
  ]