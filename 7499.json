[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nزندگانى\r\nحضرت امام حسين بن على عله السلام\r\n( بررسى و تحليل )\r\nمؤلف\r\nباقر شريف قرشى\r\nمترجم\r\nسيد حسين محفوظى ( اهوازى )\r\n( ( جلد سوم ) )\r\nبنياد معارف اسلامى قم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nقرشى ، باقر شريف ، 1926 -\r\nزندگانى حضرت امام حسين بن على ( ع ) : ( بررسى و تحليل ) / مؤلف باقر شريف قرشى : مترجم حسين محفوظى ( اهوازى ) - قم : بنياد معارف اسلامى ، 1422 ق - 1380 .\r\n3 ج .\r\nISBN : 964 - 6289 - 78 - 9 :\r\n( ج 1 ) ISBN : 964 - 6289 - 79 - 7\r\n( ج 2 ) ISBN : 964 - 6289 - 80 - 0\r\n( ج 3 ) ISBN : 964 - 6289 - 81 - 9\r\nفهرستنويسى بر اساس اطلاعات فبپا .\r\nعنوان اصلى : حياة الامام الحسين ( ع )\r\nچاپ قبلى : بنياد معارف اسلامى مركز نشر 1380 .\r\nكتابنامه .\r\n1 - حسين بن على امام سوم 4 - 61 ق - سرگذشتنامه الف محفوظى موسوى حسين 1227 - مترجم . ب . بنياد معارف اسلامى . ج . عنوان .\r\n9041 ح 37 ق / 4 / 41 BP 953 / 297 - 1380\r\nكتابخانه ملى ايران - محل نگهدارى 1180 - 80 م\r\nنام كتاب : زندگانى حضرت امام حسين عليه السلام ج 3\r\nمؤلف : شيخ باقر شريف قرشى\r\nمترجم : سيد حسين محفوظى ( اهوازى )\r\nناشر : بنياد معارف اسلامى\r\nنوبت چاپ : اول 1380 ه ش\r\nتيراژ : 2000 نسخه\r\nچاپ : عترت\r\nكليه حقوق براى ناشر محفوظ است\r\nقم - تلفن 7732009 - نمابر 7743701 ص . پ 768 / 37185\r\nE - mail : m - islamic @ aYna . com\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء مؤلف\r\n( 1 ) ( 1 ) امام حسين عليه السّلام در روز طف « 1 » ، كرامت انسانيّت را ساخت كه هر انسانى بدان مىبالد . همين او را بس كه وى به تنهايى ، در تاريخ اين دنيا ، در راه آنچه ضميرش از گسترش حق و عدالت ميان مردم مىپذيرد ، والاترين فداكاريها را تقديم نمود .\r\n( 2 ) نمونه‌هاى فداكارى كه امام براى به پا كردن زندگى شرافتمندانه در اسلام ، تقديم كرد ، حيرت‌آفرين و شگفتىزا بود ؛ زيرا وجدان جهان در برابرش به لرزه درآمد و اثرى عميق از اندوه در درون دلها باقى گذاشت و حتى در دل كم احساس‌ترين انسانها ، مؤثّر واقع شد .\r\n( 3 ) مطلب مهمّى كه مسألهء حضرت حسين به آن ممتاز گرديد ، پايدارى اعجاب‌انگيز آن حضرت در برابر حوادث هولناك مىباشد ؛ زيرا امام با صبرى بىكران مسلّح بوده و آن‌گونه كه مورخان مىگويند ، محنتهاى كوبنده را كه پىدرپى به سوى آن حضرت روى مىآوردند ، با رضايت و تسليم در برابر امر خدا ،\r\n\r\n\r\n","description":"","footnote":"\r\n( 1 ) طفّ : ساحل دريا ، يكى از نامهاى كربلاست ، به اين اسم ناميده شده چون در ساحل فرات قرار گرفته است . « مجمع البحرين » .\r\n","page_name":" 5 ","page_number":5},
  {"content":"\r\n\r\nاستقبال مىنمود ، بدون اينكه هيچ‌گونه نشانه‌اى از نشانه‌هاى ضعف و درماندگى بر او ظاهر شود و هرگاه فاجعه‌اى صبرشكن بر او وارد مىشد ، لبانش به سخن ايمان عميقى كه از برجسته‌ترين ذاتيات آن حضرت گرديد ، باز مىشدند و مىگفت :\r\n« هوّن ما نزل بى انّه به عين اللّه . . . ؛ بودن در ديد خداوند ، آنچه بر من وارد شده است را آسان كرده است » .\r\n( 1 ) اين ايمان ، همان راز اعجاز و سرّ جاودانگى در كار حسين است كه با نمونه‌هاى والايش مدرسه‌اى براى نسلها باقى مىماند تا راه را براى آنها روشن كند و عطيه‌اش را فراوان گرداند ، ، در حالى كه همچنان سخاوتمندانه ، سرچشمه‌هاى خير و اصلاح را جوشان سازد تا آنگاه كه خداوند ، زمين و آنچه را كه بر آن است ، وارث شود .\r\n( 2 ) روز طف ، به حق ، صحنه‌اى از ارزشهاى والايى بود كه با وفادارى و اخلاص و از خودگذشتگى تميّز پيدا كرد . اين روز ، اختصاصى به مسلمانان يا گروهى از آنها ندارد بلكه متعلّق به همهء ملتهاى جهان و مردم روى زمين است كه با الهام و بينش و آزادگى ، آنان را از بند بندگى و بردگى بيرون مىكشد .\r\n( 3 ) رسالت حسين ، پيروز شد و همراه با يارانش ، در عرف جامعهء انسان ، به عنوان نخستين پرچمداران حق و عدالت ميان مردم جاى گرفت كه ديگر ، چيزى بلندتر و اعجاب‌انگيزتر از اين پيروزى وجود ندارد .\r\n( 2 ) ( 4 ) هنوز روز طف ، با سوگها و اندوههايش به پايان نرسيده بود كه مردم ، با\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاشتياق به سوى آشنا شدن با مسائل اين حادثه ، روى آوردند ، حادثه‌اى كه افتخارى را براى اسلام و عزتى را براى مسلمين به ثبت رساند ، به طورى كه علما و نويسندگان از گروههاى مختلف ، بدان توجه كردند و در رأس آن سرى از حوادث جهانى كه جريان تاريخ را دگرگون ساختند ، قرار گرفت .\r\n( 1 ) پيشينيان ، به عنوان موضوعى مستقل اهتمام ورزيدند و همهء امور و مسائل دقيق آن را به نگارش آوردند و از ميان آنان ، مورخ بزرگ اسلامى ، « ابو مخنف ، سوط بن يحيى بن مخنف ازدى » « 1 » است كه كتابى به نام « مقتل الحسين » تأليف نمود . طبرى در آنچه از حوادث كربلا ثبت و ضبط نموده ، به وى استناد كرده است ، هر چند نسخهء چاپ‌شدهء منسوب به وى با روايات طبرى كه از او نقل نموده ، مطابقت نمىكند و گمان غالب آن است كه اين كتاب مربوط به شخص ديگرى است كه درباره مقتل حضرت حسين عليه السّلام تأليف نموده و به وى نسبت داده شده است .\r\n\r\n\r\n","description":"","footnote":"\r\n( 1 ) « ابو مخنف » ، روايت كننده‌اى آگاه به سيره‌ها و اخبار است . او ، شيعه و از اهل كوفه بود كه فضيلت تدوين بيشتر حوادثى كه در روزگار او جريان داشت ، به وى برمىگردد .\r\nخاورشناسان او را مورد ستايش قرار داده‌اند . « موسين » مىگويد : « اگر ابو مخنف چيزى نمىنوشت ، تاريخ ، زيان بزرگى مىكرد » .\r\n« فلهوزن » مىگويد : « طبرى ، قسمتهاى بسيار بزرگى از روايت ابو مخنف راوى محقق را براى ما حفظ كرده به همين خاطر قديمىترين و بهترين مطلبى را كه يك نويسنده عرب - تا آنجا كه ما مىشناسيم - نوشته ، حفظ نموده است » .\r\n« پل » ، خاورشناس ، در دائرة المعارف اسلامى بريتانيا 1 / 399 مىگويد : « ابو مخنف 32 رساله در تاريخ ، از حوادث مختلفى كه در قرن اوّل هجرت اتفاق افتاده نوشته است كه طبرى بيشتر آنها را براى ما حفظ نموده است » .\r\nشرح حال مفصل ابو مخنف در معجم الادباء 17 / 41 ، تاج العروس 6 / 105 ( ط ق ) ، فوات الوفيات 3 / 225 رقم 405 ، النجاشى ، ص 320 ، رقم 875 فهرست طوسى ، ص 204 ، رقم 584 الذريعة 1 / 348 ، يافت مىشود .\r\n","page_name":" 7 ","page_number":7},
  {"content":"\r\n\r\n( 1 ) از جمله كسانى كه در مقتل حضرت حسين عليه السّلام تأليف نموده‌اند ، « نصر ابن مزاحم بن سيار تميمى كوفى » است « 1 » كه اثرى از اين كتاب در كتابخانه‌هايى كه به آنها مراجعه نموديم ، ديده نمىشود . واقدى ، محمد بن زكريا و جابر بن يزيد » و ديگران از شخصيتهاى آن روزگاران نيز بيش از شصت تأليف ، همگى با عنوان « مقتل الحسين » نوشته‌اند ولى ما با وجود تتبع و جستجوى فراوان در كتابخانه‌ها ، هيچ‌يك از آنها را به دست نياورديم و شايد بعضى از آنها در كتابخانه‌هاى خارجى كه سرشار از كتابهاى خطى عربى است ، پيدا شوند .\r\n( 3 ) ( 2 ) در اين جلد ، بحث ما دربارهء زندگى امام حسين عليه السّلام به پايان مىرسد ، در حالى كه كوششى سخت و دشوار در مراجعه به كتابهاى خطى عربى و فيلمهاى تهيه شده‌اى كه از خارج آورده شده و در كتابخانهء امام امير المؤمنين عليه السّلام و كتابخانهء امام حكيم و كتابخانهء امام كاشف الغطاء ، فراوان يافت مىشوند ، تحمل نمودم و خواننده ، نام آن كتابها را كه بدانها مراجعه نمودم ، در حاشيهء كتاب ، ملاحظه مىنمايد و با وجود اين جستجوى خسته‌كننده ، مدعى نيستم كه موضوع را به\r\n\r\n\r\n","description":"","footnote":"\r\n( 1 ) « نصر بن مزاحم » از مورخان پيشين شيعه است كه از كتابهاى وى « الجمل » ، « اخبار المختار الثقفى » ، « وقعة صفين » ، « النهروان » و غيره مىباشد ، بعضى از نويسندگان شرح حال وى ، او را متهم كرده‌اند كه از غلات شيعه بوده و گفته‌اند : « وى انسانى منحرف و به دور از حق » بوده است ، خطيب بغدادى در تاريخ خود 13 / 282 - 283 اين مطلب را ذكر كرده ، در حالى كه ابن ابى الحديد در مورد او گفته است : « وى انسانى مثبت است كه نقلى صحيح و غير منسوب به ميل شخصى دارد » .\r\nشرح حال وى در ميزان الاعتدال 4 / 253 رقم 9046 لسان الميزان 6 / 157 ، رقم 551 ، الذريعة 1 / 147 ، زركلى ، الاعلام 8 / 350 و روضات الجنات ، وجود دارد .\r\n","page_name":" 8 ","page_number":8},
  {"content":"\r\n\r\nطور كامل دريافته و يا بر آن احاطه پيدا نموده‌ام چرا كه - بنابر اعتقاد خود - در مطالعاتم پيرامون امام حسين عليه السّلام به چيزى جز پرتوهايى كم فروغ از شخصيت بزرگش در اثر خود دست نيافتم ، شخصيتى كه تاريخ او را در هداياى فكرى و اجتماعىاش به مردم شناسانده است كه شناخت كامل آن شخصيت يا چيزى نزديك به آن ، نيازمند مراجعه به كتابهاى خطى عربى موجود در خارج است .\r\n( 1 ) به هر حال ، اين كتاب ، جز صفحه‌اى از زندگى امام حسين عليه السّلام و نمونه‌اى مختصر از زندگى پاك آن حضرت كه هر انسانى بدان افتخار مىكند ، چيزى ديگرى نيست .\r\n( 2 ) و پيش از آنكه اين مقدمه را به پايان برسانم ، سپاس فراوان خود را نسبت به بزرگ‌مرد نيكوكار ، « حاج رشاد عجينه » ، تكرار مىنمايم به جهت احسانى كه در تأليف اين كتاب به اين جانب نموده و انفاقى كه در چاپ آن از مبرات پدر مرحومشان ، « حاج محمد جواد عجينه » داشته است و از خداوند متعال مسئلت دارم كه ثواب جزيل اين عمل را به ايشان عنايت فرمايد و نيز وظيفهء من است كه ذكر خيرى داشته باشم از الطافى كه « حضرت حجّة الاسلام ، برادر علّامه‌ام ، شيخ هادى قرشى » در مراجعه به بسيارى از منابعى كه به موضوع ارتباط دارد و ملاحظات ارزشمند ايشان در بسيارى از مباحث نسبت به من داشته است .\r\nخداوند خود ، پاداش اين كار را بر عهده خواهد داشت كه او توفيق دهنده است .\r\nنجف اشرف 16 / صفر / 1396 ه . ق باقر شريف قرشى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n( 1 )\r\n\r\nانتخاب هجرت به عراق\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n( 1 ) امام حسين عليه السّلام هجرت به عراق را انتخاب كرد نه جاى ديگرى از سرزمينهاى جهان اسلام ، در حالى كه مىدانست اهل عراق به چه وضعى از يا در هوايى و اضطراب در رفتار ، گرفتار شده بودند . شايد انتخاب عراق - نه هر جاى ديگر - از سوى امام ، به عوامل زير برگردد :\r\nاوّل : عراق ، در آن روزگار ، قلب دولت اسلامى و جايگاه ثروت و مردان بود كه در آن ، كوفه به عنوان پادگانى براى سپاهيان اسلام تأسيس گرديد و نقش مهمى در حركت فتح اسلامى داشته و در فتح « رامهرمز ، شوش ، شوشتر و نهاوند » مشاركت نموده كه عمر بن خطاب از آن يارى مىجسته است .\r\n( 2 ) عمر به واليش « سعد بن ابى وقاص » نوشت : « نيروى فراوانى همراه نعمان بن مقرن ، به اهواز بفرست » . و در اخبار فتوحات اسلامى به اين عبارت ، فراوان برخورد مىشود كه « عمر ، از اهل كوفه به آنان مدد رساند » . عمر آنها را ستايش نموده مىگفت : « خداوند ، اهل كوفه را جزاى خير دهد كه حوزهء خود را كفايت مىكنند و به مردم سرزمينهاى ديگر مدد مىرسانند » .\r\n( 3 ) مردى از اهل شام در مورد آنها گفته : « شما گنجينهء اسلام هستيد ، هرگاه اهل بصره از شما يارى بخواهند ، به آنان كمك مىكنيد و اگر مردم شام از شما كمك بطلبند ، به آنان مدد مىرسانيد « 1 » » .\r\n( 4 ) علاوه بر اينكه عراق ، پايگاهى نظامى بود كه از قديم به ميراثش معروف\r\n\r\n\r\n","description":"","footnote":"\r\n( 1 ) الطبقات الكبرى 6 / 124 .\r\n","page_name":" 13 ","page_number":13},
  {"content":"\r\n\r\nگشته « آنجا قلب زمين و خزانهء بزرگ مملكت است به اضافه آن نعمتهاى اختصاصى كه خداوند جليل به اهل كوفه داده است كه عبارتند از : ساخت لباسهاى رنگى و ابريشمى و چيزهاى ديگرى مثل انواع ميوه‌ها و خرماها » « 1 » .\r\n( 1 ) امويان آن را به عنوان منبع درآمد مهمى براى بيت المال دمشق « 2 » به كار گرفته بودند كه درآمد مالياتى معاويه از كوفه و نواحى آن به پنجاه ميليون درهم بالغ گرديده بود « 3 » .\r\nو خراج بطائح « 4 » به پنج ميليون درهم رسيده بود « 5 » .\r\n( 2 ) عراق ، قلب تپندهء دنياى اسلام بود كه گوى سبقت را در صحنه‌هاى سياست ، اقتصاد و اجتماع از ساير مناطق ربود و همهء انقلابيون به سوى آن مىشتافتند « 6 » تا آن را به عنوان محلى جهت آغاز حركت به سوى اهداف سياسى خود قرار دهند . . . و كوفه ، تنها شهر در سرزمينهاى اسلامى بود كه ارزش حوادث و اهداف جريانهاى سياسى را درك مىكرد ؛ زيرا بينش اجتماعى تا حد زيادى بر آن حاكم شده بود و كوفيان ، خواستهاى خود را بر حكامشان تحميل مىكردند و هرگاه خواستهايشان را محقق نمىساختند ، به روى آنان شمشير مىكشيدند و بر عليه آنان به پا مىخاستند .\r\n( 3 ) به هر حال ، امام ، هجرت به كوفه را برگزيد ، به اعتبار اينكه آن شهر ، مركز\r\n\r\n\r\n","description":"","footnote":"\r\n( 1 ) همدانى ، مختصر كتاب البلدان ، ص 52 .\r\n( 2 ) فتوح البلدان ، ص 293 .\r\n( 3 ) يعقوبى 2 / 218 .\r\n( 4 ) « بطائح » زمين گسترده‌اى ميان واسط و بصره كه روستاهايى به هم متصل و وسيع بوده است ( معجم البلدان 1 / 666 ) .\r\n( 5 ) قدامة بن جعفر ، الخراج و صنعة الكتابة ، ص 169 .\r\n( 6 ) العراق في ظل الحكم الأموى ، ص 9 .\r\n","page_name":" 14 ","page_number":14},
  {"content":"\r\n\r\nقدرت در جهان اسلام بود . « عبد المتعال صعيدى » مىگويد : « امام حسين ، به خطا نرفت ، هنگامى كه تصميم گرفت به عراق هجرت كند ؛ زيرا عراق ، مركز مناسبى براى برپايى حكومتى شامل بود كه امر مسلمين را دربرگيرد و لذا آن را خود انتخاب نمود تا روزگار بعدا ، اين حكومت را براى عراق محقق ساخت و دولت عباسى در آن به وجود آمد كه نزديك به پانصد سال بر مسلمين حكومت راند » « 1 » .\r\n( 1 ) دوّم : كوفه ، مهد تشيّع و موطنى از مواطن علويان بود كه در بسيارى از مواقع ، اخلاص خود را نسبت به اهل بيت اعلام نمود ؛ گروهاى انقلابيون به فرماندهى « مالك اشتر نخعى » يكى از بزرگان شيعه ، به سوى مدينه حركت كردند و عثمان را محاصره و بر او يورش بردند و امام را براى خلافت نامزد نمودند كه بذر تشيع در كوفه از زمان خلافت عمر كاشته شد ؛ زيرا از واليان كوفه ، « عمار بن ياسر و عبد اللّه بن مسعود » بودند كه بزرگواريها و فضايل امام را در محافل كوفه منتشر مىساختند و آنچه را كه از حضرت پيامبر صلّى اللّه عليه و آله در حق او روايت شده بود ، براى مردم مىگفتند تا آنجا كه بر محبّت و دوستى آن حضرت بار آمدند ، به طورى كه كوفيان در جنگ جمل و صفين همراه امام شركت نمودند و به حضرتش مىگفتند : « يا أمير المؤمنين ! ما را به هر جا كه خواهى ببر كه ما حزب و ياران تو هستيم ، با هر كه دشمن تو است ، دشمنيم و با هر كس كه به سوى تو بازآيد و از تو اطاعت كند ، همراهى مىنماييم » « 2 » .\r\n( 2 ) امام امير المؤمنين عليه السّلام به نيكى آنها را مىستود ، زيرا معتقد بود آنان ياران\r\n\r\n\r\n","description":"","footnote":"\r\n( 1 ) مجلهء الغرى ، سال نهم ، شمارهء 11 - 14 ، ص 108 .\r\n( 2 ) الامامة و السياسة 1 / 125 .\r\n","page_name":" 15 ","page_number":15},
  {"content":"\r\n\r\nو همدستان مخلص وى هستند و به آنان مىفرمود : « اى اهل كوفه ! شما برادران ، ياران و همدستان من براى حق هستيد و اجابت كنندگان براى جهاد با حلال كنندگان حرام هستيد ، به كمك شما آن كس كه روى برتافته را مىزنم و اميد اطاعت كامل روىآورنده را دارم » « 1 » .\r\nو مىفرمود : « كوفه گنجينهء ايمان و جمجمه اسلام و شمشير و نيزه خداوند است كه هر جا بخواهد آن را قرار مىدهد » « 2 » .\r\n( 1 ) عراق ، در سخت‌ترين جنگها و شديدترين نبردها به خاطر اهل بيت ، شركت كرد و از قاتلان آنان انتقام گرفته به دست انقلابى بزرگ ، « مختار ابن ابى عبيدهء ثقفى » ، به خونخواهى آنان برخاست ، بنابراين ، انتخاب هجرت به كوفه از سوى امام به سبب اين بوده كه اهالى اين شهر به دوستى عميق نسبت به اهل بيت ، شناخته شده بودند .\r\n( 2 ) سوّم : كوفه جايگاه اصلى مخالفت با حكومت اموى بود ؛ زيرا كوفيان در طول مدت حكومت امويان ، دست از معارضهء با آنان برنداشته ، آرزومند زوال دولتشان بودند . « فلهوزن » سبب دشمنى كوفيان نسبت به امويان را ناشى از اين مىداند كه خلافت از « كوفه » به « دمشق » منتقل گرديد و اينكه آنان پس از آنكه خود صاحب دولتى بودند ، اينك شهرشان تنها ولايتى در دولت جديد گرديده و درآمدشان را از خراج سرزمينى كه خود فتح كرده بودند ، از دست دادند و حال بايد به ته‌مانده‌اى كه از سفره‌هاى اربابان اموى بر آنها فرو مىافتاد ، قناعت مىكردند و متأسفانه ، اين تلخى را تنها پس از گذشت فرصت ، احساس نمودند\r\n\r\n\r\n","description":"","footnote":"\r\n( 1 ) همان ، ص 124 .\r\n( 2 ) ابن فقيه ، مختصر البلدان ، ص 163 .\r\n","page_name":" 16 ","page_number":16},
  {"content":"\r\n\r\nبنابراين عجيب نبود اگر مردم كوفه حكومت اهل شام را يوغى سنگين بر گردن خود ببينند و در انتظار فرصت مناسبى باشند كه خود را از آن رها سازند و آن را دور بيندازند .\r\n( 1 ) از عواملى كه خشم كوفيان را بر امويان شدت بخشيد اين بود كه معاويه افراد شناخته‌شدهء بىصلاحيتى همچون مغيرة بن شعبه و زياد بن أبيه را بر آنها حاكم ساخت و آن دو جور و ستم را در ميان آنان گسترش دادند و آسايش و آرامش را از آنها گرفتند و در محروميت اقتصادى آنان ، كوشيدند و سياست گرسنگى و محروم‌سازى را در بين آنان به اجرا گذاشتند . . . كوفه مركزى براى توطئه بر ضد حكومت اموى گرديد و شكنجه ، قتل و ستمى كه از دست واليان كشيدند نيز آنان را از اين كار ، بازنداشت .\r\n( 2 ) پس هجرت امام به كوفه و انتخاب آن به عنوان مقرّى براى انقلاب به اعتبار اين بوده است كه آنجا تنها شهر دشمن امويان بود كه هيجان مخالفت با امويان در آن شهر ، پس از مرگ معاويه ، به اوج خود رسيده بود .\r\n( 3 ) چهارم : امام حسين عليه السّلام هجرت به عراق را به خاطر دعوتهاى مكرر و اصرار فراوان اكثريت غالب مردم كوفه براى آمدن آن حضرت ، حتى در زمان معاويه ، انتخاب كرد ؛ زيرا نامه‌هاى آنان پىدرپى به حضرتش مىرسيد و او را به حركت به سوى آنان تشويق مىنمود . اگر امام از پاسخ مثبت دادن به آنان خوددارى مىكرد در برابر خدا و مردم مسئول مىبود ، خصوصا پس از آنكه سفيرش « مسلم بن عقيل » به وى نامه نوشت و او را از يك‌دست بودن مردم در بيعت با آن حضرت و انتظار قدوم او باخبر ساخت و وى را به سفر به جانب آنان تشويق نمود و آن حضرت عليه السّلام چاره‌اى جز اجابت آنان نداشت .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n( 1 ) « دكتر محمد حلمى » مىگويد : « حسين ، از حجاز به سوى كوفه براى اجابت دعوتهايى كه از مردمش به وى رسيده بود و آمدن وى را به سوى آنان تقاضا مىكرد تا انقلابشان بر ضد خلافت يزيد را رهبرى كند ، خارج نشد ، مگر پس از آنكه آمادگى كوفيان را براى اقدام به اين قيام با اعزام نماينده‌اى امتحان كرد تا ميزان اين آمادگى را بشناسد . مسلم بن عقيل بن أبي طالب براى اين مأموريت رفت و در مدت كوتاهى ، موفق شد دوازده هزار نفر را در قيامى خروشان براى بيعت با حسين و خلع بيعت يزيد ، رهبرى كند . مسلم اين امر را به حسين گزارش نمود و او تصميم گرفت حركت كند تا شخصا آن قيام را رهبرى نمايد و لذا حسين در قيام خود ، دست‌پاچه و شتابزده نبوده است ؛ زيرا نامه‌ها برايش آمده بود ، حضرت خواست از ميزان جدى بودن آنها مطلع شود كه با قيام هزاران نفر در آن مدت كوتاهى كه نماينده‌اش فعاليت داشته ، مطمئن گرديده بود » « 1 » .\r\n( 2 ) پنجم : امام حسين عليه السّلام اگر به منطقهء ديگرى غير از كوفه مىرفت ، سپاه امويان ، حتما در پى او مىرفتند و به ناچار شهيد شده و مورد سرزنش و نكوهش واقع مىگرديد و به او گفته مىشد : چرا به عراق نرفتى ، سرزمينى كه ياران و شيعيان تو را دربردارد و مردم آن ، هزاران نامه برايت فرستادند و شما را به رفتن نزد آنان تشويق نمودند ؟ در آن صورت ، آن حضرت چه پاسخى مىداشت اگر به سرزمين ديگرى مىرفت و لشكريان اموى در پى او مىرفتند ؟\r\nاينها بعضى از عواملى است كه امام را به انتخاب هجرت به كوفه كشاند تا آنجا را مقرى براى انقلاب خويش قرار دهد .\r\n\r\n\r\n","description":"","footnote":"\r\n( 1 ) الخلافة و الدولة فى العصر الاموى ، ص 115 - 116 .\r\n","page_name":" 18 ","page_number":18},
  {"content":"\r\n\r\n( 1 )\r\n\r\nروىگردانى از حجاز\r\nدر اينجا يك مطلب باقى مىماند و آن اين است كه چرا امام در حجاز باقى نماند تا آنجا را جايگاهى براى شروع انقلاب خود قرار دهد ؟ شايد علّت رد كردن آن از سوى حضرت ، به موارد زير برگردد :\r\n( 2 ) الف - محيط حجاز ، با اندك بودن منابع اقتصادى روبه‌رو بود ؛ زيرا معاويه ، فقر و بينوايى را در آن گسترش داده بود و طبيعى است كه انقلاب به پشتيبانى مالى زيادى نيازمند بود و با عدم وجود سرمايه در حجاز ، امام چگونه مىتوانست انقلاب خود را شعله‌ور سازد ؟\r\n( 3 ) ب - عدم وجود بينش سياسى در حجاز ؛ زيرا اكثريت غالب آن از مسائل سياسى دورى گزيده بودند ، در حالى كه عراق ، مشعل آگاهى سياسى در سرزمينهاى عربى بوده است .\r\n( 4 ) ج - حجاز ، براى مركزيت انقلاب ، مناسب نبود ؛ زيرا پيوسته در معرض حملهء نيروهاى اموى قرار داشت ، به همين خاطر بود كه يزيد نيروهاى فراوانى را براى جنگ با ابن زبير ، به فرماندهى برادرش « عمرو بن زبير » ، اعزام نموده بود .\r\n( 5 ) د - حجاز ، داراى پادگان نظامى نبود تا امام به آن پناه ببرد تا دفاع و حمايت از او را بر عهده گيرد .\r\n( 6 ) ه - اكثريت غالب مردم حجاز نسبت به اهل بيت عليهم السّلام كينه‌توز و نسبت به بنى اميه متمايل بودند .\r\n« ابو جعفر اسكافى » مىگويد : « اما اهل مكه ، همگى با على دشمنى داشتند و همهء قريش با وى مخالف و اكثريت مردم با بنى اميه بودند » « 1 » .\r\n\r\n\r\n","description":"","footnote":"\r\n( 1 ) شرح نهج البلاغة ، 4 / 103 .\r\n","page_name":" 19 ","page_number":19},
  {"content":"\r\n\r\n( 1 ) امام على بن الحسين عليه السّلام مىفرمايد : « در مكه و مدينه بيست نفر هم دوستدار ما نيستند » « 1 » . با وجود شايع بودن دشمنى اهل بيت عليهم السّلام در حجاز ، چگونه امام آن را مقرّى براى خود انتخاب كند ؟\r\nامام ، در حالى كه همهء حجازيان مىديدند و مىشنيدند ، از آنجا خارج شد ولى آنان براى همراهى با وى نشتافتند و هيچ‌يك از آنان ، جز اهل بيتش ، براى يارى و دفاع از آن حضرت ، به دنبالش نرفتند .\r\n( 2 )\r\n\r\nروىگردانى از مصر\r\nامام ، از مصر ، روىگردان شد و با كسى در آنجا مكاتبه ننمود ؛ زيرا مردمش ، در طول روزگار خلفا و در طول حكومت اموى ، به آسايش و آرامش و دورى از جريانهاى سياسى ، علاقه داشتند و هيچ نامه‌اى از آنان به امام نرسيد كه او را براى رفتن نزد آنها دعوت كنند ، پس امام ، چگونه به سوى آنان هجرت كند ؟ به علاوه در مصر ، گرايشى عثمانى وجود داشت و والى آن « عمرو بن عاص » بود كه دشمنى و عداوت نسبت به اهل بيت عليهم السّلام را در آنجا شايع گردانيده دوستى نسبت به بنى اميه را برقرار كرده بود ، پس چگونه امكان داشت امام عازم آنجا شود ؟\r\n( 3 )\r\n\r\nروىگردانى از يمن\r\n« ابن حنفيه » و ديگران به امام پيشنهاد كردند كه به يمن هجرت كند ؛ زيرا در آنجا شيعيانى براى آن حضرت و پدرش بودند ، ولى امام ، اين نظريه را\r\n\r\n\r\n","description":"","footnote":"\r\n( 1 ) همان ، ص 104 .\r\n","page_name":" 20 ","page_number":20},
  {"content":"\r\n\r\nنپذيرفت . علت روىگردانى حضرت از آن ، به نظر ما به موارد زير برمىگردد :\r\n( 1 ) 1 - در يمن ، پادگان نظامى وجود نداشت كه بتواند هنگام يورش بنى اميه از آن حضرت ، حمايت و دفاع كند زيرا يمنيها ، داراى سلاح و ساز و برگ نظامى نبودند و قدرتى براى دست زدن به عمليات نظامى نداشتند .\r\n( 2 ) 2 - توده‌هاى مردم در يمن ، هنگامى كه سپاهيان معاويه به فرماندهى « بسر ابن ابى ارطاة » ستمگر بر آنها حمله‌ور شدند ، به حمايت از سرزمين خويش نپرداختند تا آنجا كه آن ستمگر ، بسيارى از آنان را كشت و زنان را به اسارت گرفت و آنها را در بازارها به فروش رساند و هر كدام كه ساقى درشت‌تر داشتند به قيمتى بيشتر ، فروخته شدند ولى مردم يمن براى دفع از اعراض خود به پا نخاستند بلكه خونها و مالهايى را كه خواسته دشمن اموى بود ، تسليمشان كردند ، با اين حال ، امام چگونه به يمن هجرت نمايد ؟\r\n( 3 ) 3 - يمن ، دچار فقر و بينوايى شد و زندگى اقتصادى آن فلج گرديده بود و مردم آن قدرتى براى تهيهء اموال و سلاح لازم براى انقلاب نبودند و بسيارى از مردم آن در طلب روزى و رفاه به كوفه آمده بودند .\r\n( 4 ) 4 - اگر امام به يمن مىرفت ، يزيد او را رها نمىكرد و لشكريانش را براى جنگ با وى مىفرستاد و در اين راه خونها ريخته مىشد و امام به ايجاد فتنه و تفرقه متهم مىگشت و بدين ترتيب ، عدالت قيام حضرت ، بنا به گفتهء « دكتر احمد محمود صبحى » ، از بين مىرفت « 1 » .\r\nاز آنچه گفتيم سستى نظريه دكتر « على حسين خربوطلى » آشكار مىشود ، وى از امام انتقاد مىكند كه چرا به يمن نرفت و حجاز را ترك كرد ، چون در اين\r\n\r\n\r\n","description":"","footnote":"\r\n( 1 ) نظريهء امامت نزد شيعهء اثنا عشرى ، ص 243 .\r\n","page_name":" 21 ","page_number":21},
  {"content":"\r\n\r\nدو مكان ، ياران حقيقى وى و شيعيان مخلص پدرش وجود داشتند ، به علاوه ، امتياز يمن اين بود كه از مركز خلافت دور ، دژهايش محكم ، و درّه‌هايش « 1 » فراوان بود . اين نظريه هيچ‌گونه نشانى از تحقيق ندارد ؛ زيرا امام يارانى حقيقى در حجاز نداشت و اگر مىداشت هنگامى كه حركت به سوى عراق را اعلان نمود ، همراه وى بپامىخاستند و او را طعمه‌اى تنها در دست فرزند مرجانه ، رها نمىكردند . يمن را هم بيان كرديم كه از نظر مسائل استراتژيك ، مناسب نبوده است تا امام آن را مقرّى براى انقلابش قرار دهد .\r\n( 1 )\r\n\r\nروىگردانى از ايران\r\nامام ، از « ايران » روىگردان شد ؛ زيرا هيچ پشتوانه‌اى در آن نداشت و دعوت به سوى اهل بيت عليهم السّلام هنوز در آن ، متبلور نشده بود تنها پس از گذشت مدتى ، مركزى براى دعوت علويان شد ، يعنى هنگامى كه مجموعهء بزرگى از شيعيان كه زياد ، آنان را به ايران تبعيد كرده بود ، به اين سرزمين آمدند و به نشر تشيع در آن پرداختند و داعيان بنى عباس ، ثمره‌اى را كه داعيان شيعه در ايران به وجود آورده بود ، برداشت كرده ايران را مقرى براى خود قرار دادند و از آنجا بود كه قيام بر ضد بنى اميه آغاز شد و حكومت و سلطنت آنان را برانداخت .\r\n\r\nروىگردانى از بصره\r\n( 2 ) امام ، از بصره روىگردان شد ، زيرا گرايشى عثمانى داشت و بسيارى از\r\n\r\n\r\n","description":"","footnote":"\r\n( 1 ) تاريخ عراق در سايهء حكومت اموى ، ص 121 . صولى نيز در كتاب خود الدولة الاموية في الشام ، ص 53 همين نظر را داشته است .\r\n","page_name":" 22 ","page_number":22},
  {"content":"\r\n\r\nمردم آن ، پيرو زبير و طلحه بودند .\r\n( 1 ) « ابو جعفر اسكافى » مىگويد : « اهل بصره ، همگى على را دشمن مىداشتند » « 1 » و سبب آن ، جنگ جمل بود كه سرهاى بسيارى از مردم بصره را درو كرد و دلهايشان را از دشمنى نسبت به امام و فرزندانش ، انباشت ، البته جمعى از شيعيان در آنجا بودند كه امام وقتى مىخواست به سوى كوفه حركت كند ، با آنان مكاتبه نمود .\r\n( 2 ) به هر حال ، كوفه مناسب‌ترين مركز براى اعلام انقلاب بر ضد امويان بود ؛ زيرا اين شهر انقلابى ، حركت مخالفت با بنى اميه را رهبرى كرده و پس از هلاك شدن معاويه به طور كامل براى دعوت از امام ، آماده شده بود ، همچنانكه وطن اصلى شيعيان آن حضرت شمرده مىشد ؛ دلهاى مردمانش مالامال از محبت و دوستى نسبت به حضرتش بود .\r\n( 3 ) انتخاب هجرت به كوفه و نه جايى غير از آن ، از سوى امام عليه السّلام مبتنى بر مطالعه‌اى عميق نسبت به واقعيت مناطق اسلامى و احاطه داشتن آن حضرت بر جهت‌گيريهاى شهروندان آنها ، خواه در صحنه‌هاى سياسى و خواه عقيدتى و ميزان قدرت اقتصادى و نظامى آنان بود ؛ زيرا امام از همهء آن موارد اطلاع و آگاهى پيدا كرده بود و هيچ سرزمينى را به غير از كوفه نيافته بود كه استراتژى كامل براى حمايت از انقلاب و تضمين پيروزى در آن فراهم باشد و نيروهاى طرفدار آن حضرت و مخالف حكومت اموى را دربرگيرد ، بنابراين ، حركت به سوى آنجا ، ضرورتى بوده كه جايگزينى براى آن وجود نداشته است .\r\n\r\n\r\n","description":"","footnote":"\r\n( 1 ) شرح نهج البلاغه 4 / 103 .\r\n","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n( 1 )\r\n\r\nدلسوزان و منتقدان\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) هنگامى كه تصميم حضرت حسين عليه السّلام و عزم وى بر ترك حجاز و حركت به سوى كوفه منتشر شد ، جمعى از اهل بيت و شيعيانش بر او دل سوختند و عده‌اى از صاحبان طمعهاى سياسى ، رياكارانه همچون « عبد اللّه بن زبير » براى وى اظهار اخلاص نمودند و يا چون « اشدق » از ترس اينكه حكومت اموى سرنگون شود براى خارج شدن وى دلسوزى نمودند . آنها امام را برحذر داشتند و از برگشتن اهل كوفه و خيانت آنان نسبت به وى ترسيدند ، آن‌گونه كه قبلا نسبت به برادرش خيانت ورزيدند و به وى پيشنهاد كردند كه به سوى اين منطقه نرود و به آن نزديك نشود .\r\n( 2 ) همچنين ، جمعى از عمّال حكومت و دنباله‌روان آن ، از ترس لطمه خوردن حكومت اموى و فروپاشى آن ، از خروج وى انتقاد نمودند . جمعى از مخالفان اهل بيت در بسيارى از زمانها نيز گفتارى همچون گفته‌هاى آنان داشته‌اند كه نظريات هر دو گروه بدين شرح مىباشد .\r\n( 3 )\r\n\r\nدلسوزان\r\n« دلسوزان » از شيعيان امام حسين و اهل بيت وى ، دلهايشان در اندوه و غم حركت امام از حجاز مىسوخت و با زبان عاطفه سخن مىگفتند و به چيزى مىانديشيدند كه امام در انديشهء آن نبود . آنان به وى پيشنهاد ترك مخاصمه با حكومت و بيعت با يزيد مىكردند تا آن حضرت از شر وى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو تجاوزاتش در امان باشد ، ولى آن حضرت مىديد دين جدش صلّى اللّه عليه و آله بازيچهء دست نوهء ابو سفيان شده است و بايد براى حفظ كرامت اين دين ، بپاخيزد و همه چيز را در راه حمايت از آن ، فدا كند و اين همان هدفى بود كه هيچ كس نمىتوانست او را از آن بازبدارد . . . اينك به سخنان دلسوزان و بازدارندگان گوش فرا دهيم :\r\n( 1 )\r\n\r\n1 - مسور بن مخرمه\r\nهنگامى كه « مسور بن مخرمه » « 1 » از تصميم امام بر ترك حجاز و حركت به سوى عراق آگاه شد ، به شدّت پريشان گشت و اين نامه را به آن حضرت نوشت :\r\n« مبادا به نامه‌هاى اهل عراق و به سخن ابن زبير كه به تو مىگويد : به آنها ملحق شو كه آنان تو را يارى مىدهند . فريفته شوى . مبادا از حرم دور گردى كه آنان - يعنى اهل عراق - اگر به تو نيازى داشته باشند بر اشتران خواهند نشست و به سوى تو خواهند شتافت و در آن صورت با نيرو و ساز و برگ به سوى آنان خارج مىشوى » .\r\nهنگامى كه امام ، نامه‌اش را خواند ، عواطفش را ستايش نموده به فرستاده‌اش فرمود : « در اين باره از خداوند طلب خير خواهم كرد » « 2 » .\r\n\r\n\r\n","description":"","footnote":"\r\n( 1 ) « مسور بن مخرمة بن نوفل قرشى زهرى » ، دو سال بعد از هجرت ، به دنيا آمد و از پيامبر صلّى اللّه عليه و آله روايت كرد و از اهل دين و فضيلت بود ، همراه ابن زبير بود و هنگامى كه محاصرهء مكه پيش آمد ، سنگى از سنگهاى منجنيق به وى اصابت كرد و درگذشت ، الاصابه 3 / 400 .\r\n( 2 ) ابن عساكر ، تاريخ 14 / 208 - 209 .\r\n","page_name":" 28 ","page_number":28},
  {"content":"\r\n\r\n( 1 )\r\n\r\n2 - عبد اللّه بن جعفر\r\n« عبد اللّه بن جعفر » نيز بر عموزاده‌اش ترسيد ، هنگامى كه از تصميم آن حضرت براى حركت به سوى عراق ، باخبر شد ، امواجى از اندوه ، وى را در برگرفت . دو فرزندش ، « عون و محمد » را نزد حضرت فرستاد و همراه آنان اين نامه را نوشت :\r\n« اما بعد : من تو را به خدا سوگند مىدهم كه هنگام خواندن اين نامه‌ام ، منصرف شوى ، زيرا من بر تو از اين جهت بيمناكم كه در اين راه جان ببازى و اهل بيتت ريشه‌كن بشوند ، اگر تو امروز نابود شوى ، نور زمين خاموش مىشود ، تو پرچم هدايت‌شوندگان و امير مؤمنان هستى ، پس در حركت شتاب مكن كه من در پى نامه‌ام مىآيم ، و السّلام » .\r\n( 2 ) فرزند جعفر ، در حالى كه توانش را از دست داده و حيران و سرگشته شده بود ، نزد عمرو بن سعيد ، حاكم مكه شتافت و از او امان‌نامه‌اى براى حضرت حسين گرفت و به سرعت نزد آن حضرت رفت در حالى كه يحيى بن سعيد بن عاص همراه وى بود ، او اقامت در مكه و عدم حركت به عراق را بر امام عرضه داشت ولى امام از وى نپذيرفت . وى به التماس از امام پرداخت و به او متوسل شد كه از نيتش منصرف گردد .\r\nامام فرمود : « من ، رسول خدا را در خواب ديدم و مرا دستورى فرمود كه بايد به سوى آن بشتابم . . . » .\r\n( 3 ) ابن جعفر از او دربارهء آن خواب پرسيد ، ولى امام از بيان آن خوددارى كرد و به او گفت : « با هيچ كس دربارهء آن سخن نگفته‌ام و با هيچ كس درباره آن سخن\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nنخواهم گفت تا اينكه به لقاى خداى عزيز و جليل برسم » « 1 » .\r\nپسر جعفر ، غرق در غم و اندوه محل را ترك گفت در حالى كه يقين كرده بود مصيبت خردكننده نازل خواهد شد . وى دو پسرش را دستور داد تا در خدمت دايىشان حضرت حسين عليه السّلام باقى بمانند .\r\n( 1 )\r\n\r\n3 - عبد اللّه بن عباس\r\n« عبد اللّه بن عباس » ، غمگين و اندوهناك نزد امام شتافت و به وى گفت :\r\n« مردم بيهوده شايع كرده‌اند كه تو عازم عراق هستى ، آيا چنين تصميمى گرفته‌اى ؟ » .\r\n« آرى ، تصميم گرفته‌ام در يكى از اين دو روز ، به كوفه حركت كنم .\r\nمىخواهم ان شاء اللّه تعالى به عموزاده‌ام مسلم ، ملحق شوم » .\r\n( 2 ) ابن عباس ، پريشان شد و به امام گفت : « من تو را از آن ، به خدا پناه مىدهم ، مرا خبر ده ، آيا به سوى قومى مىروى كه اميرشان را كشته و منطقهء خودشان را در اختيار گرفته‌اند كه اگر چنين كرده باشند ، به سوى آنان حركت كن امّا اگر تو را دعوت كرده‌اند ، در حالى كه اميرشان بر سر آنهاست و بر آنها حاكم و عمالش ماليات شهرهايشان را جمع‌آورى مىكنند و خراجشان را مىگيرند ، اينها تو را به جنگ فرا خوانده‌اند و من از اينكه تو را فريب دهند ، به تو دروغ بگويند ، تو را رها كنند و بفروشند و خود از بدترين مردم بر ضدت شوند ، بر تو ايمن نيستم » .\r\n\r\n\r\n","description":"","footnote":"\r\n( 1 ) طبرى ، تاريخ 5 / 387 ، البداية و النهاية 8 / 163 و 167 ، سير اعلام النبلاء 3 / 297 .\r\n","page_name":" 30 ","page_number":30},
  {"content":"\r\n\r\n( 1 ) اين نكات حساس بر امام پنهان نبوده ؛ زيرا آن حضرت از وضعيّت خود كاملا آگاه بود ، لذا به ابن عباس فرمود : « من از خداوند طلب خير ( استخاره ) خواهم كرد و خواهم ديد كه چه مىشود ؟ » « 1 » .\r\n( 2 ) ابن عباس ، پريشان و مضطرب بود و نمىتوانست خود را آرام كند ، پس بازروى به امام كرد و گفت : « من سعى مىكنم صبر كنم ولى نمىتوانم صبر كنم ، من براى تو از اين تصميم ، نيستى و نابودى را هراس دارم . . . مردم عراق ، اهل بىوفايى و خيانت هستند ، به آنها نزديك مشو ، در اين شهر اقامت گزين كه تو سرور اهل حجاز هستى ، پس اگر اهل عراق ، آن گونه كه ادعا كرده‌اند ، تو را مىخواهند ، به آنها بنويس تا والى و دشمنشان را تبعيد كنند و سپس به سوى آنان برو ، پس اگر مىخواهى خارج شوى ، به سوى يمن حركت كن كه در آن ، دژها و دره‌ها وجود دارد و آن سرزمينى عريض و طويل است و پدرت در آنجا شيعيانى دارد و تو از مردم به دور خواهى بود ، آنگاه براى مردم نامه مىنويسى و برايشان ارسال مىكنى ، مبلّغينت را منتشر مىسازى و من اميدوارم آنچه را دوست دارى به سلامت به دست آورى . . . » .\r\n( 3 ) امام ، او را از تصميم و عزم جزمش بر مسافرت آگاه كرد . ابن عباس به وى گفت : « اگر قصد رفتن دارى ، زنان و كودكانت را همراه نبر كه من مىترسم كشته شوى ، همان‌گونه كه عثمان كشته شد ، در حالى كه زنان و فرزندانش به او مىنگريستند . . . تو با خارج شدنت از حجاز ، چشم فرزند زبير را روشن كرده‌اى ، امروز با وجود تو ، كسى به وى نگاه نمىكند » .\r\n\r\n\r\n","description":"","footnote":"\r\n( 1 ) وسيلة المآل فى عد مناقب الآل ، ص 187 از كتابهاى كپىشدهء كتابخانهء امير المؤمنين عليه السّلام و نيز در الصراط السوى فى مناقب آل النبي ، ص 285 از سيد محمود شيخانى قادرى ، از كتابهاى كپىشدهء كتابخانهء امام امير المؤمنين عليه السّلام روايت شده است .\r\n","page_name":" 31 ","page_number":31},
  {"content":"\r\n\r\n( 1 ) آنگاه ابن عباس ، اختيار از كف بداد و با حالتى هيجان‌زده ، آن گونه كه مورخان روايت مىكنند ، گفت : « به خدايى كه جز او پروردگارى نيست ، اگر مىدانستم موى و پيشانى تو را بگيرم تا اينكه مردم بر ما جمع شوند ، تو از من اطاعت مىكنى و مىمانى ، اين كار را مىكردم » .\r\nهمهء آنچه را ابن عباس گفت ، بر امام پنهان نبود و آن حضرت بر هدف خود كه پيروزى اسلام را در برداشت ، عازم بود .\r\n( 2 ) ابن عباس ، در حالى كه به سختى قدم بر مىداشت و اندوه ، قلبش را مىفشرد ، به طرف فرزند زبير رفت و به او گفت : « اى فرزند زبير ! چشمت روشن شد » ، آنگاه اين شعر را خواند :\r\n يا لك من قنبرة بمعمر خلا * لك الجو فبيضى و اصفرى\r\nو نقرى ما شئت ان تنقرى \r\n« اى چكاوك ! اينك تو تنها مانده و اطراف توخالى شده است ، پس تخم بگذار و چهچه بزن » « و هر چه مىخواهى نوك بر زمين بزن » .\r\nاين حسين است كه دارد به سوى عراق مىرود و تو را با حجاز مىگذارد . . . « 1 » .\r\n( 3 ) اگر امام ، خواهان ملك و سلطنت بود ، نظر ابن عباس را مىپذيرفت ، ولى آن حضرت عليه السّلام خواهان اصلاح و بازگرداندن زندگى اسلامى به واقعيت درخشان آن بود و يقين داشت كه اين كار ، جز با فداكارى سرخ ، تحقق نمىيابد ، اين تنها كارى بود كه هدفش را محقق مىساخت .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 39 . انساب الاشراف 3 / 374 .\r\n","page_name":" 32 ","page_number":32},
  {"content":"\r\n\r\n( 1 )\r\n\r\n4 - ابو بكر مخزومى\r\n« ابو بكر بن عبد الرحمن مخزومى » « 1 » به سوى امام شتافت و به آن حضرت گفت : « خويشاوندى مرا به دلسوزى براى تو وامىدارد و نمىدانم كه من در نصيحت چگونه‌ام ؟ پدرت شجاعت‌تر بود و مردم به او اميدوارتر و از او حرف شنوتر و بر او فراهم‌تر بودند . او به سوى معاويه حركت كرد در حالى كه مردم جز اهل شام ، همراه وى بودند و او از معاويه گرامىتر بود ، اما او را واگذاشتند و به طمع دنيا ، همراهى او را رها كردند و جرعه‌هاى خشم به وى چشاندند و با وى مخالفت كردند تا رسيد به آنچه رسيد از كرامت و رضوان خدا . . . سپس با برادرت عمل كردند آنچه را عمل كردند و تو همهء آن را مشاهده كردى و ديدى .\r\n( 2 ) اينك تو به سوى كسانى كه بر پدر و برادرت تعدّى كردند مىروى تا با آنها به جنگ اهل شام و اهل عراق درآيى ، به جنگ كسى مىروى كه از تو آماده‌تر و قوىتر است و مردم از وى ترسان‌ترند و به او اميدوارتر ، اگر خبر حركت تو به آنها برسد ، مردم را با اموال به طمع مىكشانند كه آنان بردگان دنيا هستند ، آنگاه آنان كه به تو وعدهء يارى داده‌اند ، با تو خواهند جنگيد و تو را وامىگذارد كسى كه تو در نزد وى از آنكه يارىاش مىكند ، محبوبتر هستى ، پس در دل ، خدا را ياد كن . . . » .\r\nامام از نصيحت و عواطف وى سپاسگزارى كرد و او را آگاه كرد كه بر عزمش مصمّم است » .\r\n\r\n\r\n","description":"","footnote":"\r\n( 1 ) « ابو بكر بن عبد الرحمن بن حارث مخزومى قرشى » ، يكى از فقهاى سبعه است كه در خلافت عمر به دنيا آمد و به سبب كثرت نمازش ، به او « راهب قريش » مىگفتند . وى نابينا و از بزرگان قريش بود و در سال 95 هجرى درگذشت ( تهذيب التهذيب 12 / 30 ) .\r\n","page_name":" 33 ","page_number":33},
  {"content":"\r\n\r\nابو بكر نااميد شد و گفت : « اى ابا عبد اللّه ! تو را به خدا مىسپاريم » .\r\n( 1 ) آنگاه ابو بكر نزد والى مكه رفت ، در حالى كه مىگفت :\r\n كم ترى ناصحا يقول فيعصى * و ظنين المغيب يلفى نصيحا \r\n« چه بسيار نصيحت‌كننده را مىبينى كه حرفش را نمىشنوند امّا متهمى كه در پنهان است ناصح مىگردد » .\r\n- « چه شده است اى ابو بكر ؟ ! » .\r\nوى گفتار خود با حضرت حسين را به اطلاعش رساند ، او به وى گفت :\r\n« به خداى كعبه ! او را مخلصانه نصيحت كرده‌اى » . « 1 »\r\n( 2 )\r\n\r\n5 - عبد اللّه بن جعده\r\n« عبد اللّه بن جعدة بن هبيره » بر او دل سوخت ، پس پسرش « عون » را خدمت آن حضرت فرستاد و نامه‌اى به وى نوشت و از او تقاضاى بازگشت كرد و ترس خود را از حركت حضرتش به عراق بيان نمود ، ولى اين امر ، مورد پسند امام قرار نگرفت « 2 » .\r\n( 3 )\r\n\r\n6 - جابر بن عبد اللّه\r\n« جابر بن عبد اللّه انصارى » نيز به سوى امام شتافت و از او تقاضا كرد كه خارج نشود ، ولى امام نپذيرفت « 3 » .\r\n\r\n\r\n","description":"","footnote":"\r\n( 1 ) مروج الذهب 3 / 56 . طبرى ، تاريخ 5 / 382 .\r\n( 2 ) انساب الاشراف ، 3 / 377 .\r\n( 3 ) ذهبى ، تاريخ اسلام 5 / 8 .\r\n","page_name":" 34 ","page_number":34},
  {"content":"\r\n\r\n( 1 )\r\n\r\n7 - عبد اللّه بن مطيع\r\nامام بر سر راه خود به عراق با « عبد اللّه بن مطيع » روبه‌رو شد و عبد اللّه ، قصد امام را دانست و به او گفت : « اى فرزند رسول اللّه ! درباره حرمت اسلام خداوند را به ياد تو مىآورم كه مبادا هتك گردد و موضوع حرمت قريش و عهد عرب تو را به خدا سوگند مىدهم ، به خدا ! اگر آنچه را كه در دست بنى اميه است طلب كنى ، تو را مىكشند و اگر تو را بكشند ، بعد از تو از هيچ كسى پروايى نخواهند داشت . . . به خدا ! اين حرمت اسلام و حرمت قريش . . . و حرمت عرب است ، پس خداى را ! خداى را ! اين كار را نكن و به كوفه نرو و خود را در معرض بنى اميه قرار مده » « 1 » .\r\n( 2 )\r\n\r\n8 - عمرو بن سعيد\r\n« عمرو بن سعيد اشدق » ، نامه‌اى براى امام فرستاد كه در آن امنيت ، و متعرّض هيچ مشكلى براى حضرت نشدن را تعهد نمود ، در آن آمده : « من از\r\n\r\n\r\n","description":"","footnote":"\r\n( 1 ) وسيلة المآل فى عد مناقب الآل ، ص 189 . و در تاريخ ابن عساكر 14 / 207 آمده است :\r\n« عبد اللّه بن مطيع » به حضرت حسين گفت : « پدر و مادرم فداى تو باد ! ما را به وجود خويش بهره‌مند ساز و به سوى عراق سفر مكن كه به خدا ! اگر اين قوم تو را بكشند ، ما را بنده و برده خواهند ساخت » .\r\nو در عقد الفريد 4 / 376 است كه وى با امام روبه‌رو شد و به آن حضرت گفت : يا ابا عبد اللّه ! خداوند بعد از تو آب گوارايى به ما ندهد ، به كجا مىروى ؟ حضرت عليه السّلام فرمود :\r\nمعاويه مرده و بيش از يك بار شتر ، نامه به من رسيده است .\r\nعبد اللّه گفت : اين كار را مكن كه به خدا ! پدرت را محافظت ننمودند با اينكه از تو بهتر بود ، پس چگونه تو را حفظ خواهند كرد ؟ به خدا ! اگر كشته شوى ، بعد از تو حرمتى نماند كه حلال شمرده نشود .\r\n","page_name":" 35 ","page_number":35},
  {"content":"\r\n\r\nخداوند مىخواهم كه به تو صلاح را الهام فرمايد و تو را از آنچه برايت در نظر دارند ، آشنا سازد . شنيده‌ام تو تصميم گرفته‌اى به سوى عراق به روى . من تو را از فتنه به خدا پناه مىدهم ، پس اگر ترسيده باشى ، نزد من بيا كه براى تو نزد من امان و صله خواهد بود » .\r\n( 1 ) چگونه ممكن بود سرور آزادگان در برابر اشدق ، خاضع شود و از او امان بخواهد ؟ اشدق ، مىخواست امام در قبضهء او باشد تا اختيارى از خود نداشته باشد كه اين امر بر امام پنهان نبود و به وى پاسخ داد :\r\n« اگر با نامه‌ات ، قصد صله دادن به من داشته‌اى ، خداوند در دنيا و آخرت ، تو را جزاى خير دهد . . . و آنكه به سوى خدا دعوت كند و عمل صالح انجام دهد و بگويد كه من از مسلمانانم ، فتنه‌جو نيست ، و بهترين امان ، امان خداوند است و به خدا ايمان ندارد آنكه در دنيا از او نترسد و ما از خداوند مىخواهيم در دنيا ترسى داشته باشيم كه موجب امان آخرت نزد او باشد » « 1 » .\r\n( 2 )\r\n\r\n9 - محمد بن حنفيه\r\n« محمد بن حنفيه » در مدينه بود و هنگامى كه از تصميم برادرش براى حركت به سوى عراق آگاه شد ، به طرف مكه حركت كرده « 2 » و يك شب قبل از حركت امام به سوى عراق ، به مكه رسيد و به محض رسيدن ، نزد آن حضرت رفت و به او گفت : « اى برادرم ! اهل كوفه ، خيانتشان نسبت به پدر و برادرت را دانستى ، ترسيده‌ام كه حال تو همچون حال گذشتگان باشد ، پس اگر قصد\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 209 - 210 .\r\n( 2 ) ذهبى ، تاريخ اسلام 5 / 9 .\r\n","page_name":" 36 ","page_number":36},
  {"content":"\r\n\r\nاقامت در حرم را داشته باشى ، تو عزيزترين و ايمن‌ترين فرد در حرم هستى » .\r\nامام از عواطف و نصيحت وى تشكر كرد و به او گفت : « ترسيده‌ام كه يزيد ابن معاويه مرا ترور كند آنگاه كسى باشم كه حرمت اين خانه به وى شكسته شده باشد » .\r\nمحمد گفت : اگر از اين امر بيمناكى ، به سوى يمن يا بعضى از نواحى صحرا برو كه در آنجا بهتر از همه مىتوانى از خود دفاع كنى و كسى بر تو چيره نخواهد گشت » .\r\nحضرت حسين عليه السّلام فرمود : « در آنچه گفتى ، خواهم انديشيد » « 1 » .\r\n( 1 ) هنگام سحر كه فرا رسيد ، به وى خبر دادند امام به سوى عراق حركت كرده است . وى در حال وضو گرفتن بود كه به گريه افتاد تا آنجا كه صداى افتادن قطرت اشكش را در طشت ، شنيدند « 2 » .\r\nمحمد به سوى برادرش شتافت و افسار ناقه‌اش را گرفت و به آن حضرت گفت : « اى برادرم ! مگر مرا وعده ندادى در آنچه از تو درخواست كرده بودم ؟ » .\r\n- « بله ، ولى پس از آنكه از تو جدا شدم ، رسول خدا صلّى اللّه عليه و آله نزد من آمد و به من فرمود : « اى حسين ! خارج شو كه خداوند خواسته است تو را كشته ببيند » .\r\n( 2 ) محمد پريشان شد و لرزه سر تا پايش را گرفت و اشكهايش بر گونه‌هايش جارى گشت در حالى كه مىگفت : « پس ، بردن اين زنان و كودكان ، چه معنا\r\n\r\n\r\n","description":"","footnote":"\r\n( 1 ) الدر المسلوك 1 / 109 و نزديك به اين گفتگو ميان امام و برادرش هنگامى كه در مدينه بود ، اتفاق افتاد .\r\n( 2 ) انساب الاشراف ، 3 / 377 . و در « صواعق المحرقة ، ص 196 است كه وى گريه كرد تا آنجا كه طشت را از اشكهايش پر ساخت .\r\n","page_name":" 37 ","page_number":37},
  {"content":"\r\n\r\nدارد ، در حالى كه تو با اين وضع خارج مىشوى ؟ » .\r\nامام با عزم و اطمينان به وى پاسخ داد و گفت : « خداوند خواسته است كه آنان را در اسارت ببيند » « 1 » .\r\n( 1 )\r\n\r\n10 - جناب ام سلمه\r\nام المؤمنين « جناب ام سلمه » ، هنگامى كه از عزم امام بر حركت به سوى عراق باخبر شد ، به شدت پريشان گشت و اين موقعى بود كه آن حضرت در مدينه اقامت داشت و هنوز به سوى مكه نرفته بود ، پس نزد حضرتش شتافت و با صدايى پر از حزن و اندوه گفت :\r\n« اى فرزندم ! مرا با خارج شدنت به سوى عراق غمگين مساز كه من شنيدم جدت رسول خدا صلّى اللّه عليه و آله را مىفرمود : پسرم حسين در سرزمين عراق در زمينى به نام كربلا كشته مىشود و من تربت تو را در شيشه‌اى دارم كه پيغمبر آن را به من سپرده است » .\r\n( 2 ) امام ؛ با عزم و اراده‌اى محكم به وى پاسخ داد و فرمود : « اى مادر ! من نيز مىدانم كه به ظلم و تعدى سر بريده شوم و عزيز و جليل خواسته است كه خانواده و اهل بيتم را آواره كودكانم سربريده و اسير شده و در بند ببيند در حالى كه كمك مىطلبند و ياورى نمىيابند . . . » .\r\n« ام سلمه » سخت ناراحت شده و با صداى بلند گفت : « شگفتا ! پس به كجا مىروى در حالى كه مىدانى كشته مىشوى ؟ ! ! » .\r\n( 3 ) امام ، در حالى كه مرگ را به مسخره گرفته و زندگى را استهزا مىنمود ، به\r\n\r\n\r\n","description":"","footnote":"\r\n( 1 ) الدر المسلوك 1 / 109 .\r\n","page_name":" 38 ","page_number":38},
  {"content":"\r\n\r\nوى پاسخ داد و گفت : « اى مادر ! اگر امروز نروم ، فردا خواهم رفت و اگر فردا نروم ، پس‌فردا مىروم و از مرگ ، چاره‌اى نيست و من روزى را كه در آن كشته مىشوم و ساعتى را كه در آن به قتل مىرسم و گودالى را كه در آن دفن مىگردم ، مىشناسم آن‌گونه كه تو را مىشناسم و به آن مىنگرم ، آن‌طور كه به تو نگاه مىكنم » « 1 » .\r\n( 1 )\r\n\r\n11 - عبد اللّه بن زبير\r\nهنگامى كه امام تصميم گرفت از مكه خارج شود ، « عبد اللّه بن زبير » از باب مجامله به ديدار آن حضرت شتافت .\r\n« بلاذرى » گفته است : ابن زبير بدين وسيله مىخواست آن حضرت وى را متهم نكند و از جهت گفتار ، معذور باشد « 2 » ، پس نسبت به حضرت اظهار دلسوزى و محبت نمود و گفت : « كجا مىروى ؟ به سوى قومى كه پدرت را كشتند و به برادرت ضربه زدند ؟ » .\r\nامام عليه السّلام فرمود : « اگر در فلان جا كشته شوم ، براى من دوست‌داشتنى تر است از اينكه اينجا - يعنى مكه - به سبب من ، بىحرمتى ببيند » « 3 » .\r\n( 2 ) امام ، بر تصميمش پاى فشرد و منع مانعان و دلسوزى دلسوزان ، او را از انديشه‌اش بازنداشت ؛ زيرا وى يقين كرده بود كه ممكن نيست مسألهء اسلام پيروز شود و سخن خداوند در زمين بلندى يابد مگر به جان باختن و فداكارى كردن .\r\n\r\n\r\n","description":"","footnote":"\r\n( 1 ) مقرم ، مقتل ، ص 136 . و « خوارزمى » گفته است : اين گفتگو ميان حضرت حسين عليه السّلام و فرزند عمر در مكه بود ، هنگامى كه از آن حضرت دعوت كرد تا با وى به مدينه برود .\r\n( 2 ) أنساب الأشراف 3 / 375 .\r\n( 3 ) ابن عساكر ، تاريخ 14 / 203 .\r\n","page_name":" 39 ","page_number":39},
  {"content":"\r\n\r\n( 1 ) « استاد خالد محمد خالد » مىگويد : « مسأله‌اى كه آن قهرمان ، پرچمش را برافراشت ، مسأله‌اى شخصى نبود كه به حق وى در خلافت مربوط شود . . . و يا به عداوتى شخصى كه نسبت به يزيد در دل داشت بازگردد ، همچنانكه آن قضيه يك فكر بلندپروازانه نبود كه بر صاحبش چيره گردد و او را به اقدامى متهورانه سوق دهد تا احتمال سود و زيان در آن برابر باشد . آن قضيه‌اى برتر ، والاتر و عظيم‌تر بود ، قضيهء اسلام و سرنوشت آن و مسلمين و آيندهء آنان بود .\r\nوقتى مسلمانان همگى در برابر اين باطلى كه بعضى به زبان از آن انتقاد كردند و بقيه در دل آن را ناپسند دانستند ، خاموش ماندند ، معناى آن اين است كه اسلام ، از تربيت مردان ، بازمانده بود .\r\n( 2 ) معناى آن اين است كه مسلمانان اهليت انتساب به اين دين عظيم را از دست داده بودند . . . و نيز معنايش اين است كه سرنوشت اسلام و مسلمين هر دو وابسته به قدرت تازنده‌اى شده بود ، هر كه غالب مىشد ، سوار مىگشت و ديگر براى اسلام و حقيقت ، هيچ قدرتى باقى نمانده بود . . . مسأله ، در انديشه حسين ، اين بود و با اين منطق است كه حسين ، بر قيام اصرار ورزيد » « 1 » .\r\n( 3 ) دلسوزان ، آن حضرت را ترغيب كردند كه به داعيان كوفه پاسخ ندهد و در خانهء خويش بنشيند و با يزيد صلح كند ، اما سرور آزادگان به چيزى مىانديشيد كه آنان در فكر آن نبودند . آن حضرت مىديد كه زندگى اسلامى به شدت به كم خونى مبتلا گرديده و اين كار منجر به هلاكت و نيستى آن شده است و اينكه وى بايد آن را با خون پاكش سيراب سازد تا زندگى فعّال به مسلمين بازگردد و شادابى به سوى آنان با خون وى كه خون جدش حضرت پيغمبر بود ، روىآور شود .\r\n\r\n\r\n","description":"","footnote":"\r\n( 1 ) فرزندان پيامبر در كربلاء ، ص 123 - 124 .\r\n","page_name":" 40 ","page_number":40},
  {"content":"\r\n\r\n( 1 )\r\n\r\nانتقاد كنندگان\r\nگروهى نيز از قيام امام انتقاد كردند و اعلام جهاد از سوى آن حضرت را محكوم نمودند ؛ زيرا اين كار ، باعث تضعيف حكومت اموى مىشد كه آنان از خيرات و جوايزش بهره‌مند بودند . بعضى از متأخران نيز گفتارى همچون سخن آنان داشتند ، از نويسندگانى كه قلمهايشان با شراره‌هايى آتشين ، از خروج امام بر ضد حكومت يزيد - كه هيچ نشانى شرعى دربرنداشت - به انتقاد پرداختند ، نظريات آنها بدين شرح است :\r\n( 2 )\r\n\r\n1 - عبد اللّه بن عمر\r\n« عبد اللّه بن عمر » از قيام امام انتقاد نمود و وارد شدن آن حضرت در نبرد سياسى را بر او خرده گرفت و گفت : « حسين با قيام خود بر ما پيروز شد و به جانم سوگند كه وى در پدر و برادرش عبرتى ديد و فتنه و يارى نكردن مردم نسبت به آنان را مشاهده كرد و شايسته نبود تا وقتى كه زنده بود ، حركتى كند و بايد در مصلحتى كه مردم ديده‌اند وارد مىشد كه جماعت بهتر است ! » « 1 » .\r\n\r\n\r\n","description":"","footnote":"\r\n( 1 ) تهذيب الكمال 6 / 416 . تاريخ اسلام 5 / 8 . ابن عساكر ، تاريخ 14 / 208 . در تذهيب التهذيب 1 / 155 آمده شعبى گفت : « ابن عمر به مدينه آمده بود كه خبر يافت ، حسين به سوى عراق رفته ، پس در مسافت حركت دو شب به وى رسيد ، او را نهى كرد و گفت : اين دولت آنان است و خداوند پيامبرش را ميان دنيا و آخرت مخير ساخت و وى ، آخرت را برگزيد و شما هم پارهء تن او هستيد ، هيچ‌يك از شما آن را به دست نمىآورد ، او آن را از شما دور نساخت مگر براى چيزى بهتر ، پس بازگرد » .\r\nامام ، خوددارى نمود و آنگاه ابن عمر او را در آغوش گرفت و گفت : « تو را كه كشته خواهى شد ، به خدا مىسپارم » .\r\nدر الدر المسلوك حر عاملى 1 / 106 آمده است : عبد اللّه بن عمر به حضرت عليه السّلام\r\n","page_name":" 41 ","page_number":41},
  {"content":"\r\n\r\n( 1 )\r\n\r\n2 - سعيد بن مسيّب\r\n« سعيد بن مسيب » قيام امام را محكوم كرد و گفت : « اگر حسين حركت نمىكرد ، براى وى ، بهتر بود » « 1 » .\r\n( 2 )\r\n\r\n3 - ابو واقد ليثى\r\n« ابو واقد ليثى » از هواداران بنى اميه بود . وى نزد امام آمد و او را به خداوند سوگند داد كه بر ضد يزيد قيام نكند . وى ، اين كار را به انگيزهء دوستى نسبت به امام انجام نداد بلكه وى بر سلطنت بنى اميه مىترسيد . امام ، توجهى به او نكرد و از او روى گردانيد « 2 » .\r\n( 3 )\r\n\r\n4 - ابو سلمه\r\nاز كسانى كه خروج امام بر ضد يزيد را محكوم كردند ، « ابو سلمة بن عبد الرحمن » است « 3 » كه گفت : « حسين بايد اهل عراق را مىشناخت و به سوى\r\n\r\n\r\n","description":"","footnote":"\r\nپيشنهاد كرد كه با اهل ضلالت ، صلح كند و او را از كشته شدن و جنگيدن برحذر نمود .\r\nحضرت حسين به وى گفت : « اى عبد الرحمن ! ندانسته‌اى كه از ناچيز بودن در نزد خداوند است كه سر يحيى بن زكريا به ستمگرى از ستمگران بنى اسرائيل اهدا مىشود ؟\r\nندانسته‌اى كه بنى اسرائيل از طلوع فجر تا طلوع آفتاب ، هفتاد پيامبر را كشتند و پس از آن در بازارهايشان ، به خريدوفروش نشستند ، گويى كه كارى انجام نداده‌اند ؟ خداوند بر آنها شتاب ننمود ، بلكه آنها را مهلت داد و پس از آن ، آنها را گرفت ؛ همچون گرفتن بزرگوارى قدرتمند . اى پدر عبد الرحمن ! از خدا پروا كن و يارى مرا از دست مده » .\r\n( 1 ) ابن عساكر ، تاريخ 14 / 208 ، ذهبى ، تاريخ اسلام 5 / 8 .\r\n( 2 ) ابن عساكر ، تاريخ 14 / 208 ابن كثير ، تاريخ 8 / 162 . تاريخ اسلام 5 / 8 .\r\n( 3 ) ابو سلمة بن عبد الرحمن بن عوف زهرى مدنى را سعد ، در طبقهء دوّم از مدنيّين شمرده ،\r\n","page_name":" 42 ","page_number":42},
  {"content":"\r\n\r\nآنان حركت نمىكرد ، ولى ابن زبير او را تشويق كرده است ! » « 1 » .\r\n( 1 )\r\n\r\n5 - ابو سعيد\r\n« ابو سعيد » قيام امام را محكوم كرد و گفت : « حسين ، ما را به قيام فراخواند ، من به او گفتم : از خدا پروا كن و در خانه‌ات آرام‌گير و عليه رهبرت قيام مكن ! » « 2 » .\r\n( 2 )\r\n\r\n6 - عمره دختر عبد الرحمن\r\n« عمره دختر عبد الرحمن » « 3 » به دوستى بنى اميه پايبند بود و بر سلطنت آنان بيم داشت . وى ، نامه‌اى به امام نوشت و قيامش بر ضد يزيد را امرى خطرناك دانست و آن حضرت را به فرمانبردارى و همراهى جماعت ، تشويق نمود و از قيام برحذر داشت چرا كه وى به سوى قتلگاهش سوق داده خواهد شد . وى در نامه‌اش نوشت از عايشه شنيده است كه وى از پيامبر صلّى اللّه عليه و آله روايت مىكرد كه حضرت فرمود : « پسرم حسين كشته خواهد شد » .\r\n( 3 ) هنگامى كه امام نامه وى و سخن پيامبر صلّى اللّه عليه و آله در مورد كشته شدنش را خواند ، فرمود : « در اين صورت چاره‌اى جز كشته شدنم نيست » « 4 » .\r\n\r\n\r\n","description":"","footnote":"\r\nدر سال 104 ه فوت كرده ، تهذيب التهذيب 12 / 116 .\r\n( 1 ) ابن كثير ، تاريخ 8 / 162 .\r\n( 2 ) ذهبى ، تاريخ اسلام 5 / 8 .\r\n( 3 ) عمره دختر عبد الرحمن بن سعد انصارى مدنى ، در دامن عايشه رشد كرد و از او روايت كرد . وى داناترين مردم به احاديث عايشه بود ، در سال 103 ه . درگذشت ( تهذيب التهذيب 12 / 438 ) .\r\n( 4 ) ابن عساكر ، تاريخ 14 / 209 .\r\n","page_name":" 43 ","page_number":43},
  {"content":"\r\n\r\n( 1 ) اينها بعضى از معاصرين حضرت حسين عليه السّلام بودند كه قيام آن حضرت را محكوم نمودند و به حركت آن حضرت ، از زاويهء حكم شرعى ننگريستند ، بلكه با چشم منفعت مادى به آن نگاه كردند ؛ زيرا حكومت اموى ، اموال فراوانى را در اختيار آنان قرار مىداد و آنان از سقوط و نابودى آن حكومت ، بيمناك بودند .\r\n( 2 )\r\n\r\nمتأخرين\r\nگروهى از متأخرين ، حركت امام حسين بر ضد يزيد را محكوم كردند و آن را قيام بر ارادهء امّت دانستند ، ذيلا به اين گروه اشاره مىشود :\r\n( 3 )\r\n\r\n1 - شيخ محمد خضرى\r\n« شيخ خضرى » شيخ الازهر ، در مباحث تاريخى اسلاميش ، اهل بيت عليهم السّلام را كه خداوند وى را به مودت و اخلاص نسبت به آنان دستور فرموده است ، ناديده گرفته و در مورد حضرت حسين گفته : « حسين ، در قيامش اشتباه بزرگى مرتكب شد ، اين حركت براى امّت ، و بال تفرقه و اختلاف امّت را در پى داشت و پايهء الفتش را تا به امروز متزلزل ساخت » « 1 » .\r\nامام كاملا درست عمل كرد و در قيامش به امّت ، احسان نمود و وى بر هر مسلمانى برترى دارد ؛ زيرا اگر فداكارى او نبود ، براى اسلام نه اسمى مىماند و نه رسمى . آن حضرت عليه السّلام برنامه‌هاى اموى را كه هدفش محو اسلام و از بين بردن همهء ذخايرش بود ، از ميان برداشت . حضرت حسين با فداكارىاش ، خود را قربانى دين اسلام و كلمهء توحيد نمود .\r\n\r\n\r\n","description":"","footnote":"\r\n( 1 ) تاريخ الامة الاسلامية 1 / 517 .\r\n","page_name":" 44 ","page_number":44},
  {"content":"\r\n\r\n( 1 )\r\n\r\n2 - محمد نجار\r\n« محمد نجار » مىگويد : « امّا حقانيّت حسين عليه السّلام در خلافت ، مسأله‌اى است كه دلهاى اكثريت مردم آن را مىپذيرد ، ولى اين دلها چه ارزشى دارند ، اگر شمشيرها آن را تأييد نكند ، با اين وصف قيام لازم نيست ؛ زيرا رهبرى پايين‌تر با وجود فرد برتر ، جايز است چرا كه على بن أبي طالب عليه السّلام معتقد به حقانيت خود در خلافت بود ، ولى بر كسى قيام نكرد » « 1 » .\r\n( 2 ) نجار ، معتقد است كه خلافت يزيد شرعى بوده ! و از نوع امامت ضعيف‌تر مىباشد كه نزد آنها ، جايز است . . . ولى ، امامت ضعيف‌تر با وجود برتر ، با ادلهء فراوان علمى ، بطلانش محرز گشته و متكلمان شيعه ، ادلهء قاطعى بر نادرستى آن اقامه نموده و گفته‌اند التزام به آن ، قيام بر منطق و شورش بر هدايت اسلام است كه در احكامش ، از سنتهاى زندگى و آنچه مصلحت عامه اقتضايش را منطق ندارد ؛ زيرا اين امر ، نابودى شايستگيها و شورش بر مصلحت امت را دربردارد و قرآن كريم ، برابر شمردن اين دو را ناپسند دانسته است آنجا كه خداى تعالى مىفرمايد :  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 2 » .\r\n« آيا كسانى كه دانا هستند با آنها كه نادانند ، برابرند ؟ » .\r\n( 3 ) و آن‌گونه كه اصوليون مىگويند ، اگر اين قاعده را بپذيريم ، بازهم بر خلافت يزيد ، منطبق نمىشود ، زيرا وى ، به اجماع مسلمين ، فضلى نداشته ، بلكه انسانى مسخ شده بوده كه دست در كار جنايت داشته و در منكرات ، غوطه‌ور گشته بود و قيام بر وى ، شرعا واجب بوده است .\r\n\r\n\r\n","description":"","footnote":"\r\n( 1 ) الدولة الاموية في الشرق ، ص 102 - 103 .\r\n( 2 ) سوره زمر / 9 .\r\n","page_name":" 45 ","page_number":45},
  {"content":"\r\n\r\n( 1 )\r\n\r\n3 - محمد غزالى\r\n« شيخ محمد غزالى » نيز نهضت امام حسين را محكوم كرده و آن را گزافه‌كارى فاقد حسن سياست مىداند ! « 1 » و بر حسين - بنا به عقيدهء غزالى - لازم بوده است كه با يزيد بيعت كند و فرمانبردار رهبرى اين بىبندوبار گستاخ گردد كه هيچ‌گونه شايستگى براى رهبرى امّت نداشته است . و اين چيزى است كه حضرت حسين و ارزشهاى والايش آن را نمىپذيرند ؛ زيرا آن حضرت ، در درجهء نخست ، در برابر صيانت اسلام و محافظت از مقدّسات و ارزشهايش ، مسئول بوده است .\r\n( 2 )\r\n\r\n4 - احمد شبلى\r\n« احمد شبلى » از كسانى است كه ديوانه‌وار از يزيد دفاع مىكند و از امام ، در قيامش بر ضد يزيد ، انتقاد مىنمايد و مىگويد : « به سوى حسين مىآييم تا - متأسفانه - اعتراف نماييم كه اقداماتش در بعضى از جنبه‌هاى اين مسأله ، غير قابل قبول بوده است ؛ زيرا وى اولا : نصيحت ناصحان و خصوصا ابن عباس را نپذيرفت و مستبد به رأى بود ! ثانيا : اخلاق مردم كوفه و آنچه را با پدر و برادر و خودش ، انجام داده بودند ، فراموش كرد و يا آن را ناديده انگاشت . ثالثا : زنان و كودكانش را با خود مىبرد ، گويى كه به تفريحى اختصاصى يا ديدار خويشاوندى مىرفته است و در ميان راه ، از بىوفايى و خيانت مردم كوفه با خبر مىشود و با اين وجود ، به حركت خود به سوى آنان ادامه مىدهد و از نظريهء\r\n\r\n\r\n","description":"","footnote":"\r\n( 1 ) من معالم الحق ، ص 131 .\r\n","page_name":" 46 ","page_number":46},
  {"content":"\r\n\r\nخاندان عقيل ، پيروى مىكند و گروهى از كودكان و زنان و اندكى از مردان را مىبرد تا انتقام مسلم را بگيرد . شما را به خدا ممكن است تصدى يزيد ، عملى خطاكارانه باشد ولى آيا راه مبارزه با خطا و بازگشت به صواب ، چنين است ؟ » « 1 » .\r\n( 1 ) « شبلى » با تعمق و مطالعه به واقعيت زندگى اسلامى در روزگار يزيد ، ننگريسته بلكه بنا به تمايلات سنّتى و عاطفى خود به آنها نگاه كرده است ، لذا از راه ، به در رفته و كج‌راهه‌ها را در نوشته‌اش ، مأخذ قرار داده است .\r\nاسلام ، در روزگار يزيد ، در معرض خطر و نيستى قرار داشت و قيام امام ، به خاطر اعادهء زندگى به شريانهاى امت اسلامى بود و آن حضرت عليه السّلام اعلام نمود كه خودسرانه و از روى سبك‌مغزى و تبهكارى حركت نكرده ، بلكه قيام كرد تا امر به معروف و نهى از منكر نمايد و نشانه‌هاى زندگى جاهلى را كه حكومت اموى ، آن را مبناى كار خويش قرار داده بود ، از ميان بردارد . ما در جلد دوم اين كتاب ، علل نهضت امام را به نحوى كه هدف را روشن مىسازد و شبهات را از بين مىبرد ، بيان كرديم .\r\nدر اينجا سخن از انتقاد كنندگان قيام امام بر حكومت يزيد ، به پايان مىرسد .\r\n\r\n\r\n","description":"","footnote":"\r\n( 1 ) التاريخ الاسلامى و الحضارة الاسلامية 2 / 201 .\r\n","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n( 1 )\r\n\r\nبه سوى عراق\r\n\r\n","description":"","footnote":"","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n( 1 ) آه از اين دنيا ! و دور باد اين زندگى در حالى كه دنيا بر كسى همچون فرزند رسول اللّه صلّى اللّه عليه و آله و ريحانهء آن حضرت ، تنگ مىشود و امواج غمها او را دست به دست مىكنند و نمىداند كه به كجا برود و به كجا روى آورد ؛ زيرا خبرهايى دريافت داشته است كه يزيد ستمگر به مأمورانش دستور داده او را ترور كنند هر چند به پرده‌هاى كعبه آويزان شده باشد .\r\n( 2 ) سبط پيامبر خدا صلّى اللّه عليه و آله يقين پيدا كرده بود كه يزيد او را به حال خود نخواهد گذاشت و حتما خونش را خواهد ريخت و حرمتش را خواهد شكست و اين مطلب را در موارد بسيارى بيان فرموده بود ، از آن جمله :\r\n1 - « جعفر بن سليمان ضبعى » روايت كرده كه آن حضرت عليه السّلام فرمود : « به خدا مرا رها نخواهند كرد تا اين خون را - در اين حال به قلب شريفش اشاره نمود - از درونم خارج كنند و هرگاه اين كار را بكنند ، خداوند كسى را بر آنها مسلط مىكند كه آنان را ذليل سازد تا آنجا كه از كهنهء كنيزان هم خوارتر شوند » « 1 » .\r\n2 - امام عليه السّلام به برادرش « محمد بن حنفيه » فرمود : « اگر وارد لانهء يكى از اين خزندگان شوم ، مرا خارج خواهند ساخت تا بكشند » « 2 » .\r\n3 - « معاوية بن قره » روايت كرده كه حضرت حسين عليه السّلام فرمود : « به خدا ! به من ستم مىكنند آن‌گونه كه بنى اسرائيل در روز شنبه ، ستم كردند » « 3 » .\r\n\r\n\r\n","description":"","footnote":"\r\n( 1 ) ابن كثير ، تاريخ 8 / 169 ، ابن عساكر ، تاريخ 14 / 216 .\r\n( 2 ) بحار 44 / 375 .\r\n( 3 ) ابن عساكر ، تاريخ 14 / 216 ، ابن كثير ، تاريخ 8 / 169 .\r\n","page_name":" 51 ","page_number":51},
  {"content":"\r\n\r\n( 1 ) حيرت ، بر امام مستولى شد و امواجى از حزن و اندوه ، آن حضرت را فرا گرفت . فضا در برابرش با ابرهاى تيره‌اى از مشكلات هولناك و حوادث سهمگين پوشيده گرديد ؛ زيرا امام ، اگر در مكه مىماند ، از ترور ، هراسان بود ، اگر به سوى عراق مىرفت ، از اهل كوفه مطمئن نبود چون آنان به وى بىوفايى و خيانت خواهند كرد و امام ، اين مطلب را به كسى كه او را در راه ديده بود ، بيان كرد ، « يزيد رشك » در اين باره روايت مىكند كسى كه با حسين برخورد كرده بود ، گفت : من چادرهايى را ديدم كه در منطقه‌اى از صحرا ، برپا شده بودند ، گفتم : اينها براى كيست ؟\r\nگفتند : اينها براى حسين عليه السّلام هستند .\r\n( 2 ) پس به سوى او رفتم و ديدم پيرمردى است كه قرآن مىخواند در حالى كه اشك بر گونه‌ها و محاسنش سرازير است . به او گفتم : پدر و مادرم فدايت باد ! اى فرزند دخت رسول خدا صلّى اللّه عليه و آله ! چه چيزى تو را به اين سرزمين و صحرايى كه كسى در آن نيست ، آورده است ؟ فرمود : اينها نامه‌هاى اهل كوفه به من است ، من آنها را جز قاتلان خويش نمىبينم ، وقتى اين كار را كردند ديگر هيچ حرمتى براى خدا باقى نخواهند گذاشت ، مگر آنكه آن را مىدرند ، خداوند هم بر آنان كسى را مسلط مىسازد كه خوارشان نمايد تا جايى كه از كهنهء كنيزى هم پست‌تر گردند « 1 » .\r\n( 3 ) آن حضرت ، نسبت به اهل كوفه دلخوش نبود ؛ زيرا از حيله و بىوفايى آنان آگاه بود كه آنها دشمنانى بر ضد وى خواهند بود و همدست دشمنانش خواهند شد .\r\n\r\n\r\n","description":"","footnote":"\r\n( 1 ) ذهبى ، تاريخ اسلام 5 / 11 ، ابن كثير ، تاريخ 8 / 169 ، تذهيب التهذيب 1 / 56 ، ابن عساكر ، تاريخ 14 / 216 ، الدرّ النظيم ، ص 547 .\r\n","page_name":" 52 ","page_number":52},
  {"content":"\r\n\r\nبه هر حال ، ما به بعضى از حوادثى كه در مكه پيش از سفر آن حضرت بر او گذشت ، اشاره‌اى مىنماييم و انگيزه‌هاى هجرتش به عراق و ماجراهاى ميان راه را بيان مىكنيم .\r\n( 1 )\r\n\r\nنامهء امام به بنى هاشم\r\nهنگامى كه امام بر ترك مكه به سوى عراق تصميم گرفت ، اين نامه را به بنى هاشم نوشت كه در آن ، بعد از نام خدا آمده بود : « از حسين بن على به برادرش محمد و هر كه از بنى هاشم نزد وى باشد ، اما بعد : هر كس به من بپيوندد ، شهيد مىگردد و هر كس به من ملحق نشود ، به پيروزى نخواهد رسيد ، و السّلام » « 1 » .\r\n( 2 ) امام عليه السّلام خاندان نبوى را مطلع ساخت كه هر كس از آنان به وى ملحق شود ، شهادت را به دست مىآورد و هر كس به وى نپيوندد ، پيروزى را به دست نخواهد آورد ، اما اين كدام فتح است كه امام آن را در نظر داشته است ؟\r\n( 3 ) اين همان فتحى است كه هيچ‌يك از رهبران جهان و قهرمانان تاريخ ، بجز آن حضرت ، آن را به دست نياورده‌اند ؛ زيرا عقايد وى پيروز گشت و ارزشهاى او به بار نشسته و دنيا با فداكاريش درخشان شد و نام وى سمبل حق و عدالت گرديد و شخصيت عظيمش اينك از آن يك امّت و نه امّتى ديگر و يا طايفه‌اى و نه طايفه‌اى ديگر نيست ، بلكه از آن همهء انسانيّت بىهمتا در هر زمان و مكان مىباشد ، پس كدام فتحى ، از اين عظيم‌تر و كدام پيروزى از اين پيروزى والاتر است ؟\r\n\r\n\r\n","description":"","footnote":"\r\n( 1 ) كامل الزيارات ، ص 157 . دلائل الامامة ، ص 187 - 188 ، ح 107 .\r\n","page_name":" 53 ","page_number":53},
  {"content":"\r\n\r\n( 1 )\r\n\r\nپيوستن بنى هاشم به امام حسين عليه السّلام\r\nهنگامى كه نامهء امام در مدينه به بنى هاشم رسيد ، گروهى از آنان براى پيوستن به وى شتافتند تا فتح و شهادت را در خدمت ريحانهء رسول خدا صلّى اللّه عليه و آله به دست آورند ، عموزادگان و برادرانش « 1 » در ميان آنان بودند همچنانكه محمد بن حنفيه نيز همراه آنان ، حركت كرد تا امام را از سفر به عراق بازدارد ، ولى امام پيشنهاد وى را نپذيرفت ، گفتگوى او را در مباحث پيشين بيان كرديم .\r\n( 2 )\r\n\r\nعلل هجرت از مكه\r\nاما انگيزه‌هاى هجرت امام از مكه و خارج شدنش به سوى عراق با اين سرعت ، به نظر ما ، به اين موارد برمىگردد :\r\n( 3 )\r\n\r\n1 - محافظت بر حرم\r\nامام ترسيد بيت اللّه الحرام - كه هر كس بدان وارد شود ، ايمن مىگردد - مورد هتك حرمت واقع شود ، زيرا بنى اميه ، حرمتى براى آن نمىشناختند و يزيد به عمرو بن سعيد اشدق دستور داده بود با امام به جنگ پردازد و اگر از اين كار عاجز است ، او را ترور كند و اشدق با سربازان زيادى به مكه وارد شد و هنگامى كه امام ، مطلع شد ، از آن ، خارج گرديد « 2 » و در بيت الحرام پناه نگرفت تا قداست آن را محافظت نمايد .\r\nآن حضرت عليه السّلام مىفرمايد : « اگر يك وجب خارج از آن ( يعنى مكه ) كشته\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 211 .\r\n( 2 ) مرآة الزمان ، ص 67 از كتابهاى كپىشدهء كتابخانهء امام امير المؤمنين عليه السّلام .\r\n","page_name":" 54 ","page_number":54},
  {"content":"\r\n\r\nشوم ، برايم دوست‌داشتنىتر است » .\r\n( 1 ) حضرتش عليه السّلام به فرزند زبير مىگويد : « اگر فلان جا كشته شوم ، براى من دوست‌داشتنىتر از آن است كه حرمت آنجا ( يعنى مكه ) شكسته شود » « 1 » ، گذشت ايام روشن ساخت كه امويان ، اين بيت عظيم را مقدس نمىشمارند ؛ زيرا به هنگام جنگ با پسر زبير ، با منجنيق آن را سنگباران نمودند و در آن آتش افروختند ، همان‌گونه كه پيش از آن ، حرمت مدينه را شكسته بودند . . .\r\nامام به شدت پرهيز مىكرد كه مبادا حرمت بيت اللّه شكسته شود ، لذا از آنجا سفر كرد تا خونش در آن ريخته نشود .\r\n( 2 )\r\n\r\n2 - هراس از ترور\r\nامام از اين مىترسيد كه مبادا در مكه ترور شود و يا اينكه چون طعمه‌اى آسان به دست امويان بيفتد ؛ زيرا يزيد مأمورانش را براى ترور آن حضرت فرستاده بود .\r\n( 3 ) « عبد اللّه بن عباس » در نامه‌اش به يزيد مىنويسد : « و هر چه را فراموش كنم ، اين را فراموش نخواهم كرد كه تو حسين بن على را از حرم رسول خدا صلّى اللّه عليه و آله به حرم خدا طرد نمودى و سپس افراد خود را براى ترور وى فرستادى و او را از حرم خدا به سوى كوفه روانه نمودى كه ترسان و احتياطكنان از آن خارج شد ، در حالى كه او خواه در گذشته و خواه هم‌اكنون در سرزمين بطحا عزيزترين فردش بود و در ميان اهل حرمين بيش از همه اطاعت مىشد ، اگر در آنجا جاى مىگرفت و نبرد در آن را جايز مىشمرد » « 2 » .\r\n\r\n\r\n","description":"","footnote":"\r\n( 1 ) ابن عساكر تاريخ 14 / 203 .\r\n( 2 ) يعقوبى ، تاريخ 2 / 249 .\r\n","page_name":" 55 ","page_number":55},
  {"content":"\r\n\r\n( 1 )\r\n\r\n3 - نامه مسلم\r\nاز ديگر عواملى كه امام را به خروج از مكه فرا خواند ، نامهء سفيرش « مسلم ابن عقيل » بود كه او را براى سفر به عراق تشويق مىكرد و در آن آمده بود : همهء اهل كوفه همراه وى هستند و تعداد بيعت كنندگان با وى بيش از هيجده هزار نفر مىباشد . . .\r\n( 2 ) اينها بعضى از عواملى هستند كه امام را به خروج به سوى عراق ، واداشتند و از سست‌ترين اقوال ، اين قول است كه حركت امام از مكه ، به وجود فرزند زبير در آن مربوط است ؛ زيرا پسر زبير ، اهميتى نداشت تا امام به خاطر وى از مكه خارج شود ، تنها عواملى كه به آنها اشاره نموديم ، مطرح بوده‌اند ، چون مكه بعد از آنكه در معرض حمله لشكريان اموى قرار گرفت ، به صورتى درآمده بود كه ديگر براى مركزيت حركتهاى سياسى مناسب نبود .\r\n( 3 )\r\n\r\nسخنرانى امام حسين عليه السّلام در مكّه\r\nهنگامى كه امام بر ترك حجاز و حركت به سوى عراق تصميم گرفت ، دستور داد مردم را جمع كنند تا سخنرانى تاريخى خود را در ميان آنان ايراد فرمايد . جمع كثيرى از حجاج و مردم مكه ، در مسجد الحرام نزد آن حضرت فراهم آمدند و حضرت ، در ميان آنان به سخن ايستاد و سخنان خود را چنين آغاز فرمود :\r\n( 4 ) « سپاس خداى را و آنچه را خدا خواهد آن شود و جز به خدا قدرتى نباشد و صلوات خداوند بر پيامبرش ، مرگ بر فرزندان آدم رقم زده شده است همچون گردنبند بر گردن دختر جوان . چه مشتاق گذشتگانم هستم همچون اشتياق\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nيعقوب به يوسف . و من در انتخاب شهادت ، مخير شده‌ام و گويى مىبينم پاره‌هاى تنم را گرگان بيابان ، ميان نواميس و كربلا آنها را از هم مىدرند و شكمبه‌هاى خالى و شكمهايى گرسنه را از آنها پر مىكند ، از روزى كه قلم زده شده است ، گريزى نيست ، رضاى خداوند ، رضاى ما اهل بيت است كه بر آزمايش صبر مىورزيم و پاداش صابران را به ما مىدهد . پارهء گوشت پيامبر صلّى اللّه عليه و آله از او دور نشود بلكه براى وى در حفيرة القدس فراهم مىآيد كه چشمش به آنها روشن گردد و وعده‌اش به واسطه آنان وفا شود ، هان ! هر كس جان خود را به راه ما مىبخشد و خود را براى ديدار خدا مهيا ساخته است ، همراه ما حركت كند كه من در بامداد فردا حركت مىكنم ، ان شاء اللّه تعالى » « 1 » .\r\n( 1 ) خطابه‌اى بليغ‌تر و اعجاب‌انگيزتر از اين خطابه نمىشناسم كه دعوت به حق و ناچيز شمردن زندگى براى خدا را دربردارد . در اين خطابه ، اين نكات آمده است :\r\n( 2 ) 1 - آن حضرت ، از مرگ خويش خبر مىدهد و مرگ را خوشامد مىگويد و آن را زينتى براى انسان مىشمارد آن‌گونه كه گردنبند ، گردن دختر جوان را زينت مىبخشد و اين تشبيه از دل‌انگيزترين و زيباترين تشبيهاتى است كه در كلام عرب آمده و طبيعى است ، مرگى كه انسان بدان زيور يابد ، همانا مرگ در راه خدا و حق است .\r\n( 3 ) 2 - آن حضرت ، اشتياق فراوان خود را به گذشتگان پاكش نشان مىدهد ، آنها كه در راه خدا شهيد گشته بودند و اشتياق وى همچون اشتياق يعقوب به يوسف بود ، آن‌گونه كه خود فرموده است .\r\n\r\n\r\n","description":"","footnote":"\r\n( 1 ) الحدائق الوردية 1 / 114 . مفتاح الافكار ، ص 148 . كشف الغمة 2 / 29 .\r\n","page_name":" 57 ","page_number":57},
  {"content":"\r\n\r\n( 1 ) 3 - حضرت خبر داده است كه خداى تعالى شهادت بزرگوارانه و مرگ شرافتمندانه در راه دفاع از حق و حمايت از اسلام ، براى آن حضرت ، برگزيده است .\r\n( 2 ) 4 - آن حضرت ، سرزمين پاكى را كه خون مباركش بر آن ريخته خواهد شد ، معرفى فرمود كه آن جايى است ميان نواويس و كربلا و اعضايش در آنجا پاره پاره خواهد شد و نيزه‌ها بدن شريفش را از هم خواهند دريد .\r\n( 3 ) 5 - حضرت ، خبر داد كه گرگهاى درنده از وحشيان بنى اميه و پيروانشان ، هيچ‌گاه آرام نخواهند نشست تا اينكه شكمهايشان از گوشت و خون آن حضرت پر شود و اين كنايه‌اى است از تسلط آنان بر امّت پس از كشتن وى و تلاش پيگير آنان در غارت نمودن ثروتها و اموال امّت .\r\n( 4 ) 6 - امام خبر داد كه آنچه از مصيبتها و سختيها بر آن حضرت خواهد گذشت ، امرى است كه گريزى از آن نباشد ؛ زيرا در مورد وى قلم زده شده و در علم خداوند جارى گشته و به هيچ صورت تبديل يا تغيير آنچه خداوند برايش مقدر فرموده است ، ممكن نمىباشد .\r\n( 5 ) 7 - امام ، اعلام فرمود كه خداوند ، رضايتش را به رضايت اهل بيت مقرون نموده و طاعتش را با طاعت آنان همراه ساخته و سزاوار است كه چنين باشد ؛ زيرا آنان دعوت‌كنندگان به سوى دين خدا و راهنمايان بر رضاى او هستند و در راه او متحمل شدايدى گشته‌اند كه توصيف آنها ممكن نيست .\r\n( 6 ) 8 - آن حضرت ، يكى از صفات اهل بيت عليهم السّلام را بيان فرمود كه همان صبر و شكيبايى آنان و تسليم در برابر امر خداوند در هر چيزى است كه از محنتها و مصيبتهاى عظيم بر آنها جارى مىشود و خداى تعالى ، ثواب فراوان به آنان مىدهد و پاداش شكيبايان را به آنها مرحمت مىفرمايد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n( 1 ) 9 - امام عليه السّلام خبر داد كه واقعيّت درخشان اهل بيت ، ادامهء ذاتى واقعيّت پيامبر اكرم صلّى اللّه عليه و آله مىباشد ؛ زيرا آنان گوشت وى و فرعى از او هستند و فرع از اصل خويش متفاوت نمىگردد و چشم پيامبر صلّى اللّه عليه و آله در حفيرة القدس به عترتش ، روشن خواهد گشت ، آنها براى اداى رسالتش ، شبها را بيدار ماندند و در دفاع از دينش ، عظيم‌ترين جهاد را متحمل شده‌اند .\r\n( 2 ) 10 - آن حضرت ، مسلمانان را براى نبرد در كنار وى در صحنه‌هاى جهاد ، دعوت فرمود و اينكه هر كس به همراه او حركت كند ، جان خود را بخشيده و خويشتن را براى ديدار خداوند ، مهيّا ساخته است .\r\nاين نكات درخشان در سخنرانى آن حضرت ، بر اين دلالت دارند كه حضرتش از زندگى نااميد گشته و عازم مرگ شده و بر فداكارى ، عزم بسته بود و اگر آن حضرت خواهان سلطنت بود ، چنين مطالبى را مطرح نمىفرمود و لازم بود كه به همراهان خود وعده‌هاى شيرين و اميدهاى پرزرق و برق بدهد .\r\nهيچ‌يك از مردم مكّه و نه كسى از حجاج ، جز عده معدودى از مؤمنين ، نداى امام را پاسخ ندادند ، اين نشان دهندهء اندك بودن بينش دينى و تخدير شدن آن جامعه و انحرافش از حق مىباشد .\r\n( 3 )\r\n\r\nانجام عمره\r\nهنگامى كه امام بر ترك مكه تصميم گرفت ، براى « عمرهء مفرده » احرام بست و طواف خانهء خدا و سعى و تقصير نمود و طواف نساء را به جاى آورد و از عمرهء خويش محل گشت . شيخ مفيد نوشته است كه امام حسين هنگامى كه قصد حركت به سوى عراق نمود ، طواف خانهء كعبه و سعى صفا و مروه را به جاى آورد\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو احرام خود را گشود و آن را عمره قرار داد ؛ زيرا نمىتوانست حج خود را به پايان برساند از ترس اينكه مبادا در مكه دستگير و به نزد يزيد ، فرستاده شود « 1 » اين مطلب خالى از تأمل نيست ؛ زيرا كسى كه از حج بازداشته مىشود ، بنابر آنچه فقها گفته‌اند ، گشودن احرامش به قربانى كردن است ، نه اينكه حج را به عمره بازگرداند كه اين امر ، موجب بيرون آمدن از احرام حج نمىشود . آنچه بيان كرديم را دو روايت تأييد مىكند كه آنها را شيخ حرّ عاملى در وسائل الشيعة ، كتاب حج ، باب « جايز بودن عمره مفرده در ماه‌هاى حج « 2 » و رفتن به هر جا كه مىخواهد » آورده است . آن دو روايت عبارتند از :\r\n( 1 ) الف « ابراهيم بن عمر يمانى » از امام صادق عليه السّلام روايت كرده كه از آن حضرت ، در مورد شخصى كه در ماه‌هاى حج براى عمره خارج شود و سپس به سوى وطنش برگردد سؤال شد ، فرمود : اشكالى ندارد ، حتى اگر در آن سال به حج برود و حج افراد به جاى بياورد - كه نيازى به قربانى ندارد - همانا حسين بن على عليه السّلام روز ترويه به سوى عراق حركت كرد در حالى كه عمره مفرده به جاى آورده بود .\r\n( 2 ) ب - « معاوية بن عمار » مىگويد : به امام صادق گفتم : فرق عمره تمتع و عمره مفرده در چيست ؟ فرمود : عمره تمتع به حج مربوط و متصل است اما عمره مفرده كه انجام شد ، مىتوان هر جا رفت ، همانا حضرت حسين عليه السّلام در ذيحجه ، عمره مفرده به جاى آورد سپس روز ترويه در حالى كه مردم به منى مىرفتند او به عراق رفت ، به جاى آوردن عمره مفرده در ذيحجه براى كسى كه\r\n\r\n\r\n","description":"","footnote":"\r\n( 1 ) شيخ مفيد ، الارشاد 2 / 67 ، و شيخ طبرسى آن را در اعلام الورى ، ص 227 ذكر نموده است .\r\n( 2 ) ماه‌هاى : شوال ، ذىقعده و ذيحجّه را ماه‌هاى حج گويند ( مترجم ) .\r\n","page_name":" 60 ","page_number":60},
  {"content":"\r\n\r\nقصد حج نداشته باشد ، اشكالى ندارد « 1 » . اين روايت ، بر آنچه بيان كرديم ، صراحت دارد « 2 » .\r\n( 1 )\r\n\r\nخروج قبل از حج\r\nمطلب سؤال برانگيز اين است كه امام عليه السّلام مكه را در روز هشتم ذيحجه ترك و آن روزى است كه حجاج براى رفتن به عرفه آماده مىشوند ، چرا حضرت ، حج خود را تمام نكرد ؟ و به نظر ما عوامل چندى وجود دارند كه آن حضرت را براى خروج از مكه با اين سرعت ، فراخواندند كه آنها عبارتند از :\r\n( 2 ) 1 - حكومت چنان بر او سخت گرفته بود كه آن حضرت مطمئن گرديد باب جنگ با وى را خواهد گشود و يا او را در حال انجام مناسك حج ، ترور خواهد كرد و بدين ترتيب حرمت حج را خواهد شكست . و اهداف مقدسش را برباد مىدهد كه از جمله آنها آزاد كردن امّت به طور كامل از ذلت و بردگى بوده است .\r\n( 3 ) 2 - اگر حكومت با وى در ايام مناسك حج به جنگ نپردازد ، پس از مراسم حج به جنگ مىپرداخت آنگاه وى در مكّه يا در حال جنگ خواهد بود و يا كشته مىشد ، در هر دو حالت ، در بيت حرام و ماه حرام ، خونريزى پيش مىآمد ، آن حضرت براى حفظ مقدسات اسلامى ، مكه را ترك فرمود .\r\n\r\n\r\n","description":"","footnote":"\r\n( 1 ) وسائل الشيعة 10 / 246 - 247 .\r\n( 2 ) مسائل مربوط به حج و عمره ، احكام مفصلى دارد كه بايد به فتاوا و رساله‌هاى فقهاى عظام مراجعه كرد ( مترجم ) .\r\n","page_name":" 61 ","page_number":61},
  {"content":"\r\n\r\n( 1 ) 3 - خروج آن حضرت در آن وقت حساس ، از مهمترين وسايل تبليغاتى بر ضد حكومت در آن روزگار بود ، زيرا حجاج بيت اللّه الحرام ، خبر خروج امام در آن وقت از مكّه را در حالى كه بر ضد حكومت اموى ، خشمگين بود ، به سرزمينهايشان بردند و اينكه آن حضرت ، انقلاب بر ضد يزيد را اعلام فرمود و در مكّه ، حفاظتى براى بيت حرام باقى نمانده است كه به دست امويان مورد هتك حرمت واقع نشود . . اينها بعضى از عوامل هستند كه امام را به خارج شدن پيش از انجام حج ، واداشته بودند .\r\n( 2 )\r\n\r\nهمراه با فرزند زبير\r\nوقتى كه « پسر زبير » از حركت امام به سوى عراق آگاه شد ، نزد آن حضرت شتافت تا از وى دربارهء مسأله‌اى سؤال كند كه هنوز پاسخ آن را نيافته بود ، به آن حضرت گفت : اى فرزند رسول خدا ! شايد ما بعد از امروز ، با يكديگر ديدارى نداشته باشم ، پس به من خبر بده كه نوزاد در چه صورتى ارث مىبرد و يا ارث مىدهد ؟ و جوايز سلطان ، آيا حلال است يا خير ؟\r\nامام عليه السّلام به وى پاسخ داد : « اما نوزاد ، در صورتى كه گريه‌كنان به دنيا بيايد . . . و اما جوايز سلطان ، حلال است در صورتى كه اموال را غصب ننموده باشد » « 1 » .\r\n( 3 ) فرزند زبير ، سرمايه فقهى نداشت لذا در چنين امور واضحى از امام استفتا نمود و عجيب آن است كه وى با اين وجود ، چگونه مىتوانست امامت مسلمين و خلافت آنان را بر عهده بگيرد ؟ !\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 67 از كتابهاى خطى كتابخانهء امير المؤمنين عليه السّلام .\r\n","page_name":" 62 ","page_number":62},
  {"content":"\r\n\r\n( 1 )\r\n\r\nسفر به سوى عراق\r\nپيش از آنكه امام از مكه حركت كند ، به سوى مسجد الحرام رفت و با طواف و نماز ، به آن اداى احترام كرد و اين آخرين وداع آن حضرت بود . امام ، فريضهء نماز ظهر را در مسجد به جاى آورد و سپس مسجد را وداع گفت و خارج شد « 1 » . امام كعبه را وداع گفت ، در حالى كه روح آن را در بدن داشت و مشعل آن را با دو دست خويش ، حمل مىكرد در حالى كه فرشتگان همراهيش مىكردند و تبريك مىگفتند و بر گردش طواف مىكردند ، گويى كه بر او بيمناك بودند زيرا وى باقيماندهء ميراث آسمان بر زمين بود « 2 » .\r\n( 2 ) امام ، از مكه حركت كرد در حالى كه از نوهء ابو سفيان بيمناك بود ، همان‌گونه كه جدّش حضرت رسول صلّى اللّه عليه و آله از ترس مشركان به رهبرى ابو سفيان ، از مكه خارج شده بود . همراه امام ، هشتاد و دو مرد از اهل بيت و خاصان و غلامانش بودند « 3 » همچنانكه بانوان از مخدرات رسالت و زنان بزرگوار خاندان نبوّت را همراه خويش برد . امام در حالى خارج شد كه آزادى كامل امّت اسلامى را با خود داشت و مىخواست در سرزمين امّت اسلام ، حكومت قرآن و عدالت آسمان را برقرار سازد و مكر تجاوزكاران را از آن دور نمايد .\r\n( 3 ) خروج آن حضرت - بنا به آنچه مورخان مىگويند - در روز هشتم\r\n\r\n\r\n","description":"","footnote":"\r\n( 1 ) جواهر المطالب فى مناقب الامام على بن أبي طالب ، از كتابهاى كپىشدهء كتابخانهء امام امير المؤمنين عليه السّلام .\r\n( 2 ) عبد اللّه علائلى ، امام حسين عليه السّلام ، ص 557 .\r\n( 3 ) بستانى ، دائرة المعارف 7 / 48 . وسيلة المآل فى عد مناقب الآل ، ص 188 . در تاريخ ابن عساكر 14 / 212 آمده است كه : به سوى عراق خارج شد همراه با اهل بيت خود و شصت نفر از پيرمردان اهل كوفه . و در تاريخ اسلام ذهبى ج 5 ، ص 9 آمده است : از مكه حركت كرد و نوزده نفر از مردان خاندان عبد المطلب و زنان و كودكان ، به همراه وى شتافتند .\r\n","page_name":" 63 ","page_number":63},
  {"content":"\r\n\r\nذيحجه ، سال شصت هجرى بوده است « 1 » ، در حالى كه اندوه بر مردم مكه سايه افكنده بود ، كسى نماند كه از خروج وى غمگين نشده باشد « 2 » . . .\r\nكاروان از مكه جدا شد ، امام در هيچ منزلى فرود نمىآمد مگر اينكه با اهل بيتش از كشته شدن يحيى بن زكريا سخن مىگفت « 3 » و بدين ترتيب ، كشته شدن خود را آن‌گونه كه بر حضرت يحيى گذشت ، خبر مىداد .\r\n( 1 )\r\n\r\nتعقيب امام حسين عليه السّلام از سوى حكومت\r\nامام ، مسافت زيادى از مكّه دور نشده بود كه دسته‌اى از مأموران به فرماندهى « يحيى بن سعيد » آن حضرت را تعقيب نمودند تا او را از سفر به عراق بازدارند كه ميان آنان برخوردهايى صورت گرفت و مأموران از مقاومت ، عاجز ماندند « 4 » . اين اقدام به نظر ما صورى بوده است ؛ زيرا امام در روز روشن بدون هيچ‌گونه مقاومت قابل ذكرى ، خارج گرديد . . . و هدف از اعزام اين دستهء نظامى ، دور كردن امام از مكّه و محاصرهء وى در صحرا بود تا نابود كردن وى به آسانى صورت گيرد .\r\n( 2 ) اين مطلب را « دكتر عبد المنعم ماجد » مورد تأكيد قرار مىدهد و مىگويد :\r\n\r\n\r\n","description":"","footnote":"\r\n( 1 ) مقريزى ، خطط 2 / 286 بستانى ، دائرة المعارف 7 / 48 .\r\n( 2 ) صواعق المحرقة ، ص 196 . الصراط السوى فى مناقب آل النبى ، ص 186 .\r\n( 3 ) نظم در السمطين ، ص 215 .\r\n( 4 ) ابن اثير ، تاريخ 4 / 39 . البداية و النهاية 8 / 166 . و در سمط النجوم 3 / 57 و جواهر المطالب فى مناقب الامام على بن أبي طالب ، 2 / 264 آمده است : عمرو بن سعيد هنگامى كه از خروج حسين از مكه مطلع شد به مأمورانش گفت : هر شترى را كه ميان آسمان و زمين باشد ، سوار شويد و او را تعقيب كنيد و مردم از گفتار وى تعجب كردند . آنها در پى او رفتند ولى به وى نرسيدند .\r\n","page_name":" 64 ","page_number":64},
  {"content":"\r\n\r\n« براى ما آشكار مىشود كه عامل يزيد در حجاز ، براى ممانعت از خارج شدن حسين از مكّه به سوى كوفه ، اقدامى جدى به عمل نياورد چون بسيارى از شيعيان آن حضرت در استخدام وى بودند ، بلكه شايد وى به اين فكر افتاد كه نابود ساختن حضرت در صحرا به دور از يارانش آسان باشد ، به طورى كه بنى هاشم ، بعدا يزيد را متهم ساختند به اينكه وى افرادى را نزد حضرت فرستاده بود تا خارج شود » « 1 » .\r\n( 1 )\r\n\r\nتماس دمشق با كوفه\r\nدمشق با كوفه ، در تماس دائم بود ، همچنانكه از همهء تحركات امام اطلاع داشت و از ناكام ماندن توطئه‌اى كه براى ترور امام در مكه ترتيب داده بودند و اينكه حركت امام عليه السّلام به طرف عراق تا رهبرى انقلاب را كه امورش را به سفير خود مسلم بن عقيل واگذار كرده بود ، شخصا بر عهده گيرد ، پريشان گشته بود .\r\n( 2 ) يزيد ، چندين نامه به حاكم طاغوتى كوفه ابن زياد نوشت كه براى وى برنامه‌ريزيهاى هولناكى تعيين مىكرد تا آنها را در پيش گيرد و به وى دستور داد تا در برابر حوادثى كه بر سر راهش پيش مىآيند ، احتياط و دورانديشى لازم را داشته باشد كه از ميان آنها اين نامه‌ها بوده است :\r\n( 3 ) 1 - يزيد ، اين نامه را پس از اينكه امام از مكه خارج شد به ابن زياد نوشت كه در آن آمده است : « اما بعد ، حسين بن على را داشته باش كه از دست نرود تا پيش از آنكه به عراق برسد ، به سوى وى بشتاب » .\r\nمفاد اين نامه ، حكومت كوفه را ملزم مىسازد كه فورا در صحرا به جنگ با\r\n\r\n\r\n","description":"","footnote":"\r\n( 1 ) تاريخ سياسى دولت عرب 2 / 72 - 73 .\r\n","page_name":" 65 ","page_number":65},
  {"content":"\r\n\r\nحضرت حسين عليه السّلام اقدام كند پيش از آنكه به عراق برسد و در اين مورد درنگ روا ندارد .\r\n( 1 ) 2 - در نامه آمده است : « اما بعد : به من خبر رسيده كه حسين به سوى كوفه حركت كرده است ، روزگار تو از ميان روزگاران و شهر تو از ميان شهرها ، به او مبتلا گشته است و تو از ميان عاملان ، گرفتار او شده‌اى و در آن وقت است كه تو يا آزاد مىشوى و يا برده‌اى مىگردى همچنان كه برده‌اى آزاد مىگردد » « 1 » .\r\n( 2 ) اين نامه ، داراى پيامى از قساوت و شدت است ، زيرا در آن ، يزيد عامل خود ابن زياد را اخطار مىنمايد كه اگر در مأموريتش تقصير روا دارد از عهدهء جنگ با حضرت حسين برنيايد ، او را از پيوندش با بنى اميه ، جدا سازد و به جدش ، « عبيد رومى » بازمىگرداند تا برده‌اى بشود همچون ديگر بردگان كه فروخته مىشود و آزاد مىگردد . . . ابن زياد ، به محض رسيدن اين نامه ، حكومت نظامى اعلام كرد و همهء مرزهاى عراق را بست و ميان واقصه تا شام و بصره را گرفت و نگذاشت كسى به صحراى عراق وارد و يا از آن خارج گردد « 2 » . نيز دسته‌هايى از سپاه را تشكيل داد كه در سرتاسر عراق حركت كنند و امام حسين عليه السّلام را جستجو نمايند ، از ميان آنان دسته‌اى نظامى بود كه حدود يك هزار سوار به فرماندهى « حر بن يزيد رياحى » را دربرداشت كه امام را به فرود آمدن در كربلا مجبور ساختند و او را از حركت به سوى شهرى ديگر ، مانع شدند .\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 214 . ذهبى ، تاريخ اسلام 5 / 10 . طبرانى ، معجم الكبير ج 3 / 123 . كفاية الطالب ص 432 ، جواهر المطالب 2 / 271 فى مناقب الامام على بن ابى طالب در متن عربى كتاب آمده : كما يعتق العبد ، اما در متن تاريخ ابن عساكر آمده « كما يعتبد العبيد » كه ظاهرا همين صحيح است ، بنابراين ترجمه اين چنين مىشود : همانطور كه عبيد به بندگى درآمد ( مترجم ) .\r\n( 2 ) انساب الاشراف 3 / 371 .\r\n","page_name":" 66 ","page_number":66},
  {"content":"\r\n\r\n( 1 ) 3 - يزيد ، به ابن زياد دستور داد تا به زعما و بزرگان و ديگران ، بخششهاى فراوان بدهد تا دوستيشان را به دست آورد ، متن نامه‌اش چنين است : « اما بعد : به اهل كوفه و افراد موافق و مطيع هستند ، يكصد بيشتر بخشش پرداخت كن » « 1 » .\r\nابن زياد اموال زيادى به اعيان و بزرگان داد و آنان را به جنگ با فرزند رسول خدا كشاند .\r\n( 2 )\r\n\r\nموضعگيرى امويان\r\nموضعگيرى امويان در قبال تحرك امام و سفر آن حضرت از حجاز به سوى عراق ، مضطرب بوده است ؛ زيرا گروهى از آنان عافيت طلب بودند و از عاقبت كارها مىترسيدند و بيم داشتند كه مبادا ابن زياد به امام آسيبى برساند و اين كار ، سبب زوال سلطنتشان گردد و گروهى بر سلطنت اموى بيمناك بودند و از اينكه سلطنتشان از دست برود ، حذر مىكردند و معتقد بودند كه بايد با امام به شدت برخورد كنند و با او مقابله نمايند تا حكومت و قدرتشان سالم بماند .\r\nنمايندهء گروه اول ، « وليد بن عتبه » بود و گروه دوّم را « عمرو بن سعيد اشدق » رهبرى مىكرد ، هر كدام از آنان نامه‌اى به ابن زياد نوشتند كه نمايانگر نظريهء آنان بوده است :\r\n( 3 )\r\n\r\n1 - نامهء وليد بن عتبه\r\nدر ميان بنى اميه كسى همچون « وليد بن عتبه » ، از نظر اصالت نظر و عمق انديشه وجود نداشت ؛ او هنگام اطلاع يافتن از حركت امام از حجاز و حركت به سوى كوفه ، پريشان گشت ، زيرا وى از غرور يزيد و ستمگرى ابن زياد آگاه بود ،\r\n\r\n\r\n","description":"","footnote":"\r\n( 1 ) انساب الاشراف 3 / 371 .\r\n","page_name":" 67 ","page_number":67},
  {"content":"\r\n\r\nلذا نامه‌اى به ابن زياد نوشت و او را از اينكه آسيبى به امام برساند ، برحذر داشت ؛ چون اين كار زيان بزرگى به بنى اميه مىرساند . متن نامه وى چنين است :\r\n( 1 ) « از وليد بن عتبة بن عبيد اللّه بن زياد ، اما بعد : حسين بن على به سوى عراق حركت كرده است ، او فرزند فاطمه است و فاطمه دختر رسول خدا صلّى اللّه عليه و آله پس اى ابن زياد ! حذر كن از اينكه فرستاده‌اى به سوى وى بفرستى و ناخواسته از سوى خاص و عام بر خودت راه ( سرزنش ) بگشايى ، و السّلام . . . » .\r\nابن زياد ، اعتنايى به وى نكرد ، بلكه به گمراهى و ستمش ادامه داد و به اجراى فرمانى كه حكومت دمشق به وى داده بود ، پرداخت « 1 » .\r\n( 2 )\r\n\r\nاشتباه ابن كثير\r\n« ابن كثير » اشتباه نموده و ادعا كرده است كه مروان ، نامه‌اى به ابن زياد نوشت و او را به عدم تعرض نسبت به حضرت حسين عليه السّلام ، نصيحت كرده از عاقبت امر ، برحذرش داشته است و نامه‌اى كه فرستاده ، مشابه نامهء پيشين وليد است با قدرى اضافه بر آن كه متن آن چنين است :\r\n« اما بعد : حسين بن على به سوى تو روى آورده و او حسين فرزند فاطمه است و فاطمه دختر رسول خدا صلّى اللّه عليه و آله و به خدا ! هيچ كس را خداوند سلامت ندهد كه نزد ما از حسين ، محبوبتر باشد ، مبادا خود را به كارى بكشانى كه نتوان جلويش را گرفت ، مردم هم فراموشش نكنند و تا روزگار باقى است ، يادش نمايند ، و السّلام » « 2 » .\r\n\r\n\r\n","description":"","footnote":"\r\n( 1 ) الفتوح 5 / 121 - 122 .\r\n( 2 ) ابن كثير ، تاريخ 8 / 165 .\r\n","page_name":" 68 ","page_number":68},
  {"content":"\r\n\r\n( 1 ) به طور قطع ، اين نامه از مروان نيست ؛ زيرا وى به هيچ خيرى كه به امّت برگردد ، نمىانديشيد و در زندگىاش هيچ سودى به مسلمين نرسانده است ، به اين امر اضافه مىشود ، دشمنى وى نسبت به عترت پاك ، خصوصا نسبت به امام حسين عليه السّلام ؛ زيرا وى همان كسى بوده است كه به حاكم مدينه پيشنهاد كشتن آن حضرت را داد و هنگامى كه خبر كشته شدن امام به وى رسيد ، سرور و شادمانى خود را آشكار كرد ، بنابراين ، چگونه ممكن است كه به ابن زياد سفارش كند تا رعايت امام را بكند و از او محافظت نمايد ؟\r\n( 2 )\r\n\r\n2 - نامهء اشدق\r\n« عمرو بن سعيد اشدق » ، نامه‌اى به ابن زياد نوشت كه در آن ، وى را دستور مىداد شديدترين اقدامات را بر ضد امام به كار گيرد . در آن نامه آمده است : « اما بعد : حسين به سوى تو حركت كرده است و در چنين حالتىست كه تو يا آزاد مىگردى و يا اينكه برده‌اى مىشوى كه چون بردگان با تو رفتار خواهد شد » « 1 » .\r\n( 3 )\r\n\r\nمصادرهء اموال يزيد\r\nامام ، هنوز مسافت زيادى از مكّه نگذشته بود كه در « تنعيم » « 2 » كاروانى بر\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 212 .\r\n( 2 ) « تنعيم » جايى است در مكه ، خارج از حرم كه ميان مكه و سرف ، به فاصله دو فرسخ از مكه واقع است و گفته‌اند كه چهار فرسخ فاصله دارد و به اين جهت تنعيم ناميده شده كه در سمت راست آن كوهى به نام نعيم و در سمت چپ آن كوهى ديگر به نام ناعم است ( معجم البلدان 2 / 49 ) .\r\n","page_name":" 69 ","page_number":69},
  {"content":"\r\n\r\nاو گذشت . اين كاروان ، حامل جامه‌هايى سرخ رنگ و لباسهاى فراوانى بود كه والى يمن « بجير بن يسار » آنها را براى يزيد ستمگر فرستاده بود ، امام ، دستور داد تا آنها را مصادره كنند و به شترداران فرمود ، هر كدام از شما دوست داشته باشد كه با ما به عراق برود ، كرايه‌اش را كامل مىدهيم و به خوبى با وى همراهى خواهيم كرد و هر كس بخواهد برگردد ، كرايه مقدار راهى را كه پيموده است به وى خواهيم داد . بعضى از آنان پس از دريافت كرايه ، از آن حضرت جدا شدند و آنان كه دوست داشتند ، همراه آن حضرت رفتند « 1 » .\r\n( 1 ) امام ، اين اموال را ، از اينكه براى سفره‌هاى شراب و كمك به ظلم و بد بدرفتارى با مردم ، مصرف شوند نجات داد ، پيش از آن نيز امام ، همين اقدام را در زمان معاويه انجام داده بود كه مرحوم « آيت اللّه سيد مهدى آل بحر العلوم » به عدم صحت اين خبر ، معتقد است ؛ زيرا مقام امام بالاتر و بلندتر از آن است كه به چنين كارهايى دست بزند « 2 » ، ولى اعتقاد ما بر آن است كه اين عمل ، به طور كلى مانعى ندارد ؛ زيرا امام ، حكومت موجود زمان معاويه و يزيد را غير شرعى مىدانست و مىديد كه اموال مسلمين در راه فساد اخلاق و گسترش تبهكارى و بىبندوبارى مصرف مىشود و ضرورى بود كه آنها را نجات دهد تا بر فقرا و نيازمندان مصرف شود ، در اين راه چه مانع شرعى يا اجتماعى وجود دارد ؟\r\n( 2 )\r\n\r\nهمراه با فرزدق\r\nهنگامى كه موكب امام به جايى به نام « صفاح » رسيد « 3 » ، شاعر بزرگ\r\n\r\n\r\n","description":"","footnote":"\r\n( 1 ) طبرى ، تاريخ 5 / 385 - 386 . البداية و النهاية 8 / 166 .\r\n( 2 ) بحر العلوم رجال 4 / 48 .\r\n( 3 ) « صفاح » محلى است ميان حنين و انصاب الحرم ، سمت چپ كسى كه از مشاش به مكه وارد شود . . فرزدق ديدار خود با امام در آن محل را چنين به نظم آورده :\r\n لقيت الحسين بارض الصفاح * عليه اليلامق و الدرق \r\n","page_name":" 70 ","page_number":70},
  {"content":"\r\n\r\n« فرزدق همام بن غالب » ، با امام روبه‌رو شد و بر آن حضرت سلام كرده ، او را درود گفت و به آن حضرت عرض كرد : پدر و مادرم فداى تو باد اى فرزند رسول خدا صلّى اللّه عليه و آله چه چيزى تو را از حج شتابزده ساخت ؟\r\n- « اگر عجله نمىكردم ، گرفتار مىشدم » « 1 » .\r\nآنگاه امام از وى پرسيد : اى ابا فراس ! از كجا مىآيى ؟ « 2 » - از كوفه .\r\n- « خبر مردم را برايم بيان كن » .\r\n- به فرد آگاهى دست يافتى . دلهاى مردم با شماست و شمشيرهايشان همراه بنى اميه است و قضا از آسمان نازل مىشود و خداوند هر چه خواهد مىكند . . . و پروردگار ما را در هر روز ، امرى باشد « 3 » .\r\n( 1 ) امام ، سخن فرزدق را درست دانست و به او فرمود : « راست گفتى ، امر براى خداوند است چه قبل و چه بعد ، خداوند آنچه را خواهد مىكند و پروردگار ما را در هر روز ، امرى باشد . اگر قضاى الهى بر آنچه دوست داريم نازل شود ، خداوند را بر نعمتهايش سپاس مىگوييم و از او براى اداى شكر ، يارى مىجوييم و اگر قضاى الهى ميان خواسته‌مان فاصله بيندازد ، پس كسى كه\r\n\r\n\r\n","description":"","footnote":"\r\n« با حضرت حسين در صفاح ، روبه‌رو شدم در حالى كه قباها و سپرها بر آن حضرت بود » .\r\nاين مطلب در معجم البلدان 3 / 412 آمده است و در تذكرة الحفاظ ذهبى است كه ملاقات امام با فرزدق در « ذات عرق » بوده و در مقتل خوارزمى 1 / 223 ، ملاقات در « الشقوق » و در اللهوف ، ص 134 در « زباله » ذكر شده است و صحيح آن است كه در صفاح بوده كه فرزدق آن را به نظم آورده است .\r\n( 1 ) البداية و النهاية 8 / 167 .\r\n( 2 ) « فراس » ، به كسر فاء و تخفيف را .\r\n( 3 ) وسيلة المآل ، ص 188 .\r\n","page_name":" 71 ","page_number":71},
  {"content":"\r\n\r\nقصدش حق است و كردارش بر اساس تقوا ، نبايد تجاوز كند . . . » « 1 » .\r\n( 1 ) آنگاه امام اين شعر را سرود :\r\n لئن كانت الدنيا تعد نفيسة * فدار ثواب اللّه أعلى و انبل\r\nو ان كانت الابدان للموت انشئت * فقتل امرئ بالسيف فى اللّه افضل\r\nو ان كانت الارزاق شيئا مقدّرا * فقلة سعى المرء فى الرزق اجمل\r\nو ان كانت الاموال للترك جمعها * فما بال متروك به المرء يبخل « 2 » \r\n« اگر دنيا چيزى با ارزش شمرده شود ، سراى پاداش خداوند ، عاليتر و والاتر است » .\r\n« اگر بدنها براى مرگ آفريده شده‌اند پس كشته شدن انسان با شمشير در راه خدا برتر است » .\r\n« اگر روزيها چيزى مقدّر باشند ، پس تلاش كمتر انسان براى روزى ، زيباتر است » .\r\n« اگر داراييها را براى ترك كردن جمع مىكنند ، پس چرا انسان به چيزى كه ترك شدنى است ، بخل مىورزد ؟ » .\r\n( 2 ) « فرزدق » ، بعضى از مسائل شرعى را از آن حضرت پرسيد و امام به وى پاسخ داد . پس از آن ، فرزدق بر امام سلام كرد و از آن حضرت دور شد . . .\r\nاين ديدار ، تصويرى از سستى و خوارى مردم و انگيزه نداشتن آنان براى يارى حق را به ما نشان مىدهد ؛ زيرا فرزدق كه داراى بينشى اجتماعى و فرهنگى بود ، با وجود اينكه مىدانست امام كشته خواهد شد ، به يارى آن حضرت\r\n\r\n\r\n","description":"","footnote":"\r\n( 1 ) البداية و النهاية 8 / 166 . طبرى ، تاريخ 5 / 386 . ابن اثير ، تاريخ 4 / 40 . الصواعق المحرقة ، ص 196 .\r\n( 2 ) الفتوح لابن الأعثم 5 / 125 - 126 .\r\n","page_name":" 72 ","page_number":72},
  {"content":"\r\n\r\nنشتافت و به كاروان آن حضرت نپيوست تا از او دفاع كند ، پس اگر حال فرزدق چنين باشد ، حال عامهء مردم و نادانان آنها چگونه خواهد بود ؟\r\n( 1 ) به هر حال ، امام حركت خود را با عزم و پايدارى ادامه داد و گفتار فرزدق در مورد سستى مردم نسبت به آن حضرت و همراهيشان با بنى اميه ، آن حضرت را از تصميمش بازنداشت ، اگر امام ، خواستار سلطنت بود ، گفتار فرزدق ، او را از حركت به سوى عراق بازمىداشت .\r\n( 2 )\r\n\r\nنامهء حضرت حسين عليه السّلام به مردم كوفه\r\nهنگامى كه امام حسين به « حاجر » در منطقهء « ذى الرمه » - يكى از منازل حج از راه باديه - رسيد نامه‌اى به شيعيانش از اهل كوفه نوشت تا آنها را از حركتش به سوى آنان باخبر سازد . در آن نامه ، بعد از نام خدا آمده بود :\r\n« از حسين بن على به برادرانش از مؤمنين و مسلمين ، سلام بر شما ! من به همراه شما خدايى را كه جز او معبودى نيست سپاس مىگويم ، اما بعد : نامهء مسلم بن عقيل به من رسيد و مرا از حسن نظر و فراهم آمدن اكثريت شما براى نصرت ما و گرفتن حقمان آگاه كرد ، پس از خداوند مسئلت مىنماييم كه ما را به نيكوكارى موفق نمايد و به شما به خاطر آن ، بزرگترين پاداش را منظور فرمايد .\r\nمن روز سه‌شنبه ، هشتم ذيحجه ، روز ترويه ، از مكه به سوى شما حركت كرده‌ام ، پس هرگاه فرستاده‌ام بر شما وارد شد ، كارتان را پنهان بداريد و كوشش كنيد كه من ان شاء اللّه همين روزها بر شما وارد مىشوم ، و السّلام عليكم و رحمة اللّه و بركاته » « 1 » .\r\n\r\n\r\n","description":"","footnote":"\r\n( 1 ) البداية و النهاية 8 / 168 و در فتوح 5 / 143 - 145 نامهء حضرت به صورت ديگرى مفصّل آمده است . انساب الأشراف 3 / 378 .\r\n","page_name":" 73 ","page_number":73},
  {"content":"\r\n\r\n( 1 ) امام ، نامه را به قهرمان بىهمتا « قيس بن مسهر صيداوى » سپرد ، او به سرعت راه را پيمود و بدون توجه به هيچ چيز ، حركت كرد تا اينكه به « قادسيه » رسيد به جايى كه گروهى از مأموران در آنجا براى بازرسى دقيق كسى كه به عراق وارد و يا از آن خارج مىگرديد ، قرار داده شده بودند ، مأموران او را دستگير نمودند قيس به سرعت نامه را پاره كرد تا مأموران از مفاد آن مطلع نشوند ، آنگاه او را تحت الحفظ ، همراه با پاره‌هاى نامه ، نزد ابن زياد ستمگر فرستادند .\r\nهنگامى كه نزد وى قرار گرفت ، ابن زياد به او گفت :\r\n- تو كيستى ؟\r\n- مردى از شيعيان امير المؤمنين ، حسين بن على عليه السّلام هستم .\r\n- چرا نامه‌اى را كه همراه داشتى ، پاره نمودى ؟\r\n- از ترس اينكه از مفادش مطلع شوى .\r\n- نامه از كيست و براى كيست ؟\r\n- از حسين است ، براى جمعى از اهل كوفه كه نامهايشان را نمىدانم .\r\n( 2 ) - آن ستمگر به خشم آمد و از حالت عادى خارج شده بر او فرياد كشيد : به خدا ! هرگز از نزد من دور نمىشوى مگر اينكه افرادى را كه اين نامه به آنها نوشته شده است به من معرفى كنى و يا اينكه بالاى منبر به روى و حسين و پدر و برادرش را ناسزا گويى تا از دست من نجات يا بى و يا اينكه تو را قطعه‌قطعه خواهم ساخت .\r\nقيس به وى گفت : « اين عده را من نمىشناسم ، اما لعن نمودن را انجام مىدهم » .\r\n( 3 ) ابن زياد گمان كرد كه وى از نوع فرومايگان اهل كوفه است كه ماديات ، آنها را مىفريبد و مرگ ، آنان را مىهراساند و نمىدانست كه وى از آزادگان\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبىهمتايى است كه تاريخ امتها و ملتها را مىسازند و كلمهء حق و عدل در زمين ، به آنان بلندى مىيابد . . .\r\n( 1 ) ابن مرجانه دستور داد مردم را در مسجد اعظم جمع كنند تا به گمان خويش از لعن كردن اهل بيت به وسيلهء قيس ، نمونه‌هايى از پيمان‌شكنى را به آنان نشان دهد تا آنها را بر آن وادار كند و آن را بخشى از اخلاق و سرشت آنان قرار دهد .\r\n( 2 ) آن قهرمان بزرگ در حالى كه مرگ را استهزا مىنمود و زندگى را به تمسخر گرفته بود ، از جاى برخاست تا با امانت و اخلاص ، رسالت خداوند را ادا نمايد .\r\nپس بالاى منبر رفت و خداى را سپاس گفت و ستايش نمود و بر پيامبر اكرم صلّى اللّه عليه و آله درود فرستاد و على و فرزندانش را رحمت فراوان فرستاد « 1 » و سپس عبيد اللّه و پدرش و ستمكاران بنى اميه همگى را لعنت كرد و صداى كوبنده‌اش را - كه صداى حق و اسلام بود - بلند كرد و گفت :\r\n« اى مردم ! . . حسين بن على ، بهترين خلق خدا ، فرزند فاطمه ، دختر رسول اللّه صلّى اللّه عليه و آله است ، من فرستادهء وى به سوى شما هستم ، من در حاجر از او جدا شدم ، پس او را اجابت نماييد . . . » « 2 » .\r\n( 3 ) مزدوران ابن زياد ، به سوى وى شتافتند و او را از كار قيس ، آگاه كردند ، وى خشمگين شد و دستور داد تا او را بالاى قصر ببرند و از آنجا ، در حالى كه زنده است وى را به پايين بيندازند .\r\nمأموران او را گرفتند و از بالاى كاخ بر زمين افكندند ، اعضاى وى از هم دريده شد و استخوانهايش در هم شكسته گرديد و به مرگ قهرمانان ، در راه ايمان\r\n\r\n\r\n","description":"","footnote":"\r\n( 1 ) الفتوح 5 / 146 - 147 .\r\n( 2 ) ابن اثير ، تاريخ 4 / 41 .\r\n","page_name":" 75 ","page_number":75},
  {"content":"\r\n\r\nو عقيده‌اش ، درگذشت .\r\n( 1 ) هنگامى كه خبر كشته شدنش به حضرت حسين رسيد ، به شدت غمگين گشت و به گريه افتاد و فرمود : « خداوندا ! براى ما و شيعيانمان نزد خودت ، جايگاهى ارزنده قرار ده و ما و آنان را در جايگاه رحمتت و در كنار هم فراهم آور كه تو بر هر چيزى توانا هستى » « 1 » .\r\n( 2 )\r\n\r\nهمراه با ابو هره\r\nهنگامى كه امام به « ذات عرق » رسيد ، « ابو هره » نزد وى شتافت و به آن حضرت گفت : اى فرزند رسول اللّه ! چه چيزى تو را از حرم خدا و حرم جدّت رسول خدا صلّى اللّه عليه و آله خارج ساخت ؟\r\nامام متأثّر گشت و به او فرمود : « شگفتا ! اى ابو هره ! بنى اميّه ، اموال مرا بردند ، صبر كردم ، عرض مرا ناسزا گفتند ، صبر كردم ، خون مرا خواستند ، پس گريختم ، به خدا سوگند ! اين گروه ستمگر ، مرا خواهند كشت و خداوند ذلّتى فراگير بر آنها خواهد پوشانيد و شمشيرى برّنده به جانشان مىاندازد ، كسى را بر آنها مسلّط مىكند كه آنها را خوار سازد تا آنجا كه از قوم سبا خوارتر شوند ؛ همانها كه زنى از آنها مالكشان گشت و در اموال و خونهايشان حكومت كرد تا اينكه آنها را خوار نمود » « 2 » .\r\n( 3 ) امام ، در حالى كه از آن مردمى كه بينشى براى نصرت حق نداشتند ، غمگين بود ، از محل دور شد ، غمگين از مردمى كه آسودگى را پذيرفتند و جهاد در راه خدا را ناپسند دانستند .\r\n\r\n\r\n","description":"","footnote":"\r\n( 1 ) الفتوح 5 / 147 .\r\n( 2 ) الدر المسلوك 1 / 110 . الفتوح 5 / 123 - 124 .\r\n","page_name":" 76 ","page_number":76},
  {"content":"\r\n\r\n( 1 )\r\n\r\nهمراه يكى از شيوخ عرب\r\nهنگامى كه كاروان امام به « بطن العقبه » رسيد ، يكى از شيوخ عرب ، مقيم در آن محل ، نزد آن حضرت شتافت و به او گفت : « تو را به خدا سوگند مىدهم كه بازگردى ، تو به سوى نيزه‌ها و لبهء شمشيرها مىروى ، اين كسانى كه تو را فراخواندند اگر تو را از جنگ بىنياز مىكردند و كارها را براى تو آماده مىساختند و تو بر وضعى بدون جنگ وارد مىشدى ، آن فكر خوبى بود و اما بر اين وضعى كه مىبينى ، من آن را براى تو مناسب نمىبينم » .\r\nامام عليه السّلام فرمود : « آنچه گفتى بر من پنهان نيست ولى من شكيبا و صابر هستم تا اينكه خداوند كارى را كه انجام شدنى است ، به انجام رساند » « 1 » .\r\n( 2 )\r\n\r\nپريشانى حضرت زينب عليها السّلام\r\nكاروان امام به حركتش ادامه داد تا اينكه به « خزيميه » رسيد - كه يكى از منازل حج بود - امام يك روز و يك شب در آنجا اقامت نمود تا از خستگى راه و زحمت سفر استراحت كند ، در حالى كه خواهرش بانوى بزرگوار بنى هاشم نزد وى شتافت به حالتى كه دامن بر زمين مىكشيد و قلبش از اندوه و غم ، پاره پاره مىگشت . وى با صدايى گريه‌آلود به برادر خود گفت : من هاتفى را شنيدم كه مىگفت :\r\n الا يا عين فاحتفلى بجهد * فمن يبكى على الشهداء بعدى\r\nعلى قوم تسوقهم المنايا * به مقدار الى انجاز وعدى \r\n« اى چشم ! كوشا باش ، چه كسى بعد از من بر شهدا خواهد گريست » .\r\n\r\n\r\n","description":"","footnote":"\r\n( 1 ) ابن صباغ ، الفصول المهمة ، ص 189 .\r\n","page_name":" 77 ","page_number":77},
  {"content":"\r\n\r\n« بر گروهى كه اجل ، آنها را براى انجام وعده‌اى مقدّر به پيش مىراند » .\r\nسرور آزادگان به وى فرمود : « خواهرم ! هر آنچه قضاى الهى باشد ، انجام خواهد شد » « 1 » .\r\nآن حضرت از خواهرش مىخواست كه شكيبا باشد و با قدرت اراده و عزم ، با سختيها و مصيبتها مقابله نمايد تا بر اداى رسالتش توانا گردد .\r\n( 1 )\r\n\r\nهمراه با زهير بن قين\r\nكاروان امام به « زرود » رسيد و مدتى در آنجا اقامت نمود ، در حالى كه « زهير بن قين بجلى » كه مشربى عثمانى داشت و در آن سال حج خانهء خدا را به جاى آورده بود ، نزديك وى فرود آمد . او در راه خود ، امام را همراهى مىكرد ، ولى دوست نداشت با وى در يك محل فرود آيد ؛ زيرا از ديدار با امام بيمناك بود ، ولى وى ناگزير شد در نزديكى حضرت ، فرود آيد و امام فرستاده‌اى نزد وى ارسال داشت و او را نزد خود فرا خواند . زهير ، همراه جماعتش مشغول خوردن غذايى بود كه براى آنان تهيه شده بود ، در اين حال ، آن قاصد ، وى را از گفتار حضرت حسين عليه السّلام آگاه كرد . آن گروه ، پريشان شدند و غذايى را كه در دست داشتند بر سفره افكندند ، گويى كه پرندگان بر سر آنان جاى گرفته بودند .\r\n( 2 ) همسر زهير ، اين حالت را مورد انتقاد قرار داد و به او گفت : « سبحان اللّه ! آيا فرزند دختر رسول خدا به تو پيغام مىدهد و تو به سويش نمىروى ؟ چرا نمىروى تا سخنش را بشنوى ! »\r\n\r\n\r\n","description":"","footnote":"\r\n( 1 ) ابن شهراشوب ، مناقب 4 / 95 از كتابهاى كپىشده كتابخانهء امام امير المؤمنين عليه السّلام .\r\nالفتوح 5 / 122 .\r\n","page_name":" 78 ","page_number":78},
  {"content":"\r\n\r\n( 1 ) زهير ، با اكراه به سوى امام رفت ، طولى نكشيد كه به سرعت بازگشت در حالى كه چهره‌اش مىدرخشيد و بسيار شادمان بود . سپس دستور داد تا خيمه و متاعش را در كنار بارگاه حضرت حسين عليه السّلام قرار دهند و به همسرش گفت :\r\n« تو را طلاق گفته‌ام » .\r\n( 2 ) ريحانهء رسول خدا ، چه رازى را با وى در ميان نهاده بود كه او اين گونه متحول شد ؟ آيا به وى وعدهء مال و منال داد ؟ اگر چنين وعده‌اى به وى داده بود ، او همسرش را طلاق نمىگفت و با يارانش وداع آخرين را انجام نمىداد . . .\r\n( 3 ) امام او را به شهادت و رستگارى در بهشت وعده فرمود و او را به ياد حديثى انداخت كه روزگارى طولانى بر آن گذشته و وى آن را فراموش كرده بود . . . زهير آن داستان را اين گونه براى همراهانش بازگو نمود :\r\n« براى شما حديثى خواهم گفت : ما به « بلنجر » براى جهاد رفتيم ، خداوند پيروزى را نصيب ما كرد و غنايمى به دست آورديم و به آنها شاد گشتيم ، سلمان فارسى همراه ما بود ، به ما گفت : آيا به آنچه خداوند شما را پيروزى داده و غنايمى كه به دست آورده‌ايد ، خوش‌حال شده‌ايد ؟ گفتم : آرى . او گفت : هرگاه سرور جوانان آل محمد صلّى اللّه عليه و آله و سلّم را ديديد از جنگ كردن در كنار وى بيش از غنايمى كه امروز به دست آورديد ، شادمان باشيد » « 1 » .\r\n( 4 ) « ابراهيم بن سعيد » كه همراه زهير نزد امام عليه السّلام رفته بود ، روايت مىكند كه حضرت به وى فرمود : در كربلا كشته مىشود و سر مباركش را « زجر بن قيس » نزد يزيد خواهد برد به اميد آنكه جايزه‌اى از او به دست آورد ولى چيزى به وى\r\n\r\n\r\n","description":"","footnote":"\r\n( 1 ) شيخ مفيد ، الارشاد ، 2 / 72 - 73 ، ابن اثير ، تاريخ 4 / 42 . انساب الاشراف 3 / 378 - 379 . الدر النظيم ، 547 - 548 .\r\n","page_name":" 79 ","page_number":79},
  {"content":"\r\n\r\nنخواهد داد « 1 » .\r\nزهير را بخت يار بود كه به كاروان عترت پاك پيوست و از قوىترين مدافعان آن و از درخشان‌ترين ياران امام شد ، جان خود را فداى امام كرد و در راه هدف عادلانه‌اش شهيد گشت .\r\n( 1 )\r\n\r\nخبر فاجعه‌آميز شهادت حضرت مسلم\r\nخبر دردناك شهادت مسلم را « عبد اللّه بن سليمان » و « منذر بن مشمعل » كه هر دو اسدى بودند ، به امام رساندند « 2 » . آنان - بنا به گفته مورخان - مناسك حج را به جاى آورده بودند و علاقهء بسيار شديدى داشتند كه با امام تماس گرفته ، از وضعيت آن حضرت آگاه شوند . پس به سرعت راه پيمودند تا اينكه در زرود ، به امام ملحق شدند و در حالى كه همراه آن حضرت بودند ، ناگهان مردى را ديدند كه از سمت كوفه مىآمد ، ولى هنگامى كه حضرت حسين را ديد ، راهش را تغيير داد . امام متوقف شده بود و مىخواست از آن مرد ، چيزى بپرسد اما هنگامى كه ديد وى از روبه‌رو شدن با او خوددارى نمود ، به راه خود ادامه داد .\r\n( 2 ) آن دو مرد اسدى ، وقتى علاقهء امام را به پرسش از آن مرد ديدند ، به دنبال وى رفتند و به او رسيدند . بر او سلام كرده ، خاندانش را جويا شدند ، به آنها خبر داد كه او اسدى است . آن دو نيز نسبت خود را با وى بيان داشتند و اوضاع كوفه را از او جويا شدند . به آنها گفت : وى از آنجا خارج نگرديد مگر اينكه\r\n\r\n\r\n","description":"","footnote":"\r\n( 1 ) محمد بن جرير طبرى ، دلائل الامامة 182 ، ح 97 .\r\n( 2 ) گفته شده مردى كه خبر را به امام رسانيد « ابن يزيد تميمى » است ، آن‌گونه كه در صواعق ، ص 196 آمده . و گفته شده وى « بكر بن معتقد » است ، به گفتهء انساب الاشراف 3 / 379 .\r\n","page_name":" 80 ","page_number":80},
  {"content":"\r\n\r\nمسلم بن عقيل و هانى بن عروه كشته شده بودند و آنها را ديد كه از پاهايشان ، در بازارها كشيده مىشدند . آنها با وى خداحافظى كرده و به سرعت آمدند و به امام پيوستند و هنگامى كه امام در ثعلبيه ، فرود آمد « 1 » ، به آن حضرت گفتند : « خداوند تو را رحمت فرمايد ! خبرى داريم اگر بخواهى به طور آشكارا با تو در ميان مىگذاريم و يا اينكه محرمانه به اطلاع مىرسانيم . . . » .\r\n( 1 ) امام عليه السّلام به ياران خود تأملى فرمود و گفت : « با اينان ، رازى وجود ندارد » .\r\n- « آيا آن سوار را كه شامگاه ديروز با او روبه‌رو گشتى ، ديدى ؟ » .\r\n- آرى ، مىخواستم از او چيزى بپرسم » .\r\n- « به خدا ما خبرش را براى تو گرفتيم و تو را از پرسش وى بىنياز ساختيم ، او مردى از خاندان ماست كه صاحب‌نظر ، با صداقت و خردمند است ، به ما گفت از كوفه خارج نگرديد ، مگر اينكه مسلم و هانى كشته شده بودند و آن دو را ديده است كه از پاهايشان در بازار كشيده مىشدند » « 2 » .\r\n( 2 ) اين خبر ، همچون صاعقه ، بر علويان فرود آمد و آنان بر از دست رفتن بزرگشان به گريه افتادند ، آن محل از صداى گريه و زارى آنان به لرزه افتاد و اشكها چون سيل ، روان شدند « 3 » . حيله و خيانت كوفيان ، بر امام آشكار گشته آن حضرت يقين پيدا كرده بود كه وى به همراه آن برگزيدگان از اهل بيت و يارانش ، همان سرنوشتى را خواهند داشت كه مسلم به آن رسيده بود .\r\n( 3 ) يكى از همراهان امام خطاب به آن حضرت گفت : « تو را به خدا سوگند\r\n\r\n\r\n","description":"","footnote":"\r\n( 1 ) « ثعلبيه » ، از منازل راه مكّه به كوفه است بعد از شقوق و قبل از خزيميه ، آنجا دو سوم راه است ( معجم البلدان 2 / 78 ) .\r\n( 2 ) الارشاد ، ص 74 .\r\n( 3 ) الدر المسلوك 1 / 111 .\r\n","page_name":" 81 ","page_number":81},
  {"content":"\r\n\r\nمىدهيم كه از همين جا مراجعت نمايى ؛ زيرا در كوفه نه ياورى دارى و نه پيروانى ، ما مىترسيم كه آنان بر ضد تو باشند » .\r\n( 1 ) امام به فرزندان عقيل نگاه كرد و به آنان گفت : « نظر شما چيست ، مسلم كشته شده است ؟ » .\r\nآن جوانان در حالى كه مرگ را ناچيز شمرده بودند ، برخاستند و گفتند : « نه به خدا بازنمىگرديم تا انتقام خود را بگيريم و يا آنچه را مسلم چشيد ، ما نيز بچشيم » .\r\nامام گفتارى همچون سخن آنان گفت و فرمود : « زندگى بعد از اينان ، خيرى نخواهد داشت » « 1 » .\r\n( 2 ) آنگاه امام عليه السّلام به اين شعر تمثّل جست :\r\n سأمضي و ما بالموت عار على الفتى * اذا ما نوى حقا و جاهد مسلما\r\nفان مت لم اندم و ان عشت لم الم * كفى بك عارا ان تذل و ترغما « 2 » \r\n« خواهم رفت و از مرگ بر انسان ننگى نباشد اگر نيتش حق باشد و همچون يك مسلمان جهاد كند » .\r\n« پس اگر بميرم پشيمان نگردم و اگر زنده بمانم ، سرزنش نمىشوم ، براى تو اى انسان ، ننگ بس است كه خوار و ذليل گردى » .\r\n( 3 ) امام با چهره‌اى برافراشته به پيش رفت ، در حالى كه يقين پيدا كرده بود كه به سوى فتحى مىرود كه همانند آن فتحى نباشد . او رفت تا با امانت و اخلاص ، رسالت خدا را ادا نمايد ، آن‌گونه كه جدش حضرت پيامبر صلّى اللّه عليه و آله پيش از او آن را ادا كرده بود .\r\n\r\n\r\n","description":"","footnote":"\r\n( 1 ) الارشاد ، ص 75 .\r\n( 2 ) الدر النظيم ، ص 548 - 549 .\r\n","page_name":" 82 ","page_number":82},
  {"content":"\r\n\r\n( 1 )\r\n\r\nرسيدن خبر شهادت عبد اللّه\r\nهنگامى كه امام به « زباله » رسيد ، خبر دردناك كشته شدن فرستاده‌اش ، « عبد اللّه بن يقطر » را دريافت نمود . آن حضرت ، وى را براى ملاقات با مسلم بن عقيل فرستاده بود كه مأموران ، او را در قادسيه دستگير نمودند و تحت الحفظ نزد فرزند مرجانه فرستادند ، وقتى نزد آن پليد حاضر شد ، ابن زياد بر او فرياد كشيد : « بالاى منبر برو و آن دروغگوى فرزند دروغگو را لعنت كن و پايين بيا تا دربارهء تو تصميم خود را بگيرم . . . » .\r\n( 2 ) ابن مرجانه گمان كرد كه وى چنان خواهد كرد و نمىدانست كه او از آزادگان بىنظيرى است كه كلام خدا به وسيلهء آنان ، در زمين سربلند مىگردد .\r\nآن قهرمان عظيم بالاى منبر رفت و صداى كوبنده‌اش را بلند نمود و گفت :\r\n« اى مردم ! من فرستادهء حسين فرزند فاطمه به سوى شما هستم تا او را بر ضد فرزند مرجانهء ناپاك ، ناپاك‌زاده كه خدايش لعنت كند ، يارى كنيد و نصرت دهيد « 1 » . آنگاه وى به لعن و نفرين ابن زياد پرداخت و زشتكاريهاى بنى اميه را بيان كرده مردم را به يارى دادن ريحانهء پيامبر صلّى اللّه عليه و آله فرا خواند . ابن زياد به شدت خشمگين شد و دستور داد تا او را از بالاى كاخ به پايين بيندازند ، همان‌گونه كه با « قيس بن مسهر صيداوى » عمل شد .\r\n( 3 ) مأموران ، او را از بالاى كاخ به پايين انداختند و استخوانهايش شكسته شد ، اما هنوز رمقى از زندگى در او باقى بود كه فرومايهء پليد ، « عبد الملك لخمى » به سويش شتافت و سرش را بريد تا نزد اربابش پسر مرجانه ، تقرّب جويد . مردم از اين كار ، بر وى خرده گرفتند و او عذر آورد كه مىخواست وى را راحت كند ! ! ( 4 ) هنگامى كه خبر شهادتش به امام عليه السّلام رسيد ، اين امر بر او گران آمده از\r\n\r\n\r\n","description":"","footnote":"\r\n( 1 ) انساب الاشراف ، 3 / 379 .\r\n","page_name":" 83 ","page_number":83},
  {"content":"\r\n\r\nزندگى ، نوميد گشت و دستور داد تا ياران و كسانى را كه در طلب آسودگى به دنبال وى آمده بودند - نه براى حق - فراهم آورند ، آنگاه به آنها فرمود : « اما بعد :\r\nپيروان ما از يارى ما دست كشيده‌اند ، پس هر كس دوست دارد كه برود ، مىتواند حركت كند كه از ما بر او عهدى نباشد » .\r\n( 1 ) مگسان اجتماع ، همان طمع‌ورزانى كه به خاطر كسب غنايم به دنبال او آمده بودند ، از دور آن حضرت پراكنده شدند و ياران برگزيده‌اش كه با وى از مكه آمده بودند ، همراه وى ماندند « 1 » . اگر حضرت حسين عليه السّلام در انديشهء ملك و سلطنت بود ، اين گونه به صراحت با كسانى كه به دنبالش آمده بودند ، اوضاع خود را در ميان نمىگذاشت ؛ زيرا آن حضرت به آنان اطلاع داد كه هر كس به وى ملحق شود ، منصب و يا مالى به دست نمىآورد ، بلكه به صحنه‌هاى جهاد قدم مىگذارد و با رسيدن به شهادت ، رستگارى را از آن خود مىسازد . اگر آن حضرت ، از عاشقان سلطنت بود ، در آن ساعات سختى كه به شدت به ياور و دوستى كه از او دفاع كند ، نيازمند بود ، چنين مطالبى را اظهار نمىفرمود .\r\n( 2 ) امام ، ياران و اهل بيتش را بارها نصيحت كرد كه او را رها كنند و اين تنها به خاطر اين بود كه آنان ، آگاهانه و با اطلاع كامل از وضعيت خويش ، وارد جنگ\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 42 . انساب الاشراف ، 3 / 379 . وسيلة المآل ، ص 189 . ابى الفداء ، تاريخ 1 / 190 ذهبى ، تاريخ اسلام 5 / 11 . و در روضة الاعيان فى اخبار مشاهير الزمان ، ص 67 آمده است ، هنگامى كه امام به مردم اجازه داد تا از اطراف وى متفرق شوند ، آنان پراكنده گشتند و جز 42 مرد از اهل بيتش ، كسى باقى نماند .\r\nدر تاريخ طبرى 5 / 399 آمده است : كسانى كه امام را از مدينه همراهى كرده بودند ، هنگامى كه امام كشته شدن عبد اللّه بن يقطر را به آنان خبر داد ، از دور او پراكنده شدند كه به نظر ما اين اشتباهى از طبرى است ؛ زيرا امام هنگام آمدنش از مكه ، بر مدينه نگذشته بود ، مگر اينكه مقصود وى كسانى باشند كه از مدينه به همراه وى تا مكه رفتند و يا در اثناى راه به آن حضرت ملحق شده بودند .\r\n","page_name":" 84 ","page_number":84},
  {"content":"\r\n\r\nشوند و در عمل نيز بهترين مردان و پايدارترين آنان در راه دفاع از حق از او پيروى كردند ، در حالى كه جانهايشان سرشار از ايمان به خدا و اخلاص براى جهاد در راه او بود .\r\n( 1 )\r\n\r\nرؤياى امام حسين عليه السّلام\r\nامام ، هنگام ظهر ، اندكى به خواب رفت و خوابى ديد كه او را پريشان ساخت ، آن حضرت آشفته خاطر از خواب بيدار شد ، فرزند نيكوكارش « على اكبر » به سوى او آمد و گفت : چرا شما را آشفته خاطر مىبينم ؟\r\n- خوابى ديدم كه مرا پريشان خاطر ساخت .\r\n- خير باشد ؟\r\n( 2 ) پدرش ، آن خواب هولناك را برايش تعريف كرد و فرمود : « سوارى را ديدم كه در كنارم ايستاده است در حالى كه مىگويد : شما با شتاب مىرويد و مرگ شما را با شتاب به سوى بهشت مىبرد ، پس دانستم كه اين خبر مرگ ماست كه به ما رسيده است » « 1 » .\r\nآن فرزند نيكوكار با سرعت گفت : « آيا ما بر حق نيستيم ؟ » .\r\n- « آرى ، هستيم ، سوگند به آنكه بازگشت بندگان به سوى اوست » .\r\nآنگاه افتخار بنى هاشم ، شگفت‌انگيزترين تصويرهاى ايمان و فداكارى در راه خدا را به نسلها ارائه نمود و به پدر گفت : « اى پدر ! اعتنايى به مرگ نخواهيم كرد » .\r\n( 3 ) حضرت حسين عليه السّلام در وجود فرزندش ، بهترين ياور را براى اداى رسالت بزرگش يافت و لذا او را بر آن گفتار ، سپاس گفت و فرمود : « پسرم ! خداوند به تو\r\n\r\n\r\n","description":"","footnote":"\r\n( 1 ) ذهبى ، تاريخ اسلام 5 / 13 .\r\n","page_name":" 85 ","page_number":85},
  {"content":"\r\n\r\nبهترين پاداشى را كه به فرزندى به خاطر پدرش مىدهد ، عنايت فرمايد . . . » « 1 » .\r\n( 1 )\r\n\r\nروبه‌رو شدن با حرّ\r\nموكب امام به « شراف » رسيد ، در آنجا چشمهء آبى وجود داشت ، امام به جوانانش دستور داد تا آب بگيرند و فراوان هم بگيرند ، آنان چنين كردند و سپس قافله به راه افتاد و صحرا را درمىنورديد كه ناگهان يكى از ياران امام تكبير گفت . امام از اين كار در شگفت شد و به او فرمود : « براى چه چيزى تكبير گفتى ؟ » .\r\n- نخلها را ديدم .\r\nمردى از ياران امام كه راه را قبلا رفته و با آن آشنا شده بود ، به وى گفت :\r\n« در اينجا نخلى وجود ندارد ، آنچه مىبينى نيزه‌ها و گوشهاى اسبان هستند » .\r\n( 2 ) امام قدرى تأمل نمود و فرمود : « من نيز آن را مىبينم » امام دانست آنها پيشقراولان سپاه دشمن هستند كه براى جنگ با وى آمده‌اند ، پس به يارانش فرمود : « آيا پناهگاهى نداريم كه به آن پناه بريم و آن را پشت سر خود قرار دهيم و تنها از يك طرف با دشمن روبه‌رو گرديم ؟ » يكى از يارانش كه وضعيّت راه را مىدانست ، به آن حضرت گفت : « آرى ، اين ذو حسم « 2 » در كنار تو است ، اگر به طرف آن در سمت چپ به روى و زودتر به آن برسى ، آن‌گونه است كه مىخواهى » .\r\n( 3 ) كاروان امام به طرف آن حركت كرد ، ولى هنوز مقدار زيادى دور نشده بود\r\n\r\n\r\n","description":"","footnote":"\r\n( 1 ) مقاتل الطالبيين ، ص 112 . الدر المسلوك ، ص 109 ، الفتوح 5 / 123 .\r\n( 2 ) « ذو حسم » : به ضم حاء و فتح سين ، نام كوهى در آن منطقه است .\r\n","page_name":" 86 ","page_number":86},
  {"content":"\r\n\r\nكه سپاه فراوانى به فرماندهى حرّ بن يزيد رياحى به آنها رسيد ، ابن زياد به وى فرمان داده بود تا در صحراى جزيره ، حركت كند و امام را جستجو نمايد و او را دستگير كند ، تعداد سوارانش ، حدود يك هزار سوار بودند . آنها هنگام ظهر در برابر امام ايستادند در حالى كه هوا به شدت گرم بود . امام آنها را ديد كه از شدّت تشنگى در حال تلف شدن هستند ، دلش به حال آنان سوخت و از اينكه آنان براى كشتن وى و ريختن خونش آمده بودند ، چشم پوشيد و به يارانش دستور داد تا آنها را آب بدهند حتى به اسبانشان نيز آب بدهند . ياران امام به آن لشكر آب دادند و سپس به طرف اسبانشان رفتند و ظرفها و طشتها را پر از آب كردند و هرگاه سه يا چهار يا پنج بار آب مىدادند ، اسب را كنار مىزدند و ديگرى را آب مىدادند تا اينكه همهء اسبان را آب نوشاندند « 1 » .\r\n( 1 ) امام در سفرش ، آمادگى كامل داشت ، زيرا تنها ظرفها براى آب دادن به هزار سوار همراه با اسبانشان كفايت مىكرد و اين علاوه بر ساير اثاثيه و متاعهاى ديگر بود .\r\n( 2 ) به هر حال ، امام كرامت فرمود و آن سپاه را كه براى جنگ با وى آمده بودند ، نجات داد . مورخان مىگويند : « على بن طعان محاربى » در ميان آن لشكر بود كه از كرامت طبع و اخلاق عظيم امام ، سخن به ميان آورده مىگويد : من از جمله كسانى بودم كه تشنگى به آنان زيان رسانده بود ، حضرت حسين عليه السّلام به من دستور داد تا راويه حامل آب را بخوابانم ولى من سخن حضرت را نفهميدم ؛ زيرا « راويه » در زبان اهل حجاز به معناى « شتر » بود و هنگامى كه دانست من سخن وى را نفهميده‌ام ، به من فرمود : « شتر را بخوابان » ، من آن را خواباندم\r\n\r\n\r\n","description":"","footnote":"\r\n( 1 ) طبرى ، تاريخ 5 / 400 - 401 . مقريزى ، خطط 2 / 286 .\r\n","page_name":" 87 ","page_number":87},
  {"content":"\r\n\r\nو وقتى كه خواستم آب بنوشم ، آب از مشك جريان يافت ، پس به من فرمود ، مشك را بگير ، من ندانستم كه چه كنم ، پس سرور آزادگان ، خود برخاست و مشك را گرفت تا من و اسبم هر دو سيراب شديم .\r\n( 1 ) اين طبع بلند و عظمت نفس ، آن سپاه را تكان نداد و هيچ‌كدام از آنان از اين اخلاق و الا متأثر نشد ، مگر حرّ كه ضمير بيدار و حسّاسش ، از اين نيكى و احسان ، اثر گرفته به نداى ضميرش از جاى جست و به امام پيوست و در خدمتش شهيد شد .\r\n( 2 )\r\n\r\nسخنرانى امام عليه السّلام\r\nامام ، از واحدهاى آن لشكر ، استقبال نمود و براى آنان سخنانى شيوا ايراد فرمود و ضمن آن سخنان برايشان توضيح داد كه آن حضرت براى جنگ نيامده ، بلكه فرستادگان و نامه‌هايشان به وى رسيد و او را به آمدن به سوى آنان تشويق نموده و او به آنان پاسخ مثبت داده است . آن حضرت پس از حمد و ستايش خداوند فرمود :\r\n( 3 ) « اى مردم ! نزد خداى عزيز و جليل و شما عذر مىگزارم . . . كه من به سوى شما نيامدم مگر وقتى كه نامه‌هايتان به سوى من آمد و فرستادگانتان آنها را برايم آوردند كه به سوى ما بيا ، ما را امامى نيست ، شايد خداوند به وسيلهء تو ما را بر هدايت فراهم آورد . اگر بر آن پايبند هستيد ، من اينك نزد شما آمده‌ام ، پس به من عهد و پيمانى بدهيد تا مطمئن گردم و اگر آمدن مرا دوست نداريد ، از نزد شما به جايى كه از آنجا آمده‌ام ، برمىگردم » ( 4 ) آنان از جواب بازماندند ؛ زيرا بسيارى از آنان با آن حضرت براى آمدن به\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nسويشان مكاتبه نموده ، توسط سفيرش مسلم بن عقيل ، با وى بيعت كرده بودند . . . وقت نماز فرا رسيد ، آن حضرت به مؤذن خود ، « حجاج بن مسروق » دستور داد تا براى نماز ظهر ، اذان و اقامه بگويد . پس از اينكه وى اين كار را انجام داد ، امام به حرّ فرمود : « آيا مىخواهى با يارانت نماز بخوانى ؟ » .\r\n- بله ، با شما نماز را به جاى مىآوريم .\r\nآنان به امام اقتدا نموده و نماز ظهر را به جاى آوردند ، پس از پايان نماز به چادرهايشان رفتند و وقتى كه هنگام نماز عصر فرا رسيد ، حرّ به همراه افرادش آمدند و نماز عصر را به امام اقتدا كردند .\r\n( 1 )\r\n\r\nخطبهء امام عليه السّلام\r\nپس از آنكه امام نماز عصر را به پايان رساند ، با عزمى محكم در ميان آن لشكر ، خطابه‌اى شايان ايراد فرمود و پس از حمد و ثناى خداوند ، گفت :\r\n« اى مردم ! شما اگر از خداوند پروا كنيد و حق را براى اهل آن بشناسيد ، اين كار ، خداوند را بيشتر راضى مىسازد ، ما اهل بيت ، به سرپرستى اين كار ، شايسته‌تر هستيم از اين كسانى كه مدعى چيزى هستند كه از آن ايشان نيست ، آنان كه با ستم و تجاوز در ميان شما حكومت مىكنند . اگر شما ما را نمىپسنديد و حق مرا نمىدانيد و نظرتان اينك غير از آن چيزى است كه در نامه‌هايتان براى من آمده ، از نزد شما برمىگردم » .\r\n( 2 ) امام ، با اين خطابه آنان را به طاعت خداوند و پيروى از داعيان حق و ائمهء هدايت ؛ اهل بيت عليهم السّلام فرا خواند ؛ زيرا آنها به اين كار از بنى اميه كه ظلم و ستم را در ميان آنان گسترش داده بودند ، شايسته‌تر بودند . همچنين به آنها عرضه\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nداشت كه اگر نظرشان تغيير كرده و بيعت خود را شكسته‌اند ، از نزد آنان برگردد .\r\nحرّ كه چيزى در مورد نامه‌ها نمىدانست و ظاهرا در آن اوقات از حركتهاى سياسى در كوفه دور بوده ، روى به آن حضرت كرد و گفت : « اين نامه‌هايى كه از آنها سخن مىگوييد ، چيستند ؟ » .\r\n( 1 ) امام ، « عقبة بن سمعان » را دستور داد تا نامه‌ها را حاضر كند . وى ، دو خورجين پر از نامه بيرون آورد و آنها را روبه‌روى حر بر زمين ريخت . حر ، در شگفت شد و در آنها تأملى كرد و گفت : « ما از جملهء اين افراد كه به تو نامه نوشته‌اند ، نيستيم » .\r\n( 2 )\r\n\r\nمشاجره ميان حضرت حسين عليه السّلام و حرّ\r\nميان امام و حرّ ، مشاجرهء سختى روى داد ؛ زيرا حرّ به امام گفت : دستور دارم كه هرگاه تو را ببينم از تو جدا نشوم تا اينكه تو را به كوفه ، نزد ابن زياد ببرم ! ! اين كلمات ، سخت بر امام گران آمد و در برابر حرّ بپاخاست و بر او بانگ زد : « مرگ ، از اين به تو ، نزديكتر است » .\r\n( 3 ) سرور آزادگان ، از بيعت با يزيد امتناع فرمود ، پس چطور كه با فرزند مرجانه ، آن ناپاك و ناپاك‌زاده ، بيعت كند ؟ و چگونه نزد وى اسير برده شود . در اين صورت ، مرگ براى حر ، از رسيدن به اين خواستهء دون ، نزديكتر بود . .\r\n( 4 ) امام حسين عليه السّلام به يارانش دستور داد تا بر مركبهاى خود سوار شوند و چون بر پشت مركبها قرار گرفتند ، به آنان فرمان داد به سوى مدينه حركت كنند ، ولى حر ، مانع آنها شد ، امام حسين روى به او كرد و بر او فرياد كشيد :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n« مادرت به عزايت بنشيند ! از ما چه مىخواهى ؟ » .\r\n( 1 ) حرّ ، سر به زير افكند و به فكر فرورفت و سپس سر برداشت و مؤدبانه خطاب به امام گفت : « به خدا ! اگر از عرب ، شخصى غير از تو چنين حرفى به من بزند ، از ياد كردن مادرش به عزا ، خوددارى نمىكردم ، هر كه خواهد باشد ، ولى به خدا ! من راهى براى ياد كردن مادرت ندارم ، جز به بهترين صورتى كه بر آن توانا باشم . . . » .\r\nخشم امام فرو نشست و به او فرمود : « از ما چه مىخواهى ؟ » .\r\n- مىخواهم كه تو را نزد ابن زياد ببرم .\r\nامام بر او فرياد كشيد : « به خدا ! به دنبال تو نخواهم آمد » .\r\n- در آن صورت به خدا قسم ! تو را رها نخواهم كرد .\r\n( 2 ) نزديك بود كه وضعيّت به روشن شدن آتش جنگ بينجامد ولى حرّ ، با آرامش به امام گفت : « من براى جنگ با شما دستورى ندارم ولى دستور داده شده‌ام كه از تو جدا نشوم تا اينكه تو را به كوفه برسانم . پس اگر نمىپذيرى ، راهى را در پيش گير كه تو را به كوفه وارد نكند و به مدينه بازنگرداند تا اينكه من به ابن زياد نامه بنويسم و تو نيز به يزيد يا ابن زياد نامه بنويسى ، شايد خداوند وضعى را پيش بياورد كه سلامت و عافيت - به جاى برخورد كردن با شما - روزى من باشد » .\r\n( 3 ) آنان بر اين امر ، توافق نمودند و امام سمت چپ راه « عذيب و قادسيه » را در پيش گرفت ، كاروانش ، صحرا را درمىنورديد و حر ، به دقت به دنبال او بود و به شدت از وى مراقبت مىكرد « 1 » .\r\n\r\n\r\n","description":"","footnote":"\r\n( 1 ) ابن اثير ، كامل 4 / 46 - 48 . طبرى ، تاريخ 5 / 401 - 403 .\r\n","page_name":" 91 ","page_number":91},
  {"content":"\r\n\r\n( 1 )\r\n\r\nگفته‌اى نادرست\r\nاز گفته‌هاى غير صحيحى كه مدركى براى آنها نيست ، مطلبى است كه « بستانى » آن را نقل نموده ، متن آن چنين است : « هنگامى كه حسين به كوفه نزديك شد ، حر بن يزيد رياحى كه هزار سوار از ياران ابن زياد به همراهش بودند ، با وى روبه‌رو شده به او گفت : عبيد اللّه مرا فرستاده است تا مواظب كارهايت باشم و به من گفته اگر بر او دست يافتى از او جدا مشو يا وى را نزد من بياور ، من دوست ندارم خداوند مرا به چيزى از كار تو مبتلا سازد ، پس راهى غير از اين راه در پيش گير و به هر جا خواهى برو ، من به ابن زياد مىگويم كه راه تو بر خلاف راه من بوده و من در مورد خود و همراهانت تو را به خدا سوگند مىدهم .\r\n( 2 ) حسين عليه السّلام راهى غير از جاده را در پيش گرفت و به همراه يارانش به سوى حجاز بازگشت . آن شب را حركت مىكردند . هنگامى كه صبح فرا رسيد ، با حرّ روبه‌رو شدند ، حسين به وى گفت : چه چيزى تو را آورده است ؟ گفت : از من نزد ابن زياد سخن‌چينى شده است كه من پس از آنكه بر تو دست يافته بودم تو را رها كرده‌ام ، او به من نوشته به تو برسم و از تو جدا نشوم تا اينكه با سپاهيان بيايى . . . » « 1 » .\r\n( 3 ) اين سخن از جملهء افسانه‌هاست ؛ زيرا ملاقات امام با حر ، نزديك كوفه نبوده بلكه ضمن راه در محلى نزديك به « شراف » بود ، اضافه بر آن حر ، به امام پيشنهاد ننمود كه هر جا مىخواهد برود ، بلكه دستورات مؤكدى از ابن زياد به وى صادر شده بود كه امام را دستگير كند و او را چنان كه گفتيم ، به كوفه ببرد ، اين مطلب مورد اتفاق مورخان و ارباب مقاتل مىباشد .\r\n\r\n\r\n","description":"","footnote":"\r\n( 1 ) بستانى ، دائرة المعارف 7 / 48 .\r\n","page_name":" 92 ","page_number":92},
  {"content":"\r\n\r\n( 1 )\r\n\r\nخطاى ابن عنبه\r\nاز خطاهاى فاحش ، مطلبى است كه « ابن عنبه نسابه » ذكر نموده مبنى بر اينكه حر ، مىخواست امام را مجبور سازد كه به كوفه وارد شود ، ولى امام نپذيرفت و راه خود را به طرف شام به سوى يزيد بن معاويه تغيير داد و هنگامى كه به كربلا رسيد ، او را از حركت بازداشتند و سى هزار نفر به فرماندهى « عمر بن سعد » به سوى او فرستاده ، خواستند او را به كوفه ببرند تا از عبيد اللّه بن زياد اطاعت كند ، ولى او خوددارى كرد و رفتن به سوى يزيد را برگزيد ، آنان مانع وى شدند و با او به جنگ پرداختند « 1 » .\r\n( 2 ) هيچ‌يك از مورّخان ، اين سخن را نپذيرفته و اتفاق نموده‌اند كه امام بر تصميم خود مبنى بر عدم بيعت با يزيد باقى ماند و اگر مىخواست با يزيد بيعت كند ، باب جنگ با وى را نمىگشود و در برابرش شمشيرها را نمىكشيد .\r\n( 3 )\r\n\r\nخطبهء امام عليه السّلام\r\nهنگامى كه كاروان امام به « بيضه » رسيد ، آن حضرت عليه السّلام خطبه‌اى براى حرّ و همراهانش ايراد كرد و انگيزه‌هاى خود را در قيام بر ضد يزيد بيان نمود و آن قوم را به يارى خويش فرا خواند و پس از حمد و ستايش خداوند ، فرمود :\r\n« اى مردم ! رسول خدا صلّى اللّه عليه و آله فرمود : هر كس سلطان ستمكارى را ببيند كه حرام خدا را حلال كرده و پيمان خدا را شكسته و مخالف سنت رسول اللّه صلّى اللّه عليه و آله گشته و با بندگان خدا به گناه و تعدى عمل نموده ولى به عمل يا به سخن ، بر ضد\r\n\r\n\r\n","description":"","footnote":"\r\n( 1 ) عمدة الطالب ، ص 192 .\r\n","page_name":" 93 ","page_number":93},
  {"content":"\r\n\r\nوى اقدامى ننمايد ، بر خداوند حق خواهد بود كه او را به جايگاهش وارد نمايد .\r\n( 1 ) همانا اين قوم ، طاعت شيطان را گرفته و طاعت خداوند رحمان را ترك نمودند ، فساد را آشكار كرده احكام خدا را تعطيل ساختند ، دارايى عمومى را به خود اختصاص داده حرام خدا را حلال دانسته و حلال او را حرام كرده‌اند ، من از آنكه ( دين خدا را ) تغيير داده است شايسته‌تر هستم . نامه‌هاى شما به من رسيد و نمايندگان شما با بيعتشان نزدم آمدند مبنى بر اينكه شما مرا تسليم دشمن نمىكنيد و رهايم نمىنماييد ، پس اگر بر بيعت خود پايداريد ، به نيكى و صلاح خود مىرسيد ، من حسين فرزند على و فاطمه دخت رسول خدا صلّى اللّه عليه و آله هستم ، جانم با جانهاى شما و خانواده‌ام با خانواده‌هاى شماست ، من الگوى شما هستم ، اما اگر اين كار را نكرديد و پيمان خود را شكستيد و بيعتم را واگذاشتيد ، سوگند به جانم كه اين از شما كار ناآشنايى نيست ؛ زيرا شما با پدر و برادرم و عموزاده‌ام مسلم نيز چنين كرده‌ايد ، پس فريب خورده آن كسى است كه به شما فريفته گردد . شما بهرهء خود را از دست داده و قسمت خود را تباه كرده‌ايد ، هر كس پيمان شكند ، با خود پيمان‌شكنى كرده است و خداوند ما را از شما بىنياز خواهد كرد و السّلام » .\r\n( 2 ) اين سخنرانى درخشان ، نكات مهم بسيارى را دربرداشت كه عبارتند از :\r\nاوّل اينكه : آن حضرت به خاطر پاسخ به وظيفهء دينى كه بر عهده داشت ، اقدام به قيام بر ضد حكومت يزيد نمود ؛ زيرا اسلام ، سلطان ستمكار را نمىپذيرد و مبارزه با او را ملزم مىسازد و هر كس به جهاد اقدام نكند ، در گناه و اقدامات وى به ظلم و ستم شريك خواهد بود .\r\nدوّم اينكه : آن حضرت ، امويان را محكوم كرد و سياست آنان را كه بر طاعت شيطان و معصيت خداى رحمان و اظهار فساد و انجام ندادن احكام خدا\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو به خود اختصاص دادن اموال عمومى و حلال دانستن حرام و حرام شمردن حلال ، پايدار است ، مورد انتقاد شديد قرار داد .\r\nسوم اينكه : آن حضرت از ديگران بر اقدام جهت تغيير اوضاع موجود آن روزگار شايسته‌تر است كه اعلام خطرى براى اسلام بوده ؛ زيرا آن حضرت عليه السّلام نخستين فرد مسئول براى قبول اين امر مهم بوده است .\r\nچهارم اينكه : حضرتش عليه السّلام بر آنها عرضه داشت كه هرگاه زمام امور را به دست گيرد ، خود را همراه آنها و خانواده‌اش را با خانواده‌هايشان قرار خواهد داد بدون اينكه امتيازى براى وى در برابر آنها باشد .\r\nپنجم اينكه : اگر آنان بيعت خود را شكستند و پيمانهايى را كه بسته بودند ، بر هم زنند ، از آنها امرى عجيب نيست ؛ زيرا آنان قبلا با پدر ، برادر و عموزاده‌اش نيز ، پيمان‌شكنى نموده‌اند و بدين ترتيب بهرهء خود را از دست داده و خود را از سعادت ، محروم ساخته‌اند .\r\n( 1 ) امام با اين خطبه ، مسائل را آشكار نمود و روزنه‌هاى نور را براى آنها گشود و آنان را به اصلاح فراگيرى فراخواند كه در سايهء آن آسوده به سر برند .\r\nهنگامى كه حر ، خطابهء حضرت را شنيد ، روى به آن حضرت آورد و گفت : « من تو را در مورد خودت ، به ياد خدا مىاندازم ؛ زيرا شهادت مىدهم كه اگر به جنگ اقدام كنى ، كشته خواهى شد » .\r\n( 2 ) امام روى به او نمود و به وى فرمود : « آيا مرا با مرگ مىترسانى ؟ آيا اين براى شما مهم است كه مرا بكشيد ؟ نمىدانم چه چيزى به تو بگويم ؟ ولى به تو همان را مىگويم كه آن برادر اوسى به عموزاده‌اش هنگامى كه مىخواست به يارى رسول خدا برود ، كه كجا مىروى ؛ كشته مىشوى ؟ گفت :\r\n سأمضي و ما بالموت عار على الفتى * اذا ما نوى خيرا و جاهد مسلما \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n و آسى الرجال الصالحين بنفسه * و خالف مثبورا و فارق مجرما\r\nفان عشت لم اندم و ان مت لم ألم * كفى بك ذلا ان تعيش و ترغما « 1 » \r\n« مىروم و در مرگ بر جوان مرد ننگى نيست اگر نيستش خير بوده همچون مسلمانى ، جهاد كرده باشد » .\r\n« با جان خود مردان نيكوكار را همراهى كند ، با لعنت‌شدگان مخالفت كرده و از جنايتكاران دور گشته باشد » .\r\n« اگر زنده بمانم پشيمان نمىشوم و اگر بميرم سرزنش نمىگردم ، ولى براى تو خوارى همين بس كه زنده بمانى و مجبور باشى » .\r\nهنگامى كه حرّ اين سخن را شنيد ، از كنار آن حضرت دور شد و دانست كه وى بر مرگ مصمّم و بر فداكارى در راه هدفش براى اصلاح فراگير ، عازم است .\r\n( 1 )\r\n\r\nپيوستن گروهى از مردم كوفه به امام عليه السّلام\r\nوقتى كه امام به « عذيب هجانات » رسيد ، چهار نفر از مردم كوفه كه براى يارىاش آمده بودند ، به آن حضرت پيوستند ، آنان سوار بر شترهاى خود ؛ يك اسب را كه متعلق به « نافع بن هلال » بود ، با خود همراه داشتند ، از مردم كوفه ، كسى جز آنان ، براى استقبال از حضرت حسين عليه السّلام نيامده بود ، آنها عبارتند از :\r\n1 - نافع به هلال مرادى .\r\n2 - عمرو بن خالد صيداوى .\r\n3 - سعد ، غلام عمرو بن خالد .\r\n4 - مجمع بن عبد اللّه عابدى ، از مذحج .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 49 ، و طبرى 5 / 403 - 404 .\r\n","page_name":" 96 ","page_number":96},
  {"content":"\r\n\r\n( 1 ) حرّ ، مىخواست مانع پيوستن آنان به حضرت حسين گردد ، ولى امام بر او بانگ زد : « در اين صورت از آنها حمايت خواهم كرد به همان‌گونه كه از خودم حمايت مىكنم ، اينان انصار و ياران من هستند ، تو به من قول داده‌اى كه تا رسيدن نامهء ابن زياد ، متعرض من نشوى » .\r\n( 2 ) حرّ ، آنان را رها كرد و آنها به امام پيوستند ، آن حضرت ايشان را خوشامد گفت و از آنها در مورد اهل كوفه پرسيد ، آنان گفتند : « اما اشراف ، رشوه‌شان عظيم گشته و كيسه‌هايشان انباشته شده تا دوستيشان به دست آيد و نظرشان حاصل شود . آنها بر تو دشمنى واحد هستند و به تو نامه ننوشته‌اند مگر براى اينكه تو را براى خود بازار و محل كسب درآمد قرار دهند . . . و اما ديگر مردمان ، دلهايشان تو را مىخواهد و شمشيرهايشان ، فردا بر ضد تو كشيده خواهد شد » « 1 » .\r\n( 3 ) اين سخن ، نكات بسيار مهمى را مشخص مىسازد كه عبارتند از :\r\n1 - حكومت ، وجدانهاى بزرگان و اشراف اهل كوفه را با پول ، خريده و آنان را با جاه و نفوذ ، فريفته و آنان يك دست ، همفكر و متفق شده بودند تا با امام بجنگند ، امويان در اين سياست حيله‌گرانه ، مهارت يافته بودند و بزرگان را با همهء وسايل ممكن به طرف خود مىكشيدند ، اما مردم عادى را با تازيانه‌هايى كه بر پشت آنان مىزدند ، در آتش ستم خويش شعله‌ور مىساختند .\r\n( 4 ) 2 - اشراف اهل كوفه ، با حضرت حسين عليه السّلام براى آمدن به سوى آنان ، مكاتبه كرده بودند نه براى اينكه به عادلانه بودن هدف آن حضرت و بطلان امويان اعتقادى داشتند ، بلكه به اين سبب با حضرتش مكاتبه كردند تا براى آنها\r\n\r\n\r\n","description":"","footnote":"\r\n( 1 ) انساب الاشراف 3 / 381 - 382 .\r\n","page_name":" 97 ","page_number":97},
  {"content":"\r\n\r\nبازار و محل كسب درآمدى براى دستيابى به اموال بنى اميه باشد ، آنها به امويان اعلام مىنمودند كه اگر اموال فراوانى در اختيار ما قرار ندهيد ، از ياران حسين خواهيم شد ! نامه‌هاى آنان به آن حضرت وسيله‌اى از وسايل كسب درآمد بود .\r\n( 1 ) 3 - عامهء مردم ، دلهايشان با حضرت حسين عليه السّلام بود ، اما آنان به دنبال رهبران خود بودند بدون اينكه هيچ‌گونه اراده و اختيارى براى پيروى از آنچه بدان ايمان داشتند ، دارا باشند ، آنان سربازان حكومت و وسيلهء كوبنده آن بودند .\r\nاينها بعضى از نكات مهم سخنان آن گروه بود كه دلالت بر مطالعهء دقيق آنان نسبت به مسائل جامعه‌شان دارد .\r\n( 2 )\r\n\r\nهمراه با طرماح\r\n« طرماح » ، در اثناى راه به امام ملحق شد و مدتى همراه آن حضرت بود ، امام روى به يارانش كرد و به آنان فرمود : « آيا در ميان شما كسى هست كه به بيراهه آشنا باشد ؟ » .\r\n« طرماح بن عدى طائى » روى به آن حضرت كرد و گفت : « من راه را مىدانم » .\r\n- « پيشاپيش ما حركت كن » .\r\n( 3 ) طرماح ، پيشاپيش كاروان عترت پاك به راه افتاد در حالى كه غمها بر او دست يافته بودند ، وى با صدايى اندوهبار در حالى كه شعرى حماسى مىخواند ، به حدى « 1 » پرداخت :\r\n يا ناقتى لا تذعرى من زجرى * و امضى بنا قبل طلوع الفجر \r\n\r\n\r\n","description":"","footnote":"\r\n( 1 ) حدى : سرودى كه شتربانان عرب براى شتران مىخوانند تا تيز روند ( مترجم ) .\r\n","page_name":" 98 ","page_number":98},
  {"content":"\r\n\r\n بخير فتيان و خير سفر * آل رسول اللّه اهل الفخر\r\nالسادة البيض الوجوه الزهر * الطاعنين بالرماح السمر\r\nالضاربين بالسيوف البتر * حتى تحلى بكريم النجر\r\nبما جد الجد رحيب الصدر * اتى به اللّه لخير امر\r\nعمره اللّه بقاء الدهر * يا مالك النفع معا و الضر\r\nامدد حسينا سيدى بالنصر * على الطغاة من بقايا الكفر\r\nعلى اللعينين سليلى صخر * يزيد لا زال حليف الخمر\r\nو العود و الصنج معا و الزمر * و ابن زياد العهر و ابن العهر « 1 » \r\n« اى ناقهء من از نهيب من پريشان مشو و مرا پيش از طلوع فجر ، برسان » .\r\n« با بهترين جوانان و بهترين مسافران ، خاندان رسول خدا ، افتخار آفرينان » .\r\n« سروران سفيد روى ، چهره‌هاى چون گل كه با نيزه‌هاى تيره ، ضربه مىزنند » .\r\n« با شمشيرهاى برّان مىستيزند تا برسانى آن كس را كه بهترين اصل و نسب را دارد » .\r\n« جدّى بزرگوار و سينه‌اى فراخ دارد كه خداوند او را براى بهترين كار ، آورده است » .\r\n« خداوند او را براى هميشهء روزگار نگهدارد ، اى آنكه سود و زيان ، هر دو به دست اوست ! » .\r\n« سرورم ، حسين را پيروزى ده ، بر ستمگرانى كه از باقيماندگان كفر هستند » .\r\n\r\n\r\n","description":"","footnote":"\r\n( 1 ) انساب الاشراف 3 / 382 - 383 . الفتوح 5 / 140 - 141 .\r\n","page_name":" 99 ","page_number":99},
  {"content":"\r\n\r\n« بر آن دو ملعونى كه نسل ابو سفيانند ، يزيدى كه پيوسته هم‌پيمان شراب است » .\r\n« و عود و چنگ و سازها و ابن زياد ، آن ناپاك فرزند ناپاك » .\r\n( 1 ) شترها تحت تأثير نغمه‌هاى اين شعر حزن‌آلود ، بر سرعت حركت خود افزودند ، در حالى كه چشمان ياران حضرت حسين عليه السّلام و اهل بيتش ، پر از اشك شده بود . آنها دعاى طرماح را براى نصرت و تأييد حضرت حسين ، آمين مىگفتند .\r\n( 2 ) « دكتر يوسف خلف » اين رجز را چنين مورد تجزيه و تحليل قرار مىدهد :\r\n« رجز در اينجا - كه شايد نخستين شعر كوفى باشد كه سخن از حسين عليه السّلام در آن آشكار مىگردد - به سادگى بر ابراز عقيده ، اعتماد دارد و آن چيزى بيش از صورتى از درود بدويها و خوشامدگويى آنان به ميهمان عزيزى است كه بر آنها وارد شده و آنان براى استقبال از او خارج گشته‌اند ، رجزخوان ، ناقه‌اش را به حركت سريع وامىدارد تا به جايگاه اين ميهمان برسد و مداحى مأنوس نزد باديه‌نشينان را برايش كاملا ادا گرداند و آن شايستگيها و فضائلى را كه بدوى در مرد مىشناسد ، بر او مىپوشاند ؛ زيرا وى نزد او اصلى گرانمايه دارد ، او با شكوه و آزاده و گشاده سينه است . . . كه اين ميهمان ، شخصى عادى نيست ، بلكه نوهء رسول خدا صلّى اللّه عليه و آله و برانگيخته عنايت الهى براى آنان است به خاطر كارى كه بهترين كارهاست . آنگاه ، اين درودگويى بدوى را با دعايى فطرى و ساده ولى بيان‌كنندهء آنچه در دل براى او دارد ، يعنى محبت صادقانه و اخلاص عميق ، خاتمه مىدهد . دعا مىكند كه خداوند او را براى هميشهء روزگار نگاهدارد » « 1 » .\r\n( 3 ) آنگاه طرماح ، به امام گفت : « به خدا ! من نگاه كه مىكنم كسى را همراه تو\r\n\r\n\r\n","description":"","footnote":"\r\n( 1 ) حياة الشعر في الكوفه ، ص 373 .\r\n","page_name":" 100 ","page_number":100},
  {"content":"\r\n\r\nنمىبينم ، اگر جز اين افرادى كه همراه حر ، مراقب تو هستند ، كسى ديگر با تو نجنگد ، بازهم گرفتارى وجود داشت ، پس چگونه باشد در حالى كه من يك روز قبل از خارج شدنم از كوفه ، ديدم كه بيرون كوفه پر از مردان است ، من دربارهء آنان پرسيدم ، گفته شد براى فرستادن به سوى حسين است ، تو را به خدا سوگند مىدهم كه حتى يك وجب به طرف آنها نروى » « 1 » .\r\n( 1 ) ولى امام به كجا برگردد ؟ و به كجا برود ؟ در حالى كه زمين ، همه در قبضهء امويان بود ، آن حضرت چاره‌اى نداشت جز اينكه سفرش به عراق را ادامه دهد .\r\nطرماح به آن حضرت پيشنهاد كرد كه همراه وى به كوه بنى طى برود و براى آن حضرت تعهد كرد كه بيست هزار نفر طائى را براى جنگ در خدمت وى آماده نمايد . اما امام به اين وعدهء كه ضمانت نشده ، پاسخ مثبت نداد . طرماح از امام اجازه خواست تا نزد خانواده‌اش برود و كالاها را برساند و براى يارى آن حضرت بازگردد . امام به وى اجازه داد و او به سوى خانواده‌اش رفت و چند روزى توقف كرد و سپس به سوى امام بازآمد ، ولى هنگامى كه به « عذيب هجانات » رسيد ، خبر شهادت امام را دريافت كرد و از اينكه شهادت همراه ريحانهء رسول خدا صلّى اللّه عليه و آله را از دست داده بود ، به گريه مشغول شد « 2 » .\r\n( 2 )\r\n\r\nهمراه با عبيد اللّه بن حر\r\nكاروان امام بر كاخ « بنى مقاتل » گذشت « 3 » ، امام در آن محل فرود آمده در\r\n\r\n\r\n","description":"","footnote":"\r\n( 1 ) انساب الاشراف ، 3 / 383 .\r\n( 2 ) طبرى ، تاريخ 5 / 406 - 407 .\r\n( 3 ) خوارزمى در مقتلش ج 1 ، ص 228 - 229 گفته است : ملاقات امام با عبيد اللّه بن حربين ثعلبيه وزرود بوده است .\r\n","page_name":" 101 ","page_number":101},
  {"content":"\r\n\r\nنزديكى آن چادرى برپا شده ، روبه‌رويش نيزه‌اى را در زمين فرو كرده بودند كه نشانى از دلاورى و شجاعت صاحب آن چادر بود ، اسبى نيز در مقابل آن ديده مىشد . امام دربارهء صاحب آن خيمه پرسيد . به او گفته شد كه وى « عبيد اللّه بن حر » است . حضرت ، حجّاج بن مسروق جعفى » را براى ملاقات با وى مأمور ساخت . او نزد وى شتافت و عبيد اللّه بىمقدمه به او گفت : چه خبرى را آورده‌اى ؟\r\n- خداوند كرامتى به تو هديه فرموده است .\r\n- آن چيست ؟\r\n( 1 ) - اين حسين بن على عليه السّلام است كه تو را به يارى خود فرا مىخواند ، پس اگر در خدمتش بجنگى پاداش مىبينى و اگر بميرى به شهادت رسيده‌اى .\r\n( 2 ) - من از كوفه خارج نشده‌ام مگر از ترس اينكه حسين عليه السّلام به آن وارد شده و من در آنجا باشم و او را يارى نكنم ، زيرا در آنجا ، نه شيعيانى دارد و نه ياورانى كه همه به دنيا روى آورده‌اند جز آنكه خداوند او را نگهداشته است ! ( 3 ) حجّاج بازگشت و سخن او را به امام عليه السّلام رساند . امام عليه السّلام بر آن شد كه بر او حجّتى اقامه كند و او را از وضعى كه داشت ، آگاهى دهد ، پس همراه با برگزيده‌اى پاك از اهل بيت و يارانش به سوى او روان شد .\r\n( 4 ) عبيد اللّه ، استقبالى شايسته از آن حضرت به عمل آورد و مقدمش را بسيار گرامى داشت ، در حالى كه هيبت امام او را در خود فرو برده بود ، او بعدها در آن باره چنين سخن به ميان آورد :\r\n« هرگز كسى را زيباتر و چشم‌گيرتر از حسين نديده بودم و هرگز دلم براى كسى آن‌گونه كه بر او دل سوزاندم ، نشكسته است هنگامى كه او را ديدم راه مىرفت و كودكان در اطرافش بودند ، به محاسنش نظر افكندم و آن را همچون\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبال زاغ ديدم ، به او گفتم : آيا اين سياهى است و يا خضاب كرده‌اى ؟ فرمود : اى فرزند حرّ ! پيرى بر من شتاب كرده است ، آن وقت دانستم كه آن خضاب بوده است « 1 » .\r\n( 1 ) امام عليه السّلام مسائل سياسى و اوضاع موجود را با وى مورد بحث قرار داد و سپس او را به نصرتش فراخواند و به او فرمود : « اى فرزند حرّ ! مردم شهرتان به من نوشتند كه آنها بر يارىام فراهم آمده‌اند و از من خواستند به سويشان بيايم كه آمده‌ام ، اينك نظر آن قوم آن‌گونه كه ادّعا كرده بودند نيست ؛ زيرا آنان به كشتن عموزاده‌ام مسلم و پيروانش كمك كرده و بر اطاعت از فرزند مرجانه ، عبيد اللّه بن زياد اجتماع نموده‌اند . . . اى فرزند حرّ ! بدان كه خداوند عزيز و جليل تو را به خاطر گناهانى كه در گذشته مرتكب شده‌اى كيفر خواهد داد ، من تو را به توبه‌اى فرامىخوانم كه با آن ، گناهانت را شستشو دهى . . . تو را به يارى ما اهل بيت فرا مىخوانم » « 2 » .\r\n( 2 ) فرزند حر ، بهانه‌هايى واهى مطرح ساخت و خود را از سعادت ، رستگارى و نصرت سبط رسول صلّى اللّه عليه و آله محروم كرد و گفت : « به خدا من مىدانم هر كس تو را همراهى كند در آخرت خوشبخت خواهد شد ، ولى من به چه درد شما مىخورم ، در حالى كه در كوفه براى تو ياورى نمىبينم ، تو را به خدا سوگند مىدهم كه مرا بر اين كار مجبور نسازى ؛ زيرا دلم اجازهء مردن نمىدهد ، امّا اين اسب من « ملحقه » را در اختيارگير « 3 » ، به خدا سوگند در طلب چيزى بر آن سوار نشدم مگر اينكه به آن رسيدم و تاكنون هرگاه بر آن سوار بوده و كسى در طلبم\r\n\r\n\r\n","description":"","footnote":"\r\n( 1 ) انساب الاشراف 3 / 384 . خزانة الادب 2 / 158 .\r\n( 2 ) الفتوح 5 / 129 - 131 .\r\n( 3 ) و در روايتى آمده است « اين اسبم عنان بسته و آماده است » .\r\n","page_name":" 103 ","page_number":103},
  {"content":"\r\n\r\nبوده ، پيوسته سبقت از آن من بوده است » « 1 » .\r\n( 1 ) اسب وى نزد امام چه ارزشى داشت ؟ لذا امام به وى پاسخ داد و فرمود : « ما نزد تو براى اسب و شمشيرت نيامده‌ايم ، به طلب يارى تو نزدت آمده‌ايم ، پس اگر بر جان خود در برابر ما بخل مىورزى ، ما را نيازى به چيزى از دارايى تو نيست ، من كسى نيستم كه گمراهان را به ياورى گيرم « 2 » و من تو را نصيحت مىكنم اگر بتوانى كه فرياد ما را نشنوى و حادثهء ما را نبينى ، اين كار را انجام ده كه به خدا سوگند هر كس فرياد ما را بشنود و به يارى ما نيايد ، خداوند او را در آتش جهنم مىافكند » « 3 » .\r\n( 2 ) فرزند حر سر به زير افكند و با شرمسارى آهسته گفت هرگز چنين نخواهد شد ان شاء اللّه « 4 » و البته نبايد چنان كسى با آن همه جنايت موفق به يارى امام و شهادت در راه او شود . و بالأخره فرزند حر از اين خسارتى كه در نتيجهء ترك يارى فرزند رسول خدا صلّى اللّه عليه و آله دچارش شده بود به شدت پشيمان شد و شديدا گرفتار ناراحتى وجدان بود و اين ناراحتى را در ضمن اشعارى اظهار داشت كه در فصل بحث از پشيمان‌شدگان از ترك نصرت امام حسين عليه السّلام خواهد آمد .\r\n( 3 )\r\n\r\nهمراه با عمرو بن قيس\r\nامام در « قصر بنى مقاتل » با « عمرو بن قيس مشرفى » روبه‌رو شد كه يكى از عموزاده‌گانش همراهش بود . او بر امام سلام كرد و به آن حضرت گفت : يا ابا\r\n\r\n\r\n","description":"","footnote":"\r\n( 1 ) الأخبار الطوال ، ص 251 . الدرّ النظيم ، ص 549 .\r\n( 2 ) الفتوح 5 / 132 .\r\n( 3 ) مقرم ، مقتل الحسين ، ص 189 - 190 .\r\n( 4 ) ابن اثير ، تاريخ 4 / 51 .\r\n","page_name":" 104 ","page_number":104},
  {"content":"\r\n\r\nعبد اللّه ! اين را كه مىبينم خضاب است ؟\r\n( 1 ) حضرت عليه السّلام فرمود : « خضاب است و موى سپيد براى ما بنى هاشم ، سريعتر و عاجلتر باشد » .\r\nآنگاه آن حضرت عليه السّلام به آن دو روى كرد و فرمود : « آيا براى يارى من آمده‌ايد ؟ » .\r\n- « خير ، ما بسيار عائله‌منديم و كالاهايى از مردم در دست ماست و نمىدانيم كه چه مىشود و دوست نداريم امانت را تباه سازيم » .\r\n( 2 ) امام آن دو را نصيحت كرد و به آنان فرمود : « برويد كه فرياد ما را نشنويد و سياهى ما را نبينيد ؛ زيرا هر كس صداى فرياد ما را بشنود و يا سياهى ما را ببيند ، ولى به ما پاسخ ندهد و به كمك ما نيايد ، بر خداوند عزيز و جليل حق است كه او را به صورتش در آتش بيفكند » « 1 » .\r\n( 3 ) امام ، از قصر بنى مقاتل حركت كرد و كاروانش صحراهاى سوزان را درمىنورديد و از كنار باتلاقهايش با سختى و مشقت مىگذشت و از بادهاى گرم و كوبنده‌اش رنج مىبرد .\r\n( 4 )\r\n\r\nنامهء ابن زياد به حرّ\r\nكاروان امام حركتش را در صحرا ادامه داد ، گاه به راست و گاه به سمت چپ ، متمايل مىشد در حالى كه سربازان ، كاروان را از سمت صحرا دور مىكردند و به طرف كوفه مىبردند و كاروان در برابرشان مقاومت مىكرد « 2 » .\r\nناگهان سوارى را ديدند كه به سرعت راه مىپيمود و از ميان شنزارها مىگذشت .\r\n\r\n\r\n","description":"","footnote":"\r\n( 1 ) كشى ، رجال ، ص 113 ، شماره 181 .\r\n( 2 ) ابن اثير ، تاريخ 4 / 51 .\r\n","page_name":" 105 ","page_number":105},
  {"content":"\r\n\r\nآنان اندكى منتظرش ماندند كه متوجه شدند وى فرستادهء ابن زياد به سوى حر مىباشد .\r\n( 1 ) آن پليد ، بر حرّ سلام كرد ولى بر حضرت حسين عليه السّلام ، سلام نكرد ، او نامه‌اى از ابن زياد به حر تحويل داد كه در آن آمده بود : « اما بعد : هر وقت نامه‌ام به تو رسيد و فرستاده‌ام بر تو وارد شد ، حسين را از جاده دور ساز و او را تنها در بيابان فرود آور ، در جايى كه نه پناهى باشد و نه آبى ، من به فرستاده‌ام دستور داده‌ام كه ملازم تو باشد و از تو جدا نشود تا خبر اجراى دستورم از سوى تو را نزد من بياورد و السّلام » « 1 » .\r\n( 2 ) فرزند مرجانه ، در دستورش به حرّ ، دستگيرى امام و اعزام وى به صورت تحت الحفظ به كوفه را لغو نمود ، شايد وى از دگرگون شدن حوادث و برگشتن اوضاع بر ضد خود ترسيد ، لذا محاصرهء وى در صحرا را - دور از شهرها - در نظر گرفت تا مردم به يارىاش نشتابند و نابودى وى به آسانى صورت گيرد .\r\n( 3 ) حرّ ، نامه را براى امام حسين خواند و امام خواست كه حركتش را به سوى روستايى يا محل داراى آبى ادامه دهد ، ولى حرّ مانع آنان شد و گفت : نمىتوانم ؛ زيرا چشمهاى مراقبى كه از سوى ابن زياد آمده بود ، به دنبال حرّ بود و هر حركتى از حر را كه مخالف اوامر ابن زياد مىبود ، يادداشت مىكرد . . .\r\n( 4 ) زهير بن قين روى به امام كرد و گفت : « اين صحنه كه مىبينيم ، بعدش از آن سخت‌تر است . . . اى فرزند رسول خدا جنگ با اينها در اين ساعت ، بر ما آسانتر است از جنگ با كسانى كه بعد از آنان به سوى ما مىآيند كه ما را يارى برابرى با آنها نباشد » .\r\n( 5 ) حضرت حسين عليه السّلام فرمود : من آغاز كنندهء جنگ با آنان نخواهم بود .\r\n\r\n\r\n","description":"","footnote":"\r\n( 1 ) انساب الاشراف 3 / 385 ابن شهراشوب ، مناقب 4 / 96 .\r\n","page_name":" 106 ","page_number":106},
  {"content":"\r\n\r\n« زهير » سخنش را ادامه داد و گفت : « ما را به سوى اين روستا حركت ده تا در آنجا فرود آييم ؛ زيرا جايى مستحكم است و در كنار فرات قرار دارد ، پس اگر مانع ما شوند ، با آنان مىجنگيم كه جنگ با آنها براى ما از جنگ با كسانى كه بعد از آنان مىآيند ، آسانتر است » .\r\n( 1 ) امام از نام آن زمين پرسيد : به او گفتند اينجا « عقر » ناميده مىشود . امام آن را شوم گرفته حركت كرد و گفت : خداوندا ! من از عقر ، به تو پناه مىبرم » « 1 » .\r\nحر ، به امام اصرار كرد كه در آن مكان فرود آيد و از آن نگذرد . امام چاره‌اى جز فرود آمدن در آن محل نداشت . پس نگاهى به آن افكند و به يارانش روى نمود و گفت : « اسم اين مكان چيست ؟ » .\r\n- « كربلا » .\r\nچشمان امام به اشك نشست و چنين گفت : « خداوندا ! من از كرب و بلا ، به تو پناه مىبرم » « 2 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 52 . معجم البلدان 4 / 445 .\r\n( 2 ) الفتوح 5 / 149 . در تذكرة الخواص ، ص 250 آمده است : وقتى به حضرت حسين عليه السّلام گفته شد كه اين زمين كربلاست ، مشتى از خاك آن را برداشت و آن را بوييد و گفت : « به خدا ! اين همان زمينى است كه جبرئيل به رسول خدا صلّى اللّه عليه و آله خبر داده كه من در آن كشته مىشوم » .\r\nدر حياة الحيوان دميرى 1 / 87 آمده است : حضرت حسين ، دربارهء نام آن محل پرسيد ، به او گفته شد اينجا كربلاست ، پس گفت : « داراى اندوه و گرفتارى است ، پدرم در حركتش به سوى صفين در حالى كه من همراهش بودم ، بر اين محل گذشت و ايستاد و دربارهء آن پرسيد كه نامش را به وى گفتند ، فرمود : در اينجا بارهايشان را مىنهند ، در اينجا خونشان ريخته مىشود . از او در آن باره پرسيدند ، فرمود : جمعى از آل محمد در اين محل فرود مىآيند . سپس ( حضرت حسين ) دستور داد تا بارهايشان را در آن محل فرود آورند » .\r\nدر مختصر صفوة الصفوة ، ص 262 نيز به همين صورت آمده است .\r\n","page_name":" 107 ","page_number":107},
  {"content":"\r\n\r\n( 1 ) آنگاه با ياران خود به گفتگو پرداخت و در حالى كه از پيش آمدن مصيبتى جانكاه مطمئن شده بود ، چنين فرمود : « اينجا محل اندوه و گرفتارى است . اينجا مركبهاى ما بر زمين زانو خواهند زد ، اينجا جايگاه فرود آوردن محملها و محل ريخته شدن خونهاى ما مىباشد . . . » .\r\n( 2 ) خاطرات گذشته براى امام زنده شد ، روزى را به ياد آورد كه پدرش امير مؤمنان در سر راهش به صفين ، در آن محل توقف كرده فرموده بود : « اينجا جايگاه فرود آوردن محملها و محل ريخته شدن خونهاى آنان است . . . از آن حضرت دربارهء آن پرسيدند ، فرمود : جمعى از آل محمد ، در اينجا فرود مىآيند . . . » .\r\n( 3 ) دنيا در چشم امام ، ناچيز گشته اميد وى به زندگى قطع شد و يقين دانست كه اعضايش بر خاك اين زمين پاره پاره خواهند شد ، ولى شكيبايى پيشه نمود و در برابر قضا و قدر الهى تسليم گشت .\r\n( 4 ) امام ، با قوت و عزم همراه ياران و اهل بيتش ، به اسكان مخدرات رسالت و بزرگ بانوان وحى پرداخت و براى آنان چادرها را بپاكرد طورى كه چادرهاى اصحاب و چادرهاى اهل بيت از راست و چپ ، دور آنها را گرفته بود .\r\nآنگاه جوانان بنى هاشم براى پايين آوردن ، بانوان از محملها شتافته ، آنان را به خيمه‌هايشان بردند در حالى كه آن بانوان ، دچار رعب و وحشت شده بودند ؛ زيرا احساس كردند كه در اين سرزمين چه خطرهاى هولناكى بر آنان خواهد گذشت .\r\n( 5 )\r\n\r\nجايگاه خيمه‌ها\r\nخيمه‌هاى اهل بيت عليهم السّلام در سرزمين پاكى كه آثار آن همچنان تا به امروز\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nباقى است « 1 » ، قرار داده شد . « سيد هبة الدين شهرستانى » مىگويد : « امام در زمينى دور از آب ، اقامت نمود كه سلسلهء تپه‌ها هورهايى دور آن را گرفته‌اند كه از شمال شرقى آغاز مىشد و به محل باب السدره در شمال متصل بود ، همچنين تا محل باب الزينبى در جهت مغرب و سپس تا موضعى در قبله از جهت جنوب ادامه مىيابد كه اين تپه‌هاى نزديك هم براى بينندگان ، نيم‌دايره‌اى را تشكيل مىدادند و در اين دايرهء هلالى بود كه ريحانهء رسول صلّى اللّه عليه و آله مورد محاصره واقع شد » « 2 » .\r\n( 1 ) دوست ما « استاد سيد محمد حسن كليددار » اين مطلب را نمىپذيرد كه محل معروف به خيمه‌گاه حسين ، همان محلى است كه امام بارهايش را در آن بر زمين نهاده بود ، بلكه خيمه‌گاه ، در جايى دور تر نزديك « بيمارستان حسينى » قرار داشت و در اين مورد به آرايش نظامى مورد عمل آن روزگاران استناد مىورزد كه جداسازى نيروهاى رزمنده از يكديگر را به مقدار دو ميل ، اقتضا مىنمود . اين كار به خاطر احتياجات عمليات جنگى ، از قبيل ميدان گرفتن اسبها براى دويدن ، و ديگر مسافتهاى لازم بود . به علاوه داشتن چادرها بايد دور از محل پرتاب تير و زوبين كه ميان رزمندگان تبادل آن صورت مىگرفت باشد ، وى همچنين به بعضى از شواهد تاريخى كه مؤيد نظريه او مىباشد ، استناد جسته است « 3 » .\r\n( 2 ) گمان غالب آن است كه خيمه‌گاه ، در محل فعلى آن و يا قدرى دور تر بوده است ؛ زيرا سپاه فراوان اموى كه براى جنگ با امام حركت كرد ، در برابرش\r\n\r\n\r\n","description":"","footnote":"\r\n( 1 ) بغية النبلاء فى تاريخ كربلاء 2 / 6 تأليف : سيد عبد الحسين توليت حرم حسينى ، در كتابخانه وكيل مدافع سيد عادل كليددار .\r\n( 2 ) نهضة الحسين ، ص 90 .\r\n( 3 ) مدينة الحسين 2 / 24 .\r\n","page_name":" 109 ","page_number":109},
  {"content":"\r\n\r\nجز اردوگاه كوچك چيزى وجود نداشته كه امام حسين عليه السّلام از آن به خانواده تعبير نمود و نيروهاى نظامى از نظر تعداد ، با هم برابرى نداشتند تا ميان آنها دو ميل يا بيشتر فاصله ايجاد شده باشد .\r\n( 1 ) سپاه اموى ، اردوگاه امام را در محاصره داشت تا آنجا كه وقتى ابن سعد ، تيرى را پرتاب نمود و شروع جنگ را با آن اعلام كرد و تيراندازان سپاه وى ، تيرهاى خود را پرتاب كردند ، كسى در اردوگاه امام باقى نماند مگر اينكه تيرى به وى اصابت نمود تا آنجا كه تيرها به بعضى از چادرهاى زنان اصابت نمود كه اگر مسافت طولانى بود ، زنان اهل بيت مورد اصابت تيرهاى آنان قرار نمىگرفتند .\r\n( 2 ) آنچه اين مطلب را تأييد مىنمايد ، اين است كه امام حسين عليه السّلام هنگامى كه براى لشكر اموى خطابه ايراد نمود ، زنان ، سخنانش را شنيدند و صداى گريه‌هايشان بلند گشت كه اگر مسافت طولانى بود ، صداى آن حضرت به آنان نمىرسيد و نيز نشانه‌هاى بسيار ديگرى وجود دارند كه بر بودن خيمه‌گاه در محل فعلىاش دلالت مىنمايد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( 1 )\r\n\r\nدر كربلا\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) كاروان عترت پاك ، در روز پنجشنبه برابر با دوّم محرم سال 61 هجرى در كربلا اقامت گزيد « 1 » ، در حالى كه وحشت بر اهل بيت ، مستولى شده و به نازل شدن مصيبت جانكاه ، يقين كرده بودند ، امام ، سختى كار را دانسته گرفتاريهاى هولناك و حوادث ترسناكى كه در سرزمين كربلا ، بر وى خواهد گذشت ، در نظرش تجلّى يافت .\r\n( 2 ) مورخان مىگويند : آن حضرت ، اهل بيت و يارانش را جمع كرد و نگاهى از روى مهربانى و عطوفت بر آنان افكند و دانست كه به زودى بدنهايشان پاره پاره خواهد گشت . آنگاه سخت گريست و دست خود را به دعا برداشت و با پروردگارش به راز و نياز پرداخت و از مصيبتهاى عظيم و گرفتاريها كه بر او دست يافته بود ، به درگاه خداوند شكايت برد و گفت :\r\n« خداوندا ! ! ما عترت پيامبرت محمد صلّى اللّه عليه و آله هستيم كه بنى اميه ما را از حرم جدّمان اخراج نموده ، طرد كرده پريشان ساخته و بر ما تعدى نمودند . خداوندا ! حق ما را براى ما برگير و ما را بر قوم ستمكار پيروز فرما » .\r\n( 3 ) سپس روى به آن قهرمانان كرد و فرمود : « مردم ، بندگان دنيا هستند و دين ، ( چون ) ته‌مانده غذايى بر زبانهاى آنان است كه تا وقتى زندگىشان در رفاه بگذرد ، آن را نگه مىدارند اما هرگاه به بلا گرفتار آيند ، دينداران ، اندك\r\n\r\n\r\n","description":"","footnote":"\r\n( 1 ) انساب الاشراف 3 / 385 ، هلال محرم در آن سال روز چهارشنبه بوده است ، اين مطلب در الافاده فى تاريخ الائمة السادة آمده است .\r\n","page_name":" 113 ","page_number":113},
  {"content":"\r\n\r\nمىگردند » « 1 » .\r\n( 1 ) چه سخنان درخشانى كه واقعيت مردمان را در تمام مراحل تاريخ بيان مىدارد ؛ زيرا آنان در هر زمان و هر مكان بندگان دنيا هستند اما دين ، هيچ‌گونه سايه‌اى در اعماق وجودشان ندارد و هرگاه طوفانى از بلا بر آنها عارض شود ، از دين ، بيزار مىشوند و از آن دور مىگردند . . .\r\n( 2 ) آرى ، دين ، در جوهره‌اش تنها نزد امام حسين و برگزيدگان از اهل بيت و ياران آن حضرت است كه احساساتشان با آن ممزوج شده و عواطفشان با آن ، درآميخته است ، لذا آنان به سوى صحنه‌هاى مرگ شتافتند تا مقام آن را بالا برند و با فداكاريهايشان ، درسهايى در وفادارى اعجاب‌انگيز نسبت به دين ، ارائه نمايند .\r\n( 3 ) امام ، پس از حمد و ثناى پروردگار ، خطاب به يارانش فرمود : « اما بعد :\r\nآنچه را مىبينيد به ما رسيده است ، دنيا دگرگون و ناآشنا گشته و معروف آن پشت كرده از آن نمانده است جز ته‌مانده‌اى همچون ته‌ماندهء ظرف و زندگى پستى همچون غذاى ناخوشايند ، آيا نمىبينيد كه به حق عمل نمىشود و از باطل دورى نمىگردد تا انسان مؤمن به ديدار خداوند راغب شود كه من مرگ را جز سعادت و زندگى با ستمكاران را جز پستى نمىبينم » « 2 » .\r\n( 4 ) امام ، اين سخنان را دربارهء آنچه از محنتها و بلاها بر آن حضرت وارد شده\r\n\r\n\r\n","description":"","footnote":"\r\n( 1 ) ابو هلال حسن بن عبد اللّه عسكرى در كتاب خود « الصناعتين » ، سخن امام حسين را به اين صورت ضبط كرده است كه : « مردم ، بندگان دنيا هستند و دين ، بيهوده بر زبانهاى آنان است ، تا وقتى زندگىشان در رفاه بگذرد ، آن را نگه مىدارند و هرگاه گرفتار بلا شوند ، دينداران اندك مىگردند » .\r\n( 2 ) طبرانى ، معجم 3 / 122 ، ترجمة الامام الحسين ، ص 214 . ابن عساكر ، تاريخ 14 / 217 - 218 . ذهبى ، تاريخ اسلام 5 / 112 . حلية الاولياء 2 / 39 .\r\n","page_name":" 114 ","page_number":114},
  {"content":"\r\n\r\nبود ، بيان كرد و آنان را آگاه فرمود كه هر قدر شرايط ، اوضاع و احوال پوشيده از مشكلات و مصيبتها باشد ، آن حضرت از تصميم سترگش براى برپا نمودن حق - كه خود بدان اخلاص دارد - بازنمىگردد . . .\r\n( 1 ) امام عليه السّلام اين سخنان را خطاب به يارانش ايراد فرمود نه براى اينكه عواطف آنها را برانگيزاند و يا اينكه ياريشان را جلب كند ؛ زيرا آنان چه كارى براى او مىتوانستند انجام دهند پس از آنكه نيروهاى فراوانى كه صحرا را پر كرده ، آن حضرت را به محاصره خويش درآورده بودند ، بلكه اين مطلب را از اين جهت بر زبان آورد تا آنان با وى در مسئوليت اقامهء حق كه خود بدان ايمان آورده و آن را به عنوان پايهء محكمى براى نهضت جاويدانش برگزيده بود ، مشاركت نمايند ، در حالى كه آن حضرت ، در اين راه ، مرگ را آرزوى فروزنده‌اش در زندگى قرار داده بود ، كه هيچ آرزوى ديگرى با آن برابرى نمىكرد .\r\n( 2 ) هنگامى كه آن حضرت ، سخنانش را به پايان رساند ، همهء يارانش بپاخاستند ، در حالى كه شگفت‌انگيزترين نمونه‌ها را در فداكارى و جانبازى به خاطر عدالت و حقيقت ، ارائه مىنمودند . . .\r\n( 3 ) نخستين كس از يارانش كه به سخن پرداخت ، « زهير بن قين » بود . وى كه يكى از انسانهاى بىهمتاى جهان بود ، چنين گفت : « اى فرزند رسول خدا سخن تو را شنيديم ، اگر دنيا براى ما باقى مىبود و ما در آن جاويدان بوديم ، قيام به همراه تو را بر اقامت در آن ، ترجيح مىداديم » .\r\n( 4 ) اين سخنان ، شرافت انسان و حركتش در راه خير را نمايان مىسازد .\r\nسخنان زهير ، بالاترين اثر خرسندى را در دل ياران امام داشت و از تصميم آنان بر وفادارى نسبت به امام و جانفشانى در راه وى حكايت مىكرد . . .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n( 1 ) آنگاه قهرمان ديگرى از ياران امام ، يعنى « برير » - كه جانش را در راه خدا ارزانى داشته بود - بپاخاست و خطاب به امام فرمود : « اى فرزند رسول خدا ! خداوند به وسيلهء تو بر ما منّت نهاده است كه در خدمت تو نبرد كنيم و در راه تو اعضاى ما قطعه‌قطعه شوند و آنگاه در روز قيامت ، جد تو شفيع ما گردد » .\r\n( 2 ) برير ، يقين داشت كه ياريش نسبت به امام ، تفضّلى از خداوند براى اوست تا به شفاعت رسول خدا صلّى اللّه عليه و آله رستگار شود .\r\n( 3 ) سپس « نافع » كه همان سرنوشت برگزيده شده برادران قهرمانش را تقرير و تثبيت مىكرد ، بپاخاست و گفت : « تو مىدانى كه جدّت رسول خدا صلّى اللّه عليه و آله نتوانست محبتش را به مردم بنوشاند و آنان نيز به آنچه وى دوست مىداشت مراجعه ننمودند ، برخى منافقانى بودند كه به وى وعدهء يارى مىدادند و در پنهان خيانت داشتند ، در برخورد با آن حضرت شيرين‌تر از عسل بودند و در پشت سر ، تلخ‌تر از حنظل « 1 » تا اينكه خداوند او را به لقاى خود برد .\r\n( 4 ) پدرت على نيز در وضعيتى مشابه آن بود ؛ عدّه‌اى بر يارى وى فراهم آمدند و همراه وى با ناكثين و قاسطين و مارقين جنگيدند تا اينكه اجل به سويش آمد و به رحمت و رضوان خدا رفت . . .\r\n( 5 ) تو نيز امروز در چنان حالتى نزد ما هستى ، هر كس پيمان خود را بشكند و بيعت خود را فروگذارد ، تنها به خويشتن زيان مىرساند و خداوند هم از او بىنياز است پس مقاوم و تندرست ما را رهبرى فرما ، به سوى شرق خواهى يا به طرف غرب به خدا سوگند ما از تقدير الهى به ستوه نمىآييم و نه از ديدار\r\n\r\n\r\n","description":"","footnote":"\r\n( 1 ) ميوه‌اى است تلخ .\r\n","page_name":" 116 ","page_number":116},
  {"content":"\r\n\r\nپروردگارمان بيزاريم و ما اساس اهداف و بصيرتهايمان با آنكه دوست تو باشد ، دوست هستيم و با آنكه دشمن تو گردد ، دشمن مىباشيم » « 1 » .\r\nبيشتر ياران امام ، سخنانى از اين گونه گفتند و امام آنان را بر اين اخلاق و جانفشانى در راه خداوند ، سپاس گفت .\r\n( 1 )\r\n\r\nمردى از بنى اسد در انتظار امام عليه السّلام\r\nبلافاصله بعد از ورود امام به كربلا ، مردى از بنى اسد به آن حضرت ملحق شد كه مورخان نامش را ضبط ننموده‌اند . داستان وى را « عريان بن هيثم » نقل نموده و گفته است : پدرم در نزديكى محلى كه واقعهء طف در آن اتفاق افتاد ، سكونت داشت ، ما هر وقت از آن محل مىگذشتيم ، مردى از بنى اسد را مىديديم كه در آنجا اقامت داشت ، پدرم به او گفت : مىبينم هميشه در اين محل هستى .\r\n( 2 ) وى به پدرم گفت : شنيده‌ام حضرت حسين عليه السّلام در اينجا كشته مىشود ، من به اينجا مىآيم ، شايد او را ببينم و همراه او كشته شوم .\r\nهنگامى كه حسين كشته شد ، پدرم به من گفت : همراه من بيا تا آن اسدى را ببينيم ، آيا كشته شده است ؟\r\nما به ميدان نبرد آمديم و در ميان كشتگان به جستجو پرداخته آن اسدى را در ميان آنان ديديم « 2 » .\r\n( 3 ) وى رستكارى شهادت را در خدمت ريحانهء رسول خدا صلّى اللّه عليه و آله به دست آورد\r\n\r\n\r\n","description":"","footnote":"\r\n( 1 ) مقرم ، مقتل ، ص 193 - 194 .\r\n( 2 ) تاريخ ابن عساكر 14 / 216 - 217 .\r\n","page_name":" 117 ","page_number":117},
  {"content":"\r\n\r\nو بالاترين درجات را كسب نمود و در اعلى عليين همراه پيامبران ، صديقان و شهيدان جاى گرفت و آنان ، چه نيكو همراهانى هستند .\r\n( 1 )\r\n\r\nنامهء امام عليه السّلام به ابن حنفيه\r\nامام عليه السّلام از كربلا نامه‌اى به برادرش « محمد بن حنفيه » و ديگر افراد بنى هاشم نوشت و در آن از مرگ خويش سخن گفت و نزديكى اجل محتوم خويش را بيان فرمود كه متن آن نامه چنين است : « اما بعد : گويى دنيا نبوده و آخرت همچنان باقى است ، و السّلام » « 1 » .\r\nاين كوتاهترين نامه‌اى است كه در خصوص چنين محنتهاى سختى كه شكيبايى را در هم مىكوبد ، نوشته شده است .\r\n( 2 )\r\n\r\nهمراه با هرثمة بن سلمى\r\n« هرثمة بن سلمى » به اردوگاه ابن زياد پيوست ، هنگامى كه به كربلا رسيد ، سخنى را به ياد آورد كه چندين سال بر آن گذشته و آن را فراموش كرده بود ؛ زيرا وى همراه امير المؤمنين عليه السّلام در يكى از سفرهاى جنگى بود كه آن حضرت بر كربلا گذشت و در كنار درختى فرود آمده در زير سايه‌اش به نماز ايستاد و پس از پايان يافتن نماز ، مشتى از خاك آن زمين را برداشت و آن را بوييد و گفت :\r\n« افسوس بر تو اى خاك ! قومى بر روى تو كشته مىشوند و بدون حساب وارد بهشت گردند ! » .\r\n\r\n\r\n","description":"","footnote":"\r\n( 1 ) كامل الزيارات ، ص 157 ، باب 23 ، ح 21 .\r\n","page_name":" 118 ","page_number":118},
  {"content":"\r\n\r\n( 1 ) « هرثمه » به شتاب نزد حضرت حسين عليه السّلام رفت و آنچه را از پدرش شنيده بود براى حضرت بازگفت .\r\nامام عليه السّلام به او فرمود : « تو همراه ما هستى يا بر عليه ما ؟ » .\r\n- « نه همراه تو هستم و نه بر عليه تو ، من خانواده‌اى را پشت سر رها كرده‌ام » .\r\n( 2 ) امام او را نصيحت فرمود و به او دستور داد كه از كربلا دور شود تا شاهد مصيبت اهل بيت نباشد و به او گفت : « از اينجا دور شو كه سوگند به آنكه جان حسين در دست اوست ، هر كسى كه امروز نظارگر قتل ما باشد ، به جهنم وارد مىشود » .\r\n« هرثمه » از كربلا گريخت و خبرهاى مربوط به شهادت امام را شنيد « 1 » ، در حالى كه از شهادت در كنار ريحانهء رسول خدا صلّى اللّه عليه و آله محروم شده بود .\r\n( 3 )\r\n\r\nپيوستن انس بن حارث به امام عليه السّلام\r\nصحابى جليل القدر « انس بن حارث » ، به امام پيوست و آنچه را از رسول خدا صلّى اللّه عليه و آله شنيده بود ، براى امام بازگو نمود كه حضرت فرموده بود : « اين پسرم ( حضرت حسين ) در زمينى كه كربلا ناميده مىشود ، كشته خواهد شد ، پس هر كس از شما او را ببيند ، يارى كند » .\r\nآنگاه انس ، ملازم خدمت امام ماند تا اينكه در خدمت آن حضرت ، به شهادت رسيد . « 2 »\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 222 - 223 . وسيلة المآل فى عد مناقب الآل ، ص 179 .\r\n( 2 ) ابن عساكر ، 14 / 223 - 224 .\r\n","page_name":" 119 ","page_number":119},
  {"content":"\r\n\r\n( 1 )\r\n\r\nنامهء ابن زياد به حضرت حسين عليه السّلام\r\nهنگامى كه فرزند مرجانه دانست كه حرّ ، حضرت حسين عليه السّلام را در كربلا محاصره كرده است ، نامه‌اى براى آن حضرت فرستاد كه نمايانگر ستمگرى و غرور وى بود ، متن آن چنين است : « اما بعد : اى حسين ! از فرود آمدن تو در كربلا باخبر شدم ، امير المؤمنين يزيد به من نوشته است كه بر بستر نرم نخوابم و از شراب سير نشوم تا اينكه تو را به ( خداوند ) لطيف خبير برسانم و يا اينكه فرمان من و فرمان يزيد را اطاعت كنى ! . . . » .\r\nاى فرزند مرجانه ! تو و اربابت يزيد ، شايستهء آنيد كه از شراب سيراب نشويد و در خود آنيد كه به هر عمل ناشايستى در اسلام ، دست يازيد .\r\n( 2 ) هنگامى كه امام ، نامهء پسر مرجانه را خواند ، به نشانهء ناچيز و سست شمردن اين انسان مسخ شده ، نامه را بر زمين انداخت و فرمود : « رستگار نشدند قومى كه خرسندى مخلوق را با خشم خالق خريدند » .\r\nفرستادهء ابن زياد از امام ، پاسخ نامه را خواست تا آن را به ابن زياد برساند ، امام عليه السّلام فرمود : « پاسخى نزد من ندارد ؛ زيرا وى به حقيقت شايسته عذاب است » .\r\nفرستادهء ابن زياد نزد وى بازگشت و فرزند مرجانه را از سخن امام آگاه كرد . ابن زياد سخت به خشم آمد و براى جنگ آماده شده همهء نيروهاى نظامى خود را براى جنگ با ريحانهء رسول خدا صلّى اللّه عليه و آله بسيج كرد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( 1 )\r\n\r\nلشكركشى كوفيان براى جنگ\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n( 1 ) هنگامى كه خبر مستولى شدن سپاه ابن زياد بر امام حسين عليه السّلام و محاصرهء آن حضرت در كربلا منتشر گرديد ، ترس و وحشت فراوانى در همهء محافل كوفه حكمفرما شد و توده‌هاى مردم در زير فشار هولناك قدرت شمشيرها و نيزه‌ها تخدير شدند ؛ زيرا ابن زياد ، رعب و وحشت را گسترانيده حكومت نظامى را در همهء مناطق كوفه اعلام كرد و به مجرد گمان و تهمت ، حكم مرگ و اعدام افراد را صادر مىكرد ، در نتيجه مردم از خود اختيارى نداشتند .\r\n( 2 ) فرزند مرجانه ، وقتى كه بر فرزند فاتح مكه و در هم شكنندهء بتهاى قريش دست يافته بود ، خواسته‌هاى خود و رؤياهايش را محقق مىديد ، تا با كشتن وى ، نزد نوهء ابو سفيان - همان رهبر احزاب مخالف اسلام - تقرب جويد و از اين كار ، وسيله‌اى براى استحكام نسبت چسبانده‌شدهء خود به بنى اميه را بيابد كه « ابو مريم » ميخانه‌دار به آن گواهى داده بود « 1 » .\r\n( 3 ) فرزند مرجانه ، تمام اوقات خود را صرف آماده‌سازى براى جنگ و به كارگيرى وسايل مختلف براى چيره شدن بر جريان حوادث نمود ، در حالى كه بزرگان و اشرافى كه وجدانهاى خود را به وى فروخته بودند ، در اطرافش گرد آمده بودند تا برنامه‌هاى خطرناكى براى عمليات جنگى فراهم آورند .\r\n\r\n\r\n","description":"","footnote":"\r\n( 1 ) روزى « معاويه » . . . در حضور مردم به « ابو مريم سلولى » گفت : به چه شهادت مىدهى ؟\r\nگفت : شهادت مىدهم كه ابو سفيان نزد من آمد و از من زن بدكاره‌اى را طلب كرد ، به او گفتم : به جز « سميه » كسى نزد من نيست ، گفت : او را بياور ، اگر چه كثيف و آلوده است ، من آن زن را آوردم . . . ! آنگاه معاويه ، زياد را برادر خويش و فرزند پدرش ابو سفيان ناميد .\r\n( النصائح الكافيه لمن يتولى معاويه ، ص 81 ) .\r\n","page_name":" 123 ","page_number":123},
  {"content":"\r\n\r\n( 1 )\r\n\r\nانتخاب ابن سعد به عنوان فرمانده كل\r\nفرزند مرجانه ، « ابن سعد » را براى فرماندهى كل نيروهاى مسلّحش كه به جنگ با ريحانهء رسول خدا صلّى اللّه عليه و آله اعزام كرده بود ، انتخاب نمود كه پيش از بيان علل انتخاب وى ، به بعضى از مسائل خاص او ، اشاره‌اى مىنماييم .\r\n( 2 )\r\n\r\nخبر دادن پيامبر صلّى اللّه عليه و آله از فرجام شوم ابن سعد\r\nابن سعد ، بر پيامبر صلّى اللّه عليه و آله گذشت ، وقتى آن حضرت وى را ديد ، از او متنفر گشت و از عاقبت شومش سخن گفته فرمود : « وى همراه كسانى خواهد بود كه دنيا را با زبانهايشان مىخورند آن‌گونه كه گاو ، زمين را با زبانش مىليسد » « 1 » .\r\nامير المؤمنين عليه السّلام نيز از عاقبت شوم خبر داده بود . راويان مىگويند آن حضرت به وى نگاه كرد و با او سخن گفته خودسرى و ناچيز شمردن حق و جرئت بر ارتكاب باطل را در وى مشاهده فرمود و به او گفت : « واى بر تو اى پسر سعد ! چگونه باشى اگر در موقعيتى قرار بگيرى كه ميان بهشت و جهنم مخير باشى و تو جهنم را برگزينى ؟ » « 2 » .\r\n( 3 )\r\n\r\nنفرت سعد از فرزندش عمر\r\nسعد ، هنگامى كه سخن رسول خدا صلّى اللّه عليه و آله را در مورد فرزندش شنيد ، وى را سرزنش كرد . راويان مىگويند كه : او به وارثانش وصيت كرد كه چيزى از ميراثهايش به وى ندهند « 3 » .\r\n\r\n\r\n","description":"","footnote":"\r\n( 1 ) ابن فقيه ، مختصر البلدان ، ص 271 .\r\n( 2 ) اعيان الشيعة 4 / 437 .\r\n( 3 ) بلوى ، الف باء .\r\n","page_name":" 124 ","page_number":124},
  {"content":"\r\n\r\n( 1 )\r\n\r\nلعن هارون الرشيد بر عمر سعد\r\nهارون رشيد ، عمر بن سعد را لعنت كرد و به الحاد وى و خارج شدنش از دين ، حكم كرد و اين جريان در قصه‌اى جالب بوده ، كه اشاره به آن خالى از فايده نخواهد بود و ما آن را براى خوانندگان بيان مىكنيم .\r\nراويان مىگويند : اسحاق بن ابراهيم را دست بسته نزد هارون رشيد آوردند ، به اتهام اينكه وى از ملحدان مىباشد .\r\nاسحاق به او گفت : « اى امير مؤمنين ! من به خداوند و به همهء فرستادگان و پيامبرانش ايمان دارم و اين گناه من نيست ، بلكه گناه ديگرى دارم ؟ » .\r\nرشيد ، در شگفت شد و به او گفت : آن چيست ؟\r\nوفادارى و دوستى نسبت به شما اهل بيت ، آيا كسى كه به دوستى شما عقيده دارد و آن را بر خود واجب مىداند ، محكوم به الحاد مىشود ؟\r\n( 2 ) رشيد لبخندى زد و دستور داد تا پوست مخصوص اعدام و شمشير ، از او برداشته شود .\r\nاسحاق به سخن پرداخت و به وى گفت :\r\nاى امير مؤمنين ! نظر تو دربارهء عمر بن سعد ، قاتل حسين چيست كه مىگويد :\r\n ان اللّه خالق جنّة * و نار و تعذيب و غل يدين \r\n« مىگويند : خداوند بهشتى را آفريده است و آتشى و شكنجه‌اى و دست بند زدنى را » .\r\n( 3 ) رشيد ، سر به زير افكند و مدتى طولانى به انديشه فرو رفت ، سپس گفت :\r\n« خداوند ، عمر بن سعد را لعنت كند كه او را به پروردگار ، عقيده‌اى نبود و به زنده\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشدن پس از مرگ و يا نبوت ، اعتقادى نداشت . . . اى اسحاق ! مىدانى كه اين گفته‌اش را از كجا گرفته است ؟\r\nآرى ، اى امير مؤمنين ! آن را از شعر يزيد بن معاويه گرفته است . . .\r\n( 1 ) يزيد ، چه گفته بود ؟\r\nوى گفته :\r\n علية هاتى ناولينى و اعلنى * حديثك انى لا احب التناجيا\r\nحديث ابن سفيان لما سجا به * الى احد حتى اقام البواكيا\r\nفرام به عمرو عليا ففاته * و ادركه الشيخ اللعين معاويا\r\nفان مت يا ام الاحيمر فانكحى * و لا تأملى بعد الممات تلاقيا\r\nفان الذي حدثت فى يوم بعثنا * احاديث زور تترك القلب ساهيا\r\nو لو لا فضول الناس زرت محمدا * بمشمولة صرف تروى عضاميا\r\nو لا خلف بين الناس ان محمدا * تبوا قبرا بالمدينة ثاويا\r\nفقد ينبت المرعى على دمن الثرى * له غصن من تحته السر باديا\r\nو نفنى و لا تبقى على الارض دمنة * و تبقى حزازات النفوس كماهيا \r\n« اى عليه جام را به من بده سخنت را آشكار كن ، كه من رازگويى را دوست ندارم » .\r\n« سخن ابو سفيان را هنگامى كه آن را در احد به كار گرفت تا آنجا كه نوحه‌سرايى بپاكرد » .\r\n« و با آن سخن ، « عمرو » ، قصد جان على را كرد ولى از دستش رفت ، و پير ملعون ، معاويه او را گرفت » .\r\n« پس اى مادر كوچولوى سرخ رنگ ! اگر بميرم ، ازدواج كن و در انتظار ديدار پس از مرگ مباش » .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n« زيرا آنچه در مورد روز رستاخيزمان به تو گفته شده ، سخنانى بيهوده است كه دل را به اشتباه مىاندازد » .\r\n« و اگر مردم فضول نمىبودند ، محمد را ديدار مىكردم ، با شرابى خالص كه استخوانها را سيراب مىسازد » .\r\n« ميان مردم اختلافى در اين نيست كه محمد ، قبرى را در مدينه برگزيده است » .\r\n« گاه مىشود كه چراگاه بر زمين گنديده مىرويد ، در حالى كه براى آن شاخه‌اى باشد كه رازى از زير آن هويدا باشد » .\r\n« ما نابود مىشويم و آثارى بر روى زمين نمىماند ولى كينهء دلها به حال خود باقى مىمانند » .\r\n( 1 ) رشيد ، اندوهناك شد و گفت : خداوند ، يزيد را لعنت كند كه به پروردگار ، عقيده‌اى نداشت و به روز رستاخيز و نبوت نيز معتقد نبود . اى اسحاق ! آيا مىدانى كه اين را از چه كسى گرفته است ؟\r\n- آرى اى امير مؤمنين ! آن را از شعر پدرش معاويه گرفته بود .\r\n( 2 ) - معاويه چه گفته بود ؟\r\nگفته بود :\r\n سائلوا الدير من بصرى صبابات * فلا تلمنى فلا تغنى الملامات\r\nقم نجل فى الظلماء شمس ضحى * نجومها الزهر طاسات و كاسات\r\nلعلنا ان يدع داع الفراق بنا * نمضى و انفسنا منها راويات\r\nخذ ما تعجل و اترك ما وعدت به * فعل اللبيب فللتأخير آفات\r\nقبل ارتجاع الليالى كل عارية * فانما خلع الدنيا استعارات \r\n« بپرسيد از دير بصراى ته‌مانده‌ها ، مرا نكوهش مكن كه نكوهشها سودى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنمىبخشد » .\r\n« برخيز تا در تاريكى ، آفتاب درخشانى بپاكنيم ، آنجا كه جامها و كاسه‌هايش ستارگان تابانش باشند » .\r\n« شايد ما آنگاه كه فراخوان جدايى ما را فراخواند ، برويم در حالى كه جانهايمان از آن سيراب باشند » .\r\n« آنچه را كه هست برگيرد و آنچه را وعده داده شده‌اى ، رها كن ، اين كار خردمندان است و تأخير را آفتهايى باشد » .\r\n« پيش از آنكه شبها هر عاريه‌اى را بازگردانند ؛ زيرا خلعتهاى دنيا ، عاريه‌اى هستند » .\r\nرشيد ، معاويه را لعنت كرد و آنچه را در مورد يزيد گفته بود ، درباره او گفت « 1 » .\r\n( 1 )\r\n\r\nعجلى ، ابن سعد را معتبر مىشمارد !\r\nعجلى ، عمر بن سعد را معتبر دانسته و گفته است : وى از پدرش احاديثى را روايت مىنمود و مردم از او روايت كرده‌اند ، او يك تابعى مورد اعتماد بود ، وى همان كسى است كه حسين را كشت « 2 » ! ! ( 2 ) نمىدانيم كه چگونه ابن سعد ، مورد اعتماد بوده ، در حالى كه ريحانهء رسول خدا صلّى اللّه عليه و آله را كشته و عترت پاك را از بين برده بود با اينكه خداوند مودّتشان را بر همهء مسلمين واجب نموده است . . .\r\n\r\n\r\n","description":"","footnote":"\r\n( 1 ) شيخ مفيد ، الثاقب فى المناقب ، از كتابهاى خطى كتابخانهء امام امير المؤمنين عليه السّلام .\r\n( 2 ) تهذيب التهذيب 7 / 451 . ميزان الاعتدال 3 / 198 .\r\n","page_name":" 128 ","page_number":128},
  {"content":"\r\n\r\n( 1 ) عجلى از راه حق منحرف بود ، در نتيجه عادل دانستن راويان نزد وى ، دشمنى آنان نسبت به اهل بيت و كينه‌توزى به آنان بود ، همچنانكه معيار مردود بودن نزدش ، وفادارى و دوستى نسبت به ايشان بوده است .\r\nانسانهاى درستكار و آنان كه در دين خود به تقوا عمل مىكنند ، هر كس را كه از ابن سعد روايت كند ، مورد انتقاد قرار مىدهند ، از جمله آنكه : « عيزار بن حريث » از او ( يعنى عمر بن سعد ) روايت كرد ، در همان مجلس ، شخصى بر او اعتراض نمود و به وى گفت : آيا از خدا نمىترسى ؟ از عمر بن سعد ، روايت مىكنى ؟ عيزار گريست و گفت : چنين كارى را تكرار نمىكنم . « 1 » عجيب است كه ابن حجر ، شرح حال ابن سعد را در تهذيب التهذيب ، آورده است در حالى كه در اين كتاب ، تنها راويانى را نام مىبرد كه نزد وى مورد اعتماد مىباشند ! !\r\n( 2 )\r\n\r\nخوى و سرشت ابن سعد\r\nابن سعد ، در درون خود ، هيچ خوى شرافتمندانه‌اى را به همراه نداشت ؛ زيرا در وجدان همچون سنگش ، هيچ‌گونه كورسويى از كرامت ، شرف و بلند منشى ديده نمىشد ، بعضى از نشانه‌هاى ذاتى او بدين شرح مىباشند :\r\n( 3 )\r\n\r\nالف - سرسپردگى به نظام حاكم\r\nسرسپردگى به نظام حاكم ، نشانهء بارز ذاتيات ابن سعد بود ، وى بنا به اتفاق مورخان ، در برابر حاكمان ، ذوب مىشد و توازن خود را از دست مىداد ، به طمع\r\n\r\n\r\n","description":"","footnote":"\r\n( 1 ) ميزان الاعتدال ، ص 198 .\r\n","page_name":" 129 ","page_number":129},
  {"content":"\r\n\r\nاينكه منصب و رياستى به دست آورد .\r\n( 1 ) وى خود را به رنج و سختى افكند تا اعتماد فرزند مرجانه را به دست آورد .\r\nابن سعد ، پس از اينكه حضرت حسين عليه السّلام را به قتل رساند ، به فرزند مرجانه گفته بود : به خدا ! با تو چنان اخلاصى در مورد حسين روا داشتم كه اگر با پدرم سعد بن ابى وقاص ، چنان اخلاصى مىداشتم ، حقش را ادا كرده بودم « 1 » .\r\nابن سعد ، شخصيتى مستقل و يا اراده‌اى كريمانه نداشت ، بلكه يكى از دنباله‌روهاى نظام حاكم بود و با هر وسيله‌اى كه در اختيار داشت ، براى كسب توجه آن ، تلاش مىكرد .\r\n( 2 )\r\n\r\nب - حرص شديد براى دستيابى به حكومت\r\nنشانهء ديگرى از سرشتهاى ابن سعد ، حرص شديد وى براى رسيدن به قدرت و تلاش در راه كسب پست و مقام بود . مورخان مىگويند : وى پدرش را تشويق مىكرد تا در جريان حكميّت حاضر شود ، شايد آن از على و معاويه منصرف شوند و او را به خلافت برگزينند ، ولى پدرش از اين كار خوددارى نمود و به آنچه خود داشت ، قناعت ورزيد « 2 » . و هنگامى كه ابن زياد او را به حكومت رى منصوب نمود و وى را تهديد كرد كه اگر براى جنگ با حضرت حسين خارج نشود ، او را معزول مىنمايد ، خانواده‌اش صداى او را شنيدند كه مىگفت :\r\n ا اترك ملك الرى و الرى بغيتى * ام ارجع مأثوما بقتل حسين \r\n« آيا ملك رى را ترك كنم در حالى كه رى ، آرزوى من است و يا اينكه از قتل حسين ، گناهكار بازگردم ؟ » .\r\n\r\n\r\n","description":"","footnote":"\r\n( 1 ) طبرى ، تاريخ 5 / 467 .\r\n( 2 ) البداية و النهاية 7 / 282\r\n","page_name":" 130 ","page_number":130},
  {"content":"\r\n\r\nوى معتقد بود كه اگر حكومت رى را به دست آورد ، زندگى آسوده و ثروت بزرگى را نصيب خود مىكند و بنابراين ، به عظيم‌ترين جنايت در اسلام ، اقدام نمود .\r\n( 1 )\r\n\r\nج - فرومايگى\r\nفرومايگى ، يكى از سرشتهاى ابن سعد بود ؛ زيرا همهء نشانه‌هاى شرف و كرامت از جان وى محو گرديده بود ؛ چون مسلم بن عقيل ، هنگامى كه به اسارت در دست ابن زياد افتاده بود ، از او خواست تا وصيتش را به وى بسپارد ، ولى او براى تقرّب يافتن به اربابش ، فرزند مرجانه از پاسخ مثبت دادن به وى امتناع ورزيد تا اينكه ارباب به او اجازه داد و هنگامى كه مسلم ، وصيّت خود را محرمانه به او سپرد ، به سرعت روى به ابن زياد كرد و او را از آنچه مسلم وصيّت كرده بود ، آگاه نمود كه ابن زياد در اين مورد بر او اعتراض كرد و گفت : « شخص امين به تو خيانت نمىكند ، ولى ممكن است كه خيانتكار ، امين پنداشته شود » .\r\n( 2 ) از فرومايگى او اين بود كه هنگام شهيد شدن حضرت حسين عليه السّلام ، به غارت كردن زره آن حضرت شتافت و آن را بر تن كرد كه اگر اندك شرافت و كرامتى مىداشت ، به غارت نمودن ريحانهء رسول خدا صلّى اللّه عليه و آله نمىپرداخت ؛ زيرا وى با اين كار ، راه غارتگرى را براى افراد ستمكار سپاهش باز كرد و آنان به غارت نمودن بانوان بزرگوار حرم نبوت ، پرداختند به طورى كه حتى ملحفه و رواندازى را براى آنان باقى نگذاشتند ، مگر اينكه آن را غارت نمودند .\r\n( 3 )\r\n\r\nد - بزدلى و ترسو بودن\r\nابن سعد ، هيچ نشانى از دليرى و شجاعت نداشت ، بلكه ترسويى سست\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاراده و ضعيف النفس بود . هنگامى كه مسألهء توابين پيش آمد ، دچار ترس شديدى شد ، ديگر در خانهء خود نمىخوابيد ، بلكه در كاخ فرماندارى مىخوابيد تا سربازان كاخ او را محافظت نمايند ، در حالى كه پريشان بود و شبها را از شدت ترس و اضطراب ، بيدار مىماند و وقتى كه مأموران مختار بر او تاختند ، با اضطراب از بستر خود برخاست و به خاطر پريشانى فراوانى كه بر او دست يافته بود ، پيش از آنكه جنگ‌افزار خود را بردارد ، بر زمين افتاد و مأموران ، او را در بسترش كشتند و بدين وسيله ، دعاى حضرت حسين عليه السّلام به اجابت رسيد كه دعا كرده بود خداوند او را در بسترش سر از تن جدا نمايد .\r\n( 1 ) عجيب اين است كه « خير الدين زركلى » او را از فرماندهان دلير دانسته است « 1 » ، اگر وى - همانند گفته زركلى - شجاع مىبود ، خانواده خويش را رها نمىكرد و به منظور دور ساختن و رعب و وحشت ، به قصر حكومت پناهنده نمىگشت .\r\n( 2 )\r\n\r\nه - شك در معاد\r\nابن سعد ، به معاد ايمان نداشت و به آن مشكوك بود ، آن‌گونه كه در شعر خود گفته هنگامى كه براى جنگ با حضرت حسين عليه السّلام انتخاب گرديد ، در آنجا مىگويد :\r\n يقولون : ان اللّه خالق جنة * و نار و تعذيب و غل يدين \r\n« مىگويند : خداوند بهشتى را آفريده است و آتشى ، شكنجه‌اى و دست‌بند زدنى » .\r\nبنابراين ، وى نه به حساب ايمان داشت و نه به بهشت و جهنم ، آن‌طور كه\r\n\r\n\r\n","description":"","footnote":"\r\n( 1 ) زركلى ، الاعلام 5 / 205 .\r\n","page_name":" 132 ","page_number":132},
  {"content":"\r\n\r\nهارون رشيد گفته بود . . .\r\nاينها برخى از سرشتهاى ابن سعد مىباشد كه نشان مىدهد وى انسانى مسخ شده و فرورفته در جنايت و گناه بوده است .\r\n( 1 )\r\n\r\nانگيزه‌هاى انتخاب ابن سعد\r\nفرزند مرجانه ، به اين سبب او را براى جنگ با امام حسين عليه السّلام برگزيد تا عامّهء مردم و جاهلان آنان را بفريبد و آنها را به جنگ ريحانهء رسول خدا صلّى اللّه عليه و آله بفرستد ؛ زيرا وى فرزند فاتح عراق و فرزند يكى از شش نفرى بود كه از سوى عمر بن خطاب براى منصب خلافت اسلامى ، نامزد شده بودند و اينكه وى از قريش و از كسانى بوده كه با امام ، قرابتى داشته و علاوه بر آن ، ابن زياد با گرايشهاى فكرى وى آشنا شده و نقاط ضعف او را شناخته و دانسته بود كه جز او ، هيچ كس به اين جنايت عظيم ، دست نخواهد زد .\r\n( 2 )\r\n\r\nسرگردانى ابن سعد\r\nابن زياد ، فرمان حكومت رى « 1 » و حدود « دستبى » و « ديلم » « 2 » را به نام « ابن سعد » نوشته بود .\r\nسپس از او خواست تا به جنگ حضرت حسين عليه السّلام برود ، ابن سعد عذر\r\n\r\n\r\n","description":"","footnote":"\r\n( 1 ) « رى رىشهرى معروف و از شهرهاى بزرگ است با خوبيها و ميوه‌هاى فراوان كه در ايران واقع است . « اصطخرى » گفته است : پس از بغداد ، شهرى آبادتر از آن وجود ندارد .\r\nو اصمعى گفته است : آنجا عروس دنياست و مردم براى تجارت به سوى آن مىروند . اين مطلب در معجم البلدان 3 / 186 - 117 آمده است .\r\n( 2 ) الاخبار الطوال ، ص 253 .\r\n","page_name":" 133 ","page_number":133},
  {"content":"\r\n\r\nخواست ، ولى ابن زياد وى را تهديد نمود كه حكومت رى را از او پس مىگيرد . ابن سعد ، يك شب از او مهلت خواست تا در مورد آن بينديشد ، او به وى مهلت داد .\r\n( 1 ) ابن سعد ، به خانهء خود رفت و شب را بيدار ماند و در آن كار مىانديشيد كه آيا به جنگ با ريحانهء رسول خدا صلّى اللّه عليه و آله اقدام كند كه در قتل او ، عذاب هميشگى و رسوايى جاويدان خواهد يافت و يا اينكه از اين امر عذر بخواهد ، در آن صورت ، حكومت رى را از دست مىدهد كه براى وى زندگى سرشار از مال و منال فراهم مىآورد ؟ خانواده‌اش صداى او را شنيدند كه مىگفت :\r\n ا اترك ملك الرى و الرى بغيتى * ام ارجع مأثوما بقتل حسين « 1 »\r\nو فى قتله النار التى ليس دونها * حجاب و ملك الرى قرّة عينى \r\n« آيا حكومت رى را از دست بدهم در حالى كه رى خواستهء من است ، يا اينكه با كشتن حسين ، گناهكار بازگردم » .\r\n« در كشتن او آتشى است كه در برابر آن مانعى نباشد و از آن طرف ، حكومت رى ، نور چشم من است » .\r\n( 2 )\r\n\r\nبازدارندگان ابن سعد\r\nمورخان مىگويند : جمعى از دلسوزان ابن سعد ، به سوى وى شتافتند و به او پيشنهاد كردند كه از جنگ ، دورى گزيند ، از جمله كسانى كه به وى پيشنهاد\r\n\r\n\r\n","description":"","footnote":"\r\n( 1 ) مرآة الجنان 1 / 132 . يافعى مىگويد : اگر گفته بود :\r\n ا اترك ملك الرى بل هو بغيتى * و ان عدت مأثوما بقتل حسين \r\n« آيا حكومت رى را از دست بدهم بلكه آن خواسته من است هر چند كه با كشتن حسين ، گناهكار بازگردم » ، اين نحوهء سرودن ، مقصود را بهتر نمايان مىساخت .\r\n","page_name":" 134 ","page_number":134},
  {"content":"\r\n\r\nكرده بودند ، خواهرزاده‌اش ، « حمزة بن مغيرة بن شعبه » مىباشد ، او به وى گفت : اى دايى ! اگر به سوى حسين حركت كنى نزد پروردگارت گناهكار خواهى بود و رحم خود را قطع نموده باشى . به خدا ! اگر از دنيا و اموالت خارج شوى براى تو بهتر از اين خواهد بود كه با خداوند روبه‌رو شوى در حالى كه خون حسين را بر گردن داشته باشى « 1 » .\r\n( 1 ) عدهء ديگرى نيز او را نصيحت كرده به وى گفتند : از خدا پروا كن و دست به اين كار نزن « 2 » . وى كوشيد تا از جنگ بر كنار بماند ولى طاقت از دست دادن حكومت رى را نداشت ؛ زيرا دهنش براى آن ، آب افتاده و نفسش در برابر اميالش ناتوان گشته بود ، و همين‌كه صبح فرا رسيد ، تصميم به جنگ با فرزند رسول خدا صلّى اللّه عليه و آله گرفته نزد فرزند مرجانه شتافت تا او را از قبول خود آگاه كند ! ابن زياد از اينكه ابن سعد رضايت داده بود ، شادمان گشت ، زيرا در وجود وى چيزى يافته بود كه اگر مردم او را بر جنگ با فرزند رسول خدا مورد نكوهش قرار مىدادند ، ياوه‌هايش را بالا مىبرد و اگر غير از ابن سعد ، كسى ديگر پيشنهادش را مىپذيرفت ، تا بدين حد ، شادمان نمىشد .\r\n( 2 ) ابن سعد ، به همراه سپاهش كه بالغ بر چهار هزار نفر بود ، حركت كرد ، در حالى كه مقصد خود را مىشناخت و مىدانست كه براى جنگ با ذرّيهء رسول خدا صلّى اللّه عليه و آله - كه بهترين انسانهاى روى زمين بودند - خارج شده است .\r\nابن سعد ، به كربلا رسيد و به سپاهى كه در آنجا به فرماندهى حر بن يزيد رياحى مستقر شده بود ، پيوست .\r\n\r\n\r\n","description":"","footnote":"\r\n( 1 ) انساب الاشراف 3 / 385 - 386 .\r\n( 2 ) الفتوح 5 / 152 .\r\n","page_name":" 135 ","page_number":135},
  {"content":"\r\n\r\n( 1 )\r\n\r\nسان و رژهء نامى\r\nفرزند مرجانه از همهء واحدهاى را كه براى جنگ با حضرت حسين عليه السّلام فرستاده بود ، سان ديد تا قدرت آنها و ميزان آمادگى ايشان براى شركت در نبرد را بررسى كند .\r\n« طرماح » مىگويد : يك روز پيش از خارج شدنم از كوفه ، در خارج شهر ، جمعى از مردم را ديدم كه چشمانم جمعيتى بيشتر از آن را بر روى زمين نديده بود . در مورد آنان پرسيدم ، گفته شد آنان جمع شده‌اند تا مورد بررسى قرار گيرند و سپس براى جنگ با حسين اعزام شوند « 1 » .\r\nابن زياد ، همهء قدرت نظامىاش را به جنگ فرستاده بود ؛ زيرا از پيشامدها و دگرگونى اوضاع بيمناك بود .\r\n( 2 )\r\n\r\nسخنان فرزند مرجانه\r\nابن زياد ستمگر ، دستور داد تا مردم در صحن مسجد اعظم فراهم آيند .\r\nآنان نيز از ترس و بيم آن طاغوت ، همچون گوسفندان به شتاب آمدند به طورى كه مسجد از آنان پر شده بود . وى ميان آنها به سخن ايستاد و گفت : « اى مردم ! شما خاندان ابو سفيان را آزموديد و آنها را آن‌گونه كه دوست داشتيد ، يافتيد . اين امير مؤمنان يزيد است كه شما او را به سيرت نيكو و روش پسنديده شناخته‌ايد ؛ نسبت به رعيت نيكوكار است و پاداش را به حق مىدهد و در روزگار وى ، راهها امن گرديده همچنانكه پدرش معاويه در روزگار خود بود ، اين پسرش يزيد ،\r\n\r\n\r\n","description":"","footnote":"\r\n( 1 ) طبرى ، تاريخ 5 / 406 .\r\n","page_name":" 136 ","page_number":136},
  {"content":"\r\n\r\nبندگان را گرامى مىدارد و آنان را با ثروتها ، بىنياز مىسازد و اينك صد در صد به ارزاق شما افزوده و مرا دستور داده است تا آنها را براى شما فراهم كنم و شما را براى جنگ با دشمنش حسين ، اعزام نمايم ، پس از او بشنويد و او را اطاعت كنيد » « 1 » .\r\n( 1 ) وى با آنان به زبانى سخن گفت كه در برابرش خاضع مىشدند ؛ زيرا به آنها وعدهء ثروت داد و ايشان را براى ارتكاب زشت‌ترين جنايت در تاريخ انسانيت ، فرستاد .\r\nوى ، حصين بن نمير تميمى ، حجار بن ابجر و شمر بن ذى الجوشن را دستور داد تا براى جنگ با امام خارج شوند ، پس از آنكه فرماندهى يكى از يگانهاى نظامى را به هر كدام از آنان سپرد ، آنان به سوى كربلا حركت كردند تا ابن سعد را يارى دهند .\r\n( 2 )\r\n\r\nسمره به جنگ با امام تشويق مىنمود\r\n« سمرة بن جندب » آن صحابى دروغگو ، نقش مهمّى را در تشويق مردم به جنگ با فرزند رسول خدا صلّى اللّه عليه و آله ايفا نمود ؛ زيرا وى فرمانده پليس عبيد اللّه بن زياد بود و مردم را به جنگ با ريحانهء رسول خدا صلّى اللّه عليه و آله برمىانگيخت « 2 » .\r\n( 3 )\r\n\r\nشبث بن ربعى خود را به مريضى زد\r\n« شبث بن ربعى منافق » خارج شدن براى جنگ با حضرت حسين عليه السّلام را\r\n\r\n\r\n","description":"","footnote":"\r\n( 1 ) الفتوح 5 / 157 .\r\n( 2 ) شرح نهج البلاغه 4 / 78 - 79 .\r\n","page_name":" 137 ","page_number":137},
  {"content":"\r\n\r\nدوست نمىداشت ، لذا به طور ساختگى خود را به مريضى زد ، ولى اين امر بر ابن زياد پنهان نبود ، به وى پيغام داد كه فرستاده‌ام مرا از تمارض تو باخبر ساخته است ، من مىترسم كه تو از كسانى باشى كه هرگاه با مؤمنان روبه‌رو شوند ، مىگويند ايمان آورديم و وقتى كه با شيطانهاى خود خلوت مىكنند ، مىگويند ما همراه شما هستيم و ( مسلمانان را ) استهزا مىنماييم ، پس اگر در طاعت ما باشى به سرعت به سوى ما بشتاب . شبث ، شب‌هنگام نزد وى رفت تا به صورتش - كه اثرى از بيمارى بر آن نبود - ننگرد ، وى به درخواست ابن زياد پاسخ مثبت داد كه براى جنگ با حضرت حسين عليه السّلام خارج شود و فرماندهى بعضى از لشكرها را بر عهده گيرد .\r\n( 1 )\r\n\r\nبسيج عمومى\r\nابن زياد ، دستورهاى مؤكدى براى وادار نمودن مردم كوفه به جنگ و مجبور ساختن آنان براى وارد شدن به نبرد با امام ، صادر كرد . وى ، پيش از آنكه در نخيله اردو بزند ، فرمانى را صادر كرد كه در آن آمده بود : « هيچ كس از سرشناسان ، بزرگان ، بازرگانان و ساكنان باقى نماند مگر اينكه خارج شود و همراه من به اردوگاه بپيوندند ، هر كس را پس از امروز ، بيابيم كه از اردوگاه ما تخلف نموده باشد ، هيچ عهد و حمايتى براى وى نخواهد بود » « 1 » .\r\n( 2 ) وى دستور داد تا اين مطلب ميان مردم پخش شود و به « كثير بن شهاب حارثى » ، « محمد بن اشعث » ، « قعقاع بن سويد بن عبد الرحمن منقرى » و « اسماء بن خارجه فزارى » ، دستور داد تا در ميان مردم حركت كنند و آنها را به اطاعت\r\n\r\n\r\n","description":"","footnote":"\r\n( 1 ) انساب الاشراف 3 / 387 .\r\n","page_name":" 138 ","page_number":138},
  {"content":"\r\n\r\nتشويق نمايند و از مخالفت برحذر دارند و آنان را از عاقبت كار بترسانند . آنان نيز در كوفه به حركت پرداختند و آنچه را دستور داده بود ، پخش كردند ، سپس در نخيله به وى پيوستند مگر « كثير بن شهاب » كه در كوفه باقى ماند تا مردم را از يارى رساندن به امام بازدارد و ترس و وحشت را در ميان كسانى كه به سوى جنگ نرفته بودند ، منتشر سازد « 1 » ، مأموران پليس ، مردى از طايفهء همدان را دستگير نمودند كه براى مطالبهء ارث خود به كوفه آمده بود و او را نزد ابن زياد بردند ، او دستور قتل وى را صادر نمود كه با مشاهدهء اين امر ، مردم به سوى جنگ شتافتند تا آنجا كه در كوفه فرد بالغى باقى نماند كه به سوى اردوگاه نخيله خارج نشده باشد « 2 » .\r\n( 1 ) اين سياست ، خواست ابن زياد را در واداشتن مردم به جنگ با امام حسين عليه السّلام محقق ساخت و اين در حالى بود كه وى بر اوضاع كاملا مسلط بود و براى هيچ كس آزادى و اختيارى را باقى نگذاشته بود .\r\n( 2 )\r\n\r\nنظارت شديد بر كوفه\r\nابن زياد ، نظارت بسيار شديدى بر كوفه اعمال نمود تا مبادا از آنجا كسى براى يارى امام عليه السّلام خارج شود . وى جاسوسان و خبرگزارانى را برگماشت و نوعى حكومت نظامى بسيار شديدى را برقرار كرد و هرگاه كسى متهم به كارى بر ضد سياست دولت مىشد ، دستگير مىگرديد و بىدرنگ و بىرحمانه به سوى اعدام يا زندان روانه مىشد .\r\n( 3 ) « عبد اللّه بن يسار » مردم را به يارى امام تشويق مىنمود و از كمك به خاندان اموى بازمىداشت . ابن زياد مطلع شد و دستور داد تا او را دستگير\r\n\r\n\r\n","description":"","footnote":"\r\n( 1 - 2 ) انساب الاشراف 3 / 387 .\r\n","page_name":" 139 ","page_number":139},
  {"content":"\r\n\r\nنمايند . وى خود را مخفى ساخت و مأموران به جستجوى او پرداختند تا اينكه عبيد اللّه بن حر او را دستگير كرد و به سوى سبخه برد و به قتل رساند « 1 » ، او غير از « عبيد اللّه بن حر جعفى » مىباشد .\r\nابن زياد ، در اطراف كوفه ، ديدبانها و اسلحه خانه‌هايى ترتيب داد و « زجر بن قيس - جعفى » را بر نگهبانان گماشت و ميان وى و سپاه ابن سعد ، اسبان آماده‌اى را مهيّا كرد و هر اتفاقى كه پيش مىآمد ، در همان وقت به اطلاع وى مىرسيد « 2 » .\r\n( 1 )\r\n\r\nفرار سپاهيان\r\nاكثريت قاطع سپاهيان ابن زياد از يگانهاى نظامى خود گريختند و بسيارى از آنان از جنگ با سبط رسول اللّه صلّى اللّه عليه و آله و سلّم روىگردان شده ، پاى به فرار نهادند .\r\n« بلاذرى » مىگويد : فرمانده‌اى كه با هزار نفر حركت مىكرد ، وقتى كه به كربلا مىرسيد ، تنها سيصد يا چهارصد نفر و يا كمتر از آن همراه وى بودند ، زيرا آنان بخاطر ناخرسندى از آن عمل ، پاى به فرار مىگذاشتند « 3 » .\r\nآنان بدون هيچ شكى ، يقين داشتند كه اين جنگى گمراهانه است آنها با خدا و رسولش مىجنگند ، با كسى نبرد مىكردند كه به مودت و طاعتش مأمور بودند .\r\n( 2 )\r\n\r\nابن زياد ستمگر در نخيله\r\nبه نخيله « 4 » رفت و در آنجا اردو زد ، در حالى كه دسته‌هاى فراوانى از\r\n\r\n\r\n","description":"","footnote":"\r\n( 1 - 2 - 3 ) انساب الاشراف 3 / 387 .\r\n( 4 ) « نخيله » : در نزديكى منطقهء « ذى الكفل » بود كه امروز به « عباسيات » معروف است ، اين\r\n","page_name":" 140 ","page_number":140},
  {"content":"\r\n\r\nسپاه ، به همراهش بودند . وى « عمرو بن حريث » را در كوفه جانشين خود ساخت . به وى خبر رسيده بود كه مردم ، يك يك ، يا دو به دو و يا سه نفر با هم از راه فرات به سوى اردوگاه امام مىشتابند . لذا دستور داد تا پل را تحت مراقبت و نگهبانى شديد قرار دهند و ديگر نگذاشت كسى از آنجا عبور كند « 1 » .\r\n( 1 )\r\n\r\nاقدام براى كشتن ابن زياد\r\nقهرمان دلير ، « عمار بن ابى سلامهء دالابى » ، تلاش كرد تا ابن زياد را در نخيله به هلاكت برساند ، ولى به سبب محافظت شديد و نگهبانان فراوان ، موفق به اين كار نشد و هنگامى كه در اين مهم ناكام ماند ، كوشيد تا به حضرت حسين عليه السّلام ملحق شود و سرانجام در خدمت آن حضرت به شهادت رسيد « 2 » .\r\n( 2 )\r\n\r\nتعداد سپاهيان اموى\r\nمورخان در تعداد سپاهيانى كه براى جنگ با امام عليه السّلام خارج شدند اختلاف دارند ، در اينجا به بيان بعضى از آنچه ذكر كرده‌اند ، مىپردازيم :\r\n1 - هشتاد هزار سوار . « 3 »\r\n2 - پنجاه هزار سوار . « 4 »\r\n\r\n\r\n","description":"","footnote":"\r\nمطلب را مقرّم ، در مقتل الحسين ، ص 199 بيان داشته است .\r\n( 1 ) مرآة الزمان فى تواريخ الاعيان ( خطى ) .\r\n( 2 ) انساب الاشراف 3 / 388 .\r\n( 3 ) بغية النبلاء ، جزء دوم ، به نقل از مقتل ابو مخنف ، ص 80 .\r\n( 4 ) ابن ضراس ، شرح شافيه 1 / 93 از كتابهاى تصويرىبردارى شدهء كتابخانهء امام حكيم .\r\n","page_name":" 141 ","page_number":141},
  {"content":"\r\n\r\n3 - سى و پنج هزار سوار . « 1 »\r\n4 - سى هزار نفر . « 2 »\r\n5 - بيست و دو هزار نفر . « 3 »\r\n6 - بيست هزار نفر . « 4 »\r\n7 - شانزده هزار سوار . « 5 »\r\n8 - دوازده هزار نفر . « 6 »\r\n9 - هشت هزار نفر . « 7 »\r\n10 - شش هزار نفر . « 8 »\r\n11 - چهار هزار نفر . « 9 »\r\nاينها بعضى از گفته‌هايى است كه مورخان بيان كرده‌اند . اقوال ديگرى نيز وجود دارند كه خالى از مبالغه نمىباشند .\r\n( 1 )\r\n\r\nتحقيقى در اين موضوع\r\nدر اينجا لازم است براى تحقيق در گفته‌هاى مختلف پيرامون تعداد سپاهيانى كه به سوى كربلا سرازير شدند و در عمليات جنگى شركت كردند ،\r\n\r\n\r\n","description":"","footnote":"\r\n( 1 ) مناقب ، ابن شهرآشوب 4 / 98 .\r\n( 2 ) مطالب السئول 2 / 36 ( بيست و دو هزار نقل كرده ) . عمدة الطالب ، ص 192 .\r\n( 3 ) مرآة الجنان 1 / 132 . شذرات الذهب 1 / 67 . مطالب السئول ، ج 2 / 36 .\r\n( 4 ) الصواعق المحرقة ، ص 197 . ابن صباغ ، الفصول المهمة ، ص 191 . لهوف ، 145 .\r\n( 5 - 6 ) الدر النظيم فى مناقب الائمّة ، ص 551 .\r\n( 7 ) مرآة الزمان فى تواريخ الاعيان ، ص 92 .\r\n( 8 ) الصراط السوى فى مناقب آل النبى ، ص 87 .\r\n( 9 ) البداية و النهاية 8 / 169 .\r\n","page_name":" 142 ","page_number":142},
  {"content":"\r\n\r\nتوقفى داشته باشيم تا از ميان آنها آنچه را كه دلايلى بر آن مساعدت كرده‌اند ، برگزينيم . . .\r\n( 1 ) پيش از هر چيز ، نگاهى گذرا داشته باشيم بر تعداد سپاهيانى كه در كوفه ؛ يعنى بزرگترين پايگاه نظامى در آن وقت ، وجود داشتند ، تعداد سپاهيان در اواسط قرن اول ، چهل هزار نفر بودند كه هر سال ، ده هزار نفر از آنان در جنگ شركت مىكردند « 1 » .\r\nاين تعداد ، از زمانى كه امام ، كوفه را به پايتختى برگزيد ، افزايش يافت ؛ زيرا مهاجرت به سوى آن فزونى گرفت و همراه آن حضرت هزار نفر براى شركت در جنگ صفين خارج شدند كه هشت هزار نفر از غلامانشان همراه آنان بودند « 2 » .\r\n( 2 ) بعضى از اظهار نظرها نيز وجود دارد كه برخى از شخصيتها بيان كرده‌اند و دلالت بر اين دارند كه آمار سپاه در آن هنگام ، به صد هزار نفر بالغ مىشد ، زيرا « سليمان بن صرد خزاعى » در مورد صلح بر امام حسن عليه السّلام اعتراض نمود و به آن حضرت گفت : « شگفتى من از بيعت تو با معاويه پايان نمىيابد در حالى كه يكصد هزار رزمنده از مردم عراق ، همراه تو هستند » .\r\n( 3 ) در بعضى از نامه‌هاى مردم كوفه به امام حسين نيز آمده است . « ما صد هزار نفر ، همراه تو هستيم » . و به نظر من ، اين رقم ، خالى از مبالغه نيست و تعداد ، خيلى از آن كمتر بود . . . اما ساكنان كوفه : آمارى از آنان به دست نياورديم ، ولى مؤكد آن است كه آنان چندين برابر تعداد افراد سپاه بودند ؛ زيرا بسيارى از صاحبان مشاغل ، حرفه‌ها و بازرگانان ، جزء سازمان نظامى نبودند . . . و پس از\r\n\r\n\r\n","description":"","footnote":"\r\n( 1 ) صلح الحسن ، ص 114 .\r\n( 2 ) الامامة و السياسة ج 1 / 93 تعداد صد و نود هزار نفر ذكر كرده است .\r\n","page_name":" 143 ","page_number":143},
  {"content":"\r\n\r\nاين بررسى كوتاه ، در مورد تعداد سپاهيان و ساكنان كوفه ، در برابر آن گفته‌ها ، ميان دو امر متوقف مىشويم :\r\n( 1 ) اوّل : قبول و تصديق نمودن هر چيزى كه در مورد فراوانى سپاه گفته شده است ؛ زيرا ابن زياد ، در كوفه ، بسيج عمومى اعلام كرد و هيچ فرد بالغى باقى نمانده بود مگر اينكه براى جنگ با حضرت حسين عليه السّلام خارج شده بود و هر كس تخلف نموده بود ، سرنوشتش اعدام و يا زندان بوده است تا آنجا كه در كوفه ، هيچ وسيله‌اى از وسايل نقليه نمانده بود مگر اينكه آن را براى انتقال دادن مردم به سوى ميدان جنگ به كار گرفته بودند و اگر گفته شود تعداد سپاهيان يكصد هزار نفر و يا بيشتر بوده در اين امر هيچ‌گونه مبالغه‌اى وجود ندارد .\r\n( 2 ) دوّم : تشكيك در آن تعداد فراوان است ؛ زيرا بيشتر سربازان ، جنگ با امام را عظيم دانستند و در صحرا پاى به فرار نهادند ، علاوه بر اينكه گروه بزرگى از افراد سپاه در اردوگاه نخيله همراه ابن زياد بودند ، بنابراين ، سپاهى كه به سوى كربلا براى جنگ با امام سرازير شد به آن تعداد زيادى نبود كه بعضى از مورخان آن را معتقد بوده‌اند .\r\nگمان غالب اين است كه روايتى از امام صادق عليه السّلام رسيده است كه سى هزار نفر براى جنگ با امام پيش آمدند ، نزديكترين گفته به شمار سپاهيان مىباشد ؛ زيرا اين شمار و بيش از آن در جنگ با ريحانهء رسول خدا صلّى اللّه عليه و آله شركت نمودند .\r\n( 3 )\r\n\r\nفرماندهان نظامى\r\nمورخان ، نامهاى بعضى از فرماندهان لشكر را كه در فاجعهء كربلا شركت نمودند براى ما بيان داشته‌اند ، آنها عبارتند از :\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n1 - « حر بن يزيد رياحى » كه فرمانده هزار سوار بوده كه حضرت حسين عليه السّلام را در كربلا محاصره نمود .\r\n2 - « عمر بن سعد » كه ابن زياد ، فرماندهى كل همهء نيروهاى مسلحش را به دو سپرد ، او فرمانده چهار هزار نفر بود .\r\n3 - « شبث بن ربعى » را فرمانده هزار سوار قرار داد . « 1 »\r\n4 - « مضاير بن رهينه مازنى » فرمانده سه هزار نفر . « 2 »\r\n5 - « نصر بن حرشه » ، فرمانده دو هزار نفر . « 3 »\r\n6 - « كعب بن طلحه » فرمانده سه هزار نفر . « 4 »\r\n7 - « حجار بن ابجر » فرمانده هزار نفر . « 5 »\r\n8 - « حصين بن نمير » فرمانده چهار هزار نفر . « 6 »\r\n9 - « شمر بن ذى الجوشن » فرمانده چهار هزار نفر . « 7 »\r\n10 - « يزيد بن ركاب » فرماندهء دو هزار نفر . « 8 »\r\n11 - « يزيد بن حرث بن رويم » فرمانده هزار نفر . « 9 »\r\n( 1 ) اينان ، بعضى از فرماندهان لشكر هستند كه بيست و پنج هزار « 10 » رزمنده در\r\n\r\n\r\n","description":"","footnote":"\r\n( 1 ) انساب الاشراف 3 / 387 .\r\n( 2 - 3 ) مناقب 4 / 98 .\r\n( 4 ) مقرم ، مقتل حسين ، ص 200 .\r\n( 5 ) انساب الاشراف 3 / 387 .\r\n( 6 ) انساب الاشراف 3 / 387 .\r\n( 7 ) مناقب ، ابن شهرآشوب 4 / 98 .\r\n( 8 ) مناقب ، ابن شهرآشوب 4 / 98 .\r\n( 9 ) انساب الاشراف 3 / 387 .\r\n( 10 ) با محاسبهء افراد ياد شده ، رقم 26 هزار صحيح است ( مترجم ) .\r\n","page_name":" 145 ","page_number":145},
  {"content":"\r\n\r\nزير پرچمهايشان فراهم آمدند .\r\n« ابن جوزى » مىگويد : عبد اللّه بن زهرة بن سليم ازدى ، فرمانده ربع كوفه ، قيس بن اشعث ، فرمانده ربع ربيعه و كنده ، عبد اللّه بن سبرهء جعفى ، فرمانده ربع مذحج و بنى اسد و حر بن يزيد رياحى ، فرماندهء ربع ربيعه و همدان بودند . « 1 »\r\n( 1 )\r\n\r\nجنگ‌افزارها\r\nلشكر ابن زياد ، به همهء جنگ‌افزارهاى معمول در آن روزگار ، مسلح گرديد به طورى كه آمادگيش براى جنگ با امام ، آمادگى هولناكى بود كه مورخان اهميّت آن را براى ما بيان كرده و گفته‌اند : آهنگران و سازندگان جنگ‌افزار در كوفه ، شب و روز براى تيز كردن تيرها و صيقل دادن شمشيرها ، در مدتى بيش از ده روز ، مشغول كار بودند . . . ابن زياد ، نيروى نظامى بسيار مسلحى را براى جنگ با حضرت حسين عليه السّلام فرستاد كه آن نيرو مىتوانست سرزمينى از سرزمينها را فتح نمايد .\r\n( 2 )\r\n\r\n1 - تيراندازان\r\n« تيراندازان » كسانى بودند كه تيرها و پيكانها را راست مىكردند ، آنان نقش عمده‌اى را در جنگ بر عهده داشتند و نخستين كسانى بودند كه باب جنگ با امام را گشودند و تيرهايشان را به سوى اردوگاه آن حضرت ، نشانه گرفتند به طورى كه كسى از همراهان امام باقى نماند مگر اينكه تيرى به وى اصابت نموده بود تا آنجا كه بعضى از زنان نيز مورد اصابت واقع شدند و وحشت‌زده و پريشان\r\n\r\n\r\n","description":"","footnote":"\r\n( 1 ) مرآة الزمان : 92 .\r\n","page_name":" 146 ","page_number":146},
  {"content":"\r\n\r\nگشتند . بعضى از فرزندان خاندان نبوت نيز با آن تيرهاى جفاكار ، كشته شدند ؛ مانند « عبد اللّه بن مسلم » « عبد اللّه بن حسن » و « عبد اللّه ( يا على اصغر ) » طفل شيرخوارهء حضرت و ديگران .\r\n( 1 )\r\n\r\n2 - پيادگان\r\nآنان دسته‌هايى از سپاه بودند كه سنگ‌پرانى مىكردند و سلاح آنان فلاخن بود .\r\n( 2 )\r\n\r\n3 - زره‌پوشانيدگان\r\nآنان كسانى بودند كه بر سربازان ، وسايلى را مىپوشاندند كه ايشان را در جنگ محافظت نمايد ؛ همچنانكه بر اسبان نيز ابزارهايى مىنهادند كه آنها را از تير و پيكان حفظ نمايد .\r\n( 3 )\r\n\r\nتعداد ياران حضرت حسين عليه السّلام\r\nياران امام حسين عليه السّلام گروهى اندك بودند كه مورخان در بيان تعداد آنان ، با هم اختلاف دارند . بعضى از گفته‌ها بدين شرح مىباشد :\r\n( 4 ) 1 - « مسعودى » معتقد بوده كه آنان پانصد سوار و حدود يكصد نفر پياده بودند ، تنها مسعودى اين گفته را دارد و جز او كسى چنين مطلبى را نگفته است . « 1 »\r\n( 5 ) 2 - « عمار دهنى » از امام باقر عليه السّلام روايت كرده كه آنان چهل و پنج سوار\r\n\r\n\r\n","description":"","footnote":"\r\n( 1 ) مروج الذهب 3 / 61 .\r\n","page_name":" 147 ","page_number":147},
  {"content":"\r\n\r\nو يكصد نفر پياده بودند . « 1 » ( 1 )\r\n3 - « ابن شهرآشوب » ذكر نموده كه آنان هشتاد و دو مرد بوده كه سى و دو نفر آنان سواره بودند . « 2 »\r\n( 2 ) 4 - « سعد بن عبده » گفته است : من به آنان مىنگريستم ، آنان نزديك به يكصد مرد بودند كه از نسل على ، پنج يا هفت نفر ، از بنى هاشم ، ده نفر ، مردى از كنانه و مرد ديگرى از سليم . « 3 »\r\n( 3 ) 5 - « ابن كثير و فاخورى » نوشته‌اند كه آنان سى و دو سوار و چهل پياده بودند . « 4 »\r\n( 4 ) به عقيدهء ما آنان به همراه فرزندان خاندان نبوت ، هشتاد مرد بودند ، اين امر بدين گونه تأييد مىشود : تعداد سرهايى كه از تن جدا شده و نزد فرزند مرجانه و يزيد بن معاويه فرستاده شد 79 سر بوده‌اند ، نه بيشتر .\r\nبه هر حال ، اين قهرمانان با وجود اندك بودنشان ، در برابر آن سپاه ، قرار گرفتند و سنگين‌ترين تلفات را بر آن وارد نمودند و با موضعگيريهاى قهرمانانهء خود ، شرافت عقيده و والايى ايمان را نمايانگر ساختند .\r\n( 5 )\r\n\r\nفرستادهء ابن سعد در برابر امام عليه السّلام\r\nابن سعد ، جنگ با امام را دوست نمىداشت و مىخواست از آن رهايى\r\n\r\n\r\n","description":"","footnote":"\r\n( 1 ) البداية و النهاية 8 / 197 . تهذيب الكمال 6 / 427 . الحدائق الوردية 1 / 119 . الصراط السوى ، ص 86 .\r\n( 2 ) مناقب 4 / 98 .\r\n( 3 ) تذهيب التهذيب 1 / 156 .\r\n( 4 ) البداية و النهاية 8 / 187 . فاخورى ، تحفة الانام فى مختصر تاريخ الاسلام ، ص 77 .\r\n","page_name":" 148 ","page_number":148},
  {"content":"\r\n\r\nيابد لذا « عزرة بن قيس » را فراخواند تا با امام روبه‌رو شود و علّت آمدن آن حضرت را جويا گردد ، ولى عزره از اين كار خوددارى نمود ؛ زيرا وى از كسانى بود كه با امام براى آمدن به كوفه مكاتبه كرده بود .\r\n( 1 ) ابن سعد ، « كثير بن عبد اللّه شعبى » را براى ديدار با امام مأمور كرد ، او شخصى بىباك و گستاخ بود . وى گفت : « من براى او آماده هستم و اگر بخواهى ناگهان بر او يورش برم ، اين كار را انجام مىدهم » .\r\nابن سعد به اين كار راضى نشد ، بلكه از او خواست تا نزد حضرت برود و از او بپرسد كه چه چيزى او را به اينجا آورده است ؟\r\n( 2 ) كثير به سوى امام تاخت و هنگامى كه « ابو ثمامه صائدى » او را ديد ، نسبت به وى مشكوك گشت و از او خواست تا شمشير خود را كنار بگذارد و سپس با امام روبه‌رو شود ، ولى او نپذيرفت و اجازهء ورود نيافت و خشمگين بازگشت « 1 » و ابن سعد را از اين امر باخبر ساخت . وى از « قرّة بن قيس حنظلى » خواست كه با امام ديدار كند ، او پذيرفت و هنگامى كه پيش آمد ، امام به يارانش فرمود : « آيا او را مىشناسيد ؟ » .\r\n( 3 ) « حبيب بن مظاهر » پاسخ داد : آرى ، وى از بنى تميم است ، من او را به نيك‌انديشى مىشناختم و گمان نمىكردم كه در چنين جايگاهى حضور يابد ! ! قره ، به سوى امام پيش آمد و بر آن حضرت سلام كرد و از امام پرسيد چه چيزى او را به آنجا آورده است ؟\r\n( 4 ) حضرت فرمود : « من به اينجا وارد نشدم مگر هنگامى كه مردم سرزمينتان برايم نوشتند كه با من بيعت كنند و مرا فرو نگذارند و ياريم نمايند ، پس اگر مرا نخواهند ، از نزد آنها به آنجا كه بودم مىروم » .\r\n\r\n\r\n","description":"","footnote":"\r\n( 1 ) طبرى ، تاريخ 5 / 410 .\r\n","page_name":" 149 ","page_number":149},
  {"content":"\r\n\r\n( 1 ) « حبيب » روى به وى كرد و او را اندرز داد و گفت : « اى قره ! من تو را در مورد اهل بيت نيك‌انديش مىشناختم ، چه چيزى تو را دگرگون ساخت ؟ پس ، نزد ما بمان و اين مرد را يارى كن » .\r\nقرّه گفت : حقّ را گفتى ولى من به سوى رفيقم بازمىگردم و جواب پيامش را مىرسانم و در اين مورد مىانديشم .\r\nقرّه ، به سوى ابن سعد بازگشت و پاسخ امام را بر او عرضه نمود « 1 » .\r\nابن سعد ، از اين امر شادمان گشت و انديشيد كه رسيدن به يك راه حل مسالمت‌آميز كه او را از وارد شدن به نبردى كه بر گردنش بند گناه و معصيت مىنهد ، رها مىسازد ، امرى ممكن است .\r\n( 2 )\r\n\r\nابن سعد در برابر امام عليه السّلام\r\nابن سعد ، مىخواست از اين امر مطمئن شود ، پس از امام خواست تا با وى ديدار نمايد ، امام اين مطلب را پذيرا شد و هنگامى كه نزد آن حضرت حاضر شد ، از امام پرسيد : چه چيزى تو را آورده است ؟\r\n- مردم كوفه .\r\n- مگر نمىدانى كه آنان با شما چه كرده‌اند ؟\r\n- هر كس با ما - كه در راه خدا قرار داريم - نيرنگ روا دارد ، ما براى خدا نيرنگش را خورده‌ايم .\r\n- اينك گرفتار شده‌اى ، چه مىانديشى ؟\r\n- بازمىگردم و در مكه يا مدينه اقامت مىگزينم و يا در بعضى از مرزها\r\n\r\n\r\n","description":"","footnote":"\r\n( 1 ) انساب الاشراف 3 / 386 ، الفتوح 5 / 155 - 156 .\r\n","page_name":" 150 ","page_number":150},
  {"content":"\r\n\r\nسكونت مىنمايم .\r\nابن سعد از موضعگيرى امام خوش‌حال شد و در آن نشانه‌اى از استقرار صلح و دورى گزيدن از جنگ را ملاحظه نمود . « 1 »\r\n( 1 )\r\n\r\nنامهء ابن سعد به ابن زياد\r\nابن سعد ، فورا نامه‌اى به اميرش ، فرزند مرجانه نوشت كه در آن آمده بود :\r\n« اما بعد : خداوند آتش را خاموش و سخن را يك جا فراهم آورد و امر امت را صلاح بخشيد . اين حسين است كه به من قول داده است به جايى كه از آن آمده بازگردد و يا به سوى نقطه‌اى از نقاط مرزى برود و فردى از مسلمين باشد كه براى او باشد آنچه براى آنان است و بر او باشد آنچه بر آنان خواهد بود و يا اينكه نزد امير مؤمنان يزيد ، برود و دست در دستش گذارد ! و نظرش را در آنچه ميانشان باشد خواهد ديد ، در اين ايده رضايت تو و صلاح امّت خواهد بود » .\r\n( 2 )\r\n\r\nافتراى ابن سعد\r\nبدون شك ، ابن سعد در اين نامه بر حضرت امام حسين عليه السّلام افترا نمود ؛ زيرا بيشتر مطالب آن ، چيزهايى است كه امام عليه السّلام به آنها لب نگشوده بود . « عقبة بن سلمان » كه از مدينه تا مكه و سپس تا عراق همراه امام بود و تا هنگام كشته شدن آن حضرت ، ملازم وى مانده بود ، از ساختگى بودن آن نامه سخن به ميان آورد و گفت :\r\n« حسين را از مدينه تا مكه و از آنجا تا عراق ، همراهى نمودم و تا وقتى كه\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 87 .\r\n","page_name":" 151 ","page_number":151},
  {"content":"\r\n\r\nكشته شد ، از او جدا نشدم و همه سخنش را شنيدم ولى از او نشنيدم آنچه را مردم در مورد آن سخن مىگويند كه دستش را در دست يزيد بگذارد و نه اينكه به مرزى از مرزها برود ، نه در مدينه ، نه در مكه ، نه در عراق و نه در لشكرش تا هنگامى كه كشته شد ، آرى ، شنيدم او را كه مىگفت : مرا بگذاريد كه به اين زمين پهناور بروم تا ببينم مردم چه خواهند كرد » « 1 » .\r\n( 1 ) « شيخ محمد خضرى » نيز درستى اين نامه را رد كرده و گفته است : « صحيح نيست كه بر آنها پيشنهاد كرد كه دستش را در دست يزيد بگذارد ، بلكه به آنها پيشنهاد نمود كه بگذارند او را تا به جايى كه از آن خارج شده بود ، بازگردد » « 2 » .\r\nابن سعد ، اين نامه را ساخت تا از گناه نبرد ، رهايى يابد و از كشتن ريحانهء رسول خدا صلّى اللّه عليه و آله در امان باشد و اگر امام ، چنين چيزى را مىگفت ، سپاه ابن زياد پراكنده مىگشت و همه چيز به پايان مىرسيد . . . . امام از همان آغاز كار ، خاضع شدن در برابر گروه جنايتكاران را نپذيرفت و در برابر طوفانها پايدارى نمود و در همهء موضعگيريهاى جاويدانش ، بزرگ‌منشى و عزت نفس و صلابت اراده‌اش را نمايان ساخت .\r\n( 2 )\r\n\r\nشمر ، تلاش در راه صلح را به تباهى مىكشاند\r\nهنگامى كه نامهء ابن سعد به فرزند مرجانه رسيد ، نظرش را پسنديد و آن را راه حلّى براى مشكل و وسيله‌اى براى اتحاد كلمه دانست ، او را از جنگ ، بر كنار داشته بود ، پس با شگفتى چنين بر زبان آورد : « اين نامه يك اندرزگوى دلسوزى است » .\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 20 .\r\n( 2 ) تاريخ الامة الاسلامية : 1 / 515 .\r\n","page_name":" 152 ","page_number":152},
  {"content":"\r\n\r\n( 1 ) « شمر بن ذى الجوشن » كه در كنار وى بود به تنگ آمد ؛ زيرا آن پليد به پستى نسبتش و كينه بر صاحبان نسبهاى اصيل معروف بود و نسبت به اين سعد به خاطر فرماندهىاش بر سپاه ، حسادت مىورزيد ، لذا براى شعله‌ور ساختن آتش جنگ ، به حركت آمد و به فرزند مرجانه گفت :\r\n« آيا اين را از او مىپذيرى ؟ پس از آنكه در سرزمين تو فرود آمده ، به خدا ! اگر از سرزمين تو دور شود و دستش را در دست تو نگذارد ، به قدرت از تو شايسته‌تر باشد و تو به ضعف و سستى شايسته‌تر خواهى بود » .\r\n( 2 ) اين كلمات ، اوضاع را انفجارآميز ساخت و هر آرزويى در مورد صلح و سازش را بر باد داد ؛ زيرا ابن زياد به امر مهمى پى برد كه بر او پنهان مانده بود و آن اين كه اگر امام از دست وى رهايى مىيافت و با يزيد بيعت نمىكرد و به منطقه‌اى از مناطق مىرسيد ، وضع روشن مىشد و امّت به حمايت از امام در برابر آن گروه جنايتكار برمىخاست و آنگاه ، طاغوت به ضعف و سستى اولى و حضرت حسين عليه السّلام به قدرت و قوت شايسته‌تر مىبود ؛ زيرا وى فرزند رسول خدا صلّى اللّه عليه و آله و ريحانهء آن حضرت بود ، اين نكات حساس از فرزند مرجانه دور مانده بود ، او در سخنان شمر ، اخلاص و دلسوزى را ديده بود .\r\n( 3 ) هنگامى كه شمر ديد بر اوضاع مسلّط شده و تلاش ابن سعد را تباه كرده است ، براى تضعيف موقعيت وى نزد ابن زياد اقدام كرد تا شايد از اين راه وسيله‌اى براى دور كردن وى از منصبش بيابد و خود در جاى وى قرار گيرد ، پس به وى گفت : « به خدا ! به من خبر رسيده است كه حسين و ابن سعد ، ميان دو لشكر مىنشينند و بيشتر مدت شب را به گفتگو مىپردازند » « 1 » .\r\n\r\n\r\n","description":"","footnote":"\r\n( 1 ) البداية و النهاية 8 / 175 .\r\n","page_name":" 153 ","page_number":153},
  {"content":"\r\n\r\n( 1 ) و معناى اين امر آن بود كه شمر براى خود دستگاه اطلاعاتى خاصى بر ضد ابن سعد گماشته بود تا شايد وى در انجام مأموريتش كوتاهى كند و او آن را به نظام حاكم برساند تا ابن سعد را از منصبش عزل كنند و خود فرماندهى سپاه را بر عهده بگيرد .\r\n( 2 )\r\n\r\nابن زياد راه حلهاى مسالمت‌آميز را رد مىكند\r\nفرزند مرجانه ، همهء راه حلهاى مسالمت‌آميزى را كه ابن سعد نوشته بود ، رد كرد و همهء روزنه‌هاى صلح و سازش را مسدود نمود و به وى نوشت : « اما بعد :\r\nمن تو را براى حسين نفرستادم تا از او حمايت كنى و نه براى اينكه به وى مهلت دهى و يا وعدهء سلامت به او بدهى و نه براى اينكه شفيع وى نزد من باشى . ببين اگر حسين و يارانش به فرمان من گردن نهادند ، آنان را به سلامت نزد من بفرست و اگر خوددارى نمودند به سوى آنان حركت كن تا اينكه آنان را بكشى و آنان را تكه‌تكه نمايى كه مستحق آن مىباشند . پس هرگاه حسين را كشتى ، اسبان را بر سينه و پشت او حركت ده ، هر چند نمىبينم اين عمل پس از مرگ ، زيانى برساند ، ولى به خاطر سخنى است كه گفته‌ام : اگر او را كشتم با وى چنين خواهم كرد ، پس اگر تو فرمان ما را دربارهء او اجرا نمودى ، تو را پاداش كسى را مىدهيم كه فرمان برده و اطاعت نموده باشد و اگر خوددارى نمودى از كار ما و سپاهيان دور شو و لشكر را به شمر بن ذى الجوشن بسپار كه ما او را به اين كار فرمان داده‌ايم » « 1 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 55 ، نزديك به آن در انساب الاشراف 3 / 390 - 391 آمده است .\r\nو در تهذيب الكمال 6 / 428 آمده است : ابن زياد به ابن سعد نوشت : « نه ، و نه كرامتى او را\r\n","page_name":" 154 ","page_number":154},
  {"content":"\r\n\r\n( 1 ) اين نامهء بسيار شديد اللحن و بىرحمانه ، مفادش چنين بوده است :\r\n1 - اختيارات ابن سعد را به عمليات جنگ و كارزار محدود نمود و هيچ‌گونه اختيارى براى اجراى صلح يا گفتگوى با امام به وى اعطا ننمود .\r\n2 - در اين نامه ، اشاره شده است كه اگر امام ، صلح را بپذيرد بايد تضرع كنان فرمان فرزند مرجانه را گردن نهد تا در مورد وى تصميم بگيرد ؛ اگر خواست او را عفو كند و يا به قتل برساند و مىخواست تا امام نزد وى همچون اسير يا گناهكار حضور يابد و از او طلب رحمت كند .\r\n3 - اگر امام گردن نهادن به حكم وى را نپذيرد ، ابن سعد بايد فورا به كشتن وى اقدام كند و او را تكه‌تكه نمايد .\r\n4 - ابن زياد ، عمر را در صورتى كه در اجراى دستور ، ترديد كرد ، به عزل از منصبش تهديد نمود و در اين صورت بايد همهء امور لشكر را به « شمر بن ذى الجوشن » بسپارد تا آنچه را به او فرمان داده شده بود ، اجرا نمايد .\r\n( 2 ) مورخان مىگويند : ابن زياد چنين آغاز به گفتن نمود : « اينك كه چنگالهاى ما به او رسيده ، اميد به نجات پيدا مىكند ، اينك هنگام فرار نيست » .\r\nشمر ، شادمان و خوش‌حال به سرعت حركت كرد و پيوسته مركب مىراند تا به ابن سعد برسد ، شايد فرزند سعد از فرمان فرزند مرجانه سرباز زند تا خود ، فرمانده سپاه گردد . شمر ، به كربلا رسيد در حالى كه ابن سعد در فرات مشغول آب‌تنى كردن بود ، فردى به سويش شتافت و به او گفت : « جويرة بن بدر تميمى را نزد تو فرستاده و او را فرمان داده است كه اگر تو جنگ نكنى ، گردنت را بزند » .\r\n\r\n\r\n","description":"","footnote":"\r\nباشد تا اينكه دستش را در دست من بگذارد » ، پس حسين گفت : « اين امر ، هرگز نخواهد بود » .\r\n","page_name":" 155 ","page_number":155},
  {"content":"\r\n\r\n( 1 ) ابن سعد به سوى لباسهاى خود رفت و آنها را پوشيد « 1 » و روى به شمر بن ذى الجوشن كرد و دانست كه اين نيرنگ اوست ، پس به او گفت : « واى بر تو ! خداوند خانه‌ات را نزديك نسازد ، خداوند آنچه را آورده‌اى زشت شمارد ، من گمان مىكنم كه تو او را نهى نمودى و بر ما تباه ساختى كارى را كه اميدوار بوديم به نيكى انجام شود . . . به خدا ! حسين ، تسليم نمىشود ؛ زيرا جان پدرش در كالبد اوست » .\r\n( 2 ) شمر به وى پاسخ داد : « به من بگو چه خواهى كرد ، آيا فرمان اميرت را اجرا مىكنى ؟ در غير اين صورت ، سپاه را به من بسپار . . . » .\r\nابن سعد ، تسليم هوا و طمع‌كاريهايش شد و پذيرفت كه همچنان فرمانده سپاهى ستمكار باقى بماند ، پس به وى گفت : « نه ، تو را كرامتى نباشد ، من اين امر را بر عهده مىگيرم » « 2 » .\r\nشمر ، همچنان مراقب ابن سعد بود تا شايد در انجام فرمانهاى اربابش ، فرزند مرجانه ، كوتاهى نمايد تا خود فرماندهى سپاه را عهده‌دار شود . ابن سعد ، پاسخ ابن زياد را براى امام فرستاد و آن حضرت عليه السّلام فرمود : « نه ، به خدا ! دستم را در دست فرزند مرجانه نمىگذارم » « 3 » .\r\n( 3 )\r\n\r\nامام عليه السّلام با ابن سعد\r\nامام ، از ابن سعد خواست تا با آن حضرت ملاقات نمايد ، او با بىميلى\r\n\r\n\r\n","description":"","footnote":"\r\n( 1 ) ذهبى ، تاريخ اسلام 5 / 14 .\r\n( 2 ) انساب الاشراف 3 / 391 .\r\n( 3 ) الصراط السوى فى مناقب آل النبى ، ص 87 .\r\n","page_name":" 156 ","page_number":156},
  {"content":"\r\n\r\nپذيرفت و شب‌هنگام با حضرت ديدار نموده جلسه‌اى محرمانه تشكيل داد كه جز حضرت عباس و حضرت على اكبر از جانب حضرت حسين عليه السّلام ، كسى ديگر در آن حضور نداشت . همراه ابن سعد نيز حفص و غلام ابن سعد ، در جلسه حاضر شدند . امام به وى فرمود : « اى فرزند سعد ! آيا با من مىجنگى ؟ آيا از خداوند نمىترسى كه بازگشت تو به سوى اوست ، من فرزند كسى هستم كه تو مىشناسى ، آيا با من همراه نمىشوى ، و اينان را رها نمىسازى كه اين به خداوند تعالى نزديكتر باشد » .\r\n( 1 ) ابن سعد ، عذرهاى پوچى آورد و گفت : مىترسم خانه‌ام ويران شود .\r\n- « من آن را بار مىسازم » .\r\n- مىترسم باغم را از من بگيرند .\r\n- « من بهتر از آن را در حجاز به تو مىدهم » .\r\n- من در كوفه ، خانواده‌اى دارم ، مىترسم كه ابن زياد آنان را به قتل برساند .\r\n( 2 ) امام هيچ‌گونه پاسخ مثبتى از او دريافت نكرد ، بلكه از او ، اصرار بر ستم و تعدى را ديد ، پس او را نفرين كرد و فرمود : « تو را چه باشد ، خداوند تو را به زودى در بسترت سر از تن جدا كند و در روز قيامت تو را نبخشد ، به خدا ! من اميدوارم كه تو از گندم عراق جز اندكى نخورى » .\r\nابن سعد از آنجا دور شد ، در حالى كه با تمسخر به امام مىگفت : « جو ، برايم كافى باشد » « 1 » .\r\n\r\n\r\n","description":"","footnote":"\r\n( 1 ) البداية و النهاية 8 / 175 .\r\n","page_name":" 157 ","page_number":157},
  {"content":"\r\n\r\n( 1 )\r\n\r\nامان‌نامهء شمر براى برادران حضرت عباس\r\nپليد پيسى گرفته ، « شمر بن ذى الجوشن » گمان كرد كه برادران حضرت حسين عليه السّلام را به دورى گزيدن از يارى برادرشان قانع مىكند ، پس از عبيد اللّه بن زياد براى آنان امان‌نامه‌اى گرفت و به سرعت پيش آمد تا در برابر آنان ايستاد و فرياد زد : « كجايند فرزندان خواهرمان ، عباس و برادرانش ؟ » .\r\nآن جوانمردان همچون شيران به سويش شتافتند و به او گفتند : « چه مىخواهى اى فرزند ذى الجوشن ؟ ! » .\r\n- براى شما امان‌نامه‌اى دارم .\r\n( 2 ) آنان خشمگينانه بر او فرياد كشيدند و گفتند : « خداوند تو و امان‌نامه‌ات را لعنت كند ! آيا ما را امان مىدهى در حالى كه فرزند دخت رسول خدا صلّى اللّه عليه و آله امانى ندارد ؟ ! » « 1 » .\r\nآن گناهكار ، ناكام بازگشت ، در حالى كه گمان كرده بود برادران امام از نوع ياران مسخ‌شدهء او هستند و نمىدانست كه آنان از افراد بىهمتاى دنيا بودند كه كرامت انسانيت را شكل بخشيدند و براى انسان ، افتخار و شكوه آفريدند .\r\n( 3 )\r\n\r\nجلوگيرى از مددرسانى\r\nابن سعد ، حضرت امام حسين عليه السّلام را مورد محاصره قرار داد و از همه طرف او را احاطه نمود تا مبادا از خارج ، مددى به وى برسد ، او اين كار را چنان شديد انجام داد كه غير ممكن بود كسى به اردوگاه امام ملحق شود يا به آنان يارى برساند .\r\n\r\n\r\n","description":"","footnote":"\r\n( 1 ) انساب الاشراف 3 / 391 .\r\n","page_name":" 158 ","page_number":158},
  {"content":"\r\n\r\n( 1 )\r\n\r\nاشغال فرات\r\nخطرناكترين كارى كه ابن سعد انجام داد ، اشغال نمودن « رود فرات » بود ؛ زيرا دستورات مؤكدى از فرزند مرجانه دريافت نمود كه آب را از امام حسين عليه السّلام و اهل بيت و يارانش بازدارد تا قطره‌اى از آن ننوشند ، آن‌گونه كه دربارهء عثمان بن عفان عمل شده بود .\r\n( 2 ) وى نيرويى نظامى متشكل از پانصد سوار و به قولى چهار هزار سوار را به فرماندهى « عمرو بن حجاج » فرستاد ، آنها همهء شريعه‌ها و نهرهاى منشعب از رود فرات را اشغال كردند و راه رسيدن حضرت حسين عليه السّلام و يارانش به آب را مسدود نمودند ، گمان مىكنم اين اقدام سنگدلانه را به خاطر موارد ذيل اتخاذ كردند :\r\n( 3 ) اول : براى اينكه به اردوگاه امام زيان برسانند تا هيچ‌گونه توانايى يا مقاومتى براى جنگ نداشته باشند و نيروهاى عمر سعد دچار تلفات نشوند .\r\n( 4 ) دوم : بستن راه در برابر هر كسى كه مىكوشيد از راه آب به حضرت حسين عليه السّلام ملحق شود .\r\n( 5 ) سوم : زياده‌روى در دل‌خوشى و انتقامجويى از خاندان نبوت در برابر آنچه مسلمين در يوم الدار هنگام محاصرهء عثمان ، نسبت به وى انجام داده و آب را بر او بسته بودند ، اما حضرت حسين عليه السّلام به اتفاق مورّخان ، هنگام محاصرهء عثمان ، آب را به او رسانده بود ولى امويان اين نيكوكارى را كه امام نسبت به آنان روا داشته بود ، فراموش نمودند .\r\n( 6 ) چهارم : ابن زياد اميدوار بود كه با اين اقدام ، امام تسليم شود و دستورهايش را گردن نهد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاينها بعضى از عواملى بودند كه ابن مرجانه را واداشتند تا دستور دهد فرات اشغال شود و آب ، بر حضرت حسين و يارانش ممنوع گردد .\r\n( 1 ) مورخان مىگويند : بستن آب به روى حضرت حسين ، سه روز پيش از شهادت آن حضرت ، صورت گرفت « 1 » ، از سخت‌ترين محنتهاى شديدى كه امام از آنها رنج برد ، مشاهدهء كودكان و بانوان رسالت بود كه از درد كشنده تشنگى مىناليدند ؛ كودكان فرياد مىزدند : آب ! آب ! . . .\r\nكودكان ، قادر به مقاومت در برابر تشنگى نبودند وقتى به فرات نگاه مىكردند كه سرشار از آب بود و در آن هنگام فريادهايشان بيشتر مىشد . قلب امام به رحمت و دلسوزى نسبت به آن منظرهء هولناك ، به درد مىآمد ، لبان كودكان پژمرده شده و بدنهايشان از رمق افتاده و شير زنان شيرده خشك گرديده بود در حالى كه آن ستمگران از آب بهره‌مند مىشدند .\r\n( 2 ) « انور جندى » مىگويد :\r\n و ذئاب الشرور تنعم بالماء * و اهل النبى من غير ماء\r\nيا لظلم الأقدار يظمأ قلب الليث * و الليث موثق الاعضاء\r\nو صغار الحسين يبكون فى الصحراء * يا رب اين غوث القضاء \r\n« گرگان شرور از آب بهره‌مند بودند در حالى كه خاندان پيامبر بدون آب به سر مىبردند » .\r\n« اين چه ستمى است كه سرنوشتها دارند ، دل شير تشنگى مىكشد در حالى كه شير ، اندامهايى استوار دارد » .\r\n« خردسالان حسين در صحرا مىگريستند ، اى پروردگار ! مددرسانى\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ص 89 ، و انساب الاشراف 3 / 389 .\r\n","page_name":" 160 ","page_number":160},
  {"content":"\r\n\r\nقضا و قدر كجا باشد » .\r\n( 1 ) همهء آيينها و مذاهب ، منع كردن آب از كودكان و زنان را اجازه نمىدهند ، خصوصا شريعت اسلامى كه همهء مردم را در آب و چراگاه ، شريك قرار داده و آب نوشيدن از نهرهاى تملك گشته را جايز شمرده هر چند كه صاحبان آنها اجازه نداده باشند . و نيز سر بريدن حيوان زبان بسته را اگر تشنه باشد ، بسيار مكروه دانسته است ، ولى سپاه امويان اعتنايى به اين امر ننمود و هر آنچه شرايع و اديان حرام دانسته‌اند ، مباح شمرد .\r\n( 2 ) آن جفاكاران عمل نيكوكارانهء امام را در حق پيشقراولان سپاهشان ناديده گرفتند ؛ آن گروهى كه از هزار سوار به فرماندهى حر تشكيل مىشد و براى دستگيرى امام و محاصرهء وى در صحرا بودند و تشنگى بر آنها دست يافته بود و نزديك به مرگ بودند ، آن حضرت مىتوانست آنان را با تشنگى نابود كند ، ولى مروّت و رحمت آن حضرت نپذيرفت كه با آنان به سنگدلى عمل كند ، پس به جوانانش دستور داد كه به همراه وى به آنان آب بدهند ، همهء آنان را آب داد و حتى دستور داد تا اسبانشان را نيز آب بدهند با وجود آنكه آن حضرت در وسط آن صحراى سوزان ، خود به آب احتياج داشت ، ولى آن نابكاران ، اين مساعدت حضرت را ارج ننهادند و او را از آب ، محروم ساختند و تمامى بانوان اهل بيت و نوادگان پيامبر صلّى اللّه عليه و آله را كه همراهش بودند ، از آب محروم نمودند .\r\n( 3 )\r\n\r\nسرشتهاى پست\r\nآن مسخ‌شدگان از اينكه بر آب فرات مستولى شده و ريحانهء رسول خدا صلّى اللّه عليه و آله را از آن منع كرده بودند ، افتخار و مباهات مىكردند از آن جمله :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n( 1 )\r\n\r\n1 - مهاجر بن اوس\r\n« مهاجر بن اوس تميمى » روى به حضرت نموده با صداى بلند گفت : « اى حسين ! آيا آب را نمىبينى كه همچون شكم مارها به نظر مىآيد ، به خدا ! آن را نخواهى چشيد تا بميرى ! » .\r\nامام به وى پاسخ داد : « اميدوارم كه خداوند مرا به آن برساند و شما را از آن بازدارد » « 1 » .\r\n( 2 )\r\n\r\n2 - عمرو بن حجاج\r\n« عمرو بن حجاج » پيش آمده - او از جمله كسانى بود كه براى حضرت حسين عليه السّلام براى آمدن به كوفه نامه نوشته بود - تا اينكه به اردوگاه حضرت نزديك شد و با صداى بلند گفت : « اى حسين ! اين فرات است كه سگها به آن دهن مىزنند و خرها و خوكها از آن مىنوشند ، به خدا ! جرعه‌اى از آن نخواهى چشيد تا آب داغ جهنم را بچشى ! » « 2 » .\r\n( 3 )\r\n\r\n3 - عبد اللّه بن حصين\r\n« عبد اللّه بن حصين ازدى » در حالى كه همچون سگى شتابان به سوى امام مىشتافت ، پيش آمد و فرياد كشيد : « اى حسين ! آيا به آب نمىنگرى كه همچون جگر آسمان است ، به خدا ! از آن قطره‌اى نمىنوشى تا از تشنگى بميرى ! » .\r\n\r\n\r\n","description":"","footnote":"\r\n( 1 ) انساب الاشراف 3 / 390 .\r\n( 2 ) همان 3 / 390 .\r\n","page_name":" 162 ","page_number":162},
  {"content":"\r\n\r\nامام دو دست خود را به دعا برداشت و گفت : « خداوندا ! او را تشنه بميران و هرگز او را مبخشاى » « 1 » .\r\nآن فرومايگان از اينكه بر آب فرات دست يافته بودند ، افتخار مىكردند تا نزد اربابشان فرزند مرجانة ، تقرّب جويند و او را خرسند سازند و جايزه‌ها و بخششهايش را به دست آورند .\r\n( 1 )\r\n\r\nاعتراض بر ابن سعد\r\nجمعى از ياران امام حسين عليه السّلام و ديگران ، بر ابن سعد اعتراض نمودند كه آب را از ريحانهء رسول خدا صلّى اللّه عليه و آله بازداشته بود ؛ زيرا اين كار پست‌ترين شيوه در انتقامجويى بود ، در حالى كه كودكان حضرت حسين عليه السّلام در برابر آنان ، نزديك به مرگ بودند و اين در زمانى صورت مىگرفت كه هيچ‌گونه سببى براى اين انتقامجويى وجود نداشته است جز فرومايگى و وحشيگرى كه در جان آن سپاهيان ريشه دوانيده بود . از جمله اعتراض كنندگان بر او عبارت بودند از :\r\n( 2 )\r\n\r\n1 - يزيد بن حصين\r\n« يزيد بن حصين » حركت كرد و به ابن سعد گفت : « اين فرات است كه سگها از آن مىنوشند در حالى كه اين حسين فرزند دخت پيامبر خدا صلّى اللّه عليه و آله و اهل بيتش تشنه مىباشند و تو ادعا مىكنى كه خداوند و پيامبرش را مىشناسى ؟ ! » .\r\nابن سعد ، روى پليدش را به طرف زمين افكند و چيزى نگفت « 2 » .\r\n\r\n\r\n","description":"","footnote":"\r\n( 1 ) انساب الاشراف 3 / 389 . الصراط السوى فى مناقب آل النبى ، ص 86 .\r\n( 2 ) قرمانى ، اخبار الدول ، ص 108 . وسيلة المآل فى عدّ مناقب الآل ، ص 290 . مطالب\r\n","page_name":" 163 ","page_number":163},
  {"content":"\r\n\r\n( 1 )\r\n\r\n2 - برير بن خضير\r\n« برير بن خضير همدانى » به سوى ابن سعد رفت و با صداى بلند گفت :\r\n« اى عمر ! آيا خاندان نبوت را رها مىكنى تا از تشنگى بميرند در حالى كه آنان را از فرات مانع شده‌اى كه از آن بنوشند در اين حال ادعا مىكنى خداوند و پيامبرش را مىشناسى ؟ » .\r\nابن سعد جواب داد : اى برير ! به خدا قسم اين را من مىدانم كه قاتل اين جماعت ، جهنّمى خواهد بود لكن نظر تو اين است كه ملك رى را من رها كنم تا ديگرى صاحب شود ؟ نفس من هيچ‌گاه به اين امر رضايت نمىدهد « 1 » .\r\n( 2 )\r\n\r\n3 - حرّ\r\nهنگامى كه حرّ به اردوگاه امام پيوست و در حضور آن حضرت توبه كرد ، به سوى سپاه ابن سعد حركت نمود و صداى خود را بلند كرد و گفت : « اى مردم كوفه ! مادرتان داغتان را ببيند و بر شما بگريد كه او را فراخوانديد و گرفتار ساختيد و از هر سوى در محاصره‌اش قرار داديد ، از اينكه به سوى زمين گستردهء خدا برود ، تا خود و اهل بيتش در امان باشد ، بازداشتيد ، او اينك همچون اسير در دست شما درآمده است ، نه اختيار سودى را دارد و نه زيانى ، او و زنان و كودكان و يارانش را از آب جارى فرات مانع شديد ، در حالى كه يهوديان ، مسيحيان و زردشتيان از آن مىنوشند و خوكها و سگهاى منطقه در آن شناور مىشوند اما\r\n\r\n\r\n","description":"","footnote":"\r\nالسئول ، ص 2 / 36 - 37 .\r\n( 1 ) الفتوح 5 / 171 - 172 .\r\n","page_name":" 164 ","page_number":164},
  {"content":"\r\n\r\nآنان به سبب تشنگى از پاى درآمده‌اند ، پس از محمد چه بدرفتارى با ذريّه‌اش داشته‌ايد ، خداوند شما را در روز تشنگى ، سيراب ننمايد » « 1 » .\r\nاين اعتراض در آنان اثرى نداشت و آنها بر ستم و عناد خود اصرار ورزيدند و فرزندان پيامبر صلّى اللّه عليه و آله را از آب محروم ساختند تا آنجا كه تشنگى آنان را از پاى درآورد .\r\n( 1 )\r\n\r\nيافتن يك چشمهء آب\r\nتشنگى ، اهل بيت را آزرد و كودكان و زنان به فرياد آمدند و امام عليه السّلام برخاست و تيشه‌اى برداشت و در اطراف چادر زنان ، زمين را كند كه چشمهء آب گوارايى جارى شد و آنان از آن نوشيدند ولى اندكى بيش دوام نياورد و آب آن تمام شد . جاسوسان ، اين مطلب را به ابن زياد گزارش دادند و او سخت به خشم آمد و نامه‌اى براى ابن سعد فرستاد كه در آن آمده بود :\r\n« به من گزارش شده است كه حسين چاههايى را حفر مىكند و آب به دست مىآورد و خود و يارانش مىنوشند ، پس بنگر هرگاه نامه‌ام به تو رسيد ، آنان را تا مىتوانى از كندن چاهها منع كن و به شدت بر آنها سختگيرى نما . . . » .\r\n( 2 ) ابن سعد ، نظارت شديدى بر حفر چاه اعمال كرد و نيز تعداد بيشترى از نگهبانان و سربازان را در كنار رود فرات قرار داد تا مبادا كسى از آنان به رودخانه برسد و از آن ، آب بنوشد « 2 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 65 .\r\n( 2 ) خوارزمى ، مقتل 1 / 244 . الفتوح 5 / 162 . بغية النبلاء .\r\n","page_name":" 165 ","page_number":165},
  {"content":"\r\n\r\n( 1 )\r\n\r\nجنگ بر سر آب\r\nامام ، از اينكه كودكان و اهل بيت خود را مىديد كه از تشنگى كشنده مىناليدند ، به شدت درد مىكشيد و رنج مىبرد پس برادر خود حضرت ابا الفضل عباس را براى به دست آوردن آب مأمور كرد ، آن قهرمان عظيم ، به همراه سى سوار و بيست پياده به راه افتاد و بيست مشك را با خود برد ، همگى به سوى رود فرات تاختند ، در حالى كه « نافع بن هلال مرادى » پيشاپيش آنان بود .\r\n( 2 ) « عمرو بن حجاج زبيدى » كه مسئول نگهبانى از فرات بود ، با وى روبه‌رو شد و به او گفت : براى چه آمده‌اى ؟\r\n- آمده‌ايم تا از اين آبى كه شما ما را از آن بازداشته‌ايد ، بنوشيم .\r\n- گوارا بنوش .\r\n- آيا بنوشم در حالى كه حسين و يارانش تشنه باشند ؟\r\n- راهى براى سيراب كردن اينان وجود ندارد . ما را در اينجا گذاشته‌اند تا آنان را از آب بازداريم .\r\n( 3 ) ياران امام اعتنايى به وى ننمودند و به سوى فرات پيش رفتند تا مشكهاى خود را پر كنند ، ولى عمرو بن حجاج به همراه دسته‌اى از سربازانش به سوى آنان شتافتند كه حضرت عباس و نافع بن هلال با آنان درگير شدند و ميان آنان زدوخوردى واقع شد ، ولى كسى در آن به قتل نرسيد و ياران امام پس از آنكه مشكهايشان را پر كردند ، مراجعت نمودند ، گفته شده است كه آنان تنها با مقدار اندكى آب ، بازگشتند « 1 » ، حضرت عباس تشنگان اهل بيت را سيراب كرد و آنان را از تشنگى رهايى بخشيد ، وى از آن روز به سقا [ سيراب‌كننده 
  ] معروف شد كه از مشهورترين القاب آن حضرت و محبوبترين آنها نزد ايشان مىباشد .\r\n\r\n\r\n","description":"","footnote":"\r\n( 1 ) انساب الاشراف 3 / 389 .\r\n","page_name":" 166 ","page_number":166},
  {"content":"\r\n\r\n( 1 )\r\n\r\nحبيب از خاندانش كمك مىجويد\r\n« حبيب بن مظاهر » از ياران نامدار حضرت حسين عليه السّلام و از مخلص‌ترين و وفادارترين آنان نسبت به آن حضرت بوده است . هنگامى كه تنهايى امام و همدستى نيروهاى جفاكار براى جنگ با آن حضرت را مشاهده كرد ، از آن حضرت خواست تا به وى اجازه دهد از خاندانش بنى اسد ، كمك بجويد تا به جهاد در خدمت آن حضرت موفّق گردند . وى گفت : « در اينجا گروهى از بنى اسد هستند . آنان چادرنشينانى مىباشند كه در « نهرين » اقامت مىگزينند و مسافت اندكى ميان ما و آنها وجود دارد ، آيا به من اجازه مىدهى كه نزد آنان بروم و ايشان را فراخوانم ، شايد خداوند به وسيلهء آنان نفعى به تو برساند و يا بدى را از تو دور سازد ؟ » .\r\n( 2 ) امام به وى اجازه داد ، او به سرعت نزد آنان رفت و هنگامى كه به آنها رسيد ، گفت : « من شما را به سوى شرافت آخرت و فضيلتها و ثواب عظيم آن فرا مىخوانم ، من شما را براى يارى فرزند دخت رسول خدا ، پيامبرتان صلّى اللّه عليه و آله فرا مىخوانم كه اينك مظلوم واقع شده است ، مردم كوفه او را فراخواندند تا او را يارى كنند ولى هنگامى كه به سوى آنان آمد ، او را رها كردند و به سوى او آمده‌اند تا او را بكشند » .\r\nهفتاد نفر « 1 » دعوتش را پذيرفتند كه « عبد اللّه بن بشر اسدى » در ميان آنان بود ، وى گفت : من نخستين كسى هستم كه اين دعوت را مىپذيرم ، سپس به رجزخوانى پرداخت :\r\n قد علم القوم اذا تواكلوا * و احجم الفرسان او تثاقلوا \r\n\r\n\r\n","description":"","footnote":"\r\n( 1 ) و در روايتى ، نود نفر .\r\n","page_name":" 167 ","page_number":167},
  {"content":"\r\n\r\n انى شجاع بطل مقاتل * كاننى ليث عرين باسل « 1 » \r\n« هرگاه مردم تصميم بگيرند ، مىدانند و هرگاه سواران بازمانند و يا كار بر آنان سنگينى كند » .\r\n« من شجاعى قهرمان و رزمنده هستم ، گويى كه شيرى ژيان در بيشه مىباشم » .\r\n( 1 ) آنان براى يارى امام شتافتند ولى در آن مجلس ، جاسوسى براى ابن سعد بود كه به سرعت نزد وى شتافته او را از آن كار باخبر ساخت ، او گروهى از لشكريانش را به فرماندهى « جبلة بن عمر » مأمور ساخت و آنان مانع پيوستن آنها به حضرت حسين عليه السّلام شدند و حبيب اندوهگين بازگشت ، امام را از ماجرا آگاه ساخت ، حضرت گفت : « خداى را سپاس فراوان باد » « 2 » .\r\nامام به همراه يارانش ، دست به گريبان سخت‌ترين تنگنا ، بر اثر محاصرهء تحميل شده بر آنان باقى ماندند و در انتظار حوادث هولناكى كه در صحراى كربلا بر ايشان خواهد گذشت ، به سر بردند .\r\n\r\n\r\n","description":"","footnote":"\r\n( 1 ) جزء دوم بغية النبلاء .\r\n( 2 ) انساب الاشراف 3 / 388 .\r\n","page_name":" 168 ","page_number":168},
  {"content":"\r\n\r\n( 1 )\r\n\r\nهمراه با دو اردوگاه\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n( 1 ) بر صحراى پاك سرزمين كربلا ، نيروهاى خيانتكار با سربازان خداوند و هسته‌هاى توحيد ، درگير شدند ، با آنان كه خداوند ، سينه‌هايشان را براى ايمان ، گشاده ساخت ، آنان نبرد كردند ، در حالى كه يقين داشتند بر حق بوده‌اند . . . بر عكس دشمنانشان كه گرفتار سرگردانى و پريشانحالى بودند ، مىجنگيدند در حالى كه از گمراهى خود و انحرافشان از راه راست باخبر بودند .\r\nما ناگزيريم توقفى كوتاه داشته باشيم تا دربارهء هر يك از اين دو اردوگاه ، سخنى به ميان آوريم .\r\n( 2 )\r\n\r\nاردوگاه حسينى\r\nاردوگاه حسينى ، شرافت انسان را نمايانگر مىساخت و ارزشهاى و الا و جهت‌گيريهاى عظيمى را ارائه مىداد كه هر انسان نيكو گوهرى با آنها بلندى مىيافت و آن را همين بس كه تنها براى اوست كه در تاريخ اين دنيا جاودانگى و بقا را رقم زدند ؛ زيرا در ميان خاندان شهيدان جهان ، كسى همچون شهداى كربلا در شرافت ، مجد و اقدام در يارى حق و جانبازى در راه عدالت نيست . ما در اينجا به بعضى از نشانه‌هاى اهداف و سرشتهاى ذاتى آن ، اشاره‌اى مىنماييم .\r\n( 3 )\r\n\r\nهدفهاى عظيم\r\nهدفهاى عظيمى كه شعار آنها را بپاداشتند و با شجاعت و ايمان به خاطر آنها مبارزه كردند ، عبارتند از :\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( 1 )\r\n\r\n1 - دفاع از اسلام\r\nياران امام با اخلاص و ايمان كامل ، براى دفاع از اسلام و حفظ اصول آن - كه از سوى حكومت اموى ناديده گرفته شده بود - بپاخاستند و در دفاع خود به بهترين و برجسته‌ترين صورتى اخلاص ورزيدند كه دلايل آن در همهء موضعگيريهاى افتخارآميز آنان فراوان است ؛ مثلا حضرت عباس عليه السّلام كه نزديكترين خويشاوند امام بود ، در فداكارى خود به انگيزهء برادرى و يا ديگر موارد خاص ، عمل ننموده بلكه با عقيده‌اى محكم به حمايت اسلام و حمايت امامى از ائمهء مسلمين كه خداوند مودّت و طاعتش را بر همهء مردم واجب ساخته است ، پرداخته بود . او اين را در ميدان جنگ پس از آنكه آن قوم ، دست راستش را قطع كردند ، بيان داشت و به صورت رجزخوانى چنين فرمود :\r\n و اللّه ان قطعتم يمينى * انى احامى ابدا عن دينى\r\nو عن امام صادق يقينى * نجل النبى الطاهر الامين \r\n« به خدا ! اگر دست راستم را قطع كرده‌ايد ، من همچنان از دينم حمايت مىكنم » .\r\n« و از امامى كه به يقين صادق است ، فرزند پيامبر پاك امانتدار » .\r\n( 2 ) معناى اين رجزخوانى - به وضوح - نشان مىدهد كه آن حضرت در جهاد خود به انگيزهء برادرى ، اقدام ننموده بلكه انگيزهء وى حمايت از دين و دفاع از امامى صادق به طور يقين بوده است . افراد ديگرى غير از حضرت عباس ، از ياران امام نيز اين حقيقت را اعلام نمودند .\r\n( 3 ) حضرت ابا عبد اللّه عليه السّلام آنان را با روح و هدايت خود تغذيه نمود و با اخلاق خود پوشش داد به طورى كه جانهايشان از دنيا دور شد و از ماديت بدن ، جدا\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nگشت و دلها و عواطفشان از مشغوليتهاى زندگى رهايى يافت . . . ؛ زيرا كدام معلّم همچون حسين وجود داشته ؟ و كدام مدرسه همچون مكتب وى ، الهام‌بخش بوده است ؟ و آيا نسلهاى دنيا مىتوانند اين گونه ايمانى به خدا و اخلاصى براى حق به وجود آورند ؟\r\n( 1 )\r\n\r\n2 - حمايت و دفاع از امام حسين عليه السّلام\r\nنشانهء ويژهء ديگرى در اهداف ياران امام بود و آن حمايت از امام در برابر آن وحشيانى است كه براى كشتن آن حضرت ، همدست شده بودند . ياران امام ، در وفادارى و اخلاص نسبت به آن حضرت ، جان فدا كردند و بدين وسيله برجسته‌ترين مثالها را در وفادارى ارائه نمودند ، مثلا « مسلم بن عوسجه » كه از نامداران ياران امام مىباشد ، هنگامى كه به سوى ميدان نبرد رفت و با بدنى كه شمشيرها و نيزه‌ها آن را دريده بودند ، بر زمين افتاد ، امام ، همراه « حبيب بن مظاهر » به سوى او رفت ، در حالى كه آن قهرمان ، دردهاى احتضار را تحمل مىكرد ، حبيب از او خواست كه در مورد آنچه برايش مهم است ، وصيتى به او بنمايد ، وى با صدايى آهسته و اندوهناك گفت : « تو را در مورد اين سفارش مىكنم - و به امام اشاره كرد - كه در دفاع از او ، جان فدا كنى » « 1 » .\r\n( 2 ) كدام وفادارى همانند اين ، مىتواند مايهء غرور و افتخار گردد ؟ وى به نسلهاى آينده ، درسهايى از وفادارى عظيم نسبت به حق داد ، زيرا در حالى كه او در واپسين لحظات زندگى بود و خرخره‌هاى مرگ در سينه‌اش جاى داشت ، به چيزى جز امام نمىانديشيد و از هر چيزى در زندگى روى گردانيده بود .\r\n( 3 ) اين ، قهرمان عظيم ، « سويد بن ابى مطاع » است كه از برجسته‌ترين شهيدان\r\n\r\n\r\n","description":"","footnote":"\r\n( 1 ) طبرى ، تاريخ 5 / 435 - 436 .\r\n","page_name":" 173 ","page_number":173},
  {"content":"\r\n\r\nو از صادق‌ترين آنان در فداكارى است ، وقتى مجروح در ميدان نبرد افتاد ، دشمنان او را رها كردند و به گمان اينكه وى مرده است ، بر او نتاختند ، هنگامى كه آنان كشته شدن امام را فرياد كشيدند ، نتوانست آرام بگيرد و نجات يابد ، پس برخاست و شمشير خود را خواست ، ولى ديد آن را غارت نموده‌اند و به دنبال چيزى مىگشت تا با آن به جهاد برخيزد ، دستش به چاقويى برخورد كرد ، آن را برداشت و آنها را با آن ضربه‌ها زد . آنان از او هراسان شدند و گمان كردند كه مردگان باز زنده شده‌اند تا جهاد را از سر گيرند و هنگامى كه براى آنها معلوم شد كه موضوع چنين نيست ، به سويش روى آوردند و او را كشتند . اين وفادارى در مورد ياران امام ، به حقيقت تا آخرين رمق از زندگيشان بوده است .\r\n( 1 ) اين وفادارى تنها خاص مردان نبود ، بلكه زنانى كه در صحنهء نبرد بودند نيز چنين حالتى داشتند ، مثلا زنى نزد فرزندش مىشتافت و به او التماس مىكرد تا در خدمت امام شهيد شود ، همسران نيز نزد شوهران مىشتافتند تا از امام دفاع كنند ، در حالى كه به مصايبشان همچون مرگ فرزند و لباس ماتم پوشيدن ، اعتنايى نداشتند .\r\n( 2 ) بسيار شگفت‌انگيز است كه كودكان خاندان نبوت نيز به خدمت امام مىشتافتند و دست و پاى آن حضرت را مىبوسيدند تا به آنان اجازه شهادت در خدمتش را بدهد ، از جملهء آنان « عبد اللّه بن حسن » است كه تنها يازده سال داشت ، هنگامى كه دشمنان را ديد براى كشتن عمويش جمع شده‌اند ، نتوانست صبر كند و به شتاب آمد ، اما عمه‌اش زينب پيش آمد تا او را نگهدارد ، ولى وى خوددارى نمود و به دويدن پرداخت تا اينكه به عمويش رسيد ، در حالى كه « ابجر بن كعب » شمشير خود را بالا برده بود تا بر امام ضربه‌اى بزند ، آن نوجوان بر او فرياد كشيد : « اى پليدزاده ! آيا عمويم را ضربه مىزنى ؟ ! » .\r\n( 3 ) آن پليد ناپاك به سوى او برگشت و با شمشير ضربه‌اى بر دست او زد\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nو آن را تا پوست قطع كرد و دستش آويزان ماند « 1 » . آن نوجوان خود را در بغل عمويش افكند ، حرمله ، تيرى جفاكارانه بر او نشانه گرفت و او را در دامن عمويش كشت و وى لذّت مرگ در راه حضرت را چشيد . . .\r\nبسيارى ديگر از اين نمونه‌هاى برجسته كه بر صفحهء روزگار نمىگذرد از ياران حضرت حسين و اهل بيتش به ظهور پيوسته است .\r\n( 1 )\r\n\r\n3 - رهايى امّت از ستم\r\nاز هدفهاى اردوگاه امام حسين عليه السّلام رها ساختن امّت از سركشى امويان و ستمكارى آنان بود ؛ زيرا آنها ظلم را گسترش داده و فساد را در سرتاسر جهان اسلام پراكنده ساخته بودند و ياران امام براى سرنگون ساختن آن نظام و بازگرداندن حكومت اسلامى بپاخاسته بودند كه اين مطلب را به صورت موضوعى مستقل ، هنگام بحث علل انقلاب امام ، بيان داشتيم .\r\n( 2 )\r\n\r\n4 - سرشتهايى بىنظير\r\nياران حضرت حسين عليه السّلام از هر سرشت كريمانه‌اى بهره بردند و به آنها از ديگر مردمان ، ممتاز گرديدند كه از ميان آنهاست :\r\n( 3 )\r\n\r\nالف - بزرگ منشى و عزّت نفس\r\nاز سرشتهاى ذاتى آن آزادمردان ، بزرگ‌منشى و عزت نفس بود ؛ زيرا آنان مرگ را در راه كرامتشان پذيرا شدند . سرور آزادگان حضرت امام حسين عليه السّلام\r\n\r\n\r\n","description":"","footnote":"\r\n( 1 ) طبرى ، تاريخ 5 / 450 - 451 .\r\n","page_name":" 175 ","page_number":175},
  {"content":"\r\n\r\nمىفرمايد : « به خدا ! مرگ را جز سعادت نمىبينم و زندگى با ستمكاران را جز فريبى نمىشناسم » . و فرزند نيكوكارش ، حضرت على اكبر در رجزخوانى خود - كه سرود وى در روز عاشورا بود - مىفرمايد :\r\n انا على بن الحسين بن على * نحن و رب البيت اولى بالنبى\r\nو اللّه لا يحكم فينا ابن الدعى \r\n« من على بن حسين بن على هستم ، به پروردگار كعبه سوگند ، ما به پيامبر سزاوارتريم » .\r\n« به خدا ! اين نابكارزاده بر ما حكومت نخواهد كرد » .\r\nامام حسين ، پرتوى از روح خود را بر اصحاب و اهل بيتش افكنده بود و آنان با شادمانى ، مرگ را براى عزّت ، كرامت و بزرگ‌منشى استقبال نمودند .\r\n( 1 )\r\n\r\nب - شجاعت و پايدارى\r\nنشانهء ديگرى از سرشتهاى اردوگاه امام ، شجاعت بود ، زيرا آنان از بىنظيرترين قهرمانان جهان بودند ، آنان با وجود اندك بودنشان در برابر آن سپاه ستمگر ، پايدارى كردند و روحيهء آنها را در هم شكستند و سنگين‌ترين تلفات را بر آنان وارد نمودند .\r\n( 2 ) مورخ انگليسى « پرس سايكس » مىگويد : « امام حسين و گروه كوچك ياران با ايمانش ، تصميم بر مبارزه تا مرگ گرفتند و با قهرمانى و شجاعتى جنگيدند كه پس از قرنها تا به امروز ، شگفتى و تحسين ما را برمىانگيزد » « 1 » .\r\nامام آنان را با معنويت و روح انقلابىاش پوشانده بود و طبيعى است كه\r\n\r\n\r\n","description":"","footnote":"\r\n( 1 ) پرس سايكس ، تاريخ ايران .\r\n","page_name":" 176 ","page_number":176},
  {"content":"\r\n\r\nشخصيت رهبر ، تأثير مهمى در دميدن روح معنويت در وجود لشكريان دارد ؛ زيرا دستگاه رهبرى ، رمز تسلّطى است كه سربازان را براى نبرد پيش مىبرد « 1 » و ياران امام با عزمى استوار ، بدون هراس از سختيها و موانع ، به سوى لشكر اموى مىتاختند تا آنجا كه زمين بر آن لشكر ، تنگ آمد و بيشتر آنان پاى به فرار گذاشتند . ( 1 ) يكى از سربازان ابن زياد به شخصى كه به سبب شركت نمودن وى در جنگ با امام از او انتقاد كرده بود ، گفته است :\r\n« سنگ را به دندان گرفته كه اگر تو مىديدى آنچه را ما ديديم ، انجام مىدادى آنچه را ما انجام داديم ، گروهى بر ما تاختند كه دستهايشان بر شمشيرها بود ، همچون شيران درّنده كه سواران را از راست و چپ نابود مىساختند و خود را بر مرگ مىافكندند و امانى نمىپذيرفتند و به مال ، علاقه‌اى نداشتند و چيزى ميان آنان و مرگ يا به دست آوردن حكومت ، جدايى نمىافكند ، پس اگر از آنها دست برمىداشتيم ، همهء افراد اردوگاه را به طور كامل نابود مىساختند پس چه كار مىتوانستيم بكنيم ، تو را مادر مباد » « 2 » .\r\n( 2 ) « كعب بن جابر ازدى » از سربازان ابن زياد بود كه بزرگ قاريان كوفه ، « برير بن خضير » را كشت و در قتل سيد الشهداء نيز دست داشت . وى قطعه‌اى سروده و در آن شجاعت ياران امام را مورد تمجيد قرار داده و گفته است :\r\n سلى تخبرى عنى و انت ذميمة * غداة حسين و الرماح شوارع\r\nالم آت اقصى ما كرهت و لم يخل * على غداة الروع ما انا صانع\r\nمعى يزنى لم تخنه كعسوبه * و ابيض مخشوب الغرارين قاطع \r\n\r\n\r\n","description":"","footnote":"\r\n( 1 ) نظامى ، علم النفس 1 / 36 .\r\n( 2 ) شرح نهج البلاغه 3 / 263 .\r\n","page_name":" 177 ","page_number":177},
  {"content":"\r\n\r\n فجردته من عصبة ليس دينهم * بدينى و انى بابن حرب لقانع\r\nاشد قراعا بالسيوف لدى الوغى * الا كل من يحمى الذمار مقارع\r\nو قد صبروا للضرب و الطعن حسرا * و قد نازلوا لو ان ذلك نافع\r\nفابلغ عبيد اللّه اما لقيته * بانى مطيع للخليفة سامع\r\nقتلت بريرا ثم حملت نعمة * ابا منقذ لما دعا من يماصع \r\n« سؤال كن تا در مورد من باخبر شوى ، آنگاه كه تو نكوهيده بودى آن روز كه حسين بود و نيزه‌هاى افراشته » .\r\n« مگر من انجام ندادم نهايت چيزى كه تو نمىخواستى و آنچه در روز جنگ انجام دادم به من خلل وارد نكرده است » .\r\n« به همراه من نيزه منسوب به ذى يزن بود كه نمىشكست و شمشير برّنده‌اى كه دو سويش را تيز كرده بودم » .\r\n« آن را در برابر گروهى كه دينشان دين من نبود به دست گرفتم كه من معاويه را معتقد هستم » .\r\n« با شمشيرها در جنگ حمله مىكردم كه هر كس از واجبات دفاع كند ، رزمنده خواهد بود » .\r\n« آنان در برابر شمشير و نيزه پايدارى كردند و نبرد نمودند اگر آن كار ، سود مىبخشيد » .\r\n« پس به عبيد اللّه بگو هرگاه او را ديدى كه من فرمانبر و شنواى خليفه هستم » .\r\n« برير را كشتم و سپس بر « ابو منقذ » تاختم آنگاه كه مبارز مىطلبيد » .\r\n( 1 ) كعب ، شگفتى فراوان خود را از شجاعت ياران امام ابراز مىدارد ؛ زيرا نه وى و نه ديگران ، همانند آنان را در شجاعت و پايدارى مشاهده ننموده‌اند ، آنها\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكه در برابر ضربه‌هاى شمشيرها و زخمهاى نيزه‌ها و روبه‌رو شدن با مرگ ، شكيبا بودند . . . و از شجاعت بىنظير آنان ، بنا به گفتهء بعضى از مورخان ، اين بود كه هيچ‌كدام از آنان پاى به فرار ننهادند و هيچ‌يك از آنان كشته نشد مگر در حال پيشروى نه در حال عقب‌نشينى . آنان بالاترين حد ممكن از قهرمانى ، شجاعت ، پايدارى و راستى نيّت و قدرت تصميم را براى حمايت از امام و دفاع از آن حضرت ارائه نمودند به طورى كه « عمرو بن حجاج زبيدى » از نبرد با آنان نهى كرد و به مردم كوفه گفت :\r\n( 1 ) « آيا مىدانيد با چه كسانى نبرد مىكنيد ؟ با سواران اين سرزمين و صاحبان بصيرتها مىجنگيد ، با قومى كه جوياى مرگ هستند و هيچ‌يك از شما به سوى آنان حمله نمىكند مگر اينكه او را - با وجود اندك بودنشان - خواهند كشت » « 1 » .\r\n( 2 ) سخن وى صفاتى را كه در آنها نمايان بود ، بيان مىكرد كه از جمله آنهاست اينكه :\r\n- آنان سواران اهل كوفه ، بلكه آنان سواران عرب به طور كلى هستند .\r\n- آنان از صاحبان بصيرتهاى زنده و جانهاى بيدار هستند كه با آگاهى به يارى امام شتافتند نه به طمع مال يا جاه .\r\n( 3 ) - آنان جنگى شهادت طلبانه مىكردند كه اميدى به زندگى نداشته ، بدين وسيله آنان تواناتر بودند كه دشمنانشان را به فرار وادارند ولى اينها به حيله و خيانت طمع ورزيده بودند .\r\n( 4 ) « عقاد » در شجاعت آنان مىگويد : « همراه حسين گزيده‌اى از سواران عرب بوده كه همگى در شجاعت و دليرى ، و نشانه‌گيرى تير و برّندگى ضربات\r\n\r\n\r\n","description":"","footnote":"\r\n( 1 ) طبرى ، تاريخ 5 / 432 - 435 .\r\n","page_name":" 179 ","page_number":179},
  {"content":"\r\n\r\nشمشير شهره بودند . همراهى حضرت حسين عليه السّلام جز آنچه گفتيم بداهت و تقدير ديگرى - كه متوقف بر شهرت فراوان و توصيف پىدرپى نباشند - ندارد ، چرا كه همكارى با امام حسين عليه السّلام به تنهايى در آن شرايط نشان از شجاعت در ديدار مرگ دارد « 1 » .\r\nروشن است كه هيچ‌يك از ياران امام ، طمعى در چيزى از مسائل زودگذر دنيا نداشته و پاداشى جز ثواب خداوند و سراى آخرت نمىجسته است . . .\r\n( 1 )\r\n\r\nعناصر تشكيل دهندهء سپاه امام عليه السّلام\r\nسپاه امام از دو عنصر تشكيل مىيافت كه عبارت بودند از :\r\n( 2 )\r\n\r\nالف - غلامان\r\n« غلامان » رابطه‌اى محكم با امام حسين عليه السّلام داشته‌اند به خاطر شيوهء عادلانه‌اى كه حضرت امام امير المؤمنين در مورد آنها عمل كرده بود و اگر شرايط ، آماده بود ، بسيارى از آنان به امام مىپيوستند ، سپاه آن حضرت اين افراد از غلامان را در برمىداشت :\r\n1 - سليمان ؛ غلام حضرت حسين عليه السّلام .\r\n2 - قارب دئلى ، غلام حضرت حسين عليه السّلام .\r\n3 - حارث بن نبهان ؛ غلام حمزة بن عبد المطلب .\r\n4 - سحح ؛ غلام حضرت حسين عليه السّلام « 2 » .\r\n\r\n\r\n","description":"","footnote":"\r\n( 1 ) أبو الشهداء ، ص 215 .\r\n( 2 ) حسان بن بكر حنظلى او را به قتل رساند .\r\n","page_name":" 180 ","page_number":180},
  {"content":"\r\n\r\n5 - عامر بن مسلم ؛ غلام سالم .\r\n6 - جابر بن حجاج ؛ غلام عامر بن نهشل .\r\n7 - سعد ؛ غلام عمر بن خالد صيداوى .\r\n8 - رافع ؛ غلام اهل شنوه .\r\n9 - شوذب ؛ غلام شاكر بن عبد اللّه همدانى شاكرى « 1 » .\r\n10 - اسلم تركى ؛ غلام حضرت حسين عليه السّلام « 2 » .\r\n11 - جون ؛ غلام ابو ذر غفارى « 3 » .\r\n12 - زاهر ؛ غلام عمر بن خزاعى « 4 » .\r\nاينان ، غلامانى هستند كه در شرف و اقدامشان براى يارى حق ، بر آزادگان ، برترى يافتند ؛ زيرا به يارى سرور جوانان اهل بهشت ، رستگار شدند و نعمت شهادت در خدمت آن حضرت را كسب نمودند .\r\n( 1 )\r\n\r\nب - عربها\r\nبقيهء ياران بزرگوار حضرت حسين عليه السّلام از عربها بودند كه بيشتر آنان از ساكنان كوفه بوده و از بصره ، جز تعداد اندكى ، كسى همراه آن حضرت به شهادت نرسيد ، همچنانكه از حجاز ، صحابى بزرگ ، « انس بن حارث كاهلى » به آن حضرت ملحق شده بود .\r\nدر اينجا سخن ما دربارهء اردوگاه حضرت حسين عليه السّلام پايان مىيابد .\r\n\r\n\r\n","description":"","footnote":"\r\n( 1 ) الحدائق الوردية 1 / 121 - 122 .\r\n( 2 ) اعيان الشيعة 1 / 126 .\r\n( 3 ) بحار الانوار 45 / 22 .\r\n( 4 ) مناقب ، ابن شهرآشوب 4 / 113 .\r\n","page_name":" 181 ","page_number":181},
  {"content":"\r\n\r\n( 1 )\r\n\r\nاردوگاه اموى\r\nاما « اردوگاه اموى » مجموعه‌اى از خيانتكاران و وجدان‌فروشانى بود كه هيچ انسان شريفى در ميان آنان وجود نداشت ؛ همچنانكه آنان ، بدون هيچ شكى ، يقين داشتند كه به گمراهى و انحراف از راه راست رفته بودند . . . كه بعضى از مشخصات آنان چنين بوده است :\r\n( 2 )\r\n\r\n1 - نداشتن اراده\r\nنشانهء آشكار در آن سپاه ، فقدان اراده و اختيار بود ؛ زيرا بيشتر آنان - بنا به گفتهء مورخان - دلهايشان با امام و شمشيرهايشان بر عليه آن حضرت بود ! آنان به جنگ با كسى شتافته بودند كه به حقانيّت وى عقيده داشتند و مىدانستند تنها او بود كه اهداف و خواسته‌هايشان را محقق مىساخت و اگر ذرّه‌اى شعور و احساس مىداشتند ، جان و دلشان را فداى او مىنمودند و پس از آنكه با خداوند عهد بسته بودند كه او را يارى و از او حمايت كنند ، به وى خيانت نمىنمودند .\r\n( 3 )\r\n\r\n2 - اضطراب و سرگردانى\r\nسرگردانى و خود خيانتى ، جان بسيارى از افراد اردوگاه اموى را در اختيار گرفته بود ؛ زيرا آنان مىدانستند كه بر پرتگاه باطل قرار دارند و حضرت حسين عليه السّلام و يارانش ، بر طريق حق هستند . به طورى كه « شبث بن ربعى » كه يكى از بزرگان آن سپاه و از عوامل رهبرى در آن بوده ، اين موضوع را بيان نموده\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nو گفته است :\r\n« همراه على بن ابى طالب و فرزندش حسن - پس از او - پنج سال با خاندان ابو سفيان جنگيديم ، سپس بر فرزندش كه بهترين مردم زمين است ، تعدّى نموديم و در كنار خاندان معاويه و فرزند سميهء زناكار ، با وى جنگيديم ، اين گمراهى است و چگونه گمراهى است ! ! به خدا ! خداوند هرگز به مردم اين سرزمين خيرى عطا نخواهد كرد و آنان را به نيكى موفق نخواهد نمود » .\r\n( 1 ) اين سخنان ، ميزان اضطراب درونى را مشخص مىسازد كه بر شبث بن ربعى دست يافته بود و بدون شك ، صدها نفر ديگر همانند او بودند كه در دل ، خود را به سبب جنگيدنشان با ريحانهء رسول خدا صلّى اللّه عليه و آله سرزنش مىكردند ؛ همچنانكه بسيارى از آنان از وارد شدن در عمليات جنگى ، خوددارى مىكردند ؛ چنانچه « عمرو بن حجاج زبيدى » ، اين موضوع را در مورد آنان متوجه شد و خطاب به آنان گفت : « در جنگ با كسى كه از دين خارج شده است ، دچار ترديد نشويد ! » .\r\n( 2 ) از نشانه‌هاى آن سرگردانى اينكه از هيچ‌يك از آنان رجزخوانى « 1 » ، نقل نشده است كه هدف خود در آن جنگ را بيان كند و يا مقصود خود در جنگ با امام را تمجيد نمايد ؛ زيرا دهانها بسته شده و زبانها لال گرديده بودند ، بلكه رجزخوانى از ياران امام حسين عليه السّلام و اهل بيت او بود كه هدفها و اصولى را كه به خاطر آنها شهيد شده بودند ، نمايان مىساخته است . . . رجزخوانى ، سرود نظامى معمول در آن روزگاران بود كه رزمندگان هنگام جنگ آن را مىخواندند و به\r\n\r\n\r\n","description":"","footnote":"\r\n( 1 ) « ابن حبيب » مىگويد : عربها رجز را در جنگ ، شتررانى ، فخرفروشى ، و مواردى از اين قبيل مىگفتند ، اين مطلب در الاغانى 18 / 164 آمده است .\r\n","page_name":" 183 ","page_number":183},
  {"content":"\r\n\r\nشجاعتها و قهرمانيهاى خويش ، افتخار مىنمودند و دشمنانشان را به كشتن و فرارى ساختن آنان تهديد مىكردند .\r\n( 1 ) رجزخوانى در آن نبردها همچون سلاحى از سلاحهاى نبرد بود كه جنگاوران بر آن اعتماد مىكردند همان‌گونه كه بر ابزارهاى جنگى چون شمشير ، تير و نيزه ، اعتماد مىنمودند . در واقعهء جمل ، ياران عايشه ، رجزى را مىخواندند كه نمايانگر شتافتن آنان براى حمايت از مادرشان بود و ياران امام ، در رجزشان ، دفاعشان از حضرت امام امير المؤمنين عليه السّلام را بيان مىكردند كه بر آنها فريضه‌اى دينى بود ، همچنين در نبرد صفين .\r\n( 2 ) اما در واقعهء كربلا حتى يك بيت شعر ، نقل نشده است كه يكى از افراد اردوگاه اموى آن را سروده و يا آن را شاهد و مثال آورده باشد كه اين دليلى است بر شيوع حيرت و ترديد در نفوس آنان ؛ زيرا همگى آگاه بودند ، آگاهى دور از مغالطه و انكار كه چه گناهى را مرتكب شده و چگونه در باطل فرو رفته و در گمراهى غوطه‌ور گرديده بودند .\r\n( 3 )\r\n\r\n3 - بىبندوبارى\r\nگروه بزرگى از سپاه اموى به فسق و فجور معروف شده بودند ؛ زيرا از كسانى بودند كه پيوسته ميگسارى مىنمودند ، مورخان مىگويند : كسانى كه سرهاى شهيدان را به دمشق بردند ، در طول راه شراب مىنوشيدند . ما در بحثهاى پيشين بعضى از حالتهاى معروف آنان در دروغگويى و بىتقوايى در دين را بيان نموديم .\r\nدر اينجا سخن ما در مورد بعضى از صفات آن سپاه ، به پايان مىرسد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 )\r\n\r\nعناصر سپاه\r\nسپاه اموى از چندين عنصر تشكيل مىشد كه از جملهء آنهاست :\r\n( 2 )\r\n\r\n1 - فرصت‌طلبان\r\nآنان كسانى بودند كه به خاطر طمع و ترس ، به نظام ، خدمت مىكردند و به دنبال منافعشان بودند ، در رفتار و عملكردشان حق را ترجيح نمىدادند و تنها در پى منافع خاص خود تلاش مىنمودند . اين گروه ، در اردوگاه ابن زياد فراوان بودند كه پستهاى مهم در سپاه به آنان سپرده شده بود ، آنان كسانى همچون ابن سعد ، حجار بن ابجر ، شبث بن ربعى ، شمر بن ذى الجوشن ، قيس بن اشعث ، يزيد بن حارث و ديگران بودند كه معروف را سه طلاقه كرده و در همهء دورانهاى زندگيشان هيچ كار خيرخواهانه از آنان ديده نشده بود ، جز آنچه به مردم زيان مىرسانيده است .\r\n( 3 )\r\n\r\n2 - مزدوران\r\nگروه بزرگى از افراد سپاه به انگيزهء طمعهاى ناچيز و به اميد كسب غنيمتى در جنگ به نبرد با امام شتافته بودند كه پس از كشته شدن امام ، با فرومايگى به غارت نمودن و تاراج بردن پرداختند و توشه و متاع امام را مورد دستبرد و غارت قرار دادند و به غارت زر و زيور بانوان و آزاد زنان حريم نبوت پرداخته ، چيزى از زر و زيور آنان را باقى نگذاشتند . و نيز به غارت كردن آنچه از لباس و جنگ‌افزار بر امام و شهدا بود ، دست زدند ، مورخان مىگويند : آنان همهء جامه‌هاى حضرت حسين عليه السّلام را به تاراج بردند تا آنجا كه آن حضرت را عريان رها كردند كه چيزى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبر او نمانده بود تا بدن شريفش را بپوشاند ، اين مطلب را هنگام سخن از شهادت امام ، بيان خواهيم كرد .\r\n( 1 )\r\n\r\n3 - مسخ‌شدگان\r\nاز ميان عناصرى كه اردوگاه اموى دربرمىگرفت ، مسخ‌شدگان بودند ، و آنان كسانى بودند كه سينه‌هايشان از كينه و دشمنى نسبت به همهء مردم پر شده و مهمترين خواسته‌هاى نفسانى آنان ، خونريزيهاى ستمگرانه و شتافتن به سوى جنايت در پاسخ به نداى جنايت‌طلبى ريشه گرفته در جانهايشان بوده است .\r\nآن ستمگران از مسخ‌شدگان ، در ارتكاب جنايت ، تلاشها كردند و براى كشتن كودكان و پريشان ساختن زنان اهل بيت ، با يكديگر به مسابقه مىپرداختند و به آنچه از رسوايى و ننگ دست مىزدند ، افتخار مىنمودند كه از جملهء آن وحشيان درّنده ، خونخوار حقير ، « شمر بن ذى الجوشن ، حرملة بن كاهل ، حكيم بن طفيل طائى ، سنان بن انس ، عمرو بن حجاج » و امثال آن سگان مطرود آن‌گونه كه بعضى از مورخان آنها را نام برده‌اند ، در كربلا از آنان قساوتى مشاهده گرديد كه جانوران وحشى و سگها از آنها دورى مىجويند .\r\n( 2 )\r\n\r\n4 - مجبورشدگان\r\nگروه ديگرى از افراد سپاه بودند كه مجبور به جنگ با امام شده و نظام حاكم ، آنان را به ورود در اين نبرد ، مجبور ساخته بود ، در حالى كه عواطف و احساسات آنان همراه امام بود ، جز اينكه ترس و سستى نفس ، آنان را از يارى كردن آن حضرت بازداشته بود . اينان ، در جنگ شركت نكردند بلكه به درگاه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nخداوند دعا مىكردند كه نصرتش را بر فرزند دخت پيامبرش نازل فرمايد كه يكى از آنان بر ايشان انتقاد كرد و به آنها گفت : چرا به جاى دعا كردن به ياريش نمىشتابيد و از او دفاع نمىكنيد ؟ « 1 » بدون شك ، آنان گناه عظيمى مرتكب شده و با جنگجويان در جنايتشان شريك بوده‌اند ، زيرا براى رها ساختن امام و حمايت وى در برابر تجاوزكاران ، اقدامى ننمودند .\r\n( 1 )\r\n\r\n5 - خوارج\r\nاز ميان عناصرى كه در جنگ با امام شركت نمودند ، « خوارج » هستند ، آنان از كينه‌توزترين مردم بر خاندان پيامبر صلّى اللّه عليه و آله بودند ؛ زيرا امام امير المؤمنين عليه السّلام در واقعهء نهروان با آنان جنگيده بود و آنان براى انتقامجويى از آن واقعه براى كشتن عترت پاك ، به مسابقه پرداختند .\r\n( 2 ) اينها بعضى از عناصرى هستند كه سپاه ابن زياد آنان را دربرمىگرفت . در يكى از زيارتهاى حضرت امام حسين عليه السّلام در وصف آنان چنين آمده است : « و بر او همدست شدند - يعنى بر جنگ با امام - آنان كه دنيا ايشان را فريفته و بهرهء خود را به خوارترين اندك فروختند و آخرت را با بهاى بسيار ناچيز از دست دادند و در هواى خود به هلاكت افتادند » « 2 » .\r\nدر اينجا سخن ما در مورد « اردوگاه امام و اردوگاه ابن زياد » ، پايان مىيابد تا فصلهاى فاجعهء جاويد در دنياى غمها را بررسى نماييم .\r\n\r\n\r\n","description":"","footnote":"\r\n( 1 ) انساب الاشراف ، ق 1 ، ج 1 .\r\n( 2 ) مفاتيح الجنان ، ص 468 زيارة أربعين .\r\n","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\n( 1 )\r\n\r\nفاجعهء جاويد\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n( 1 ) هيچ امّتى از امّتها ، مصيبتى دردناكتر و فجيع‌تر از فاجعهء كربلا مشاهده نكرده است ؛ زيرا هيچ مصيبتى از مصيبتهاى روزگار و يا فاجعه‌اى از فجايع دنيا وجود ندارد كه بر سبط پيامبر خدا و ريحانهء او نگذشته باشد . . . مصيبتهاى آن حضرت ، عواطف را اندوهگين و داغدار ساخت و حتى كم احساس‌ترين مردم و سنگدل‌ترين آنان را به درد آورد تا آنجا كه حتى « عمر بن سعد » ، آن ستمكار فرومايه نيز متأثر شد و از مصيبتهاى هولناك و سنگينى كه بر امام جارى گشت ، به گريه آمد . در فاجعهء كربلا ، حرمت پيامبر صلّى اللّه عليه و آله در عترت و ذريّه‌اش شكسته شد .\r\nامام رضا عليه السّلام مىفرمايد : « روز حسين ، چشمهاى ما را مجروح و عزيز ما را خوار ساخت . . . » .\r\nما اينك به بيان فصلهاى آن فاجعهء جاويدان در دنياى غمها و حوادث دردناك همزمان با آن مىپردازيم .\r\n( 2 )\r\n\r\nپيشروى لشكر\r\nنيروهاى جفاكار با جانهاى شرور و سرشار از كينه‌ها و دشمنيها نسبت به عترت پاك ؛ پايه‌گذاران حقوق مظلومان و ستمديدگان و آنان كه به خاطر احقاق حق ، تلاش نموده بودند ، پيشروى خود را آغاز نمودند .\r\nپيشقراولان سپاه ابن سعد در عصر روز پنجشنبه ، نهم ماه محرم به سوى امام حركت كردند ؛ زيرا دستورات شديدى از ابن زياد به فرماندهى كل رسيده\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبود كه در جنگ ، تعجيل نمايد تا مبادا نظر سپاه متبلور شود و در صفوفش ، جنددستگى ظاهر گردد .\r\n( 1 ) هنگامى كه آن لشكر به حركت درآمد ، حضرت حسين عليه السّلام جلو چادر نشسته و شمشير خود را بر زانو نهاده و اندكى خواب او را گرفته بود كه خواهرش ؛ بزرگ بانوى بنى هاشم ، حضرت زينب عليها السّلام صداى مردان و پيشروى آنان به سوى برادرش را شنيد ، پريشان و مضطرب ، نزد آن حضرت شتافت و او را بيدار نمود .\r\n( 2 ) امام سربلند كرد و خواهرش را ديد ، با عزمى ثابت به وى فرمود : « من رسول خدا صلّى اللّه عليه و آله را در خواب ديدم كه فرمود : تو به سوى ما مىآيى . . . » .\r\nآن بانوى بزرگ ، پريشان گشت و نيرويش سست گشت ، بر صورت خود زد و با كلماتى اندوهبار گفت : « واى بر من ! . . . » « 1 » .\r\n( 3 ) حضرت ابو الفضل عباس ، روى به برادر خود كرد و گفت : اى برادر ! اين قوم به سوى تو آمده‌اند . حضرت از او خواست تا از موضوع آنها باخبر شود و فرمود : « تو - كه جانم فدايت باد ! - سوار شو و با آنان روبه‌رو شو و به آنها بگو :\r\nشما را چه شده است و چه مىخواهيد ؟ » .\r\nابو الفضل ، به سرعت به سوى آنان شتافت ، در حالى كه بيست سوار از يارانش از جمله « زهير بن قين و حبيب بن مظاهر » همراه او بودند ، عباس در مورد پيشروى آنان پرسيد ، به او گفتند : « دستور امير رسيده كه بر شما گردن نهادن به حكم او را عرضه كنيم و يا اينكه با شما بجنگيم » « 2 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 56 .\r\n( 2 ) انساب الاشراف 3 / 322 . طبرى ، تاريخ 5 / 416 .\r\n","page_name":" 192 ","page_number":192},
  {"content":"\r\n\r\n( 1 ) حضرت عباس ، به سوى برادرش بازگشت تا موضوع را بر آن حضرت ، عرضه كند ، در اين حال حبيب بن مظاهر به سوى آن قوم رفت و شروع به موعظه كردن آنان نموده آنها را به ياد سراى آخرت انداخت و گفت : « به خدا ! بدترين قومى كه فردا بر خداى عزيز و جليل و بر پيامبرش محمد صلّى اللّه عليه و آله وارد مىشوند ، آنها خواهند بود كه ذريّه و اهل بيتش را - آن پارسايان سحرها كه خداى را شب و روز ، فراوان ياد مىكنند - و شيعيان باتقواى نيكوكارش را كشته باشند » « 1 » .\r\n« عزرة بن قيس » به وى پاسخ داد و گفت : « اى فرزند مظاهر ! خود را پاك قلمداد مىكنى ! » .\r\n( 2 ) « زهير بن قين » روى به وى كرد و گفت : « اى فرزند قيس ! از خدا پروا كن و از كسانى نباش كه به گمراهى كمك مىكنند و جانهاى پاك و طاهر عترت بهترين پيامبران را مىكشند » « 2 » .\r\nعزره به وى گفت : « تو نزد ما عثمانى بودى ، تو را چه شده است ؟ » .\r\n( 3 ) زهير گفت : « به خدا ! من به حسين نامه ننوشتم و فرستاده‌اى نزد وى نفرستادم ، ولى در راه با وى همراه شدم و هنگامى كه او را ديدم به وسيلهء وى ، رسول خدا را به ياد آوردم و دانستم كه چه بىوفايى مىكنيد و پيمان مىشكنيد ، راه شما را به سوى دنيا ديدم و تصميم گرفتم كه او را يارى كنم و جزء همراهانش باشم تا آنچه را كه شما از حق رسول خدا صلّى اللّه عليه و آله تباه كرده‌ايد حفظ كنم » « 3 » .\r\nحضرت ابو الفضل ، گفتار آن قوم را به برادر خود رسانيد . آن حضرت به وى فرمود : « به سوى آنان بازگرد شايد بتوانى آنان را براى فردا به تأخير اندازى ،\r\n\r\n\r\n","description":"","footnote":"\r\n( 1 ) الفتوح 5 / 177 .\r\n( 2 ) همان 5 / 177 .\r\n( 3 ) انساب الاشراف 3 / 392 .\r\n","page_name":" 193 ","page_number":193},
  {"content":"\r\n\r\nتا امشب را به درگاه پروردگارمان نماز گزاريم و او را فراخوانيم و از او مغفرت بجوييم كه او مىداند من نماز و تلاوت كتابش و زياد ذكر كردن و مغفرت طلبيدن را دوست دارم » .\r\n( 1 ) حضرت عباس به سوى آنان بازگشت و آنان را از كلام برادر خود باخبر ساخت . ابن سعد ، موضوع را با شمر در ميان گذاشت از ترس اينكه مبادا در صورت پذيرش درخواست امام ، از او سخن‌چينى نمايد ؛ زيرا وى تنها رقيب او براى فرماندهى سپاه و جاسوسى بر عليه او بود و يا اينكه مىخواست اگر ابن مرجانه در تأخير جنگ ، از او گله كرد ، شمر نيز در مسئوليت آن ، شريك باشد .\r\nبه هر حال ، شمر در اين باره اظهار نظرى نكرد و موضوع را به ابن سعد موكول نمود .\r\n( 2 ) « عمرو بن حجاج زبيدى » خوددارى آنان از پذيرش درخواست امام را مورد انتقاد قرار داد و گفت : « سبحان اللّه ! به خدا قسم ! ! اگر او از ديلم بود و اين درخواست را از شما مىكرد ، شايسته بود كه از او بپذيريد . . . » « 1 » .\r\n( 3 ) فرزند حجاج ، چيزى بر آن گفته نيفزود و نگفت كه او فرزند رسول خدا صلّى اللّه عليه و آله مىباشد از ترس اينكه مبادا اطلاعات نظامى ، سخن وى را به فرزند مرجانه منتقل كنند و او مورد كيفر يا سرزنش و يا محروميت از سوى او واقع شود . . .\r\n( 4 ) فرزند اشعث ، سخن فرزند حجاج را تأييد نمود و به ابن سعد گفت :\r\n« آنچه درخواست كرده‌اند را بپذير كه به جانم سوگند ! فردا با تو در جنگ خواهند بود » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 57 . انساب الاشراف 3 / 392 .\r\n","page_name":" 194 ","page_number":194},
  {"content":"\r\n\r\n( 1 ) ابن اشعث به اين جهت اين مطلب را گفت كه گمان مىكرد ، امام در برابر ابن زياد كوتاه مىآيد و لذا تأخير جنگ را راغب شد ، ولى هنگامى كه متوجه شد كه امام تصميم بر نبرد دارد ، از گفتهء خود پشيمان گشت و گفت : « به خدا ! اگر مىدانستم كه آنان چنين مىكنند ، ايشان را تأخير نمىدادم » « 1 » .\r\nپسر اشعث ، اخلاق خود و اخلاق كوفيان را مقياسى قرار داد كه مردان را با آن مىسنجيد و گمان كرد كه امام ، ذلّت و خوارى را خواهد پذيرفت و از انجام رسالت بزرگ خود ، صرف نظر خواهد كرد و نمىدانست كه امام ، هستى و جهت‌گيريهاى خود را از جدّ بزرگوارش دريافت مىنمايد .\r\n( 2 )\r\n\r\nتأخير انداختن جنگ تا بامداد\r\nفرزند سعد ، پس از آنكه بيشتر فرماندهان سپاه آن را پذيرفتند به تأخير جنگ رضايت داد ، پسر سعد ، به يكى از يارانش گفت تا اين مطلب را اعلام نمايد . وى به اردوگاه حضرت حسين عليه السّلام نزديك شد و فرياد كشيد : « اى ياران حسين بن على ! ما شما را از امروز به فردا تأخير داديم ، پس هرگاه تسليم شديد و حكم امير را گردن نهاديد ، شما را به سوى او مىبريم و اگر خوددارى نموديد ، با شما به جنگ مىپردازيم » « 2 » .\r\n( 3 ) جنگ تا روز دهم محرم ، تأخير انداخته شد و ياران ابن سعد ، منتظر فردا ماندند كه آيا امام آنها را در آنچه او را فراخوانده بودند ، اجابت مىكند و يا آن را نمىپذيرد .\r\n\r\n\r\n","description":"","footnote":"\r\n( 1 ) انساب الاشراف 3 / 392 .\r\n( 2 ) الفتوح 5 / 179 .\r\n","page_name":" 195 ","page_number":195},
  {"content":"\r\n\r\n( 1 )\r\n\r\nامام به يارانش اجازهء رفتن مىدهد\r\nامام ، ياران و اهل بيتش را در شب دهم محرم فراهم آورد و از آنها خواست تا در گسترهء زمين ، رها شوند و او را تنها گذارند تا سرنوشت قطعىشدهء خود را ببيند ، آن حضرت مىخواست آنان در كار خويش آگاه و باخبر باشند ، پس به آنان فرمود : « خداى را به بهترين ستايش ، مىستايم و او را در خوشى و ناخوشى سپاس مىگويم . . . خداوندا ! تو را سپاس مىگويم كه ما را با نبوّت كرامت بخشيدى و قرآن را به ما آموختى و در دين ، آگاهمان ساختى و براى ما گوشها و ديده‌ها و قلبها قرار دادى و ما را از مشركان نساختى .\r\n( 2 ) اما بعد : من يارانى باوفاتر و بهتر از يارانم نمىشناسم ، پس خداوند همهء شما را به جاى من پاداش خير دهد ، همانا من گمان مىكنم كه روز ( وعده ) ما با اين دشمنان ، فردا باشد ، من به همهء شما اجازه داده‌ام كه از من رها شويد ، مرا بر شما عهد و پيمانى نيست ، اين شب ، شما را پوشانده است پس آن را به كار گيريد و هر كدام از شما دست مردى از اهل بيت مرا بگيرد - كه خداوند همه شما را پاداش نيك دهد - سپس در مناطق و شهرهايتان متفرق شويد تا اينكه خداوند گشايشى پيش آورد كه اين قوم كسى جز مرا نمىطلبند و اگر مرا به دست آورند ، از طلب ديگران ، دست مىكشند » « 1 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 57 - 58 . ابن جوزى ، منتظم 5 / 337 - 338 كلام آن حضرت ، به صورت ديگرى روايت شده ! ؛ زيرا در مقتل حسين از عبد اللّه ، عوالم 17 / 346 - 347 آمده است كه آن حضرت فرمود : « شما از بيعت من رها هستيد ، پس به خاندان و دوستان خود بپيونديد . و به اهل بيتش فرمود : شما را اجازه دادم كه از من جدا شويد ؛ زيرا شما به سبب چند برابر بودن تعداد و نيروهايشان قدرت برابرى با آنان را نداريد و مقصود آنان كسى جز من نيست ، پس مرا با آنان بگذاريد كه خداوند عزيز و جليل مرا كمك مىكند و از حسن نظرش مرا بىنصيب نمىسازد ؛ همچنانكه با گذشتگان پاكمان عمل كرده است .\r\n","page_name":" 196 ","page_number":196},
  {"content":"\r\n\r\n( 1 ) عظمت ايمان در اين سخنان گرانقدر نمايان شده است ، جنبهء مهمى از طرز تفكر امام را نشان مىدهد كه پيشتاز كرامت انسانى بود ؛ زيرا در اين موضعگيرى دقيق ، همهء انواع كج‌رويها را رها كرد و ياران و اهل بيتش را در برابر حقيقت امر قرارداد و نتيجهء حتمى آن را كه همان كشته شدن و جانبازى باشد ، براى آنان بيان كرد ؛ چون چيزى جز آن وجود نداشت . . . و علاقه‌مند شد او را رها كنند و در تاريكى شب از او جدا شوند و تاريكى شب را پوششى براى خود قرار دهند ، شايد آنان شرم داشتند كه در روشنايى روز از او دور گردند و يا اينكه از او مىترسيدند كه آنان را از تعهداتشان در قبال خود حلّيت داد و آنان را آگاه نمود كه خود او شخصا هدف آن درندگان وحشى بود كه اگر او را به دست مىآوردند ، حاجتى به طلبيدن غير از او نداشتند .\r\n( 2 )\r\n\r\nپاسخ اهل بيت امام حسين عليه السّلام\r\nهنوز امام سخنانش را پايان نداده بود كه برگزيدگان پاك از اهل بيتش ،\r\n\r\n\r\n","description":"","footnote":"\r\nپس عده‌اى از افراد اردوگاهش از او جدا شدند اما اهل بيتش به او گفتند : ما از تو جدا نمىشويم ، آنچه تو را غمگين سازد ، ما را نيز غمگين مىكند و آنچه به تو مىرسد به ما هم مىرسد ، ما هرگاه همراه تو باشيم ، به خداوند نزديكتر خواهيم بود . حضرت به آنان گفت :\r\nاگر خودتان را براى آنچه من به آن تصميم گرفته‌ام مهيّا نموده‌ايد ، بدانيد خداوند جايگاههاى بلند را به خاطر تحمل ناگواريها به بندگانش مىبخشد و اگر خداوند مرا همراه آنان كه از خاندانم رفته‌اند - من آخرين كسى هستم كه از آنها باقى مانده است - به كراماتى مخصوص گردانيده كه همراه آنها تحمل ناخواسته‌ها آسان مىشود ، بخشى از كرامتهاى خداوند براى شما خواهد بود و بدانيد كه دنيا ، شيرين و تلخش خواب است و بيدارى در آخرت خواهد بود و رستگار كسى است كه در آنجا رستگار شود و بدبخت كسى است كه در آنجا بدبخت باشد » .\r\n","page_name":" 197 ","page_number":197},
  {"content":"\r\n\r\nبپاخاستند و اعلام نمودند كه آنان همان راهى را كه او انتخاب كرده است ، بر مىگزينند و در مسيرش ، به دنبال او خواهند بود و جز شيوه‌اش را برنگزينند ، آنان همگى با چشمانى اشكبار به سخن آمدند و گفتند : « چرا اين كار را انجام دهيم ؟ براى اينكه بعد از تو باقى بمانيم ؟ خداوند آن روز را هرگز به ما نشان ندهد » .\r\n( 1 ) ابتدا برادرش ابو الفضل عباس اين سخنان را آغاز كرد و جوانمردان پاك از فرزندان خاندان نبوت از او پيروى كردند . امام روى به عموزادگانش ، از فرزندان عقيل نمود و به آنان فرمود : « كشته شدن مسلم برايتان كافى است ، برويد كه من به شما اجازه داده‌ام » .\r\n( 2 ) جوانان آل عقيل يك زبان فرياد كشيدند : « در آن صورت مردم چه خواهند گفت ؟ و ما چه مىگوييم ؟ ما بزرگ و سرور و عموزادگانمان - كه بهترين عموزادگان هستند - رها كرديم و همراه آنان نه تيرى پرتاب نموديم و نه با نيزه‌اى ضربه زديم و نه شمشيرى كشيديم و نمىدانيم كه چه كرده‌اند ؟ نه به خدا چنين نكنيم ، بلكه جانهايمان ، اموالمان و خانواده‌هايمان را فداى تو مىكنيم و همراه تو مىجنگيم تا به آنجا برسيم كه تو به آن وارد شوى ، خداوند زندگى پس از تو را زشت بدارد » « 1 » .\r\n( 3 )\r\n\r\nپاسخ ياران امام حسين عليه السّلام\r\nدلهاى ياران امام ، سرشار از ايمان بود ؛ زيرا ابا عبد اللّه عليه السّلام آنان را با ارزشهاى والايش گداخته و آنان فضايل و برتريهايش را ديده و شتافتن وى را به\r\n\r\n\r\n","description":"","footnote":"\r\n( 1 ) طبرى ، تاريخ 5 / 419 . ابن اثير ، تاريخ 4 / 57 - 58 .\r\n","page_name":" 198 ","page_number":198},
  {"content":"\r\n\r\nسوى حق ، ديده بودند . و اينكه آن حضرت به هيچ روى به دنبال جاه يا ثروت و يا مقام نبود ، بلكه هرگونه معامله به حساب امّت و دينش را رد كرده بود ، اين مسأله ، در اعماق دلهايشان تأثير گذاشته و زندگى را ناچيز شمرده و مرگ را به استهزا گرفته بودند ، لذا فداكارى و جانبازى خود را در راه آن حضرت ، اعلام نمودند كه سخنان بعضى از آنان چنين بوده است :\r\n( 1 )\r\n\r\n1 - مسلم بن عوسجه\r\n« مسلم بن عوسجه » در حالى كه اشكهايش بر صورتش روان بود ، پيش آمد و خطاب به امام گفت : « آيا ما تو را رها كنيم ، پس به چه چيزى از اداى حقت نزد خداوند عذر خواهى نماييم ، به خدا قسم ! از تو جدا نمىشوم تا نيزه‌ام را در سينه‌هايشان فروبرم و مادام كه شمشيرم در دست من باشد ، با آن ضربه مىزنم و اگر سلاحى به همراهم نمىبود ، آنان را با سنگ مىزدم تا وقتى كه همراه تو بميرم » .\r\nاين سخنان ، ايمان عميق او را نشان مىدهد ؛ زيرا او معتقد بود كه نسبت به اداى حق ريحانهء رسول خدا صلّى اللّه عليه و آله در برابر خداوند ، مسئول است و همهء نيروهايش را در راه دفاع از آن حضرت ، به كار خواهد برد .\r\n( 2 )\r\n\r\n2 - سعيد بن عبد اللّه\r\n« سعيد بن عبد اللّه حنفى » به سخن آمد و وفادارى راستين خود را نسبت به امام اعلام نمود و گفت : « به خدا تو را رها نمىكنيم تا اينكه خداوند بداند كه ما در وجود تو حرمت رسول او را حفظ كرده‌ايم . . . به خدا ! اگر مىدانستم كشته شوم\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو زنده گردم و سپس سوزانده گردم و خاكسترم را برباد دهند و اين كار ، هفتاد بار در مورد من تكرار شود ، از تو جدا نمىشدم تا اينكه در حمايت از تو جان دهم و چگونه اين كار را نكنم در حالى كه يك بار كشته شدن است و آنگاه كرامتى كه هرگز پايانى براى آن نباشد » .\r\n( 1 ) در فرهنگ وفادارى ، والاتر و صادق‌تر از اين وفادارى نيست كه او آرزو مىكند هفتاد بار كشته شود تا فداى امام گردد و حرمت رسول خدا صلّى اللّه عليه و آله را حفظ كند و چگونه مرگ در راه او را خوش نداشته باشد در حالى كه يك بار بيشتر نباشد و سپس كرامتى خواهد بود كه آن را پايانى نيست .\r\n( 2 )\r\n\r\n3 - زهير بن قين\r\n« زهير بن قين » در همان خطى حركت كرد كه برادرانش اعلام نموده بودند ، وى گفت : « به خدا ! دوست داشتم كشته شوم و باز زنده گردم و سپس كشته گردم و هزار بار اين چنين باشم و اينكه خداى عز و جل به وسيلهء آن كشته شدن را از جان تو و از جان اين جوانان از اهل تو دور كند . . . » .\r\nاين قهرمانان ، به جايگاهى از بلندهمتى رسيدند كه هيچ انسانى بدان جايگاه نرسيد ، آنان درسهاى افتخارآميزى در فداكارى در راه حق داده‌اند .\r\n( 3 ) ديگر ياران امام نيز مرگ در راه آن حضرت و جانبازى در فداكارى به خاطر حضرتش را خوشامد گفتند ، امام آنان را جزاى خير گفت « 1 » و براى همهء آنان تأكيد نمود كه به شهادت خواهند رسيد ، آنان يك صدا فرياد برآوردند :\r\n« خداى را شكر كه ما را به يارى تو كرامت بخشيد و به كشته شدن همراه تو مشرّف\r\n\r\n\r\n","description":"","footnote":"\r\n( 1 ) المنتظم 5 / 338 . طبرى ، تاريخ 5 / 419 - 420 .\r\n","page_name":" 200 ","page_number":200},
  {"content":"\r\n\r\nساخت ، آيا خرسند نباشيم از اينكه همراه تو در جايگاهت باشيم اى فرزند رسول خدا ؟ ! » ( 1 ) امام آنان را آزمود و آنان را گزيده‌ترين مردان ، در راستى و وفادارى يافت ، جانهايشان به نور ايمان درخشيده و از همهء مشغوليات زندگى ، آزاد گشته و يقين نموده‌اند كه به سوى فردوس برين مىروند . بنا به گفته مورخان ، تشنهء شهادت بودند تا به نعمتهاى آخرت رستگار شوند .\r\n( 2 )\r\n\r\nامام عليه السّلام نيرنگ كوفيان را آشكار مىسازد\r\nامام عليه السّلام نيرنگ مردم كوفه را نسبت به آن حضرت در نامه‌هايى كه براى دعوت از وى براى آمدن به شهرشان به امام نوشته بودند ، براى يارانش آشكار ساخت و فرمود : « آنها كه براى من نامه نوشتند ، تنها براى نيرنگ نسبت به من و تقرب يافتن نزد فرزند معاويه بوده است » « 1 » .\r\nنامه‌هايى كه بيشتر مردم كوفه نوشته بودند ، به اشارهء يزيد بوده تا امام به سوى آنان بيايد و او را به قتل برسانند و آنان از روى ايمان به عدالت هدف آن حضرت ، با وى مكاتبه ننموده بودند .\r\n( 3 )\r\n\r\nهمراه با محمد بن بشير\r\nاز ميان ياران امام كه به بالاترين درجات ايمان رسيده بودند ، « محمد بن بشير حضرمى » بود كه به وى خبر رسيد پسرش در سرزمين رى ، اسير\r\n\r\n\r\n","description":"","footnote":"\r\n( 1 ) انساب الاشراف 3 / 393 .\r\n","page_name":" 201 ","page_number":201},
  {"content":"\r\n\r\nگشته است . وى گفت : دوست ندارم او اسير شود و من بعد از او زنده بمانم . امام از اين سخنش دريافت كه دوست دارد فرزندش را رها نمايد ، پس به وى اجازه رفتن داد و فرمود : تو آزاد هستى ، پس براى آزاد نمودن پسرت كوشش كن .\r\n( 1 ) آن قهرمان عظيم ، تصميم راستين خود را براى ملازمت امام و فداكارى در راه آن حضرت را اعلام نمود و گفت : « درّندگان مرا زنده زنده بخورند ، اگر از تو جدا شوم . . . » « 1 » .\r\nآيا اين صادقانه‌ترين تمثال ايمان عميق و فداكارى عظيم در راه امامى نيست كه او را دوست داشتند و نسبت به وى اخلاص يافتند و مرگ را به خاطر وى ناچيز شمردند ؟\r\n( 2 )\r\n\r\nگريختن فراس مخزومى\r\n« فراس بن جعدهء مخزومى « خويشاوندى نزديكى با امام داشت ؛ زيرا پدرش جعده ، مادرش ام هانى دختر ابو طالب بود و از جمله كسانى بود كه با حضرت حسين عليه السّلام براى قيام بر امويان در روزگار معاويه ، مكاتبه نموده و به امام در مكه پيوسته ، و در طول اين مدت همراه امام بود تا اينكه به عراق رسيد ، ولى هنگامى كه وى سختى وضع و همدستى لشكريان بر جنگ امام را ديد ، هراسان شد و از جنگ ترسيد و رعب و هراس بر او مستولى گشت ، امام ، پريشانيش را دريافت و به وى اجازهء رفتن داد و او در تاريكى شب ، پاى به فرار نهاد « 2 »\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 182 . تهذيب الكمال 6 / 407 . ترجمه امام حسين ( ع ) از طبقات ابن سعد ، ص 70 .\r\n( 2 ) انساب الاشراف 3 / 388 .\r\n","page_name":" 202 ","page_number":202},
  {"content":"\r\n\r\nو شهادت را به دست نياورد ، همچنانكه گروه ديگرى نيز پاى به فرار نهادند « 1 » و به يارى امام رستگار نشدند .\r\n( 1 )\r\n\r\nامام به اشخاص بدهكار رخصت شهادت نداد\r\nطبرانى روايت نموده كه امام دستور داد تا منادى در ميان يارانش ندا دهد :\r\n« شخصى كه دينى بر عهده‌اش باشد همراه ما كشته نشود » ، پس مردى از يارانش برخاست و به آن حضرت گفت : « دينى بر عهدهء من است كه همسرم آن را ضامن شده است » .\r\nحضرت عليه السّلام فرمود : « ضمانت يك زن چگونه باشد ؟ » « 2 » .\r\n( 2 ) امام مىخواست شهادت يافتگان همراهش ، انسانهايى پرهيزگار باشند كه ذمّهء آنان از حقوق و اموال مردم خالى باشد ، ولى در اينجا اشكالى وجود دارد ؛ زيرا امام ضمانت زن را در مورد دينى كه بر عهدهء شوهر اوست ، نپذيرفته ، حال آنكه قواعد فقهى بر صحت ضمان زن ، در مورد اموال و غيره و مساواتش با مرد در اين مورد ، اتفاق دارند ، به نظر ما جملهء آخر ، از مطالب جعل شده مىباشد ؛\r\n\r\n\r\n","description":"","footnote":"\r\n( 1 ) حضرت سكينه روايت نموده : شنيدم پدرم را به كسانى كه همراهش بودند مىفرمود :\r\nشما همراه من آمديد چون مىدانستيد كه من به سوى كسانى مىآيم كه از دل و زبان با من بيعت كرده‌اند و اينك مىبينيد كه شيطان بر آنها چيره شده و ياد خدا را فراموش كرده‌اند و تصميمى جز كشتن من و كشتن كسانى كه همراه من جهاد مىكنند ، ندارند و مىترسم كه اين را ندانيد و يا بدانيد و از شرم من ، پراكنده نشويد و مكر و فريب نزد ما اهل بيت ، حرام است ، پس هر كس يارى ما را نخواهد ، امشب براى او پوششى است ، پس برود .\r\nسكينه گفت : آنان ، ده نفر و بيست نفر ، پراكنده شدند و جز كمتر از هشتاد نفر ، كسى همراه آن حضرت باقى نماند . اين مطلب در جلد دوّم بغية النبلاء آمده است .\r\n( 2 ) المعجم الكبير 3 / 132 .\r\n","page_name":" 203 ","page_number":203},
  {"content":"\r\n\r\nزيرا « بلاذرى » اين خبر را ذكر نموده ، ولى گفتار آن مرد را نقل ننمود كه بر من دينى است و همسرم آن را ضامن گرديده است .\r\n( 1 )\r\n\r\nامام عليه السّلام از مرگ خود سخن مىگويد\r\nامام به خيمه‌اش آمد و شروع به وارسى شمشير خود و آماده كردن آن نمود ، در حالى كه مىگفت :\r\n يا دهر اف لك من خليل * كم لك بالاشراق و الاصيل\r\nمن صاحب و طالب قتيل * و الدهر لا يقنع بالبديل\r\nو انما الامر الى الجليل * و كل حى سالك سبيل \r\n« اى روزگار ! واى بر تو كه چه دوستى هستى ! و در بامداد و شامگاه چه بسيار است براى تو » .\r\n« از دوستان و طالبانت كه كشته مىشوند و روزگار ، كسى را به عوض نمىپذيرد » .\r\n« همانا كار به پروردگار بزرگ وابسته است و هر زنده‌اى ، راهى را در پيش مىگيرد » .\r\n( 2 ) امام با اين ابيات ، از مرگ شخص شريفش سخن گفته ، در حالى كه امام زين العابدين عليه السّلام و حضرت زينب عليها السّلام در خيمه بودند . امام زين العابدين عليه السّلام هنگامى كه سخن پدرش را شنيد ، دانست كه چه مىخواهد ، پس بغض گلويش را گرفت و خاموش ماند و - بنا به آنچه مىگويد - دانست كه بلا نازل شده است ، ولى بانوى بنى هاشم ، هنگامى كه اين ابيات را شنيد با پريشانى دانست كه پارهء تنش و باقيماندهء خاندانش ، به سوى مرگ عازم است و تصميم بر\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشهادت دارد لذا بر خود مسلط شد و در حالى كه جامه‌اش بر زمين كشيده مىشد و چشمانش از اشك لبريز گشته بود ، با كلمات بريده‌اى كه قطعات قلبش با آنها خارج مىشدند ، خطاب به برادرش گفت : « چه داغ و چه اندوهى است ! كاش مرگ ، زندگيم را مىگرفت ، اى حسين جان ! اى سرورم ! اى باقيماندهء اهل بيتم ! آيا تسليم شده و از زندگى نااميد شده‌اى ؟ امروز ( گويا ) ، جدم رسول خدا صلّى اللّه عليه و آله و مادرم فاطمه زهرا و پدرم على و برادرم حسين عليه السّلام در گذشته ، اى باقيماندهء گذشتگان و سرپرست بازماندگان » « 1 » .\r\nامام با مهربانى به وى فرمود : « اى خواهرم ! شيطان بردباريت را نابود نسازد » .\r\n( 1 ) حضرت زينب با چهره‌اى كه رنگش دگرگون شده و اندوه شديد قلب مهربان رنجكشيده‌اش را پاره‌پاره كرده بود ، روى به برادر كرد و با درد و رنج به او گفت : « آيا تو خود را به ستم و چيره‌گى مىگيرى كه آن اندوه مرا طولانىتر و قلبم را داغدارتر مىسازد » .\r\n( 2 ) آنگاه كه يقين پيدا كرد كه برادرش كشته مىشود ، نتوانست شكيبايى خود را حفظ كند ، پس گريبان خود را چاك زد و بر چهرهء خود كوبيد و بيهوش بر زمين افتاد « 2 » . ديگر زنان نيز در آن گرفتارى سخت ، با وى شريك شدند ، حضرت ام كلثوم عليها السّلام فرياد كشيد : « اى محمد ! اى على ! اى مادرم ! اى حسينم ! بعد از تو ما تباه شده‌ايم » .\r\n( 3 ) آن منظرهء دردناك بر جان امام اثر كرد و قلب پاكش به اندوه و حسرت\r\n\r\n\r\n","description":"","footnote":"\r\n( 1 ) مقاتل الطالبيين ، ص 111 - 112 .\r\n( 2 ) انساب الاشراف 3 / 393 . المنتظم 5 / 338 . البداية و النهاية 8 / 177 . السيدة زينب و اخبار الزينبيات ، ص 20 - 21 .\r\n","page_name":" 205 ","page_number":205},
  {"content":"\r\n\r\nنشست و روى به آن بانوان ، از دختران وحى كرد و آنان را دستور به شكيبايى و تحمل بار اين محنت بزرگ داد و فرمود : « اى خواهرم ! اى ام كلثوم ! اى فاطمه ! اى رباب ! بنگريد ، هرگاه من كشته شدم ، بر من گريبان چاك نزنيد و بر چهرهء خود چنگ نيندازيد و سخن بيهوده نگوييد » « 1 » .\r\nامام بزرگوار ، انواع سخت و جانكاهى از محنتها و مصيبتها را تحمل فرمود كه به مقدار ايمانش به خداوند بود و هنوز از محنتى فارغ نشده بود كه با سيلى از محنتهاى بزرگ روبه‌رو مىشد كه انسان قادر به تحمل آنها نبود .\r\n( 1 )\r\n\r\nبرنامه‌ريزى نظامى\r\nامام ، برترين و دقيق‌ترين برنامه‌ريزى نظامى در آن روزگار را طرح‌ريزى نمود و جبههء خود را به صورت برجسته و شگفت‌انگيز ، منظم ساخت و اردوگاه خود را در محافظت شديدى قرار داد . آن حضرت در تاريكى شب ، به همراه « نافع بن هلال » خارج شد و به ناهمواريهاى اطراف نظر انداخت و آنها را به دقت بررسى كرد تا مبادا در هنگام جنگ ، كمينگاهى براى دشمنان گردند ، آنگاه به يارانش دستور داد تا اين اقدامات را انجام دهند :\r\n( 2 ) اول : چادرها ، و از آن جمله خيمه‌هاى هاشميان و ياران را به يكديگر نزديك سازند ، به نظر ما آنها در چندين رديف از هر طرف بودند نه يك رديف تنها و علت اين اقدام اين بود كه راهى براى نفوذ دشمن و گذشتن از ميان آنها وجود نداشته باشد . « 2 »\r\n\r\n\r\n","description":"","footnote":"\r\n( 1 ) طبرى ، تاريخ 5 / 420 . انساب الاشراف 3 / 393 .\r\n( 2 ) البداية و النهاية 8 / 177 .\r\n","page_name":" 206 ","page_number":206},
  {"content":"\r\n\r\n( 1 ) دوّم : كندن خندقى در پشت چادرها كه در اطراف خيمه‌هاى خويشان و خانوادهء آن حضرت بود و پر كردن آن با هيزم تا هنگام جنگ ، آتش زده شود « 1 » ، علت اين دستور به جهات زير بوده است :\r\nالف - براى اينكه خانواده‌هايشان در هنگام عمليات جنگى از دشمن در امان باشند ؛ زيرا دشمن نمىتواند از آتش بگذرد و بر آنها بتازد .\r\nب - روبه‌رو شدن با دشمن از يك سمت و متعدد نبودن جبهه‌هاى جنگى ، با توجه به اندك بودن ياران امام ، اگر اين چاره‌جويى نبود ، دشمن از چهار طرف آنها را محاصره مىكرد و در مدت اندكى آنان را نابود مىساخت و جنگ يك روز كامل به طول نمىانجاميد .\r\nاينها بعضى از نقشه‌هايى است كه امام آنها را به كار برد كه بر آگاهى كامل آن حضرت به برنامه‌ريزيهاى نظامى و آشنايى ايشان با مسائل دقيق آنها دلالت دارد .\r\n( 2 )\r\n\r\nشب را به عبادت بيدار ماندن\r\nامام به همراه اهل بيت و يارانش به عبادت روى آوردند و با دل و جانشان متوجه خدا شدند و - بنا به آنچه مورخان مىگويند - ولوله‌اى همچون ولولهء زنبوران داشتند ، در حالى كه در ركوع و سجود و قرائت قرآن بودند و هيچ‌كدام طعم خواب را نچشيدند . آنان به مناجات خدا و تضرع به درگاهش روى آوردند و از او عفو و بخشش مىطلبيدند .\r\n\r\n\r\n","description":"","footnote":"\r\n( 1 ) وسيلة المآل فى مناقب الآل ، ص 190 . البداية و النهاية 8 / 187 .\r\n","page_name":" 207 ","page_number":207},
  {"content":"\r\n\r\n( 1 )\r\n\r\nشادمانى ياران امام عليه السّلام\r\nياران امام از مژدهء شهادت در خدمت ريحانهء رسول خدا صلّى اللّه عليه و آله شادمان بودند ، مورخان در مورد آنان سخنانى را نقل كرده‌اند كه خردها را به شگفتى مىاندازد ؛ مثلا « حبيب بن مظاهر » به سوى يارانش خارج شد در حالى كه مىخنديد و در شادمانى فرو رفته بود . « يزيد بن حصين تميمى » بر او اعتراض كرده مىگويد : « اينك زمان خنديدن نيست ؟ ! » .\r\n( 2 ) « حبيب » با ايمانى عميق به وى پاسخ مىدهد : « كدام جايگاه از اين به شادمانى شايسته‌تر باشد ؟ ! به خدا ! طولى نمىكشد كه اين ستمكاران با شمشيرهايشان بر ما خواهند تاخت و آنگاه حور عين را در آغوش مىگيريم » « 1 » .\r\n« برير » نيز با « عبد الرحمن انصارى » به شوخى پرداخت ، او از اين كار ، در شگفت شد و به وى گفت : « اينك ، زمان كار بيهوده نيست ! ! » .\r\n( 3 ) « برير » به وى پاسخ داد : « قوم من مىدانند كه نه در پيرى و نه در جوانى ، كار بيهوده را دوست نداشتم ، ولى من به آنچه با آن روبه‌رو مىشويم شادمان هستم ، به خدا ! ميان ما و حور عين فاصله‌اى نيست جز اينكه اينان با شمشيرهايشان بر ما بتازند و دوست دارم كه هم اينك بر ما بتازند » « 2 » .\r\n( 4 ) در خانوادهء شهداى عالم همانند اين ايمان وجود ندارد كه از آتشفشانهاى عظيم يقين و معرفت و نيت راستين و اخلاصى بزرگ منفجر شده است . . . آنان به رستگارى در بهشتهاى جاودانگى همراه با پيامبران و صديقان ، شادمان شدند و يقين داشتند كه به آسوده‌ترين مرگ ، خواهند مرد ، به بزرگترين مرگ در تاريخ بشريّت در همهء نسلها و زمانها .\r\n\r\n\r\n","description":"","footnote":"\r\n( 1 ) كشى ، رجال ، ص 79 شماره 133 .\r\n( 2 ) طبرى ، تاريخ 5 / 423 . البداية و النهاية 8 / 178 .\r\n","page_name":" 208 ","page_number":208},
  {"content":"\r\n\r\n( 1 )\r\n\r\nشمر ، امام را به تمسخر مىگيرد\r\nامام ، نماز مىخواند ، در حالى كه پليد ناپاك ، شمر بن ذى الجوشن « 1 » آن حضرت را زير نظر داشت و شنيد كه آن حضرت در نمازش اين كلام خداى تعالى را مىخواند :\r\n« آنان كه كافر شدند ، گمان نكنند اينكه به آنان مهلت مىدهيم براى آنان خير است ، بلكه براى اين است كه بيشتر گناهكار شوند و عذابى خواركننده براى ايشان خواهد بود و خداوند مؤمنان را به آنچه شما بر آن هستيد نخواهد گذاشت تا اينكه پليد را از پاك ، جدا سازد » « 2 » .\r\nشمر ، به تمسخر امام پرداخت و با صداى بلند سخن گفت .\r\n( 2 )\r\n\r\nرؤياى امام حسين عليه السّلام\r\nامام حسين عليه السّلام پس از آنكه دردهاى جانكاه ، آن حضرت را فرسوده ساخت ، اندكى چشم بر هم نهاده به سرعت بيدار شد و روى به ياران و اهل بيتش كرده به آنان فرمود : « آيا مىدانيد كه در خواب خود چه ديده‌ام ؟ » .\r\n- اى فرزند رسول خدا ! چه ديده‌اى ؟\r\n( 3 ) - سگهايى را ديدم كه بر من حمله‌ور شده‌اند و مرا پاره‌پاره مىكنند و در ميان آنها سگى سياه و سفيد است كه بيشتر بر من مىتاخت و گمان مىكنم آنكه به كشتنم مىپردازد ، مردى پيسى گرفته از اين قوم باشد . . .\r\n\r\n\r\n","description":"","footnote":"\r\n( 1 ) در البداية و النهاية 8 / 178 آمده است : آنكه امام را زير نظر داشت ، ابو حرب سبيعى ، عبيد اللّه بن شمير است كه ياوه‌گويى بيهوده‌كار بود .\r\n( 2 ) آل عمران آيه 178 .\r\n","page_name":" 209 ","page_number":209},
  {"content":"\r\n\r\n( 1 ) سپس جدّم رسول خدا صلّى اللّه عليه و آله را در حالى كه جمعى از يارانش همراه او بودند ، ديدم كه به من مىفرمود اى پسرم ! تو شهيد آل محمد هستى ، اينك اهل آسمانها و اهل عالم برتر ، مژدهء آمدنت را به يكديگر مىدهند ، امشب افطار تو نزد من باشد ، بشتاب و تأخير مكن . اين است آنچه ديده‌ام ، فرمان ( الهى ) در حال آمدن است و رفتن از اين دنيا نزديك شده « 1 » .\r\nاندوهى عميق بر اهل بيت و يارانش سايه افكند ، آنان به پيش آمدن مصيبت كوبنده و نزديك شدن سفر از اين دنيا ، يقين حاصل نمودند .\r\n( 2 )\r\n\r\nپريشانى بانوان وحى\r\nبانوان خاندان وحى ، به شدّت پريشان گشتند ، در آن شب جاويدان در دنياى غمها ، آرام نگرفتند ؛ زيرا امواجى از انديشه‌ها و افكار بر ذهن آنان عارض گشت و آيندهء سرشار از فاجعه‌ها و مصيبتها در برابرشان مجسّم شد كه آيا پس از جدا شدن از حاميانشان - يعنى فرزندان پيامبر صلّى اللّه عليه و آله - بر سر آنان چه خواهد گذشت ، در حالى كه زنها در سرزمين غربت بودند و دشمنان ستمگر ، آنان را در محاصره داشتند ؟ آنها به گريه و زارى پرداختند و به درگاه خداوند دعا كردند كه آنان را از آن محنت جانكاه برهاند .\r\n( 3 ) اما دشمنان اهل بيت ، شب را در شوق ريختن آن خونهاى پاك گذراندند تا نزد فرزند مرجانه تقرب جويند . سواران به فرماندهى « عزرة بن قيس احمسى » « 2 » گرداگرد اردوگاه حضرت حسين عليه السّلام در حركت بودند تا مبادا حضرت از دستشان برود و يا كسى از مردم به اردوگاهش ملحق شود .\r\n\r\n\r\n","description":"","footnote":"\r\n( 1 ) الفتوح 5 / 181 .\r\n( 2 ) البداية و النهاية 8 / 178 .\r\n","page_name":" 210 ","page_number":210},
  {"content":"\r\n\r\n( 1 )\r\n\r\nامام خود را معطّر ساخت و حنوط گرفت\r\nامام و يارانش براى ديدار خدا ، آماده شدند و خود را براى مرگ مهيا ساختند . امام عليه السّلام دستور داد خيمه‌اى برپا كنند و ظرفى چوبين كه در آن مشك جاى داشت ، آوردند و حنوط نيز مهيا كردند ، پس آن حضرت وارد آن چادر شد و خود را معطر ساخت و حنوط گرفت . سپس برير پس از او وارد شد و عطر و حنوط گرفت ، همهء ياران حضرت « 1 » ، چنين كردند تا براى مرگ و شهادت در راه خدا آماده گردند .\r\n( 2 )\r\n\r\nروز عاشورا\r\nدر آسمان دنيا هيچ سپيدهء بامدادى همچون فجر روز دهم محرم با مصيبتها و غمهايش ندميده است و خورشيد ، هيچ‌گاه همچون خورشيد آن روز با اندوه و دردهايش طلوع نكرده است . . . ؛ زيرا در تاريخ هيچ حادثه‌اى وجود ندارد كه با فجايع و دردهايش از آن صحنه‌هاى اندوهبار برتر باشد كه در روز عاشورا « 2 » بر صحراى كربلا نمايان گشت ؛ چون محنتى از محنتهاى دنيا و غصّه‌اى از غصه‌هاى روزگار باقى نماند كه بر ريحانهء رسول خدا صلّى اللّه عليه و آله جارى نگشته باشد .\r\n( 3 ) امام زين العابدين عليه السّلام مىفرمايد : « هيچ روزى بر رسول خدا صلّى اللّه عليه و آله سخت‌تر\r\n\r\n\r\n","description":"","footnote":"\r\n( 1 ) انساب الاشراف 30 / 395 - 396 . البداية و النهاية 8 / 178 .\r\n( 2 ) « عاشورا » : نام روز دهم ماه محرم است . گفته شده كه اين نامگذارى قديمى است و علت آن اين بوده كه در آن روز ، ده نفر از پيامبران به ده كرامت ، گرامى داشته شدند . اين مطلب در ص 22 از كتاب الانوار الحسينية نوشتهء بلاوى آمده است .\r\n","page_name":" 211 ","page_number":211},
  {"content":"\r\n\r\nاز روز احد نبود كه عموى آن حضرت يعنى حمزة بن عبد المطلب ، شير خدا و پيامبرش ، در آن كشته شد و پس از آن روز ، واقعهء مؤته كه در آن ، عموزاده‌اش جعفر بن ابى طالب كشته شد ، سپس فرمود : و روزى نيست چون روز حضرت حسين عليه السّلام كه سى هزار نفر به سوى او شتافتند و ادعا مىكردند از اين امّت هستند و هر كدام از آنان با ( ريختن ) خون آن حضرت به خداوند تقرب مىجستند در حالى كه وى ، آنان را به ياد خدا مىانداخت ولى پند نگرفتند تا اينكه او را به ظلم و ستم و تعدى به قتل رساندند « 1 » » .\r\n( 1 ) امام بزرگوار در سپيده‌دم روز عاشورا ، نماز را آغاز كرد كه بنا به گفته مورخان ، خود و يارانش ، به علت عدم وجود آب نزد آنان ، براى نماز تيمم ساختند و خانواده و يارانش به آن حضرت اقتدا نمودند « 2 » ، پيش از آنكه تعقيب نمازشان را به پايان برسانند ، طبلهاى جنگ در اردوگاه ابن زياد ، نواخته شد و دسته‌هاى كاملا مسلحى از سپاه به پيش آمدند در حالى كه فرياد مىزدند : يا جنگ مىكنيم يا به فرمان فرزند مرجانه گردن نهيد .\r\n( 2 )\r\n\r\nدعاى امام عليه السّلام\r\nسرور آزادگان ، خارج شد ، صحرا را ديد كه از سواران و پيادگان پر شده است و شمشيرها و نيزه‌هاى خود را كشيده و تشنهء ريختن خون وى و نيكان اهل بيت و يارانش هستند تا مزد ناچيزى از فرزند مرجانه به دست آورند .\r\n\r\n\r\n","description":"","footnote":"\r\n( 1 ) بحار الانوار 22 / 274 ح 21 و ج 44 / 298 ح 4 .\r\n( 2 ) اعتماد السلطنة حسن بن على ، حجّة السعادة فى حجّة الشهادة ( به زبان پارسى ) كه امام شيخ محمد حسين آل كاشف الغطاء آن را به عربى ترجمه نموده و از كتابهاى خطى كتابخانهء عمومى است .\r\n","page_name":" 212 ","page_number":212},
  {"content":"\r\n\r\nحضرت ، مصحفى را طلبيد و آن را بر سر خود گذاشت و تضرع‌كنان روى به خدا كرد و گفت :\r\n( 1 ) « خداوندا ! تو مورد اعتماد من در هر اندوه ، و اميد من در هر سختى هستى ، تو در هر امرى كه بر من نازل شود ، مايهء اطمينان و قدرت من مىباشى ، چه بسيار اندوهى كه قلب در آن سست مىگردد و قدرت در آن اندك مىشود و دوست در آن فرو مىگذارد و دشمن در آن زبان به طعنه مىگشايد ، آن را به درگاه تو عرضه نمودم و از آن به پيشگاهت شكايت بردم - به خاطر رغبت من به تو نه به ديگرى - تو آن را گشايش دادى و آن را دور ساختى و كفايت نمودى ، تو سرپرست هر نعمت و دارندهء هر نيكى و سرانجام هر خواسته‌اى هستى » « 1 » .\r\n( 2 ) در اين دعا ، عمق ايمان حضرت ديده مىشود كه در همهء كارهاى مهمش به سوى خدا بازمىگردد و به او اخلاص مىيابد ، خداوند سرپرست او و پناهگاهى است كه در هر امر مهمى كه بر او پيش آيد به آن پناه مىبرد .\r\n( 3 )\r\n\r\nروشن كردن آتش در خندق\r\nامام در آغاز بامداد ، دستور داد تا در خندقى كه برگرد خيمه‌هاى زنان بود ، آتش بيفروزند تا آنان را از حملهء اسبان حفظ كند و نيز براى اينكه جبهه‌هاى جنگ بر آنها متعدد نشوند و تنها در يك سو ، منحصر گردند .\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 216 . البداية و النهاية 8 / 169 - 170 . ابن اثير ، تاريخ 4 / 60 - 61 .\r\n","page_name":" 213 ","page_number":213},
  {"content":"\r\n\r\n( 1 )\r\n\r\nهياهوى مسخ‌شدگان\r\nهنگامى كه آتش در خندق روشن گشت ، بعضى از مسخ‌شدگان اردوگاه ابن سعد ، همچون سگان به سوى امام تاختند و صداهاى خود را به هياهوى زشتى بلند كردند كه از آن جمله‌اند :\r\n( 2 )\r\n\r\n1 - شمر بن ذى الجوشن\r\nپليد ناپاك ، « شمر بن ذى الجوشن » به سوى اردوگاه امام پيش آمد و با صداى بلند گفت : « اى حسين ! به آتش شتاب كردى ؟ » .\r\nامام به وى پاسخ داد : « تو اين را مىگويى اى فرزند چوپان بزها ؟ به خدا ! تو به سوختن در آن شايسته‌تر هستى » .\r\n« مسلم بن عوسجه » خواست او را با تير بزند ، ولى امام او را مانع شد و فرمود : من دوست ندارم آغازگر جنگ با آنان باشم . « 1 »\r\n( 3 )\r\n\r\n2 - محمد بن اشعث\r\nپلشت پليد ، « محمد بن اشعث » به سوى امام تاخت در حالى كه فرياد مىكشيد : « اى حسين ! تو اينك به جهنم مىروى ! ! » .\r\nامام او را پاسخ داد : « خداوند تو را و پدر و قومت را لعنت كند اى فرزند مرتدّ فاجر دشمن خدا و پيامبر و مسلمين » « 2 » .\r\n\r\n\r\n","description":"","footnote":"\r\n( 1 ) انساب الاشراف 3 / 396 .\r\n( 2 ) مرآة الزمان فى تواريخ الاعيان .\r\n","page_name":" 214 ","page_number":214},
  {"content":"\r\n\r\n( 1 )\r\n\r\n3 - عبد اللّه بن حوزه\r\n« عبد اللّه بن حوزه » فرومايه به سوى اردوگاه امام شتافت و فرياد زد : « اى حسين ! تو را مژدهء آتش باد ! ! » .\r\nامام ، سخنش را به وى بازگرداند : « من به سوى پروردگارى مهربان و شفيعى اطاعت شده مىروم » . سپس دربارهء او پرسيد ، به آن حضرت گفته شد كه او « ابن حوزه » است . امام ، دو دست خود را به دعا برداشت و فرمود : « خداوند او را در حوزه آتش قرار دهد » .\r\n( 2 ) ناگهان ، اسب وى رم كرد و او را در نهرى افكند كه پايش در ركاب آويزان شد و او بر زمين افتاد ، در حالى كه اسب او را مىكشيد و سرش را به سنگها و باقيماندهء تنهء درختان مىكوبيد تا به هلاكت رسيد « 1 » . و گفته شده كه اسب ، او را در آتش برافروخته در خندق افكند و در آن سوخت . هنگامى كه امام سرعت استجابت دعايش را ديد ، صداى خود را بلند كرد فرمود : « خداوندا ! ما اهل بيت پيامبرت و ذرّيهء او هستيم ، پس شكسته بدار هر كس را كه به ما ستم نموده و حق ما را غصب كرده است كه تو شنواى نزديك هستى « 2 » » .\r\n( 3 ) ( مسروق بن وائل حضرمى ) وقتى اين صحنه را ديد ، درحالىكه با خودش از كشتن امام و جايزه گرفتن از فرزند مرجانه مىانديشيد . بر آنچه انديشيده بود ، پشيمان گشت و دانست كه اهل بيت را نزد خداوند حرمت و جايگاهى است ، پس ، ميدان جنگ را رها كرد و از ترس غضب خداوند ، پاى به فرار نهاد « 3 » .\r\n( 4 )\r\n\r\nآماده‌باش كامل در هر دو اردوگاه\r\nهر دو اردوگاه دست به آماده‌باش كامل زدند . امام ، يارانش را كه 82 نفر\r\n\r\n\r\n","description":"","footnote":"\r\n( 1 ) انساب الاشراف 3 / 399 . تذهيب التهذيب 1 / 155 .\r\n( 2 ) خوارزمى ، مقتل الحسين 1 / 249 .\r\n( 3 ) ابن اثير ، تاريخ 4 / 66 .\r\n","page_name":" 215 ","page_number":215},
  {"content":"\r\n\r\nسواره و پياده بودند آماده كرد « زهير بن قين » را در سمت راست ( ميمنه ) و حبيب بن مظاهر را در سمت چپ ( ميسره ) قرار داد و خود و اهل بيتش ، در قلب سپاه جاى گرفتند « 1 » و پرچم خود را به برادر و ياورش ابا الفضل عباس داد « 2 » .\r\n( 1 ) ابن سعد نيز سپاهش را آماده كرد و عبد اللّه بن زهير ازدى را بر ربع اهل مدينه قرار داد و قيس بن اشعث را بر ربع ربيعه و كنده و عبد الرحمن بن ابى سبره جعفى را فرمانده ربع مذحج و اسد و حر بن يزيد رياحى را بر ربع بنى تميم و همدان گماشت « 3 » و بر ميمنهء سپاه خود ، عمرو بن حجاج زبيدى و بر ميسره آن ، شمر بن ذى الجوشن را قرار داد و عروة بن قيس احمسى را فرمانده سواران و شبث بن ربعى را فرمانده پيادگان نمود و پرچم را به غلامش « دريد » سپرد « 4 » و بدين ترتيب هر دو اردوگاه براى جنگ و نبرد ، آماده شدند .\r\n( 2 )\r\n\r\nاعتراضات شديد\r\nامام به همراه بزرگان يارانش خواستند بر مردم كوفه ، اقامهء حجّت كنند تا آنها از وضع خود آگاه باشند و نسبت به گناهى كه مرتكب مىشدند ، آشنايى حاصل نمايند ، گناهى كه نزديك بود آسمانها از آن شكافته شوند و زمين پاره گردد و كوهها فرو ريزند ، آنان بسيار فراخواندند و نصيحتها كردند تا آن مسخ‌شدگان را از خطر جنايتى كه آنان را به جهنم مىرساند ، رهايى بخشند .\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 225 .\r\n( 2 ) طبرى ، تاريخ 5 / 422 .\r\n( 3 ) مرآة الزمان ، ص 92 .\r\n( 4 ) ابن اثير ، تاريخ 4 / 60 .\r\n","page_name":" 216 ","page_number":216},
  {"content":"\r\n\r\n( 1 )\r\n\r\nخطبهء امام عليه السّلام\r\nامام مركب خود را خواست و بر آن سوار شده به سوى اردوگاه ابن سعد رفت ، با آن هيبتى كه شكوه جدّش ، حضرت پيامبر صلّى اللّه عليه و آله را تداعى مىكرد . پس در ميان آنان سخنرانى تاريخى خود را ايراد نمود كه از شيواترين و رساترين نمونه‌هايى بر جاى مانده در ادبيات عرب مىباشد . آن حضرت با صدايى بلند كه بيشتر آنان مىشنيدند ، فرياد زد :\r\n( 2 ) « اى مردم ! گفتارم را بشنويد و عجله نكنيد تا بر اساس حقى كه بر من داريد شما را موعظه كنم و دليل آمدنم نزدتان را بيان نمايم ، كه اگر عذر مرا پذيرفتيد و گفته‌ام را تصديق نموديد و از خودتان به من انصاف داديد ، به آن خوشبخت‌تر خواهيد شد و شما را بر من راهى نخواهد بود و اگر عذر مرا نپذيرفتيد و به من انصاف نداديد ، پس انديشهء خود و شركايتان را فراهم آوريد تا كارتان بر شما اندوهى نباشد ، سپس در مورد من قضاوت كنيد و مهلتم ندهيد كه سرپرست من خداوندى است كه كتاب را فرو فرستاده و او صالحان را سرپرستى مىكند » « 1 » .\r\n( 3 ) باد ، صداى آن حضرت را به بانوان بزرگوار خاندان نبوت و آزادزنان بيت وحى رساند ، آنان به گريه افتادند و صدايشان برخاست ، آن حضرت ، برادرش حضرت عباس و فرزند خود ، على را به سوى ايشان فرستاد و به آن دو فرمود :\r\nآنان را ساكت كنيد كه به جانم گريه آنان فراوان خواهد بود .\r\n( 4 ) هنگامى كه ساكت شدند ، امام به خطبهء خود ادامه داد ، پس خداى را سپاس گفت و ستايش نمود و بر حضرت پيامبر صلّى اللّه عليه و آله و بر فرشتگان و پيامبران ، درود فرستاد ، در آن خطبه فرمود آنچه را كه بيانش به شمار نيايد و پيش از او و يا\r\n\r\n\r\n","description":"","footnote":"\r\n( 1 ) طبرى ، تاريخ 5 / 424 .\r\n","page_name":" 217 ","page_number":217},
  {"content":"\r\n\r\nبعد از او كسى در منطقش رساتر از او شنيده نشده است « 1 » ، پس فرمود :\r\n( 1 ) « اى مردم ! خداوند ، دنيا را آفريد و آن را سراى فنا و نيستى قرار داد ، اهل خود را از حالى به حال ديگر مىبرد ، پس فريب‌خورده آن است كه به آن فريفته شود و بدبخت كسى است كه او را مفتون نموده باشد ، پس اين دنيا شما را فريب ندهد كه او اميد هر كس را كه به آن اعتماد نمايد قطع مىكند و طمع هر كسى را كه به آن طمع ورزد ناكام مىسازد . من شما را مىبينم بر امرى فراهم آمده‌ايد كه با آن ، خداى را بر خودتان به خشم آورده‌ايد كه چهرهء كريمانه‌اش را از شما برگردانده و انتقامش را بر شما وارد ساخته است ، بهترين پروردگار ، پروردگار ماست و بدترين بندگان ، شما هستيد . شما به طاعت اقرار نموديد و به محمد پيامبر صلّى اللّه عليه و آله ايمان آورديد سپس اين شماييد كه به سوى ذريّه و عترتش حركت نموده خواهان كشتن آنها شده‌ايد ، شيطان بر شما چيره گشته و ياد خداى بزرگ را از شما برده است ، پس براى شما و آنچه اراده كرده‌ايد نابودى باد ! ما براى خدا هستيم و به سوى او بازمىگرديم .\r\nاينان كسانى هستند كه پس از ايمانشان كافر شده‌اند . دورى از آن ستمكاران باد » « 2 » .\r\n( 2 ) امام ، آنان را با اين سخنان كه نمايانگر هدايت پيامبرگونه و محنت انبيا از امتهايشان است ، اندرز گفت و ايشان را از فتنه و فريب دنيا برحذر داشت و عواقب زيانبار آن را بيان كرد و آنان را از اقدام به كشتن عترت پيامبرشان برحذر داشت كه با آن كار ، از اسلام به كفر خارج مىشدند و مستوجب عذاب جاويدان خدا\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 61 .\r\n( 2 ) بحار الأنوار 45 / 5 - 6 .\r\n","page_name":" 218 ","page_number":218},
  {"content":"\r\n\r\nو خشم هميشگى او مىگشتند .\r\n( 1 ) حضرت سپس به سخنانش ادامه داده فرمود : « اى مردم ! نسب مرا بگوييد كه من كيستم ؟ سپس به خود بازگرديد و خود را سرزنش كنيد و ببينيد آيا كشتن من و شكستن حرمتم براى شما جايز است ؟ ! آيا من فرزند دختر پيامبرتان و فرزند وصى و عموزاده او نيستم و نخستين ايمان‌آورندهء به خدا و تصديق كنندهء پيامبرش دربارهء آنچه از خدايش آورده بود ؟ آيا حمزهء سيد الشهداء عموى پدرم نيست ؟ آيا جعفر طيار عموى من نيست ؟ آيا گفتار رسول خدا صلّى اللّه عليه و آله در مورد من و برادرم به شما نرسيده است كه : « اين دو ، سروران جوانان اهل بهشت هستند » ، اگر مرا به آنچه مىگويم تصديق كنيد - كه آن حق است - به خدا ! به عمد دروغ نگفتم از آن وقت كه دانستم خداوند اهل آن را دوست نمىدارد و با آن ، گويندگانش را زيان مىرساند و اگر مرا تكذيب كنيد ، در ميان شما كسانى هستند كه اگر از آنها بپرسيد ، شما را آگاه مىسازند ، از جابر بن عبد اللّه انصارى ، ابو سعيد خدرى ، سهل بن سعد ساعدى ، زيد بن ارقم و انس بن مالك بپرسيد ، به شما خبر مىدهند كه اين گفتار را از رسول خدا صلّى اللّه عليه و آله در مورد من و برادرم شنيده‌اند . آيا اين مانع شما از ريختن خون من نمىشود ؟ » ( 2 ) من سخنى مهربانتر و شيواتر از اين خطابه نمىشناسم كه هر خطيب با هر مقدار از قدرت بيان ، از گفتن چنين كلامى در چنين موضع هولناكى كه شيران در آن لال مىشوند و قهرمانان از سخن بازمىمانند ، ناتوان است . . . اين سخن شايستهء آن بود كه خردهايشان را به خود آورد و انقلابى فكرى و عملى در صفهايشان ايجاد كند زيرا حضرت از آنان خواست تا به خود آيند و به خردهايشان بازگردند - اگر مالك آنها باشند - تا در مورد او خوب بينديشند كه وى نوهء پيامبرشان و فرزند وصى او و نزديكترين خويشاوند به آن حضرت بود ،\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاو سرور جوانان اهل بهشت است و در اين امر ، مصونيتى براى وى وجود دارد كه خونش ريخته نشود و حرمتش شكسته نگردد ، ولى آن لشكريانى كه اين منطق پرفيض را نمىفهميدند ، به جنايت روى آورده ، بر دلهايشان ابرى تيره از گمراهى سايه افكند و ياد خدا را از آنان دور گردانيده بود .\r\n( 1 ) پليد ناپاك ، « شمر بن ذى الجوشن » كه از غرق‌شدگان در گناه بود ، روى به آن حضرت كرد و گفت : « او خدا را با حرف مىپرستد و نمىداند كه چه مىگويى ! » .\r\nآن وجدان متحجرى كه باطل بر آن زنگار نشانده بود ، سخن امام را نمىفهميد و گفتارش را درك نمىكرد .\r\n( 2 ) « حبيب بن مظاهر » به پاسخگويى او پرداخت و به او گفت : « به خدا من مىبينم كه تو خداوند را با هفتاد حرف مىپرستى ، من گواهى مىدهم كه تو راست مىگويى چون نمىدانى كه امام چه مىگويد ؛ زيرا خداوند بر قلب تو مهر زده است » .\r\n( 3 ) امام به سخن خود ادامه داد و فرمود : « اگر دربارهء اين گفتار ، شك داشته باشيد ، آيا شك مىكنيد كه من فرزند دختر پيامبرتان هستم ؟ به خدا ! ميان شرق و مغرب ، پسر دختر پيامبرى در ميان شما و غير شما وجود ندارد ، عجبا ، آيا مرا در برابر كشته‌اى از شما - كه من او را به قتل رسانده باشم - مىجوييد ؟ يا در برابر مالى كه آن را نابود كرده باشم ؟ يا در مقابل زخمى كه زده باشم ؟ » .\r\n( 4 ) زمين در زير پايشان لرزيد و آنان سرگردان ماندند كه چه پاسخى به وى بدهند ؛ زيرا آنان شكى نداشتند كه وى فرزند دختر رسول خدا صلّى اللّه عليه و آله و ريحانهء اوست و آنها از او طلبى ندارند از خون كسى كه كشته يا مالى كه از آنان نابود كرده باشد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( 1 ) سپس امام ، فرماندهان سپاه را كه با نامه‌هايشان آن حضرت را به كوفه دعوت نموده بودند صدا زد و فرمود : « اى شبث بن ربعى ! اى حجار بن ابجر ! اى قيس بن اشعث ! اى زيد بن حرث ! آيا براى من ننوشتيد كه ميوه‌ها رسيده و باغها سبز گشته و تو وارد مىشوى بر سپاهى كه براى تو آماده گشته است » .\r\nآن ضميرها از خيانت در پيمان و شكستن سوگندها شرم نداشتند ، پس همگى به دروغ روى آوردند و گفتند : « ما چنين نكرده‌ايم ! ! » .\r\nامام از آن گفتهء آنان در شگفت شد و به آنان فرمود : « سبحان اللّه ! آرى به خدا چنين كرده‌ايد » .\r\nامام از آنان روى برتافت و خطاب به همهء واحدهاى سپاه فرمود : « اى مردم ! اگر از من خرسند نيستيد ، بگذاريد كه از نزد شما به سوى جاى امنى از زمين بروم » .\r\n( 2 ) « قيس بن اشعث » كه از شناخته‌شدگان به حيله و نفاق و از هرگونه شرافت و آزرمى به دور بود - و براى وى كافى است كه از خاندانى بوده كه هرگز فرد شريفى را تحويل نداده است - روى به آن حضرت كرد و گفت : « آيا فرمان عموزادگانت را نمىپذيرى ؟ آنان جز آنچه را دوست دارى چيزى به تو ارائه نخواهند داد و از آنان هيچ ناخوشايندى به تو نخواهد رسيد » .\r\n( 3 ) امام به وى پاسخ داد : « تو برادر برادرت هستى ؟ آيا مىخواهى كه بنى هاشم ، بيش از خون مسلم بن عقيل از تو طلب كنند ؟ نه به خدا ! همچون فردى ذليل با آنها دست نخواهم داد و همچون بردگان ، پاى به فرار نخواهم گذاشت . « 1 »\r\nاى بندگان خدا ! من از اينكه سنگسارم كنيد به پروردگار خود و پروردگار شما پناه\r\n\r\n\r\n","description":"","footnote":"\r\n( 1 ) و در روايتى : « همچون بردگان اعتراف نمىنمايم » .\r\n","page_name":" 221 ","page_number":221},
  {"content":"\r\n\r\nمىبرم ، از هر متكبرى كه به روز حساب ايمان ندارد به پروردگارم و پروردگار شما پناهنده مىشوم » « 1 » .\r\n( 1 ) كشورها از بين مىروند و دولتها در پى هم مىآيند ولى اين كلمات به ماندن شايسته و به جاودانگى بايسته‌تر از هر چيز است ، باقى مىماند ؛ زيرا عزت حق و بزرگ‌منشى آزادگان و شرافت بلندهمتان را نمايانگر ساخته است .\r\n( 2 ) افسوس كه اين سخنان تابناك به دلهاى آنان راه نيافت ؛ زيرا جهل ، همهء درهاى فهم را در جانهايشان بسته بود : « خداوند بر دلهايشان مهر زده و بر گوشها و ديدگانشان پرده‌اى باشد ، آيا گمان مىكنى كه بيشتر آنان مىشنوند يا مىفهمند ؟ آنان همچون چهارپايانند ، بلكه از آنها گمراه‌ترند » .\r\n( 3 ) آنان به كلى از دعوت امام روى برتافتند و اهميتى بدان ندادند ، راست گفت خداى متعال كه مىفرمايد : « تو مردگان را نمىشنوانى و دعوت را به گوش ناشنوايان نمىتوانى برسانى هرگاه پشت كنند و بروند » .\r\n\r\n( 4 ) سخنان زهير\r\n« زهير بن قين » روى به افراد لشكر نمود و سخنرانى سرشار از پند و اندرز خطاب به آنان ايراد نمود و گفت :\r\nاى مردم كوفه ! هشدار باد شما را از عذاب خداوند ، بر مسلمان حق است كه برادر مسلمانش را نصيحت كند . ما تا كنون برادرانى بر يك دين بوده‌ايم تا زمانى كه ميان ما و شما ، شمشير نيفتاده باشد و شما شايستهء نصيحت از سوى ما هستيد ، پس هرگاه شمشير واقع شود ، مصونيت قطع مىشود ، ما يك امّت\r\n\r\n\r\n","description":"","footnote":"\r\n( 1 ) طبرى ، تاريخ 5 / 421 - 424 . الدر النظيم ، ص 552 - 553 .\r\n","page_name":" 222 ","page_number":222},
  {"content":"\r\n\r\nخواهيم بود و شما امتى ديگر . خداوند ما و شما را به ذريّهء پيامبرش محمد صلّى اللّه عليه و آله آزموده است تا ببينيد كه ما و شما چه خواهيم كرد ، ما شما را به يارى آنان و رها كردن يزيد ستمگر و عبيد اللّه بن زياد فرامىخوانيم كه شما از آن دو ، در طول مدت حكومتشان ، جز بدى نخواهيد ديد . چشمانتان را كور مىكنند و دستها و پاهايتان را قطع مىنمايند و شما را تكه‌تكه مىسازند و بر تنه‌هاى درختان خرما به دار مىكشند و بزرگان و قاريان شما را همچون حجر بن عدى و يارانش و هانى ابن عروه و امثالش مىكشند » .\r\n( 1 ) اين سخنان ، سرشارند از رساترين و برجسته‌ترين دليل ؛ زيرا در آن ، دعوت به حق با همهء ابعاد مفاهيمش و برحذر داشتن از عذاب خدا و خشمش ، وجود دارد ؛ به آنان مىفهماند هدف او از نصيحت تنها انجام يك واجب دينى است كه به نصيحت مسلمان براى برادر مسلمانش - هنگامى كه او را از حق منحرف ديد - حكم مىنمايد . . . و آنها را آگاه نمود پيش از آنكه آتش جنگ روشن شود ؛ زيرا برادرى اسلامى آنان را با هم جمع مىكند ، پس هرگاه جنگ واقع گردد ، رشته‌هاى آن برادرى بريده مىشود و هر كدام از آن دو امتى مستقل خواهند بود كه روابط دين و اسلام ، آنان را با يكديگر فراهم نمىآورد و به آنها اطلاع داد كه خداوند ، مسلمانان را با عترت پيامبرش آزموده و مودّتشان را در كتاب عزيزش واجب گردانيده است تا امّت را بنگرد كه در مورد آنان چه مىكند ؟\r\n( 2 ) همچنين ، آنان را به ظلم و ستم امويان توجه داد و آنچه با نيكان آنان عمل كرده بودند ، كسانى همانند « حجر بن عدى » ، « ميثم تمار » و ديگر افرادى كه با ستم ، مبارزه نمودند و در مقابل استبداد ، ايستادند كه حكومت اموى رگبارى از عذاب دردناك بر سر آنان فروريخت ، چشمانشان را كور ساخت و دستها\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nو پاهايشان را بريد و بر تنه‌هاى نخل به دار كشيد .\r\n( 1 ) هنوز زهير سخنانش را پايان نداده بود كه گروهى از لشكريان ابن سعد ، بىشرمانه ، وى را ناسزا گفته ، او و امام حسين را تهديد به قتل نموده گفتند : « ما همچنان هستيم تا دوستت و همراهانش را بكشيم ، يا او و يارانش را تسليم عبيد اللّه بن زياد نماييم ! ! » .\r\n( 2 ) زهير با منطق حق به آنان پاسخ داد و گفت : « اى بندگان خدا ! فرزندان فاطمه به دوستى و يارى از فرزند سميه شايسته‌تر هستند ، من شما را به خدا پناه مىدهم كه مبادا آنان را بكشيد . . . شما اين مرد را با يزيد بگذاريد كه به جانم سوگند ! وى طاعت شما را بدون كشتن حسين مىپذيرد » .\r\n( 3 ) بسيارى از آنان خاموش ماندند و حيرت و سرگردانى بر آنان دست داد .\r\nهنگامى كه شمر بن ذى الجوشن ، اين وضع را ديد ، ترسيد كه لشكر به صلاح روى آورد ، پس تيرى را به سوى زهير نشانه گرفت ، در حالى كه مىگفت :\r\n« ساكت شو ، خداوند تو را بكشد ، ما را از پرحرفيت خسته كردى » .\r\n( 4 ) زهير ، او را حقير شمرد و وى را چون پليدترين مخلوق ، نگريست ، به او گفت : « من خطاب به تو سخن نمىگويم ، تو چهارپايى بيش نيستى و به خدا ! گمان نمىكنم كه تو دو آيه از كتاب خدا را بدانى ، پس مژده باد تو را به رسوايى روز قيامت و عذاب دردناك » .\r\nآن فرومايهء پليد از سخن زهير به خشم آمد و بر او فرياد كشيد : « تا ساعتى ديگر ، خداوند تو و دوستت را مىكشد » .\r\n( 5 ) زهير گفت : « آيا مرا به مرگ تهديد مىكنى ؟ به خدا ! مرگ نزد من از جاويدان بودن با شما محبوبتر است » .\r\nآنگاه زهير روى به لشكريان كرد و گفت : « اى بندگان خدا ! اين جلف\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nجفاكار و امثال وى ، شما را از دينتان گمراه نكنند . به خدا سوگند ! شفاعت محمد صلّى اللّه عليه و آله به قومى كه خون ذريّه و اهل بيتش را بريزند و ياران و مدافعان حريمشان را بكشند ، نمىرسد » .\r\n( 1 ) امام ، ملاحظه فرمود كه پندهاى زهير با آن مسخ‌شدگان ، كارگر نيست ، لذا به يكى از يارانش فرمود او را از ادامهء سخن بازدارد ، پس به سوى وى رفت و او را ندا داد : ابا عبد اللّه به تو مىگويد : « بيا كه به جانم سوگند ! اگر مؤمن آل فرعون براى قومش پند داد و فراخوانى را ابلاغ نمود ، تو نيز اينان را پند داده و ابلاغ كرده‌اى اگر نصيحت و ابلاغ ، سودمند باشد » « 1 » .\r\n( 2 )\r\n\r\nسخنان برير\r\nشيخ جليل ، « برير بن خضير » به نصيحت آن سپاه پرداخت و گفت : « اى مردم ! خداوند محمد صلّى اللّه عليه و آله را بشارت دهنده و بيم دهنده و فراخوان به سوى خدا و چراغى تابناك فرستاد ، اين آب فرات است كه خوكهاى مناطق و سگهاى آنان در آن مىافتند اما ميان آن و فرزند دختر پيامبر خدا فاصله انداخته شده ، آيا سزاى محمد صلّى اللّه عليه و آله همين است ؟\r\n( 3 ) آنان شرافت و آزرم را رها كردند و به او گفتند : « اى برير ! بسيار سخن گفته‌اى ، ديگر چيزى براى ما نگو ، به خدا ! حسين تشنگى مىكشد ، همان‌گونه كه پيش از او تشنگى كشيدند » .\r\nوى ، آنان را اندرز داده راهنمايى كرد و گفت : « اى قوم ! خانوادهء محمد صلّى اللّه عليه و آله در كنار شما قرار گرفته‌اند ، اينان ذريّه ، عترت ، دختران و افراد خانوادهء او\r\n\r\n\r\n","description":"","footnote":"\r\n( 1 ) طبرى ، تاريخ ، ج 5 ص 426 - 427 .\r\n","page_name":" 225 ","page_number":225},
  {"content":"\r\n\r\nهستند ، پس آنچه را داريد بيان كنيد كه مىخواهيد با آنان چه كار كنيد ؟ » ( 1 ) به او پاسخ دادند : مىخواهيم امير عبيد اللّه بن زياد را بر آنها مسلّط سازيم تا در مورد آنان تصميم بگيرد . برير ، آنان را به ياد پيمانها و نامه‌هايشان انداخت كه براى امام فرستاده بودند ، وى گفت : « آيا از آنان نمىپذيريد به جايى كه از آن آمده‌اند ، برگردند ؟ واى بر شما اى مردم كوفه ! آيا نامه‌ها و تعهدات خود را كه به وى داده‌ايد و خداوند را بر آنها و بر خود گواه گرفته‌ايد ، فراموش نموده‌ايد ؟ آيا شما اهل بيت پيامبرتان را دعوت نموديد و ادعا كرديد كه خودتان را در دفاع از آنان مىكشيد و هنگامى كه به سوى شما آمدند ، آنان را به ابن زياد تسليم نموديد و آنان را از آب فرات منع نموديد ، چه زشت است آنچه بعد از پيامبرتان با ذرّيهء وى عمل كرده‌ايد ، شما را چه باشد ، خداوند روز قيامت سيرابتان نكند كه بدترين قوم ، شما هستيد » .\r\n( 2 ) جمعى از كسانى كه از وجدانهايشان منحرف شده بودند ، منكر نامه‌ها و تعهدات خود براى امام شدند و به وى گفتند : نمىدانيم تو چه مىگويى ؟\r\nبرير ، اصرار آنها بر گناه و اتفاقشان بر انجام منكر را دريافت و گفت :\r\n« سپاس خداى را كه به من بصيرتى بيشتر دربارهء شما داد ، خداوندا ! من به تو از كارهاى اين قوم اعلام بيزارى مىكنم . خداوندا ! آنان را به جان هم بينداز در حالى كه بر آنها خشمگين باشى » .\r\nآنان به وى خنديدند و به سوى او تيراندازى نمودند « 1 » وى هم از نزد آنان دور شد .\r\n\r\n\r\n","description":"","footnote":"\r\n( 1 ) بحار الأنوار 45 / 5 . الفتوح 5 / 182 - 183 .\r\n","page_name":" 226 ","page_number":226},
  {"content":"\r\n\r\n( 1 )\r\n\r\nسخنان امام حسين عليه السّلام\r\nرحمت و مهربانى امام نسبت به دشمنانش ، آن حضرت را بر آن داشت كه بار ديگر ، آنان را پند و اندرز دهد تا كسى از آنان ادعا نكند كه در كار خود آگاه نبوده است ، پس به سوى آنها رفت در حالى كه كتاب خداوند بزرگ را باز كرده و عمامهء جدش رسول خدا صلّى اللّه عليه و آله را بر سر نهاده و جنگ‌افزار آن حضرت را به خود بسته ، در هيبتى بود كه پيشانيها در برابرش خاضع مىشد و چشمها از نگريستن به آن بازمىماند ، پس به آنان فرمود :\r\n( 2 ) « نابود و غم ، شما را باد اى جماعت ! آيا وقتى كه مشتاقانه ما را فراخوانديد و ما به سرعت شما را اجابت كرديم ، شمشيرى را كه در دست داشتيد بر ما افراختيد و آتشى را كه ما براى دشمنان خود و شما روشن نموده بوديم ، بر ضد ما و به نفع دشمنانتان شعله‌ور ساختيد بدون اينكه عدالتى با شما روا داشته باشند ، و يا اميدى به آنان داشته باشيد ، بر ضد دوستانتان فراهم آمديد ، آيا گرفتاريها شما را نباشد در حالى كه هنوز شمشيرى كشيده نشده و خاطرى آزرده نگرديده و انديشه‌اى به كار نيفتاده است ، ولى شما با شتاب سوى آن رفتيد ، همچون پرواز ملخان نارس و بر آن فراهم آمديد همچون افتادن پشه‌هاى كوچك در آتش ، آنگاه پيمانها را شكستيد ، پس فرومايگى از آن شما باد اى بردگان امّت و جداماندگان از احزاب و دورشدگان از كتاب خدا و سنّتها ! واى بر شما ! آيا اينان را يارى مىكنيد و از يارى ما دست برمىداريد ! بارى ، به خدا ! اين خيانتى است در ميان شما كه ريشه‌هايتان بر آن جاى گرفته و شاخه‌هايتان بر آن روييده و محكم گشته و شما بدترين ثمره گشته‌ايد ، بيننده را اندوهگين مىسازيد و خوراك هر غاصبى مىشويد .\r\n( 3 ) همانا اين نابكار نابكارزاده ، ميان دو چيز را گرفته است ، ميان شمشير\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكشيدن و خوار گشتن و هيهات كه ما خوار شويم ، خداوند ، پيامبرش و مؤمنان ، و دامنهاى پاك ، مطهّر و همتهاى بلند و جانهاى با شهامت ، آن را براى ما نمىپذيرند كه اطاعت فرومايگان را بر شهادتگاه بزرگواران ترجيح دهيم ، همانا من با اين خانواده با وجود كمى افراد و فروگذاشتن يارى كنندگان ، به نبرد مىپردازم » .\r\n( 1 ) سپس ابيات « فروة بن مسيك مرادى » را بر زبان آورد :\r\n فان نهزم فهزامون قدما * و ان نهزم فغير مهزمينا\r\nو ما ان طبنا جبن و لكن * منايانا و دولة آخرينا\r\nفقل للشامتين بنا افيقوا * سيلقى الشامتون كما لقينا\r\nاذا ما الموت رفع عن اناس * بكلكله اناخ بآخرينا \r\n« اگر آنان را فرارى دهيم ، پيشتر نيز فرارى داده‌ايم و اگر شكست بخوريم ، شكست خورده نباشيم » .\r\n« بر ما ترسى وارد نمىشود ولى اين اجلهاى ما و دولت ديگران باشد » .\r\n« به شماتت كنندگان بگو از ما عبرت گيرند كه شماتت كنندگان آنچه را ديديم ، خواهند ديد » .\r\n« اگر مرگ از مردمى برداشته شود ، با تمام قدرت بر ديگران فرود مىآيد » .\r\n( 2 ) به خدا ! پس از آن نخواهيد ماند مگر آن مقدار كه كسى بر اسب سوار شود كه همچون گشتن آسياب ، بر شما بگردد و همچون لرزش محور ، شما را خواهد لرزاند ، اين مطلبى است كه پدرم از جدّم رسول خدا صلّى اللّه عليه و آله به من گفته است : پس فكر خود و فكر شريكانتان را جمع كنيد كه كارتان بر شما اندوهى نباشد ، آنگاه در مورد من حكم كنيد و مهلتم ندهيد . من بر خداوند ، پروردگار خود و پروردگار شما توكّل كرده‌ام ، نيست جنبنده‌اى مگر اينكه او ، آن را در اختيار داشته باشد كه\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nپروردگار من به راه راست باشد » « 1 » .\r\n( 1 ) آنگاه دو دست خود را به نفرين كردن بر آنان برداشت و گفت : « خداوندا ! باران آسمان را از آنها منع كن و بر آنها سالهايى بفرست همچون سالهاى يوسف و غلامى آشنا به كار بر آنان بگمار تا جامى تلخ به آنان بنوشاند ؛ زيرا ما را تكذيب نمودند و فروگذاشتند ، تو پروردگار ما هستى ، بر تو توكّل نمودم بازگشت ، به سوى تو باشد » « 2 » .\r\n( 2 ) امام با اين سخنان ، همچون آتشفشانى ، منفجر شد و از صلابت عزم و قدرت ارادهء خود ، نمونه‌اى ارائه داد كه همانند آن ديده نشده است . سخنان حضرت ، اين نكات را دربرداشت :\r\n( 3 ) اوّل : آن حضرت آنان را به شدت ، به خاطر تناقض در رفتارشان نكوهش نمود ؛ زيرا آنان براى كمك خواستن و يارى طلبيدن از وى شتافتند تا آنان را از ستم امويان و ظلم آنان برهاند و هنگامى كه آن حضرت براى يارى آنان بپاخاست ، بر او دگرگون شدند و شمشيرهايشان را كه لازم بود ، بر دشمنانشان كشيده مىشدند ، بر او كشيدند ، آنان كه در خوار ساختن آنان و اجبارشان بر آنچه نمىخواستند ، بسيار كوشيده بودند .\r\n( 4 ) دوم : حضرت ، تأسف فراوان خود را از حمايت آنان نسبت به حكومت اموى ابراز داشت ؛ حكومتى كه نه عدالتى را در ميان آنان اعمال كرده و نه حقى را گسترش داده بود و نه هيچ اميد و آرزويى در آن حكومت داشتند .\r\n( 5 ) سوم : صفات موجود در آنان را مورد انتقاد شديد قرار داد كه با داشتن آن\r\n\r\n\r\n","description":"","footnote":"\r\n( 1 ) خوارزمى ، مقتل حسين ( ع ) 2 / 8 . اللهوف ، ص 157 .\r\n( 2 ) ابن عساكر ، تاريخ 14 / 218 - 219 . خوارزمى ، مقتل الحسين ( ع ) 2 / 8 . اللهوف ، ص 157 .\r\n","page_name":" 229 ","page_number":229},
  {"content":"\r\n\r\nاوصاف از پست‌ترين ملتهاى زمين شده بودند ؛ زيرا آنان بردگان امّت و منحرفان از احزاب و ناباوران به كتاب خدا و گروه گناهكاران بودند و ديگر سرشتهاى نادرستى كه در آنها بود .\r\n( 1 ) چهار : آن حضرت ، عدم پذيرش كامل خود در برابر خواست فرزند مرجانهء ستمگر را اعلام كرد كه در برابرش تسليم شود ؛ زيرا ذلّت را براى آن حضرت خواسته بود و هيهات كه امام در برابر آن تسليم گردد ؛ چون براى نمايان ساختن انسانيّت و ارزشهاى و الا آفريده شده بود ، پس چگونه در برابر آن نابكار نابكارزاده تسليم گردد ؟\r\n( 2 ) پنجم : آن حضرت تصميم خود بر جنگ را اعلام نمود و اينكه به همراه خانواده‌اش كه نمايانگر قهرمانيها و ثبات عزم و ناچيز شمردن مرگ بودند ، وارد ميدان نبرد شود .\r\n( 3 ) ششم : آن حضرت سرنوشت آنان را پس از اينكه او را كشتند ، به آنان اطلاع داد كه خداوند بر آنان كسى را مسلّط خواهد ساخت كه جامى تلخ را به آنان بنوشاند و عذاب دردناكى را بر ايشان فرود آورد ، مدت كوتاهى نگذشت تا اينكه مختار بر ضد آنها قيام كرد و دلهايشان را پر از ترس و هراس ساخت و به شدت سركوبشان نمود .\r\nاينها بعضى از نكات حسّاسى است كه سخن شريف آن حضرت در برداشت ؛ سخنى كه با قدرت بيان و عظمت تصميم ادا شد و سپاه ابن سعد را به سكوت و سرگشتگى انداخت .\r\n( 4 )\r\n\r\nاجابت حرّ\r\nجان حرّ به سوى نيكى روى آورد و وجدانش پس از شنيدن سخنان امام ،\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبيدار شد و در آن لحظات سرنوشت‌ساز از حياتش ، در فكر و انديشه فرو رفت ، در حالى كه در درون خود با امواج هولناكى از كشمكش نفسانى دست به گريبان بود ، آيا به حضرت حسين عليه السّلام بپيوندد و زندگى و مقامش را قربانى كند ، پس از آنكه فرمانده صاحب منزلتى نزد حكومت بوده كه به او اعتماد كرده و او را فرماندهء پيشقراولان سپاه خود ساخته بودند ؟ و يا اينكه در جنگ با امام باقى بماند كه در آن عذابى هميشگى وجود دارد ؟\r\n( 1 ) ولى حرّ ، به نداى وجدانش پاسخ داد و بر كشمكش درونيش چيره گشت و تصميم گرفت كه به حضرت حسين عليه السّلام ملحق شود ، وى پيش از آنكه به سوى حضرت حركت كند ، نزد ابن سعد رفت و به او گفت : « آيا تو با اين مرد به جنگ مىپردازى ؟ » .\r\n( 2 ) ابن سعد ، به سرعت و بدون ترديد و براى اينكه در برابر فرماندهان يگانها اخلاص خود را به اربابش ، فرزند مرجانه نشان دهد ، گفت : « آرى ، به خدا ! آسانترين آن اين باشد كه سرها در آن فرو افتند و دستها قطع شوند » .\r\nحرّ ، به وى گفت : « آيا شما به يكى از پيشنهادهايى كه ارائه نمود ، رضايتى نداريد ؟ » .\r\nابن سعد گفت : « اگر امر به دست من بود ، عمل مىكردم ولى امير تو آن را نپذيرفته است » .\r\n( 3 ) هنگامى كه يقين كرد آن قوم ، تصميم به جنگ با امام دارند ، در حالى كه صفها را مىشكافت و لرزه بر اندامش افتاده بود ، پيش رفت كه مهاجر بن اوس - يكى از ياران ابن زياد - از اين امر در شگفت شد و با صدايى كه شك و بدگمانى در آن بود ، به وى گفت : « به خدا ! وضع تو مشكوك است ، به خدا در هيچ موضعى چيزى را كه اينك از تو مىبينم مشاهده نكرده‌ام و اگر به من گفته شود ،\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدليرترين مردم كوفه چه كسى است ، از تو نمىگذشتم ؟ » .\r\n( 1 ) حرّ ، حقيقت حال خود را براى وى آشكار ساخت و او را بر تصميم خود آگاه نمود و گفت : « به خدا من خود را ميان بهشت و آتش ، مخيّر مىبينم و چيزى را بر بهشت ترجيح نمىدهم ، هر چند كه قطعه‌قطعه شوم و سوزانده گردم . . . » .\r\n( 2 ) آنگاه افسار اسب خود را به سوى امام ، پيچاند « 1 » ، در حالى كه از شرمسارى و پشيمانى ، سر به زير انداخته بود . هنگامى كه به امام نزديك شد ، صداى خود را بلند كرد و گفت : « خداوندا به سوى تو بازمىگردم ، زيرا دلهاى اولياى تو و فرزند پيامبرت را هراسان ساختم . . . يا ابا عبد اللّه ! من توبه كرده‌ام ، آيا مرا توبه‌اى باشد ؟ » « 2 » .\r\n( 3 ) سپس از اسبش فرود آمد و در حالى كه اشكهايش بر چهره‌اش مىدرخشيد ، در برابر امام ايستاد و با امام سخن گفت و اين گونه به آن حضرت متوسل گشت : « اى فرزند رسول خدا ! خداوند مرا فداى تو سازد ! من آنم كه تو را از بازگشت بازداشتم و تو را به اين مكان آوردم ، ولى به خدايى كه جز او پروردگارى نيست ، گمان نمىكردم كه اين قوم هرگز آنچه را بر آنها عرضه نموده‌اى ، نپذيرند و هرگز با تو به چنين وضعى برسند ، پس با خود گفتم :\r\nاهميتى نمىدهم كه در بعضى مسائل از اين قوم اطاعت كنم و آنها فكر نمىكنند كه من از فرمان آنان خارج شده باشم ، ولى آنان بعضى از پيشنهادهايت را مىپذيرند و به خدا ! اگر گمان مىكردم كه آنها را از تو نمىپذيرند ، از تو تخلف\r\n\r\n\r\n","description":"","footnote":"\r\n( 1 ) طبرى ، تاريخ 5 / 427 . كامل 4 / 64 .\r\n( 2 ) صدوق ، امالى ، ص 223 . ابن طاووس ، اللهوف ، ص 160 .\r\n","page_name":" 232 ","page_number":232},
  {"content":"\r\n\r\nنمىكردم و اينك من از آنچه انجام داده‌ام توبه‌كننده نزد تو آمده‌ام تا با جان خود همراه تو باشم و در خدمت تو بميرم ، آيا براى من توبه‌اى مىبينى ؟ » امام ، به ديدارش شادمان گشت و از او خرسند شد و او را عفو فرمود و به وى گفت : « آرى ، خداوند توبه‌ات را مىپذيرد و تو را مىبخشد » « 1 » .\r\n( 1 ) آنگاه حرّ ، خوابى را كه ديده بود براى امام حكايت كرد و گفت : « سرورم ! ديشب پدرم را در خواب ديدم كه به من مىگفت : اين روزها چه مىكنى ؟ و كجا بودى ؟ به او گفتم : در راه ، مراقب حسين بودم . به من گفت : واى بر تو ! تو را چه باشد با حسين فرزند رسول خدا صلّى اللّه عليه و آله . . . من از تو مىخواهم كه به من اجازهء جنگ دهى تا نخستين كشته در خدمت تو باشم همان‌گونه كه نخستين شورش‌كننده بر تو بودم » « 2 » .\r\n( 2 )\r\n\r\nسخنرانى حرّ براى سپاهيان\r\nحرّ ، از امام حسين عليه السّلام اجازه خواست تا اهل كوفه را پند دهد و نصيحت كند ، شايد بعضى از آنان از نادرستى خود بازگشته به سوى حق روى آورند . امام به وى اجازه داد و او به سوى آنان رفت و با صداى بلند گفت :\r\n« اى اهل كوفه ! مادرتان به عزايتان بنشيند و گريان گردد ، آيا او را دعوت مىكنيد و وقتى به نزد شما آمد از او مىخواهيد كه خود را تسليم كند در حالى كه ادعا نموديد خودتان را در دفاع از او مىكشيد ، آنگاه بر او تعدّى نموده‌ايد تا او را بكشيد ، خود را نگهداشته و او را محاصره نموده و از رفتن به سرزمينهاى\r\n\r\n\r\n","description":"","footnote":"\r\n( 1 ) كامل 4 / 64 الدر النظيم ، ص 553 - 554 .\r\n( 2 ) خوارزمى در مقتل حسين ( ع ) ج 2 / 10 .\r\n","page_name":" 233 ","page_number":233},
  {"content":"\r\n\r\nگستردهء خداوند تا خود و اهل بيتش ايمن گردند بازداشته‌ايد و اينك همچون اسير گشته كه نه براى خود نفعى را در اختيار دارد و نه از خود زيانى را دور مىسازد ، او و همراهانش را از آب جارى فرات منع كرده‌ايد كه يهودى و مسيحى و زردشتى از آن مىنوشند و خوكهاى مناطق و سگهاى آنان در آن وارد مىشوند در حالى كه وى و خانواده‌اش را تشنگى از پاى انداخته است ، چه بد است آنچه بعد از محمد با ذريّهء او عمل كرده‌ايد ، خداوند شما را در روز تشنگى ، سيراب نكند اگر از آنچه بر آن هستيد ، توبه نكنيد و بازنگرديد » .\r\n( 1 ) زمين در زير پاهايشان به لرزه آمد ؛ زيرا در آنجا صدها نفر امثال حرّ بودند كه گرفتار امواجى از كشمكش درونى شده و يقين داشتند كه كارشان باطل است ، اما به خواست نفسانى خود در دوست داشتن زندگى ، پاسخ مثبت دادند . بعضى از آن مسخ‌شدگان وقاحت به خرج داده به سوى حرّ ، تيرهايى پرتاب كردند « 1 » كه همهء حجّت آنان در ميدان همين بود .\r\n( 2 )\r\n\r\nپيوستن سى سوار به امام عليه السّلام\r\nاز لشكر ابن سعد ، سى سوار به اردوگاه امام پيوستند و به اهل كوفه گفتند :\r\nفرزند رسول خدا صلّى اللّه عليه و آله سه پيشنهاد بر شما عرضه مىدارد ولى شما هيچ‌كدام از آنها را نمىپذيريد آنان ، دليرانه همراه امام به نبرد پرداختند تا اينكه در خدمت آن حضرت به شهادت رسيدند « 2 » .\r\n\r\n\r\n","description":"","footnote":"\r\n( 1 ) كامل 4 / 65 .\r\n( 2 ) تذهيب التهذيب 1 / 152 .\r\n","page_name":" 234 ","page_number":234},
  {"content":"\r\n\r\n( 1 )\r\n\r\nجنگ\r\nهمهء وسايلى كه امام به كار گرفته بود تا صلح را حفظ نمايد و از خونريزى جلوگيرى كند ، به شكست انجاميد و ابن سعد نيز از طولانى شدن وقت ، مىترسيد كه مبادا در صفوف سپاهيانش دودستگى به وجود آيد ، زيرا پيوستن حرّ همراه سى سوار از لشكرش به امام ، او را هراسان ساخته بود ، بنابراين ، آن ستمگر به نزديكى اردوگاه امام ، پيش آمد و تيرى گرفت و آن را به سوى حضرت پرتاب نمود در حالى كه فرياد مىزد : « برايم نزد امير گواهى دهيد كه من نخستين كسى هستم كه به سوى حسين ، تيراندازى نمود » .\r\n( 2 ) ابن سعد ، تيرى را كه با آن جنگ را آغاز نمود ، وسيله‌اى براى تقرّب جستن نزد سرورش ، فرزند مرجانه قرار داد و از سپاهيان خواست تا برايش نزد وى گواهى دهند تا به اخلاص و وفاداريش اعتماد كند و شبهه‌ها را از خود دور نمايد كه وى براى جنگ با حسين ، تلاش نمىكند .\r\n( 3 ) تيرها از اردوگاه ابن سعد ، پىدرپى به سوى ياران حضرت حسين چون باران ، روان شدند به طورى كه كسى از آنان نماند كه تيرى به وى اصابت ننموده باشد و بدين گونه حجّت صلح كه امام بر آن حرص داشت ، باطل گرديد ، آن حضرت انتظار داشت كه دشمنانش دست به اين تجاوز خيانتكارانه بزنند و هنگامى كه آنان از سوى خود ، جنگ را آغاز نمودند ، بر آن حضرت واجب شد كه از خود دفاع كند ، وجوبى كه شبهه‌اى در آن نبود ، لذا امام روى به يارانش كرد و به آنان اجازهء نبرد داد و فرمود : « اى بزرگواران ! برخيزيد كه اين تيرها فرستادگان اين قوم به سوى شما هستند » .\r\n( 4 ) پيشقراولان حق ، از ياران امام به سوى ميدان نبرد ، پيش رفتند\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nو بدين گونه نبردى هولناك آغاز شد و درگيرى به شدت و سختى ممكن در جنگ ، به وقوع پيوست و به طور مسلّم ، هيچ نبردى از همهء نبردهايى كه بر روى زمين جارى گشت ، همانند آن نبرد نبوده است ؛ زيرا سى و دو سوار و چهل پياده با دهها هزار نفر روبه‌رو شدند ، آن گروه اندك در برابر آن لشكر فراوانى كه قوىترين ساز و برگ و سلاح را در اختيار داشت ، با شايستگى نبرد كردند و آنچنان دليرى و شجاعتى نشان دادند كه خردها را به شگفتى و عقلها را به سرگردانى دچار مىسازد .\r\n( 1 ) ياران امام ، در گرداب آن جنگ با ايمان و اخلاص فرو رفتند ؛ زيرا يقين داشتند در راه دينى مشغول نبرد بودند كه به آن اخلاص داشته و زندگيشان را در راه آن بخشيده‌اند ، آنان با جهاد درخشانشان ، براى اين امّت ، شرافتى را به ثبت رساندند كه هيچ شرفى با آن برابرى نمىكند و به انسانيت برترين عطايى را تقديم كردند كه در طول تاريخ به آن تقديم گشته است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n( 1 )\r\n\r\nشهادت ياران\r\n\r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) سپاهيان باطل و گمراهى ، غرق در سلاح ، با صفهايى همچون سيل ، به سوى آن برگزيدگان آزاده‌اى كه زندگيشان را براى خدا بخشيدند و هيچ چيز ، آنان را از يارى حق و نابود كردن باطل ، مشغول نساخته بود ، روان شدند ، در حالى كه آن بزرگواران ، با صبر و اخلاص در برابر آن وحشيان درّنده ، پايدارى نمودند و از كثرت آنان و از جنگ‌افزارهايى كه در اختيارشان بود ، نهراسيدند و آنچنان دليرى و شجاعتى ابراز داشتند كه مايهء غرور و افتخار است . . .\r\nما ، جريان نبرد و حوادث همراه آن و شهادت يافتن آن نيكان را بيان مىنماييم .\r\n( 2 )\r\n\r\nحملهء عمومى\r\nنيروهاى ابن سعد ، هجومى عمومى و گسترده را بر ياران امام آغاز نمودند و با آنان در نبردى سهمگين درگير شدند ، اين نخستين حمله‌اى است كه ياران امام در آن شركت نمودند ؛ حمله‌اى گروهى و كوبنده بود كه اردوگاه كوفه با همهء واحدهايش در آن شركت داشتند و ياران حضرت حسين عليه السّلام ، با عزمى كه از عقيده ، نيرو مىگرفت و از نفسى سرشته شده بر اخلاص و فداكارى در دفاع از اسلام و جهاد در راه خدا ، حاصل مىگشت ، در آن نبرد به جهاد پرداختند و روحيهء نظامى آنان به ظهور پيوست ، زيرا جمع دشمنان را فرارى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمىساختند و لشكرها را مىشكافتند به طورى كه بارها سپاه ابن سعد را با دلهايى قوىتر از سنگ ، از هم شكافتند « 1 » ، در اين حمله ، نيمى از آنان ، به شهادت رسيدند « 2 » .\r\n( 1 )\r\n\r\nتعداد قربانيان از ياران امام عليه السّلام\r\nشمار قربانيان از ياران امام در حملهء نخست ، بنا به آنچه ابن شهرآشوب بيان داشته عبارتند از : نعيم بن عجلان ، عمران بن كعب بن حارث اشجعى ، حنظلة بن عمرو شيبانى ، قاسط بن زهير ، كنانة بن عتيق ، عمرو بن مشيعه ، ضرغامة بن مالك ، عامر بن مسلم ، سيف بن مالك نميرى ، عبد الرحمن درجى ، مجمع عائذى ، حباب بن حارث ، عمرو جندعى ، حلاس بن عمرو راسبى ، سوار بن ابى عمير فهمى ، عمار بن ابى سلامهء دالانى ، نعمان بن عمرو راسبى ، زاهر بن عمرو ؛ غلام فرزند حمق ، جبلة بن على ، مسعود بن حجاج ، عبد اللّه بن عروهء غفارى ، زهير بن سليم ، عبد اللّه و عبيد اللّه دو فرزند زيد بصرى و ده نفر از غلامان حضرت حسين و غلامان حضرت امام على عليه السّلام . « 3 »\r\n( 2 )\r\n\r\nجنگ تن به تن ميان دو اردوگاه\r\nپس از حملهء نخست ، جنگ تن به تن ميان دو اردوگاه آغاز شد ؛ زيرا\r\n\r\n\r\n","description":"","footnote":"\r\n( 1 ) مع الحسين فى نهضته ، ص 220 .\r\n( 2 ) در بحار الانوار آمده است كه تعداد شهيدشدگان از ياران امام در حملهء نخست ، پنجاه نفر بوده است .\r\n( 3 ) مناقب ، ابن شهراشوب ج 4 / 113 .\r\n","page_name":" 240 ","page_number":240},
  {"content":"\r\n\r\nيسار ، غلام زياد و سالم ، غلام عبيد اللّه بن زياد ، به ميدان آمدند و از ياران امام خواستند تا براى نبرد با آنان خارج شوند ، پس « حبيب بن مظاهر » و « برير » به سوى آنان برخاستند ، ولى امام به آن دو اجازه نداد . پس از آن ، قهرمان دلير ، « عبد اللّه بن عمير كلبى » « 1 » به سوى آنان شتافت ، او فردى شجاع و دلير بود . امام حسين عليه السّلام فرمود : « من او را جنگاورى در برابر نام‌آوران به شمار مىآورم » .\r\n( 1 ) هنگامى كه وى در برابر آن دو قرار گرفت ، از اصل و نسبش پرسيدند ، او خود را به آنان معرفى كرد ، اما آنان وى را چيزى نشمردند و به او گفتند : ما تو را نمىشناسيم ، زهير ، يا حبيب ، يا برير به سوى ما خارج شوند . آن قهرمان ، به سوى آن دو شتافت و بر يسار فرياد زد : « اى فرزند آن زن زناكار ! آيا از نبرد با فردى از مردم بىعلاقه هستى ، هيچ كس خارج نمىشود مگر اينكه از تو بهتر باشد . . . » .\r\n( 2 ) گفتار وى چه جالب است : « هيچ كس خارج نمىشود مگر اينكه از تو بهتر باشد » ، هر كدام از ياران امام از او و از آن لشكر بهتر بودند ، زيرا از روى بصيرت و آگاهى نبرد مىكردند در حالى كه آنان ، با يقين داشتن از گمراهى و انحرافشان از راه راست ، مىجنگيدند .\r\n( 3 ) « كلبى » بر « يسار » حمله برد و او را در خون خود غلتان ، بر زمين افكند .\r\nآنگاه سالم ، بر وى حمله آورد كه كلبى به او توجهى نكرد و بر دست وى ضربه‌اى زد ، انگشتان دست چپش را قطع كرد و سپس با حمله‌اى ديگر ، او را به قتل رساند .\r\n( 4 ) سپاهيان ابن سعد ، از اين قهرمان كم‌نظير ، دچار وحشت شدند ، در حالى\r\n\r\n\r\n","description":"","footnote":"\r\n( 1 ) گفته شده « عبد اللّه بن عمير » ، در حملهء نخست شهيد گرديد .\r\n","page_name":" 241 ","page_number":241},
  {"content":"\r\n\r\nكه وى مىجنگيد ، همسر بزرگوارش ، « ام وهب » « 1 » كه چوب ستون خيمه‌اى را در دست داشت ، به سوى وى شتافت و او را به جنگ تشويق كرد و گفت : « پدر و مادرم فداى تو باد ! در دفاع از پاكان ذريّهء محمد صلّى اللّه عليه و آله نبرد كن » .\r\n( 1 ) ياران حضرت حسين عليه السّلام ، در محافظت از امام و حمايت وى ، به شدت تلاش مىكردند و در اين امر ، فرقى ميان مرد و زن ، كوچك و بزرگ نبود .\r\nآنان با احساساتى آتشين براى جنگ ، دليرى مىكردند و در دوستى امام و اخلاص نسبت به آن حضرت ، شيفته و واله شده بودند .\r\n( 2 ) هنگامى كه كلبى همسرش را ديد كه پشت سر وى مىدويد ، به او دستور داد كه به چادرهاى زنان بازگردد ولى او نپذيرفت ، امام او را ديد و به سوى وى شتافته فرمود : « خداوند به خانوادهء شما جزاى خير دهد ، بازگرد ، خداوند تو را رحمت كند كه بر زنان ، جهادى نيست . . . » .\r\n« ام وهب » به چادر زنان برگشت و كلبى چنين به رجزخوانى پرداخت :\r\n ان تنكرونى فانا ابن الكلب * انى امرؤ ذو مرّة و عضب\r\nو لست بالخوار عند النكب \r\n« اگر مرا منكر شويد ، من فرزند كلبى هستم ، فردى داراى قدرت در عقل و دين و دارندهء منطق و صلابت كه هنگام سختى ، سست نخواهم بود » .\r\n( 3 ) وى با اين رجزخوانى خود را معرفى كرد كه از بنى كلب ، يكى از قبايل قضاعه « 2 » مىباشد ، همچنين دليرى ، برترى ، شجاعت كم‌نظير ، خردمندى و قدرت بيان خود را نشان داد و اينكه وى هنگام فتنه و آشوب ، سست و بىاراده\r\n\r\n\r\n","description":"","footnote":"\r\n( 1 ) بانو « ام وهب » ، دختر عبد اللّه از نمر بن قاسط است كه پس از كشته شدن شوهرش ، به شهادت رسيد .\r\n( 2 ) قضاعه : از قبايل يمن است كه به كوفه مهاجرت كرده بودند .\r\n","page_name":" 242 ","page_number":242},
  {"content":"\r\n\r\nنخواهد بود ، بلكه در برابر آن ، موضعى از روى دورانديشى و آگاهى خواهد داشت و بدين گونه وى ، ابعاد شخصيت كريمانه‌اش را معيّن ساخت كه در بلنداى آزادگان بوده است .\r\n( 1 )\r\n\r\nحمله‌اى بىنتيجه\r\nنيروهاى ابن سعد ، هجومى همه جانبه بر خيمه‌گاه ياران امام انجام دادند كه با وجود اندك بودنشان ، در برابر آن ، به دفاع برخاسته ، زانو به زمين زدند و نيزه‌ها را در مقابل آنان افراشتند به طورى كه اسبان نتوانستند نزديك شوند و به عقب برگشتند ، ياران امام به سوى آنان ، تير پرتاب كردند و عده‌اى را به هلاكت رساندند و بعضى ديگر را زخمى ساختند « 1 » . نيروهاى ابن سعد ، متحمل تلفات سنگينى شدند و هيچ‌گونه پيروزى به دست نياوردند .\r\n( 2 )\r\n\r\nمباهلهء برير با يزيد\r\n« يزيد بن معقل » ، هم‌پيمان بنى عبد القيس ، به سوى اردوگاه امام تافت تا اينكه به آن نزديك شد و با صداى بلند « برير بن خضير همدانى » را صدا زد : « اى برير ! كار خدا را با خودت چگونه مىبينى ؟ » .\r\nبرير ، با اطمينان و ايمان كامل به وى پاسخ داد : « به خدا ! نسبت به من خير و به تو شرّ رسانده است . . . » .\r\nآرى ، خداوند به برير ، خير رسانيده ؛ زيرا وى را به حق ، هدايت كرده\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 65 ، الارشاد ، 2 / 101 .\r\n","page_name":" 243 ","page_number":243},
  {"content":"\r\n\r\nو او را از ياران ريحانهء رسول خدا صلّى اللّه عليه و آله قرار داده ، ولى دشمن ستمگر - فرومايه‌اش را گمراه نمود و او را از قاتلان فرزندان پيامبران ساخته بود .\r\n( 1 ) آن فرومايه ، به برير پاسخ داد و گفت : « دروغ گفتى و پيش از امروز ، دروغگو نبوده‌اى و من گواهى مىدهم كه تو از گمراهان مىباشى » .\r\n( 2 ) اين نابكار به راستگويى برير پيش از آن روز گواهى داده است ؛ يعنى روزى كه حق را در آن يارى داده و در آن روز ، به ادعاى وى دروغگو شده است .\r\nبرير ، او را به مباهله دعوت نمود و گفت : « آيا حاضر هستى با تو مباهله كنم كه خداوند از ميان ما دروغگو را لعنت كند و باطل‌گرا را هلاك نمايد ؟ » .\r\n( 3 ) يزيد ، پذيرفت و آن دو ، در برابر دو اردوگاه به مباهله پرداختند و سپس هر كدام به جنگ ديگرى آمدند و يزيد ضربه‌اى به برير زد كه در او اثرى نداشت و برير به سوى او برگشت و ضربهء سختى بر او وارد كرد كه كلاه‌خود او را شكافت و تا مغز او اثر كرد ، آن پليد ناپاك ، در خون خود غلتيد و در حالى كه شمشير در فرق سر او فرورفته بود ، بر زمين افتاد و اندكى بعد ، به هلاكت رسيد « 1 » .\r\n( 4 ) برير ، در حالى كه دلش از استجابت دعايش شادمان بود ، بر اردوگاه ابن سعد حمله برد ، زمانى كه همهء واحدهاى آن سپاه به اين قهرمان كم‌نظير ، چشم دوخته بودند ، برير شروع به رجزخوانى كرد :\r\n انا برير و ابى خضير * ليس يروع الأسد عند الزأر\r\nيعرف فينا الخير اهل الخير * اضربكم و لا ارى من ضر\r\nو ذاك فعل الحر من برير « 2 » \r\n\r\n\r\n","description":"","footnote":"\r\n( 1 ) ابن اثير ، تاريخ 4 / 66 .\r\n( 2 ) الفتوح 5 / 186 .\r\n","page_name":" 244 ","page_number":244},
  {"content":"\r\n\r\n« من برير و پدرم خضير است كه از شيران غرّنده ، باكى ندارد » .\r\n« اهل خير ، نيكى را در ما مىشناسند ، شما را ضربه مىزنم و زيانى نمىبينم » .\r\n« و آن كار آزادانه از برير باشد » .\r\n( 1 ) وى ، خود را به اردوگاه ابن سعد معرفى كرد و آنان را از شجاعت بىمانندش ، آگاه نمود و از اينكه او چون شير است كه از غريدن نمىهراسد ، بلكه بر شجاعتش مىافزايد و اينكه وقتى بر آنها ضربه‌هاى سخت وارد مىسازد ، در اين كار ، اشكال و يا گناهى نمىبيند .\r\n( 2 )\r\n\r\nشهادت برير\r\nبرير ، همچون قهرمانان شهادت‌طلب ، به نبرد پرداخت ، در حالى كه جانش از ايمان ، عزم و تصميم بر دفاع از ريحانهء رسول خدا صلّى اللّه عليه و آله پر گشته بود ، وى بر اردوگاه ابن سعد فرياد مىكشيد : « اى قاتلان مؤمنان ! به من نزديك شويد ، اى قاتلان فرزند دخت پيامبر خداى جهانيان ! به من نزديك شويد » « 1 » .\r\n( 3 ) « رضى بن منقذ عبدى پليد » ، بر او حمله برد و دست بر گردنش انداخت و ساعتى با وى به نبرد پرداخت ، ولى برير بر او دست يافت و بر سينه‌اش نشست و در حالى كه مشغول هلاك ساختن وى بود ، فرومايهء پليد ، « كعب بن جابر ازدى » از پشت سر بر او حمله آورد ؛ زيرا نمىتوانست با او روبه‌رو شود ، پس با نيزه به پشت برير ضربه‌اى زد و زمانى كه وى درد را حسّ كرد ، خود را بر عبدى انداخت و بينى او را به دندان گرفت و قسمتى از آن را قطع كرد ، اما كعب بر او\r\n\r\n\r\n","description":"","footnote":"\r\n( 1 ) الفتوح 5 / 187 .\r\n","page_name":" 245 ","page_number":245},
  {"content":"\r\n\r\nتاخت و وى را به شهادت رساند « 1 » و بدين گونه ، زندگى اين مؤمن بلندپايه كه از نيكان كوفه و بزرگ قاريان آن بود ، به پايان رسيد ، در حالى كه از قاتل وى انتقاد شد و مردم او را حقير شمردند ، به طورى كه همسرش از او متنفر گشت و حرف زدن با او را بر خود حرام نموده به او گفت : « تو بر ضد فرزند فاطمه مساعدت نمودى و برير ، بزرگ قاريان را كشتى ، به خدا ! هرگز با تو سخن نخواهم گفت » « 2 » .\r\n( 1 ) عموزاده‌اش ، « عبيد اللّه بن جابر » بر او خشم گرفت و به وى گفت :\r\nواى بر تو ! برير را كشتى ، با چه رويى با خدا روبه‌رو مىشوى . آن پليد نيز به شدت پشيمان گشت و اشعارى را سرود كه در آنها افسوس و اندوه خود را از ارتكاب اين جنايت ، بيان داشت كه در بحثهاى پيشين ، آنها را ذكر نموديم .\r\n( 2 )\r\n\r\nشهادت عمرو انصارى\r\n« عمرو بن قرظه انصارى » كه يكى از نامداران و آزادگان انصار بود ، به ميدان جهاد و شرف شتافت و با دليرى ، نبرد فداكارى و ايمان را آغاز نمود و سرهاى نابكاران را درو كرد و مرگ و نيستى را بر دشمنان فرود آورد ، در حالى كه رجز مىخواند :\r\n قد علمت كتيبة الانصار * انى سأحمى حوزة الذمار\r\nضرب غلام غير نكس شار * دون حسين مهجتى و دار \r\n\r\n\r\n","description":"","footnote":"\r\n( 1 ) انساب الاشراف 3 / 399 .\r\n( 2 ) ابن اثير ، تاريخ 4 / 66 - 67 .\r\n","page_name":" 246 ","page_number":246},
  {"content":"\r\n\r\n« گروه انصار دانستند كه من حوزهء تعهد و شرف را حمايت خواهم كرد » .\r\n« با ضربه‌هاى جوانى كه سر افكنده نيست ، در دفاع از حسين ، جان و خانه‌ام را فدا مىكنم » .\r\n( 1 ) با اين رجزخوانى ، اعلام كرد كه وى از حاميان تعهد و شرف مىباشد .\r\nياران امام ، همگى به اين نشانه ، موصوف بودند ، زيرا آنان برگزيدهء مسلمين در حمايت از شرف و محافظت بر عهد و پيمان مىباشند ، همچنين به آنان اعلام كرد كه ضربات دردناكى بر آنان وارد خواهد ساخت و با دليرى و شجاعت با آنان به جنگ خواهد پرداخت تا از سرورش حضرت حسين عليه السّلام دفاع كند و با جان و وجودش ، فداى او گردد .\r\n( 2 ) وى ، با نيّتى صادق و عزمى استوار به جنگ پرداخت تا اينكه به شهادت رسيد و جانش به ملأ اعلى پيوست . او برادرى از گمراهان همراه ابن سعد داشت كه وقتى برادر خود را كشته ديد ، به اردوگاه امام نزديك شد و فرياد كشيد : « اى حسين ! اى دروغگو فرزند دروغگو ! برادرم را گمراه نمودى تا اينكه او را كشتى » .\r\nامام به وى پاسخ داد : « خداوند ، برادرت را گمراه نساخت ، بلكه او را هدايت نمود و تو را گمراه كرد » « 1 » .\r\n( 3 ) خداوند ، عمرو را هدايت كرد و قلبش را به ايمان آباد ساخت ، او جهاد كرد تا اينكه در دفاع از مقدس‌ترين مسأله در اسلام شهيد گشت ، اما برادرش ، خداوند او را گمراه ساخت و قلبش را منحرف نمود ، پس در خطرناكترين جنايتى كه اشقيا مرتكب مىشوند ، شركت نمود .\r\n\r\n\r\n","description":"","footnote":"\r\n( 1 ) انساب الاشراف 3 / 399 .\r\n","page_name":" 247 ","page_number":247},
  {"content":"\r\n\r\n( 1 )\r\n\r\nسپاه اموى ، جنگ تن به تن را نپذيرفت\r\nاردوگاه اموى ، از جنگ تن به تن به تنگ آمد ؛ زيرا ياران امام نمونه‌هاى شگفت‌انگيزى از قهرمانيها ارائه دادند و سپاه از تلفات سنگينى كه متحمل شده بود ، به فغان آمد ، به طورى كه « عمرو بن حجاج زبيدى » از اعضاى برجستهء كادر فرماندهى سپاه ابن سعد ، متوجه گرديد كه ادامهء جنگ تن به تن به نابودى سپاه او خواهد انجاميد و سببش شجاعت ياران امام و قدرت يقين آنان بود و اينكه آنان ، مرگ را به چيزى نمىگرفتند ، پس بر سپاه خود فرياد كشيد و آنان را از جنگ تن به تن بازداشت و گفت :\r\n( 2 ) « اى احمقان ! آيا مىدانيد با چه كسانى در حال جنگ هستيد ؟ شما با گزيدهء سواران اهل اين سرزمين و گروهى استوار و شهادت‌طلب مىجنگيد ، پس هيچ كس از شما به جنگ آنان نمىرود ، مگر اينكه او را خواهند كشت . به خدا ! اگر فقط با سنگ ، آنها را بزنيد ، آنان را مىكشيد » « 1 » .\r\n( 3 ) اين سخنان ، انگشت بر نشانه‌هاى برجسته از صفات ياران امام و جهت‌گيريهاى آنان گذاشت كه عبارتند از :\r\nالف - آنان سواران اهل آن سرزمين بودند چون قهرمانيهاى كم‌نظير و قدرت اراده داشتند كه در سپاه ابن سعد ، موجود نبود .\r\nب - آنان اهل بصيرت و آگاهى بودند كه حق را دريافتند و ارزشهاى والايى را فهميدند كه امام آنها را شعار خود قرار داده و به خاطر آنها مبارزه كرده بود ، پس آنان از روى آگاهى و دليل روشن نسبت به وضع خود ، مىجنگيدند و مانند دشمنانشان نبودند كه در گمراهى ، سرگردان شدند و در باطل و ضلالت ،\r\n\r\n\r\n","description":"","footnote":"\r\n( 1 ) انساب الاشراف 3 / 400 .\r\n","page_name":" 248 ","page_number":248},
  {"content":"\r\n\r\nفرو رفتند .\r\nج - آنها در دفاع از امام شهادت‌طلب بودند و اميدى به زندگى نداشتند .\r\nهمهء فضيلتهاى انسانى ، از عقل برتر گرفته تا شجاعت و الا و شرافت بلند و ايمان عميق ، در آنها فراهم بود .\r\nمورخان مىگويند : ابن سعد ، نظر ابن حجاج را پذيرفت و به همهء نيروهايش دستور داد تا از جنگ تن به تن با ياران امام ، خوددارى نمايند « 1 » .\r\n( 1 )\r\n\r\nحملهء عمرو بن حجاج\r\n« عمرو بن حجاج » ، دست به هجومى گسترده بر ياران امام زد و با آنان به زدوخوردى هولناك پرداخت و جنگى از شديدترين و سخت‌ترين نوعش درگرفت كه هر دو طرف ، تلفات جانى فراوانى را متحمل شدند .\r\n( 2 )\r\n\r\nشهادت مسلم بن عوسجه\r\nيكى از بزرگان ياران امام و فردى كم‌نظير و درخشان از ياورانش ؛ يعنى « مسلم بن عوسجه » در ميدان نبرد ، بر زمين افتاد و امام به سوى محل افتادنش حركت كرد ، در حالى كه مسلم ، با سكرات موت دست به گريبان بود . امام به وى نزديك شد ، به او فرمود : « اى مسلم ! خداوند تو را رحمت فرمايد ، بعضى از آنان درگذشته و بعضى در انتظارند و هيچ تبديلى روا نداشته‌اند . . . » .\r\n( 3 ) آنگاه ، همرزم و برادرش در جهاد ، « حبيب بن مظاهر » به وى نزديك شد\r\n\r\n\r\n","description":"","footnote":"\r\n( 1 ) أنساب الاشراف 3 / 400 .\r\n","page_name":" 249 ","page_number":249},
  {"content":"\r\n\r\nو به او گفت : « مرگ تو بر من گران آمده است ، اى مسلم ! تو را مژدهء بهشت باد ! » .\r\nمسلم با صدايى آهسته گفت : « خداوند تو را مژدهء خير دهد » .\r\nحبيب روى به او كرده گفت : « اگر علم من به آمدنم در پى تو نبود ، دوست مىداشتم كه به آنچه اهتمام مىورزى مرا وصيّت نمايى » .\r\n( 1 ) مسلم به عزيزترين و خالص‌ترين چيزى كه نزد او بود ، او را وصيت نمود و در حالى كه به امام اشاره مىكرد ، گفت : « تو را در مورد اين ، وصيت مىكنم كه در دفاع از او جان فدا كنى » .\r\n( 2 ) اين كلمات ، آخرين چيزى بود كه بر زبان آورد « 1 » . به حقيقت اين همان عظمت است با آنچه از معانى بلندى و شرف نزد ياران امام دربردارد ؛ زيرا هر يك از آنان نمايندهء شرافت انسانيّت در همهء زمانها و مكانهايش بودند .\r\n( 3 ) اين ، همان وفادارى است كه با ايمان بىحد و مرز به حركت مىآيد ، وى در آن لحظه از زندگانيش ، نه به خانواده‌اش مىانديشيد و نه به چيزى از مسائل دنيا بلكه حسين ، همهء انديشه‌اش را دربرگرفته ؛ زيرا تا آخرين نفس از زندگىاش ، در دوستى آن حضرت ، اخلاص ورزيده بود .\r\n( 4 ) اردوگاه ابن سعد با كشته شدن اين قهرمان عظيم - يعنى مسلم - نفس راحتى كشيد ، آنان به يكديگر مژده مىدادند و با شماتتى آشكار يكديگر را ندا مىكردند : « مسلم كشته شد » . ربعي ( 5 ) اين امر ، بر « شبث بن ربعى » گران آمد ؛ زيرا وى مسلم را مىشناخت و فضيلتش را گرامى مىداشت ، پس با تأثر ، اطرافيانش را اين گونه مخاطب قرار داد : « مادرتان به عزايتان بنشيند ! شما خودتان را با دستان خود مىكشيد\r\n\r\n\r\n","description":"","footnote":"\r\n( 1 ) البداية و النهاية 8 / 182 ، طبرى ، تاريخ 5 / 435 - 436 .\r\n","page_name":" 250 ","page_number":250},
  {"content":"\r\n\r\nو خودتان را براى ديگران خوار مىسازيد ، آيا از كشته شدن مسلم شادمان مىگرديد ؟ ! سوگند به آنكه براى وى اسلام آوردم ، من شاهد اقدامى از وى در ميان مسلمين بودم ، او را ديدم در روز فتح آذربايجان كه شش نفر از مشركان را كشت پيش از آنكه اسبان مسلمين بخوابند ، آيا كسى چون او كشته مىشود و شما خوش‌حال مىشويد ؟ » « 1 » .\r\n( 1 ) آن مسخ‌شدگان كه اين قهرمان عظيم را كشتند ، همانا خود را كشته بودند ، زيرا وى در دفاع از منافع و حقوق آنان كه حكومت اموى آنها را ناچيز شمرده بود كشته شده بود .\r\n( 2 ) مورخان مىگويند : مسلم ، جمعى از بزرگان اردوگاه اموى را به هلاكت رساند كه از جمله آنان : « ابن عبد اللّه ضبابى » و « عبد الرحمن بن ابى خشكارهء بجلى » بوده‌اند « 2 » .\r\n( 3 )\r\n\r\nهجوم شمر\r\nپليد ابرص ، « شمر بن ذى الجوشن » به همراه گروهى از لشكرش بر ميسرهء ياران امام كه 32 سوار بودند حمله برد ، آنان با سختى و شكيبايى به نبرد پرداختند و سنگين‌ترين تلفات را بر دشمنانشان وارد ساختند و بر هر سمتى از سواران اهل كوفه كه حمله مىكردند ، آنان را پراكنده مىنمودند « 3 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 67 - 68 ، طبرى ، تاريخ 5 / 436 .\r\n( 2 ) ابن اثير ، تاريخ 4 / 68 .\r\n( 3 ) همان 4 / 68 .\r\n","page_name":" 251 ","page_number":251},
  {"content":"\r\n\r\n( 1 )\r\n\r\nشهادت عبد اللّه كلبى\r\n« عبد اللّه بن عمير كلبى » همچون قهرمانان به جهاد پرداخت و با شمشير خود ، به راست و چپ حمله مىبرد ، به گفته مورخان ، نوزده سوار و دوازده پياده را به هلاكت رساند « 1 » در حالى كه زخمهاى فراوانى به وى رسيده بود ، « هانى بن ثبيت حضرمى » و « بكير بن حى تميمى » بر او تاختند و او را به شهادت رساندند « 2 » و بدين گونه زندگى اين قهرمان كه زندگانيش را به خدا بخشيده و در دوستى و اخلاص نسبت به ريحانهء رسول خدا صلّى اللّه عليه و آله فداكارى كرده بود ، به پايان رسيد . همسرش بانو « ام وهب » ، به جستجوى وى خارج شد و در ميان اجساد كشتگان او را مىجست ، هنگامى كه او را يافت ، در كنارش نشست در حالى كه شهادتش را با ايمان و اخلاص ، تبريك مىگفت ، چنين سخن گفت : « بهشت ، گوارايت باد ! از خداوند كه بهشت را روزىات ساخت مىخواهم كه مرا همراه تو سازد » .\r\n( 2 ) وى همچنان به درگاه خداوند تضرع مىكرد كه او را همراه وى در فردوس برين ، محشور فرمايد كه ناگهان پليد ناپاك ، « شمر بن ذى الجوشن » كه پليدى اهل زمين را با خود داشت او را مشاهده كرد و به غلامش رستم ، دستور داد تا او را بكشد ، آن غلام از پشت سر ، ناگهان با كرزى آهنين سر او را خرد كرد و وى در ميدان نبرد ، شهيد شد كه مورخان مىگويند : وى نخستين زن از ياران حضرت حسين عليه السّلام است كه كشته شد « 3 » و معناى آن اين است كه زنان ديگرى از زنان\r\n\r\n\r\n","description":"","footnote":"\r\n( 1 ) ابن شهرآشوب ، مناقب 4 / 101 .\r\n( 2 ) ابن اثير ، تاريخ 4 / 68 .\r\n( 3 ) طبرى ، تاريخ 5 / 438 .\r\n","page_name":" 252 ","page_number":252},
  {"content":"\r\n\r\nياران امام بودند كه در ميدان نبرد ، شهيد شدند و بدين وسيله ، قوانين جنگى كه در جاهليت و اسلام حاكم بود و كشتن زنان و كودكان را تحريم مىكرد ، زير پا نهاده شدند .\r\n( 1 )\r\n\r\nكمك خواستن عروه\r\n« عروة بن قيس » از فرماندهان برجسته در اردوگاه ابن سعد ، از جمله كسانى بود كه عمليات جنگى را اداره مىكردند . وى از ديدن شجاعت ياران امام و زيانهاى فراوانى كه بر لشكر وارد كرده بودند ، دچار سرگردانى شد و از ابن سعد خواست تا تيراندازان و افراد بيشترى را به كمك او بفرستد .\r\nوى گفت : « نمىبينى كه سواران من امروز از دست اين عدهء اندك چه مىكشند ، براى آنان پيادگان و تيراندازان را بفرست . . . » .\r\n( 2 ) ابن سعد ، از شبث بن ربعى خواست كه به كمك وى بشتابد ، اما وى نپذيرفت و گفت : « سبحان اللّه » بزرگ قبيلهء مضر و همهء اهل منطقه را همراه تيراندازان مىفرستى ، آيا غير از من كسى را براى اين كار نيافته‌اى ! ! شبث بن ربعى ، در دل ، از شركت در آن نبرد ، خرسند نبود و بارها اين مطلب را بيان نموده مىگفت : « خداوند هرگز به مردم اين سرزمين خير ندهد و آنها را هدايت نكند ، نمىبينيد كه ما با بهترين مردم زمين جنگيديم ، با او جنگيديم همراه خاندان معاويه و فرزند سميهء زناكار ، اين گمراهى است و عجب گمراهى است » .\r\n( 3 ) هنگامى كه ابن سعد ، اين مطلب را از او شنيد ، حصين بن نمير را فراخواند و همراه او افراد مسئول تهيه ساز و برگ و پانصد تيرانداز را فرستاده به آنان دستور\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nداد تا به سوى ياران امام تيراندازى كنند . آنان نيز تيرهايشان را به سوى آنها نشانه گرفتند و اسبانشان را مورد اصابت قرار داده از حركت انداختند ، همهء ياران امام ، به صورت افراد پياده درآمدند ، ولى اين كار جز افزودن به شجاعت آنان در كار زار و ناچيز شمردن مرگ ، اثرى نداشت و همچون كوههاى بلند ، استوار ماندند و قدمى به عقب نرفتند در حالى كه حر بن يزيد رياحى پياده همراه آنان به نبرد پرداخت و نبرد با شدت هر چه تمامتر ادامه يافت كه مورخان آن را شديدترين نبردى ناميدند كه خداوند آفريده است ، اين نبرد تا نيم‌روز ادامه يافت « 1 » .\r\n( 1 )\r\n\r\nگشودن جبهه‌اى ديگر\r\nابن سعد ، متوجه شد كه منفرد بودن جبهه در جنگ ، زيانهاى سنگينى بر لشكرش وارد مىسازد و مدت جنگ و استمرار آن را موجب مىشود ، پس بر آن شد تا جبههء ديگرى را بگشايد كه از بين بردن باقيماندهء ياران امام را آسان سازد ، پس دستور داد خيمه‌ها و چادرهاى امام را كه در سمت راست و چپ يارانش بود ، از جاى بركنند تا آنان به دفاع از آنها مشغول شوند و جبههء آنان تضعيف گردد .\r\n( 2 ) لشكريان ابن سعد ، دست به حمله زدند و كندن خيمه‌ها را آغاز نمودند ولى بعضى از ياران امام در كمين آنها بودند و شروع به كشتن آنان و پى زدن اسبانشان كردند در نتيجه اين نقشه با شكست سختى مواجه شد و هيچ‌گونه موفقيتى به دست نياورد . ابن سعد ، بار ديگر دستور داد چادرها را به آتش كشند تا سواران بر آنها حمله برند . ياران امام كوشيدند تا آنان را از اين كار بازدارند\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 68 - 69 . طبرى ، تاريخ 5 / 436 - 438 .\r\n","page_name":" 254 ","page_number":254},
  {"content":"\r\n\r\nولى امام آنان را از اين امر بازداشت و فرمود : بگذاريد تا آنها را آتش بزنند ؛ زيرا اگر آنها را آتش بزنند ، نخواهند توانست از روى آنها بگذرند و به سوى شما بيايند . نتيجه همان شد كه آن حضرت فرمود ؛ زيرا آتش ميان آنان و ياران امام حايل شد و جبههء جنگ همچنان به صورت يك جبهه باقى ماند « 1 » .\r\n( 1 )\r\n\r\nتلاش شمر براى سوزاندن بانوان وحى\r\nپليد ناپاك « شمر بن ذى الجوشن » بر خيمهء امام كه دربرگيرندهء بانوان بزرگوار خاندان نبوت و آزادزنان وحى بود ، حمله برد و فرياد كشيد : « براى من آتش بياوريد تا آن را بر اهلش به آتش كشم » .\r\nاين فرد مسخ‌شده ، در پليدى و فرومايگى پيش رفته بود و مسلّم است كه در ميان جنايتكاران جنگى و منحرفان سرزمينها ، كسى همانند اين مجرم در پليدى و فرومايگى سرشت و حقارت طبع ، وجود نداشته است .\r\n( 2 ) هراس بر دلهاى دختران رسول خدا صلّى اللّه عليه و آله چيره شد و لرزه بر اندامهايشان افتاد و با پريشانى از چادرها بيرون آمده صداى گريه آنان بلند شد در حالى كه بچه‌ها و كودكان پشت سر آنان گريه و زارى مىكردند ، منظرهء آنان جانها را به آتش اندوه مىسوزاند كه امام حسين عليه السّلام از اين امر متألم شد و بر آن پليد ناپاك فرياد زد : « آيا تو خانه‌ام را بر خانواده‌ام به آتش مىكشى ؟ خداوند تو را به آتش بسوزاند « 2 » » .\r\n( 3 ) آن پليد از تصميم خود بازنگشت و همچنان به سربازانش دستور مىداد شعلهء آتشى به او بدهند تا چادرهاى اهل بيت را بسوزاند .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 69 .\r\n( 2 ) ابن اثير ، تاريخ 4 / 69 .\r\n","page_name":" 255 ","page_number":255},
  {"content":"\r\n\r\n( 1 )\r\n\r\nاعتراض حميد بن مسلم\r\n« حميد بن مسلم » ، بر شمر اعتراض نمود و پس از مشاهدهء ترس و هراسى كه بر دختران رسول خدا صلّى اللّه عليه و آله چيره شده بود ، به سوى وى شتافت و به او گفت :\r\n« اين كار به درد تو نمىخورد ، آيا مىخواهى دو خصلت را بر خود فراهم آورى ، با عذاب خدا ، عذاب مىشوى و كودكان و زنان را مىكشى ؟ به خدا ! در كشتن مردان ، رضايت امير تو حاصل است » .\r\nشمر بر او فرياد كشيد : « تو كيستى ؟ » .\r\nحميد بن مسلم ترسيد كه اگر خود را معرفى كند ، از او نزد ابن زياد سخن‌چينى نمايد ، پس به وى گفت : « به تو خبر نمىدهم كه من كيستم » « 1 » .\r\nآن ستمگر فرومايه همچنان بر ظلم خود اصرار مىورزيد تا به گناهان خود ، جنايات ديگرى را بيفزايد .\r\n( 2 )\r\n\r\nسرزنش شبث بن ربعى\r\n« شبث بن ربعى » به سوى وى شتافته او را سرزنش نمود و نهى كرد ، آن مجرم ، با ناخوشايندى از او پذيرفت و روى برگرداند تا بازگردد كه زهير بن قين به همراه ده نفر از يارانش بر او حمله برد و او را مجبور به بازگشت نموده با سربازانش درگير شدند و « ابو عزره ضبابى » را كه از خاندان شمر بود ، به قتل رساندند . در اين هنگام سپاهيان بر سر ياران امام حمله آوردند ، هر كدام از ياران امام كه كشته مىشدند به سبب اندك بودنشان در آنان نمايان مىشد ، ولى هرگاه كسى از ياران ابن سعد كشته مىشد ، به سبب تعداد زيادشان در آنها نمايان نمىگرديد . « 2 »\r\n\r\n\r\n","description":"","footnote":"\r\n( 1 ) البداية و النهاية 8 / 183 .\r\n( 2 ) ابن اثير ، تاريخ 4 / 69 - 70 .\r\n","page_name":" 256 ","page_number":256},
  {"content":"\r\n\r\n( 1 )\r\n\r\nفرا رسيدن وقت ظهر\r\nنيمهء آن روز فرا رسيد و هنگام نماز ظهر شد ، مؤمن مجاهد ، « ابو ثمامه صائدى » ايستاد و به آسمان نگاه كرد ، گويى كه منتظر عزيزترين چيز در نزد خود بود كه همان « نماز » باشد ، وقتى خورشيد را ديد كه از وسط آسمان گذشته است ، روى به امام كرد و گفت : « جانم فداى جان تو باد ! مىبينم كه اينان به ما نزديك شده‌اند . به خدا كشته نمىشوى تا اينكه من در دفاع از تو كشته شوم و دوست دارم كه با پروردگارم ديدار كنم در حالى كه اين نماز را كه وقت آن فرا رسيده است ، خوانده باشم . . . » .\r\n( 2 ) مرگ در چند قدمى وى بود ، ولى او نه از ياد پروردگارش غافل بود و نه از اداى فريضهء دينيش ، همهء ياران امام داراى چنين ايمانى به خدا و اين گونه فداكارى در اداى فرايضش بودند .\r\n( 3 ) امام سر به سوى آسمان برداشت و وقت را دقت فرمود و ديد كه هنگام اداى فريضه فرا رسيده است ، پس به ابو ثمامه گفت : « نماز را ياد كردى ، خداوند تو را از نمازگزاران يادكنندهء خداوند قرار دهد ، آرى ، اين اول وقت آن است . . . » .\r\n( 4 ) امام از يارانش خواست از لشكريان ابن زياد بخواهند كه از جنگ كردن با آنان دست نگهدارند تا در پيشگاه پروردگارشان به نماز بايستند . آنان از لشكريان اين امر را درخواست كردند كه پليد نابكار ، حصين بن نمير گفت : « اين نماز ، پذيرفته نمىشود » .\r\n( 5 ) « حبيب بن مظاهر » با استهزا به وى گفت : « ادعا كردى كه نماز خاندان رسول خدا صلّى اللّه عليه و آله پذيرفته نمىشود ولى از تو اى الاغ ، پذيرفته مىگردد . . . » .\r\nحصين ، بر او حمله برد ولى حبيب به سرعت ضربه‌اى بر روى اسب او زد و اسب ، رم كرده او از آن بر زمين افتاد ، يارانش به سويش شتافتند و او را\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nنجات دادند « 1 » .\r\nجنگ ادامه يافت و پيش از آنكه امام نمازش را برگزار نمايد ، جمعى از ياران حمايت‌كننده‌اش به شهادت رسيدند و پس از آن ، به شرحى كه خواهيم گفت ، فريضه را به جاى آورد .\r\n( 1 )\r\n\r\nشهادت حبيب\r\n« حبيب بن مظاهر » از نامدارترين ياران امام و كوشاترين آنان در دفاع از آن حضرت بود ، وى براى امام ، بازو و ياور بود ، از كسانى است كه خود را تزكيه كرده و با حكمت و راستى ، تغذيه نموده بود . او از ياران حضرت امام امير المؤمنين ، از شرطة الخميس « 2 » ، فردى داراى بصيرتى نافذ و ايمانى محكم بوده است .\r\n( 2 ) مورخان مىگويند : وى در روز عاشورا از شادمانترين و پرغبطه‌ترين ياران امام براى رسيدن به شهادت در پيشگاه ريحانهء رسول خدا صلّى اللّه عليه و آله بود و با اشتياق به شهادت ، به نبرد پرداخت در حالى كه اين گونه رجز مىخواند :\r\n انا حبيب و ابى مظهر * فارس هيجاء و حرب تسعر\r\nو انتم منا لعمرى اكثر * و نحن اوفى منكم و اصبر\r\nو نحن اعلا حجة و اظهر * حقا و ابقى منكم و اعذر « 3 » \r\n« من حبيب هستم و پدرم مظاهر است ، سوار روز جنگ در ميان شعله‌هاى نبرد » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 70 .\r\n( 2 ) امام خوئى ، معجم رجال الحديث 4 / 227 .\r\n( 3 ) انساب الاشراف 3 / 402 .\r\n","page_name":" 258 ","page_number":258},
  {"content":"\r\n\r\n« به جانم سوگند ! شما بيشتريد ولى ما از شما باوفاتر و شكيباتر هستيم » .\r\n« حجت ما بالاتر و آشكارتر به حق است و از شما ماندنىتر و پذيرفته‌تر » .\r\n( 1 ) وى ، آنان را با شخصيّت ارجمندش و به صفات برجسته‌اى كه برخوردار بود آشنا نمود ، زيرا وى قهرمان نبرد و سوار نامدارى بود كه ترس و هراسى بر دلش راه نيافته بود و اعلام كرد كه با وجود تعداد فراوان سپاه ابن سعد ، ياران امام با اندك بودنشان ، به وفادارى و شكيبايى و برترى حجت و آشكار بودن حق در ميان آنان ، بر آنها برترى داشتند ، پس با داشتن اين صفات ، ايشان به جاودانگى شايسته‌تر و به ماندن ، بايسته‌تر بوده‌اند .\r\n( 2 ) حبيب ، نبردى بسيار سخت نمود و با وجود پيرىاش به گفته بعضى مورخان 62 نفر از آنان را كشت . ناپاك پليد ، « بديل بن صريم » بر او حمله كرد و با شمشير ، ضربه‌اى بر او زد و فرومايهء ديگرى از تميم با نيزهء خود بر او كوبيد ، او بر زمين افتاد و تلاش كرد كه جهاد را از پى گيرد ولى حصين بن نمير به سوى او شتافت و با شمشير ، ضربه‌اى بر سر مباركش زد ، او بر زمين افتاد و آن تميمى ، از اسب فرود آمد و سر از تنش جدا كرد و آن روح پاك ، خشنود و خرسند به سوى پروردگارش عروج نمود . كشته شدن حبيب ، حضرت حسين عليه السّلام را بسيار اندوهگين ساخت ، آن حضرت در كنار آن بدن با عظمت ، ايستاد و در حالى كه آه مىكشيد و در غم فرورفته بود ، فرمود : « خود و ياران حمايت‌كننده‌ام را نزد خداوند منظور مىدارم » « 1 » .\r\n( 3 )\r\n\r\nشهادت حرّ\r\nآنگاه قهرمان بزرگ ، « حرّ بن يزيد رياحى » كه به نداى حق پاسخ مثبت داد\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 70 . طبرى ، تاريخ 5 / 439 - 440 .\r\n","page_name":" 259 ","page_number":259},
  {"content":"\r\n\r\nو آخرت را بر دنيا ترجيح داده بود ، به ميدان آمد و با لبى خندان و شادمانى فراوان از نصرت ريحانهء رسول خدا صلّى اللّه عليه و آله به استقبال مرگ رفته ، به نبردى سخت و شديد پرداخت ، در حالى كه رجز مىخواند :\r\n انى أنا الحرّ و مأوى الضيف * أضرب فى اعراضكم بالسيف\r\nعن خير من حلّ بلاد الخيف * اضربكم و لا ارى من حيف « 1 » \r\n« من حرّ هستم و پناه دهندهء ميهمان كه با شمشير بر شما مىكوبم » .\r\n« در دفاع از بهترين كسى كه در سرزمين خيف وارد شد ، شما را ضربه مىزنم و افسوس نمىخورم » .\r\n( 1 ) با اين رجز ، از كرم و سخاوت خود سخن گفت و اينكه خانه‌اش ، پناهگاه ميهمانان و جايگاه قاصدان بوده . و نيز اعلام نمود كه با شمشير خود ، در حمايت از امام عظيمى كه بهترين اقامت‌كننده در سرزمين خيف است ، بر گردن آنان مىزند و در اين كار ، نه اشكالى مىبيند و نه از جنگيدن با آنان افسوس مىخورد .\r\n( 2 ) حرّ در حالى كه « زهير بن قين » همراه او بود مىجنگيد و هرگاه يكى از آنان در ميان جمع لشكر درگير مىشد ، ديگرى او را رهايى مىداد ، ساعتى بر اين حال بودند « 2 » .\r\n( 3 ) اسب حرّ ، زخمهايى برداشت ولى وى از آن پياده نشد بلكه همچنان سوار بر آن ، با آنان مىجنگيد و قول « عنتره » را مثال مىآورد :\r\n ما زلت ارميهم بثغرة نحره * و لبانه حتى تسربل بالدم \r\n« همچنان آنان را با زير گلو و سينه‌اش ، مىزدم تا اينكه آغشته به خون گردد » .\r\n\r\n\r\n","description":"","footnote":"\r\n( 1 ) الفتوح 5 / 185 .\r\n( 2 ) البداية و النهاية 8 / 183 - 184 .\r\n","page_name":" 260 ","page_number":260},
  {"content":"\r\n\r\n( 1 ) ميان حرّ و يزيد بن سفيان ، دشمنى ديرينه و ريشه‌دارى بود كه « حصين بن نمير » آن را در نظر گرفت و به يزيد گفت : اين حرّ است كه كشتن او را آرزو مىكردى . يزيد بر او حمله كرد ، حرّ بر او تافت و او را كشت « 1 » . « ايوب بن مشرح » تيرى به سوى اسب حرّ نشانه گرفت و آن را پى كرد و اسب رم كرد ولى حرّ چون شير از آن برجست بدون اينكه زيانى به وى برسد و با شجاعت در حالى كه پياده بود ، به جنگ پرداخت تا آنجا كه به گفتهء مورخان ، 42 نفر از آنان را كشت « 2 » تا اينكه پيادگان با شمشيرها و نيزه‌هايشان بر او حمله بردند و او را بر زمين غلتان در خون پاك خود افكندند . ياران امام به سويش شتافتند و او را برداشته در برابر چادر امام كه در مقابلش مىجنگيدند ، بر زمين نهادند . امام در كنار او ايستاد و با نگاهى سرشار از نور خدا به چهرهء مردانه‌اش مىنگريست .\r\nياران امام نيز با حالتى از خشوع ، ايستادند . امام ، پيش رفت و خون از چهرهء حرّ پاك كرد و با اين كلمات ، او را به سوگ نشست :\r\n« تو آزاد هستى همانگونه كه مادرت تو را نامگذارى كرد و تو در دنيا و آخرت آزاد هستى » .\r\n( 2 ) همان حر آزاد بود و عقلش بر هواى نفسش غلبه كرده بود و در يارى سرور جوانان اهل بهشت شهادت را بر زندگى در دنيا اختيار كرد و با مرگ كريمانه خود در راه خدا درگذشت و يكى از اصحاب امام با حالتى از خشوع مرثيه زير را خواند :\r\n لنعم الحرّ ، حر بنى رياح * صبور عند مشتبك الرماح\r\nو نعم الحرّ اذ فادى حسينا * و جاد بنفسه عند الصباح « 3 » \r\n\r\n\r\n","description":"","footnote":"\r\n( 1 ) طبرى ، تاريخ 5 / 434 .\r\n( 2 ) المناقب ، ابن شهراشوب 4 / 100 .\r\n( 3 ) الفتوح 5 / 186 .\r\n","page_name":" 261 ","page_number":261},
  {"content":"\r\n\r\n« بهترين آزاده ، حرّنى رياح است كه هنگام به هم پيوستن نيزه‌ها ، شكيبا بود » .\r\n« بهترين آزاده ، آنگاه بود كه خود را فداى حسين كرد و هنگام بامداد ، جان خود را تقديم نمود » .\r\n( 1 )\r\n\r\nاداى فريضهء نماز\r\nبه رغم آنچه امام را رنج مىداد يعنى مصيبتهايى كه كوهها از هراس آنها شكافته مىشوند ، ولى انديشهء آن حضرت به اداى فريضهء نماز - كه از مهمترين عبادات در اسلام است - مشغول بود ، از دشمنانش خواست او را مهلت دهند تا براى پروردگارش به نماز ايستد ، آنان پذيرفتند و آن حضرت با قلبى متوجه به خدا ، به سوى پروردگار خود روى آورد و همراه با ياران باقىمانده‌اش نماز خوف به جاى آورد « 1 » . نماز آن حضرت در چنان لحظات ترسناكى ، از صادقانه‌ترين نشانه‌هاى اخلاص و طاعت خداوند بود .\r\n( 2 ) « سعيد بن عبد اللّه حنفى » در برابر امام حسين ايستاد تا آن حضرت را با جان خويش ، از تيرها و نيزه‌هايى كه از اردوگاه دشمنان به سوى آن حضرت مىآمد ، حمايت كند ؛ زيرا آنان پيمان خود با حضرت را مبنى بر اينكه جنگ را متوقف سازند تا حضرت فريضهء خدا را به جاى آورد ، شكسته بودند و فرصت را غنيمت شمردند و تيرهاى خود را به سوى امام و يارانش ، پرتاب نمودند .\r\n( 3 ) « سعيد حنفى » - به گفتهء مورخان - به سوى تيرها مىشتافت و سينه و گردن خود را در برابر آنها مانع قرار مىداد و همچون كوه ، استوار ايستاد و تيرهايى كه او را هدف قرار مىداد ، وى را از جاى نمىجنباند ، هنوز امام نمازش را به پايان\r\n\r\n\r\n","description":"","footnote":"\r\n( 1 ) خوارزمى ، مقتل الحسين عليه السّلام 2 / 17 .\r\n","page_name":" 262 ","page_number":262},
  {"content":"\r\n\r\nنرسانده بود كه سخت مجروح شد و در خون خود غلتان بر زمين افتاد ، در حالى كه با صدايى آهسته مىگفت :\r\n« خداوندا آنان را به لعنت عاد و ثمود ، لعنت كن و پيامبرت را از سوى ما سلام برسان و به او برسان آنچه را از درد زخمها بر من رسيد كه من با اين كار ، پاداش تو و يارى رساندن به ذريّهء پيامبرت را خواستم » .\r\n( 1 ) آنگاه روى به امام كرد تا ببيند آيا حقش را ادا كرده و به عهد خود با آن حضرت وفا نموده است يا نه ؟ وى گفت : « اى فرزند رسول خدا صلّى اللّه عليه و آله ! آيا وفا كرده‌ام ؟ » .\r\nامام سپاسگزارانه به وى پاسخ داد : آرى ، تو در بهشت ، روبه‌روى من هستى » .\r\n( 2 ) هنگامى كه او گفتار امام را شنيد ، جانش از رضايت و شادمانى ، سيراب گشت آنگاه ، جان پاكش به سوى پروردگارش پرواز كرد ، در حالى كه بدنش با ضربات تيرها و نيزه‌ها پاره‌پاره شده بود ؛ زيرا علاوه بر ضربه‌هاى شمشيرها و نيزه‌ها ، سيزده تير به وى اصابت نموده بود . به حقيقت ، اين است وفادارى غير قابل توصيف و بيان .\r\n( 3 )\r\n\r\nشهادت زهير\r\nاز ياران امام حسين عليه السّلام - كه ايمان به خدا ، جانهايشان را گداخته بود - « زهير بن قين » مىباشد . او براى رفتن به بهشت ، شتاب داشت تا با حضرت پيامبر صلّى اللّه عليه و آله مصافحه نمايد . وى خوش‌حال و شادمان از فداكارى در راه امام ، به سوى آن حضرت رفت و دست خود را بر شانهء حضرت حسين عليه السّلام نهاد ، در حالى كه با اين رجز ، امام را مخاطب قرار داده بود :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n اقدم هديت هاديا مهديّا * فاليوم القى جدك النبيّا\r\nو حسنا و المرتضى عليا * و ذا الجناحين الفتى الكميا\r\nو اسد اللّه الشهيد الحيّا \r\n« بيا كه تو هدايت‌كننده و هدايت شده هستى ، امروز با جد تو پيامبر ، ديدار مىكنم » .\r\n« و حسن و مرتضى على و جعفر ذو الجناحين جوانمرد دلير را » .\r\n« و شير خدا ، آن شهيد زنده را » « 1 » .\r\n( 1 ) اين رجزخوانى ، ايمان راسخ وى را نشان مىدهد ، او با ايمانى كه شكى در آن راه نداشت ، يقين داشت كه به ديدار پيامبر صلّى اللّه عليه و آله و وصى او امير المؤمنين ، حضرت حسن ، حضرت جعفر و حضرت حمزه ، موفق خواهد شد و اين جالب‌ترين چيزى بود كه به آن مىانديشيد .\r\n( 2 ) امام به وى پاسخ داد : « من نيز در پى تو آنان را ديدار خواهم كرد » « 2 » .\r\nآن قهرمان ، بر اردوگاه ابن زياد حمله برد ، در حالى كه رجز مىخواند :\r\n انا زهير و انا ابن القين * اذودكم بالسيف عن حسين \r\n« من زهير و فرزند قين هستم كه شما را با شمشير از حسين دور مىسازم » .\r\n( 3 ) وى ، آنان را نسبت به خود ، آشنا ساخت و به آنان اعلام كرد كه براى دفاع از سرورش حضرت حسين عليه السّلام با آنها مىجنگد . او به شدت به جنگ پرداخت و بنا به گفتهء مورخان ، 120 نفر را به هلاكت رساند « 3 » و در نبرد ، چنان فعاليتى داشت كه به وصف نمىآيد .\r\n\r\n\r\n","description":"","footnote":"\r\n( 1 ) مقتل امام حسين ، خوارزمى ج 2 / 20 .\r\n( 2 ) طبرى ، تاريخ 5 / 441 .\r\n( 3 ) مقرم ، مقتل ، ص 247 .\r\n","page_name":" 264 ","page_number":264},
  {"content":"\r\n\r\n« مهاجر بن اوس » و « كثير بن عبد اللّه شعبى » بر او تاختند و او را به شهادت رساندند . حضرت حسين عليه السّلام به محل شهادتش رفت در حالى كه بسيار غمگين و اندوهناك بود ، پس نگاه آخرين وداع را بر او افكند و در سوگ وى چنين فرمود : « اى زهير ! خداوند تو را دور نسازد و قاتلانت را لعنت كند ، لعنت كسانى كه به صورت ميمونها و خوكها مسخ شدند . . . » « 1 » .\r\n( 1 )\r\n\r\nشهادت نافع بن هلال\r\nاز كسانى كه زندگيشان را براى خدا بخشيدند ، « نافع بن هلال جملى » مىباشد . او با ايمان و صداقت ، به ميدان شتافت و با تيرهايى مسموم ، به جنگ با دشمنان خدا پرداخت . وى نام خود را بر آن تيرها نوشته بود ، در حالى كه مىگفت :\r\n ارمى بها معلمة افواقها * مسمومة تجرى بها اخفاقها\r\nليملأن أرضها رشاقها * و النفس لا ينفعها اشفاقها \r\n« با آنها تيراندازى مىكنم در حالى كه آنها برترند و مسموم هستند و بالهايشان آنها را مىبرند » .\r\n« تا پرتابشان زمين را پر كنند و نفس را حرص‌ورزى سودى نمىبخشد » .\r\n( 2 ) و همچنان آنان را با تيرهايش مىزد تا اينكه تير به آخر رسيد ، آنگاه شمشير خود را كشيد و بر آنها حمله برد در حالى كه رجز مىخواند :\r\n انا الغلام التميمى البجلى * دينى على دين حسين بن على\r\nان اقتل اليوم و هذا عملى * و ذاك رأيى و ألاقي عملى \r\n\r\n\r\n","description":"","footnote":"\r\n( 1 ) خوارزمى ، مقتل الحسين عليه السّلام 2 / 20 .\r\n","page_name":" 265 ","page_number":265},
  {"content":"\r\n\r\n« من جوان تميمى بجلى هستم كه دينم بر دين حسين بن على مىباشد » .\r\n« اگر امروز كشته شوم و عملم اين باشد و آن عقيده‌ام ، با عملم روبه‌رو خواهم شد » .\r\n( 1 ) وى خود را معرفى كرد و عقيده‌اش را براى آنان بيان نمود كه وى بر دين حضرت حسين عليه السّلام ريحانهء رسول خدا صلّى اللّه عليه و آله است و در دفاع از عقيده و ايمانش ، مىجنگد .\r\n( 2 ) او با عزمى استوار كه تحرك و هيجان را از تنهايى و غربت سرورش حضرت حسين عليه السّلام دريافت مىكرد ، به جنگ پرداخت به طورى كه دوازده نفر از آنان را كشت ، اين غير از كسانى بودند كه زخمى گشتند « 1 » آنگاه ، دشمنان خدا او را محاصره نمودند و به سوى او تيراندازى كردند و سنگ پرتاب نمودند تا اينكه دو بازويش را شكستند او ديگر نتوانست شمشير خود را به كار گيرد ، آنان به سوى او شتافتند و او را به اسارت نزد ابن سعد بردند .\r\nابن سعد به او گفت : « چه چيزى تو را واداشت كه با خود چنين كنى ؟ » .\r\nوى بسان انسان مؤمن به پروردگار ، پاسخ گفت : « پروردگارم مىداند كه چه چيزى را مىخواستم » .\r\n( 3 ) يكى از ياران ابن سعد ، روى به وى كرد و در حالى كه خون را بر چهره و محاسنش جارى مىديد ، به وى گفت : نمىبينى چه بر سر تو آمده است ؟\r\nوى با استهزا و براى اينكه آنان را به خشم آورد ، گفت : « به خدا قسم ! از شما دوازده نفر را كشتم اين غير از كسانى است كه زخمى نمودم ، من خود را بر كارى كه كرده‌ام سرزنش نمىكنم و اگر بازويى براى من مىماند ، مرا اسير نمىكرديد » .\r\n\r\n\r\n","description":"","footnote":"\r\n( 1 ) خوارزمى ، مقتل 2 / 21 .\r\n","page_name":" 266 ","page_number":266},
  {"content":"\r\n\r\nابرص پليد ، شمر بن ذى الجوشن برخاست و دست به شمشير خود برد و آن را كشيد .\r\n( 1 ) نافع بر او فرياد كشيد : « اى شمر ! به خدا ! اگر از مسلمانان بودى ، بر تو گران مىآمد كه با خونهاى ما به ديدار خدا به روى ، ولى خداى را شكر كه مرگ ما را به دست بدان آفريدگانش ، قرار داد » .\r\n( 2 ) آرى ، به خدا اگر نزد شمر ، اندكى از دين مىبود ، آن جنايات را مرتكب نمىشد ؛ زيرا تنها كسى به آنها دست مىزند كه رابطه‌اى با خدا ندارد .\r\nآن فرومايه به سوى نافع رفت و گردنش را زد « 1 » و بدين گونه زندگانى اين قهرمان عظيم كه در دينش اخلاص داشت و در دفاع از فرزند رسول خدا صلّى اللّه عليه و آله مخلص و از عظيم‌ترين مردان اسلام در استوارى در حق و صداقت در دفاع از آن بود ، به پايان رسيد .\r\n( 3 )\r\n\r\nعابس و شوذب\r\nهنگامى كه قهرمان الهام يافته ، « عابس بن شبيب شاكرى » ، تنهايى امام ، و فراهم آمدن مردم كوفه براى كشتن آن حضرت را ديد ، به سوى يار جهادىاش « شوذب » ، غلام شاكر « 2 » رفت و به او گفت : « اى شوذب ! تصميم دارى چه كار كنى ؟ » .\r\n( 4 ) شوذب برخاست تا آنچه از فداكارى و جانبازى در تصميم خود داشت را بيان كند ، پس گفت : « مىجنگم تا كشته شوم » .\r\n\r\n\r\n","description":"","footnote":"\r\n( 1 ) ابن كثير ، تاريخ 8 / 184 ، انساب الاشراف 3 / 404 .\r\n( 2 ) در زيارت رجبيه آمده است : « سويد ، غلام شاكر » . بحار الأنوار 101 / 341 .\r\n","page_name":" 267 ","page_number":267},
  {"content":"\r\n\r\nعابس او را سپاس گفت و او را ستوده گفت : « به پيشگاه ابا عبد اللّه بشتاب تا تو را به حساب آورد ، آن‌گونه كه غير از تو را به حساب آورد ؛ زيرا امروز ، روزى است كه در آن با هرچه مىتوانيم ، پاداش را مىطلبيم » .\r\nكدام ايمان ، همانند اين ايمان است ؟ وى با همه تواناييهايش تلاش مىكرد تا چيزى را به دست آورد كه او را نزد خداوند مقرّبتر سازد .\r\nشوذب ، پيش رفت و امام را درود گفته بر اردوگاه ابن سعد تاخت و چون قهرمانان جنگيد تا اينكه در خدمت ابو عبد اللّه ، به شهادت رسيد « 1 » .\r\n( 1 )\r\n\r\nشهادت عابس شاكرى\r\n« عابس شاكرى » ، از خاندانى اصيل در شرافت و بزرگوارى بود ، آن خاندان ، به شجاعت و اخلاص براى حق ، شناخته شده بودند كه حضرت امام على عليه السّلام دربارهء آنان مىفرمايد : « اگر تعداد آنان به هزار مىرسيد ، خداوند به شايستگى پرستيده مىشد » .\r\n( 2 ) آنان ، « جوانمردان بامداد » لقب داده مىشدند ، عابس در طليعهء خاندان خود و از نامداران آنان بود ، او همان كسى است كه نامهء حضرت مسلم را به سوى حضرت حسين عليه السّلام برد كه در آن نامه ، از آن حضرت ، مىخواست تا به سوى عراق بيايد . وى ، از مكه تا كربلا ، ملازم حضرت باقى ماند و از برجسته‌ترين يارانش ، در دوستى و اخلاص به آن حضرت بود ، پيش آمد تا از حضرتش اجازهء نبرد بگيرد ، با امام سخن گفت و دوستى عميقى كه در دل داشت براى حضرت بيان كرد و گفت :\r\n\r\n\r\n","description":"","footnote":"\r\n( 1 ) طبرى ، تاريخ 5 / 443 - 444 .\r\n","page_name":" 268 ","page_number":268},
  {"content":"\r\n\r\n« بر روى زمين ، هيچ دور و نزديكى نمانده است كه از تو نزد من عزيزتر باشد ، اگر مىتوانستم كه سختى را از تو دور سازم با چيزى كه بر من از جانم عزيزتر باشد ، انجام مىدادم ، سلام بر تو ! من گواهى مىدهم كه بر راه هدايت تو و هدايت پدرت مىباشم » « 1 » .\r\n( 1 ) سپس ، بر اردوگاه ابن سعد هجوم برد و از آنان خواست كه به جنگ وى بيايند ، ولى كسى به او پاسخ نداد ؛ زيرا همگى ترسيده بودند كه با او روبه‌رو شوند ؛ چون آنان او را از شجاعت‌ترين مردم مىدانستند ، بر يكديگر صدا مىزدند در حالى كه ترس ، دلهايشان را پر كرده و هراس ، رنگ از چهره‌هاشان گرفته بود ، آنها مىگفتند : « اين ، شير شيران است ، اين فرزند ابو شبيب است ، كسى از شما به سوى او خارج نشود . . . » .\r\nابن سعد بر سپاهش فرياد زد : « او را با سنگ بزنيد » .\r\n( 2 ) آنان سنگ برداشته و او را از هر سوى با سنگ زدند . هنگامى كه آن قهرمان ، ترس آنان و خودداريشان از روبه‌رو شدن با خود را ديد ، زره و كلاه‌خود خود را انداخت و همچون شير بر آنها تاخته بيش از صد سوار را از روبه‌روى خود دور مىساخت ، آنان از هر طرف به سويش حمله‌ور شدند و او را بر زمين افكندند و سر مباركش را از تن جدا نمودند ميان خود به اختلاف پرداختند ، هر كدام از آنان مدعى بود كه او را كشته است تا جايزه را به دست آورد ، ولى ابن سعد ، نپذيرفت كه يكى از آنان او را كشته باشد ، بلكه جماعتى از ايشان ، در قتل وى شركت نمودند « 2 » و اينسان بود كه زندگى اين قهرمان عظيم ،\r\n\r\n\r\n","description":"","footnote":"\r\n( 1 ) طبرى ، تاريخ 5 / 444 .\r\n( 2 ) طبرى ، تاريخ 5 / 444 .\r\n","page_name":" 269 ","page_number":269},
  {"content":"\r\n\r\nپايان يافت . او كه در دفاع از اسلام ، تلاشى نيكو داشت و جهادى همچون جهاد پيامبران نمود .\r\n( 1 )\r\n\r\nفرار ضحاك\r\n« ضحاك بن عبد اللّه مشرفى » از ياران امام بود ، ولى وقتى كه فراوانى كشتگان از ياران حضرت حسين عليه السّلام را ديد ، تصميم به هزيمت و فرار گرفت . نزد حضرت حسين عليه السّلام آمد و به آن حضرت گفت : « من همراه تو گشته بودم تا هرگاه تو جنگجويى داشته باشى ، همراه تو كشته شوم ، پس مرا اجازهء رفتن بده ؛ زيرا قادر نيستم از تو يا از خود دفاع كنم ! ! » .\r\nامام به وى اجازهء رفتن داد ، او پاى به فرار گذاشت . جمعى از ياران ابن سعد ، راه او را گرفتند ولى رهايش كردند ، او پاى به فرار گذاشت و شهادت در خدمت ريحانهء رسول خدا صلّى اللّه عليه و آله را به دست نياورد ! ! « 1 » .\r\n( 2 )\r\n\r\nشهادت جون\r\n« جون » از نامداران اسلام است « 2 » . وى غلام ابو ذر غفارى و پيرمردى سالخورده بود كه جانش از تقوا و ايمان ، سيراب گشته بود . سياهى رنگ پوست و اصل و نسب نامعروف وى ، مانع از اين نشد كه وى جايگاهى بلند نيابد و از بزرگان مسلمين گردد و بزرگداشت و احترامى را به دست آورد كه كسى از قهرمانان تاريخ ، بدان نرسيده باشد .\r\n\r\n\r\n","description":"","footnote":"\r\n( 1 ) انساب الاشراف 3 / 404 - 405 . طبرى ، تاريخ 5 / 444 - 445 .\r\n( 2 ) گفته شده كه نام او « حوى » ، بوده است . طبرى ، تاريخ 5 / 420 .\r\n","page_name":" 270 ","page_number":270},
  {"content":"\r\n\r\n( 1 ) مورخان مىگويند : وى التماس‌كنان نزد امام رفت تا او را اجازه دهد كه در خدمت آن حضرت ، شهيد گردد .\r\nامام به وى فرمود : « اى جون ! تو در طلب زندگى ، همراه ما گشتى ، تو از سوى من مجاز هستى » .\r\n( 2 ) جون بر پاهاى امام افتاد و آنها را مىبوسيد ، اشكهايش بر گونه‌ها جارى بود و مىگفت : « من در رفاه ، ظرفهاى شما را مىليسيدم ولى در سختى رهايتان كنم ، بوى من ناخوشايند و اصل و نسبم ناچيز و رنگم سياه است ، بهشت را بر من ببخش تا بدنم خوش‌بو گردد و اصل و نسيم شرافت پيدا كند و رنگم سفيد گردد ، نه و به خدا سوگند كه شما را ترك نما كنم تا اين خون سياهم با خونهايتان مخلوط شود . . . » « 1 » .\r\n( 3 ) اين سخنان درخشان ، چه عظمتى را بيان مىكنند ؟ و جان او چه شرافتى را دربرداشت ؟ . . . رنگ سياهش ، درخشانتر و زيباتر از رنگهاى آن بردگان است ، او آزاده بود با آن بلندى همت و شرافت ذاتى كه دارا بود ، بوى وى خوشتر از بوى آنان بود و اصل و نسبش ، درخشان ، اهل كوفه خود ، در اصل و نسبشان بىهويت گشتند ؛ زيرا انسانيّت خود را ناآشنا شدند و لكهء ننگ و رسوايى براى همهء بشريت گشتند .\r\n( 4 ) سخن جون ، منطق آزادگان را دربرداشت ؛ زيرا از انسانيت به دور است كه در سايهء امام ، در ايام رفاه ، بهره‌مند باشد ، ولى در اين محنت سخت ، امام را رها كند ؛ زيرا وفادارى ، يكى از عناصر برترى هر فردى از ياران امام ابا عبد اللّه بر ديگر شهداى عالم بود .\r\nامام به وى اجازه داد و او با افتخار پاى به ميدان نهاد در حالى كه رجز\r\n\r\n\r\n","description":"","footnote":"\r\n( 1 ) ابن نما ، مثير الاحزان ، ص 63 .\r\n","page_name":" 271 ","page_number":271},
  {"content":"\r\n\r\nمىخواند :\r\n كيف ترى الفجار ضرب الاسود * بالمشرفى القاطع المهند\r\nبالسيف صلنا عن بنى محمد * اذب عنهم باللسان و اليد\r\nارجو بذاك الفوز يوم المورد * من الاله الواحد الموحد\r\nإذ لا شفيع عنده كأحمد « 1 » \r\n« فاجران ، ضربه‌هاى سياهان را با شمشير برّنده و اصيل ، چگونه مىبينند ؟ » .\r\n« با شمشير از فرزندان محمد صلّى اللّه عليه و آله دفاع كرديم ، با زبان و با دست ، از آنان دفاع مىكنم » .\r\n« بدين وسيله در روز حشر ، رستگارى را اميدوار هستم ، از پروردگار يكتاى يگانه » .\r\n« زيرا نزد وى شفيعى چون احمد نباشد » .\r\n( 1 ) با اين رجزخوانى ، دليرى و شجاعت خود را بيان كرد و اينكه وى از فرزندان پيامبر صلّى اللّه عليه و آله حمايت مىكرد و با زبان و دستش ، از آنان دفاع مىنمود و در اين امر به رستگارى در آخرت و شفاعت پيامبر بزرگوار صلّى اللّه عليه و آله را اميدوار بود .\r\n( 2 ) جون ، همچون قهرمانان نبرد كرد و بنا به گفته مورخان ، 25 نفر را به هلاكت رساند تا اينكه دشمنان خدا بر او تاختند و وى را به شهادت رساندند .\r\nامام ، به سوى وى شتافت و به بدن آغشته به خونش نظر افكنده برايش دعا كرد و گفت : « خداوندا ! چهره‌اش را سفيد و بويش را معطر گردان و همراه محمد محشورش ساز و او را با آل محمد آشنا ساز » .\r\n\r\n\r\n","description":"","footnote":"\r\n( 1 ) الفتوح 5 / 198 .\r\n","page_name":" 272 ","page_number":272},
  {"content":"\r\n\r\nخداوند ، دعاى امام را اجابت فرمود ، زيرا هر كس كه بر ميدان نبرد مىگذشت ، از او بويى خوشتر از بوى مشك ، استشمام مىنمود « 1 » .\r\n( 1 )\r\n\r\nشهادت حنظلهء شبامى\r\n« حنظلهء شبامى » از كسانى است كه زندگيشان را با ايمان به خدا ، ساخته و پرداخته بودند تا آنجا كه به بالاترين ارزشهاى انسانى راه يافت . وى با اشتياق و رغبت ، نزد امام رفت تا جايگاه خود را در كنار ياران شهيد امام به دست آورد .\r\nاز آن حضرت اجازه خواست ، امام به وى اجازه داد و او به سوى ميدان رفته شروع به پند دادن آن قوم نمود و آنان را به ياد سراى آخرت انداخته گفت :\r\n( 2 ) « اى قوم ! من بر شما مىترسم از روزى همچون روز احزاب ، همانند قوم نوح ، عاد ، ثمود و كسانى كه بعد از آنان بودند ، خداوند ، ستمى بر بندگان نمىخواهد . اى قوم ! من بر شما بيمناكم از روز فرياد زدنها ، روزى كه پشت كرده مىرويد و شما را از خداوند پناه‌دهنده‌اى نباشد آن كس را كه خداوند گمراه سازد ، وى را هدايت كننده‌اى نباشد . . . اى قوم ! حسين را نكشيد كه خداوند شما را به عذاب گرفتار سازد ، آن كس كه افترا كند ، ناكام گردد » .\r\nآن فرومايگان ، سخنش را نفهميدند ، بلكه به سركشى و گمراهى خود ادامه دادند چرا كه خداوند بر دلها و گوشهايشان مهر زده و آنان بينا نبودند .\r\n( 3 ) امام ، گفتارش را سپاس گفت و به او فرمود : « خداوند تو را رحمت كند ! آنان مستوجب عذاب گشتند آنگاه كه آنچه را در دعوت آنان به سوى حق بيان داشتى به تو بازگرداندند و به سوى تو برخاستند تا تو و يارانت را نابود سازند ،\r\n\r\n\r\n","description":"","footnote":"\r\n( 1 ) مقرم ، مقتل ، ص 252 .\r\n","page_name":" 273 ","page_number":273},
  {"content":"\r\n\r\nپس چگونه باشند اينك كه برادران درستكار تو را كشته‌اند ؟ » .\r\n- « راست گفتى اى فرزند رسول خدا ! آيا به سوى آخرت نرويم ؟ » .\r\nامام به وى اجازه داد و با اشتياق به سوى ميدان نبرد رفت تا به شهادت رستگار شود ، وى همچون قهرمانان نبرد كرد تا اينكه به شهادت رسيد « 1 » ، در حالى كه به پيمانش با خدا - كه حق را يارى كند و در راه اسلام فداكارى نمايد - وفا كرده بود .\r\n( 1 )\r\n\r\nشهادت حجاج\r\nاز ميان صفحات درخشان فداكارى كه عظمت انسانيّت را دربرداشت ، « حجاج بن مسروق جعفى » بود . او به ميدان نبرد شتافت و به شدت به جنگ پرداخت تا آنگاه كه با خونهاى پاكش آغشته شد و خوش‌حال و شادمان از آنچه در فداكارى و جانبازى در راه امام حسين تقديم كرده بود ، به سوى حضرت بازگشت و با اين رجز ، امام را مخاطب قرار داد :\r\n اليوم القى جدك النبيا * ثم اباك ذا الندى عليا\r\nذاك الذي نعرفه وصيا \r\n« امروز جد تو ، پيامبر را ملاقات مىكنم و سپس پدرت على صاحب بخشش را آن كه ما او را وصى مىشناسيم » .\r\n( 2 ) وى با سربلندى از آنچه در راه ريحانهء رسول خدا صلّى اللّه عليه و آله فداكارى نموده است ، بر آن حضرت وارد مىشود .\r\nامام به وى پاسخ داد : « من نيز در پى تو با آنان ملاقات مىكنم » .\r\n\r\n\r\n","description":"","footnote":"\r\n( 1 ) طبرى ، تاريخ 5 / 443 .\r\n","page_name":" 274 ","page_number":274},
  {"content":"\r\n\r\n( 1 ) وى به ميدان جنگ بازگشت و با شجاعت و پايدارى به جنگ پرداخت تا اينكه در دفاع از حق به شهادت رسيد « 1 » ، يادش با شكوه و جاودانه باد .\r\n( 2 )\r\n\r\nشهادت عمرو بن جناده\r\nجوان برومند ، « عمرو بن جنادهء انصارى » كه جوان‌ترين سرباز در اردوگاه حسين عليه السّلام بود ، به ميدان آمد . او به عقل و دين ، بر كسانى كه در اردوگاه ابن سعد بودند ، برترى داشت ، مورخان مىگويند : وى يازده سال عمر داشت و پدرش در نبرد شهيد شده بود ، هنگامى كه از امام اجازه خواست ، حضرت به وى اجازه نداد و فرمود : « اين جوان ، پدرش در حملهء نخست كشته شده و شايد مادرش رفتن او را خواستار نباشد » .\r\nجوان ، به امام اصرار كرد و به آن حضرت گفت : « مادرم مرا چنين دستور داده است » .\r\n( 3 ) امام ، او را اجازه داد ، آن نوجوان با اشتياق به سوى جنگ شتافت ، اندكى بيش نپاييد كه به شهادت رسيد و فرومايگان اهل كوفه ، سرش را از تن جدا كردند و به سوى خيمه‌گاه حضرت حسين عليه السّلام ، پرتاب نمودند . مادر بزرگوارش به سويش شتافت ، آن را گرفت و فراوان بوسه زد ، سپس خونش را پاك كرد و آن را به سوى فردى كه در نزديكى وى بود پرتاب كرد و او را بر زمين افكنده به سرعت به خيمه‌ها بازگشت و چوب چادرى را برداشت و بر دشمنان خدا حمله برد ، در حالى كه اين رجز را مىخواند :\r\n انا عجوز فى النساء ضعيفة * خاوية بالية نحيفة \r\n\r\n\r\n","description":"","footnote":"\r\n( 1 ) مقرم ، مقتل ص 253 - 254 .\r\n","page_name":" 275 ","page_number":275},
  {"content":"\r\n\r\n اضربكم بضربة عنيفة * دون بنى فاطمة الشريفة \r\n« من پيرزنى در ميان زنان ناتوان هستم ، پوسيده ، توخالى و نحيف گشته » .\r\n« شما را ضربه‌اى سخت مىزنم ، در دفاع از فرزندان حضرت فاطمهء بزرگوار » .\r\n( 1 ) وى ، دو نفر را مورد اصابت قرار داد كه امام به سوى وى شتافت و او را به خيمه‌ها بازگرداند « 1 » . غريبى امام بر احساسات اين بانوى بزرگوار تأثير گذاشت و جگرگوشه‌اش را به قربانى وى تقديم كرده خود نيز به ميدان جنگ شتافت تا جانش را فداى حضرتش سازد ، اين ، به حقيقت ، منتهاى ايمان و اخلاص مىباشد .\r\n( 2 )\r\n\r\nشهادت انس كاهلى\r\n« انس بن حارث كاهلى » از صحابهء پيامبر صلّى اللّه عليه و آله كه همراه آن حضرت در بدر و حنين شركت نموده و از آن حضرت شنيد كه مىفرمود : « اين پسرم ( يعنى حضرت حسين ) در سرزمين كربلا كشته مىشود ، پس هر كس از شما حاضر باشد ، او را يارى دهد » « 2 » .\r\n( 3 ) وى ، ملازم حضرت حسين و همراه او از مكه و پيرمردى سالخورده بود كه از حضرت اجازه خواست تا در خدمتش جهاد كند ، حضرت او را اجازه داد . او كمر خود را با عمامه‌اش بست ؛ زيرا قدش خميده گشته بود ، همچنانكه ابروهايش را با پيشانىبندى بالا برده بود . وقتى كه حضرت به وى نگاه كرد ، به\r\n\r\n\r\n","description":"","footnote":"\r\n( 1 ) خوارزمى ، مقتل 2 / 21 - 22 .\r\n( 2 ) اسد الغابة 1 / 349 . الاصابة 1 / 68 . كنز العمال 12 / 126 ، ح 34314 .\r\n","page_name":" 276 ","page_number":276},
  {"content":"\r\n\r\nگريه افتاد و به او فرمود : خداوند تو را سپاس گويد ، اى شيخ ! وى با وجود بزرگسالى ، همچون قهرمانان جنگيد و روايت شده كه هيجده نفر را به هلاكت رسانده سپس خود ، شهيد گشت « 1 » و روح پاكش همراه با پيامبران ، صدّيقان و شهيدان به ملأ اعلى پيوست كه همراهى آنان نيكوست .\r\n( 1 )\r\n\r\nشهادت ابو الشعثاء\r\n« ابو الشعثاء ، يزيد بن زياد بن مهاجر كندى » است كه از قهرمانان و سواران عرب و از جمله كسانى بود كه همراه ابن سعد براى جنگ با امام خارج شدند .\r\nهنگامى كه امام ، شرايط خود را بر ابن سعد ، عرضه داشت و ابن سعد نپذيرفت ، به سوى حضرت حسين عليه السّلام روى آورد « 2 » و لشكريان ابن سعد را با تيرهاى خود مىزد . مورخان مىگويند وى ، آنان را با يكصد تير زد كه تنها يكى از آنها به خطا رفت و هر وقت تير مىانداخت ، امام به وى مىفرمود : « خداوندا ! تيرش را به هدف برسان و بهشت را پاداش وى قرار ده » .\r\n( 2 ) وقتى كه تيرهايش تمام شد ، شمشير خود را كشيد و بر آنان حمله برد در حالى كه رجز مىخواند :\r\n انا يزيد و ابى مهاجر * اشجع من ليث بغيل خادر « 3 »\r\nيا رب انى للحسين ناصر * و لابن سعد رافض و هاجر \r\n« من يزيدم و پدرم مهاجر است ، شجاع‌تر از شيرى كه در بيشه آرميده\r\n\r\n\r\n","description":"","footnote":"\r\n( 1 ) مقرم ، مقتل ، ص 252 - 253 .\r\n( 2 ) انساب الاشراف 3 / 405 . ابن اثير ، تاريخ 4 / 73 و در آن آمده است كه وى نخستين كسى بود كه از ياران امام به شهادت رسيد .\r\n( 3 ) در الفتوح 5 / 199 چنين آمده : « ليث عبوس فى العرين جاذر » .\r\n","page_name":" 277 ","page_number":277},
  {"content":"\r\n\r\nباشد » .\r\n« پروردگارا ! من حسين را يارى مىكنم و از ابن سعد دورى گزيده و بيزارم » .\r\nوى چون قهرمانان جنگيد تا اينكه به شهادت رسيد « 1 » و بدين گونه زندگىاش ، در دفاع از دين خدا و يارى ريحانهء رسول اللّه صلّى اللّه عليه و آله پايان يافت .\r\n( 1 )\r\n\r\nشهادت دو جابرى\r\nاز درخشنده‌ترين ياران امام عليه السّلام دو جابرى بودند كه عبارتند از « سيف بن حارث بن سريع جابرى » و « مالك بن عبد بن سريع جابرى » . آنان دو برادر از جهت مادر و دو عموزادهء يكديگر بودند كه در پيشگاه ابا عبد اللّه حاضر شدند در حالى كه چشمانشان اشكبار بود ، امام به آنان فرمود : « چه چيزى شما را مىگرياند ، من اميدوارم كه تا ساعتى ديگر چشمانتان روشن باشد ؟ » .\r\nآن دو ، به سرعت گفتند : « خداوند ما را فداى تو سازد ! ما براى خود نمىگرييم ، بلكه بر تو مىگرييم ، مىبينيم كه تو را محاصره نموده‌اند ولى نمىتوانيم به نفع تو كارى انجام دهيم » .\r\n( 2 ) دلهاى ياران امام ، سرشار از دوستى نمايان ، و اخلاص عميق نسبت به آن حضرت بود ، آنان تنها به وى مىانديشند و در درد و اندوه براى او مىسوختند .\r\n( 3 ) آن دو جابرى ، قهرمانانه جنگيدند ، و در حالى كه شمشيرها و نيزه‌ها ، اندامهايشان را پاره‌پاره كرده بود ، در نزديكى امام به شهادت رسيدند . « 2 »\r\n\r\n\r\n","description":"","footnote":"\r\n( 1 ) انساب الاشراف 3 / 405 .\r\n( 2 ) طبرى ، تاريخ 5 / 442 - 443 ، ابن اثير ، تاريخ 3 / 392 .\r\n","page_name":" 278 ","page_number":278},
  {"content":"\r\n\r\n( 1 )\r\n\r\nشهادت دو غفارى\r\nدو برادر ، « عبد اللّه » و « عبد الرحمن » ، فرزندان عروهء غفارى به ميدان جهاد آمدند و با شجاعت بىنظيرى به نبرد پرداختند تا آنجا كه در پيشگاه امام ، به شهادت دست يافتند .\r\n( 2 )\r\n\r\nشهادت دو انصارى\r\nوقتى كه امام يارى طلبيد و يار و ياور طلب كرد تا از بانوان خاندان نبوت و آزادزنان سراى وحى حمايت كند ، اين امر در دلهاى آن دو انصارى اثر كرد .\r\nآنها عبارت بودند از « سعد بن حارث » و برادرش « ابو الحتوف » كه همراه ابن سعد بودند . آنان با شمشيرهاى خود به سوى اردوگاه ابن سعد ، حمله بردند و جنگيدند تا به شهادت رسيدند « 1 » .\r\n( 3 )\r\n\r\nشهادت انيس\r\n« انيس بن معقل اصبحى » در پيشگاه ابا عبد اللّه به ميدان جهاد ، پاى نهاد در حالى كه رجز مىخواند :\r\n انا انيس و انا ابن معقل * و فى يمينى نصل سيف مصقل\r\nاضرب به فى الحرب حتى ينجلى * اعلى به الهامات وسط القسطل\r\nعن الحسين الماجد المفضل * ابن رسول اللّه خير مرسل \r\n« من انيس فرزند معقل هستم ، در دست راست من ، شمشيرى پهن و صيقلى جاى دارد » .\r\n\r\n\r\n","description":"","footnote":"\r\n( 1 ) الحدائق الوردية 1 / 122 .\r\n","page_name":" 279 ","page_number":279},
  {"content":"\r\n\r\n« در جنگ ، با آن ضربه مىزنم تا آشكار گردد و با آن بر سر رزمندگان ميان گرد و غبار ميدان ، مىكوبم » .\r\n« در دفاع از حسين با شكوه برتر ، فرزند رسول خدا كه بهترين فرستادگان است » .\r\n( 1 ) اين رجز ، نمايانگر احساسات دينى است كه بر او چيره شده بود ؛ زيرا آنان را با خود ، آشنا كرد و اعلام نمود كه در دفاع از فرزند رسول خدا صلّى اللّه عليه و آله ، با آنها مىجنگد و در اين راه ، هيچ‌گونه طمعى جز رضاى خداوند ندارد . . . اين قهرمان ، به سختى نبرد كرد تا اينكه به شهادت رسيد « 1 » .\r\n( 2 )\r\n\r\nشهادت قرهء غفارى\r\nاز ياران امام كه در راه حق شهيد شدند ، « قرة بن ابى قرهء غفارى » بود كه به ميدان رفت در حالى كه رجز مىخواند :\r\n قد علمت حقا بنو غفار * و خندف بعد بنى نزار\r\nبأننى الليث لدى الغبار * لأضربن معشر الفجار\r\nبكل عضب ذكر بتار * ضربا و حتفا عن بنى المختار\r\nرهط النبى السادة الأبرار « 2 » \r\n« به حقيقت بنى غفار دانستند و خندف ، پس از بنى نزار » .\r\n« كه من شير هستم در غبار ميدان ، كه بكوبم گروه فاجران را » .\r\n« با هر شمشير اصيل برّنده‌اى ، زدن و دفاعى از خاندان پيامبر برگزيده » .\r\n« خاندان پيامبر ، آن سروران نيكوكار » .\r\n\r\n\r\n","description":"","footnote":"\r\n( 1 ) الفتوح 5 / 198 - 199 .\r\n( 2 ) الفتوح 5 / 195 .\r\n","page_name":" 280 ","page_number":280},
  {"content":"\r\n\r\n( 1 ) اين رجز ، سرشار از زندگى و احساس براى دفاع از خاندان پيامبر صلّى اللّه عليه و آله است كه قهرمانىاش را نشان مىدهد به اينكه بنى غفار ، خندف و بنى نزار ، همگى بر دليرى و شجاعتش گواهى مىدهند و وى ، در دفاع از سروران نيكوكار ، فرزندان رسول خدا صلّى اللّه عليه و آله جهاد مىكند . . . قهرمان غفارى نبردى شديد داشت تا اينكه بدن شريفش در زير ضربه‌هاى شمشيرها و نيزه‌ها ، بر زمين افتاد و روح بلندش به ملأ اعلى پيوست .\r\n( 2 )\r\n\r\nشهادت يحيى مازنى\r\n« يحيى بن سليم مازنى » به ميدان جنگ رفت ، در حالى كه رجز مىخواند :\r\n لأضربن القوم ضربا فيصلا * ضربا شديدا فى العداة معجلا\r\nلا عاجزا فيها و لا مولولا * و لا اخاف اليوم موتا مقبلا\r\nلكننى كالليث احمى مشبلا \r\n« اين قوم را ضرباتى جداكننده خواهم زد ، ضرباتى شديد كه به شتاب بر دشمنان وارد مىشوند » .\r\n« نه در آن ناتوان باشم و نه سستىكننده و نه امروز از مرگى در حال آمدن ، مىترسم » .\r\n« ولى همچون شير هستم كه از شير بچگانش ، حمايت كند » .\r\n( 3 ) با اين رجز ، شجاعت خود را اعلام نمود كه بر دشمنان خود ضرباتى دردناك فرود خواهد آورد و با شجاعت و پايمردى ، با آنان خواهد جنگيد كه نه ناتوان باشد و نه سست و نه از مرگ ترسيده ، بلكه چون شير بر آنان حمله خواهد برد تا عترت رسول خدا را حمايت كند . وى همچون لشكرى بر آنان حمله برد\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو با شدت و سختى نبرد كرد تا اينكه در پيشگاه حضرت ابا عبد اللّه عليه السّلام به شهادت رسيد « 1 » .\r\n( 1 )\r\n\r\nامام عليه السّلام و يارانش\r\nامام عليه السّلام به دلهاى يارانش ، روح عزم و پايدارى مىدميد و آنان را به شكيبايى در برابر سختيها سفارش مىكرد و مىفرمود :\r\n« اى فرزندان بزرگواران ! صبر كنيد كه مرگ چيزى نيست جز پلى كه شما را از سختى و گرفتارى به سوى بهشتهاى وسيع و نعمتهاى هميشگى مىرساند .\r\nكدام يك از شما دوست ندارد كه از زندانى ، به كاخى منتقل گردد ، پدرم از رسول خدا صلّى اللّه عليه و آله مرا حديث گفت كه فرمود : دنيا ، زندان مؤمن و بهشت كافر است و مرگ ، پل اينان است به سوى بهشتهايشان و پل آنان است به سوى جهنمشان . نه دروغ گفته‌ام و نه به من دروغ گفته شده است » « 2 » .\r\nاين سخنان ، احساسات آنان را شعله‌ور ساخت و آنان با شجاعتى مانند طوفان ، به سوى گردابهاى مرگ رفتند تا به درجات خود ، در فردوس برين برسند .\r\n( 2 )\r\n\r\nشهادت عبد اللّه يزنى\r\n« عبد اللّه يزنى » به ميدان جنگ شتافت و با شجاعتى كم‌نظير به نبرد پرداخت در حالى كه رجز مىخواند :\r\n\r\n\r\n","description":"","footnote":"\r\n( 1 ) الفتوح 5 / 194 .\r\n( 2 ) عبد اللّه بن نور اللّه ، مقتل الحسين عوالم امام حسين 17 / 351 .\r\n","page_name":" 282 ","page_number":282},
  {"content":"\r\n\r\n انا ابن عبد اللّه من آل يزن * دينى على دين حسين و حسن\r\nاضربكم ضرب فتى من اليمن * ارجو بذاك الفوز عند المؤتمن \r\n« من فرزند عبد اللّه از آل يزن هستم ، دين من بر دين حسين و حسن است » .\r\n« شما را ضربه مىزنم ، چون ضربه زدن جوانمردى از يمن كه با آن ، رستگارى در نزد پروردگار را مىجويم » .\r\n( 1 ) وى ، خود و خاندان و سرزمينش را به آنان معرفى كرد و به آنان فهماند كه وى بر دين سرورش حسين است و اينكه خود را در راه او فدا مىسازد . براى اين است كه وى بدين وسيله رستگار شدن نزد خدا را اميدوار مىباشد . . . او ، همانند برادران شهيدش با دليرى و عزمى استوار جنگيد و پس از آن ، به شهادت رسيد « 1 » .\r\n( 2 )\r\n\r\nامام عليه السّلام در كنار شهيدان\r\nامام بزرگوار در كنار ياران شهيد بزرگوارش مىايستد و با چهرهء تابناكش آنها را مىنگرد ، آنان را آغشته به خون شهادت و معطر به نسيمهاى از لطف خدا مىبيند و با بزرگ شمردن آنان ، در سوگشان مىفرمايد :\r\n« كشتگانى همچون كشتگان پيامبران و خاندان پيامبران » « 2 » .\r\n( 3 )\r\n\r\nشهادت سويد\r\nآخرين كسى كه از ياران امام به شهادت رسيد ، قهرمان شجاع ، « سويد بن\r\n\r\n\r\n","description":"","footnote":"\r\n( 1 ) الفتوح 5 / 194 .\r\n( 2 ) عبد اللّه ، مقتل الحسين عوالم 17 / 346 .\r\n","page_name":" 283 ","page_number":283},
  {"content":"\r\n\r\nعمرو بن ابى مطاع خثعمى » بود كه در ميدان نبرد ، زخمى بر زمين افتاد ، آنان گمان كردند كه وى كشته شده است ، لذا بر او هجوم نبردند ، او از شدت درد زخمها و رفتن خون از بدن ، بيهوش گشته بود ، ولى هنگامى كه شنيد آن قوم فرياد مىزدند : « حسين كشته شد » ، همچون شير زخمى از جاى جست و بدون اينكه توجهى به درد زخمهايش داشته باشد به دنبال شمشير خود گشت و آن را نيافت ، ولى چاقويى پيدا كرد و با آن به سوى آنها حمله برد و آنان را مضروب مىساخت و آنها ، پريشان از نزد وى مىگريختند و گمان كردند كه مردگان از ياران حسين جان گرفته‌اند تا بار ديگر به جهاد پردازند و هنگامى كه مطمئن شدند كه خطا كرده‌اند ، به سوى وى روى آورده او را به شهادت رساندند ، « عروة بن بطان ثعلبى » او را به قتل رساند .\r\n( 1 ) تاريخ انسانى ، صادقانه‌تر و بزرگوارانه‌تر از اين وفادارى به ياد ندارد كه به حقيقت ، اين همان شكوه در اردوگاه حسين است كه آنان تا آخرين رمق از زندگىشان بر وفادارى خود نسبت به امامشان ، پايدار ماندند .\r\n( 2 ) اينان ، بعضى از ياران امام هستند كه در نبرد به تلاشى دست زدند كه هر وصف و تعريفى در بيان آن كوتاه مىآيد ؛ زيرا جهادى كردند كه تاريخ در همهء عمليات جنگى اتفاق افتاده بر روى زمين ، نظيرى براى آن نمىشناسد . آنان با وجود كمى تعدادشان و تحمل تشنگى جانكاه با آن لشكر فراوان روبه‌رو شدند و تلفات سنگينى بر آنان فرود آوردند .\r\n( 3 ) آن گروه از قهرمانان ايمان ، با سختيها نبرد كردند و به گرداب هولناك آن كارزار فرو رفتند و همانند يك مرد ، مقاومت كردند و حركت ايمان را رهبرى نمودند ، عزم هيچ‌كدام از آنان به سستى نگراييد و نيزهء هيچ يك از ايشان نرم نشد ، همگى به خون آغشته شدند در حالى كه احساس غبطه و افتخار مىكردند\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nو با فداكاريهاى بزرگوارانه ، عظمت اسلام را نشان دادند كه آن روح انقلابى را به آنان بخشيده بود ، با آن توانستند با صبر و پايدارى ، در برابر آن وحشيان درّنده مقاومت كنند كه طمع‌ورزيها آنان را به ارتكاب فجيع‌ترين جنايت در تاريخ همهء بشريت ، سوق داده بود .\r\n( 1 ) جانهاى پاكشان به رفيق اعلى ، عروج كرد با زيباترين چهره‌اى كه ممكن بود در راه خدا جانبازى نمود و شديدترين ايمان به عادلانه بودن راهى كه از والاترين اتفاقات جهان بوده است . . . و معطرترين درودى كه به ياد آنان تقديم مىشود ، سخنان امام صادق عليه السّلام در حق آنان مىباشد :\r\n« پدر و مادرم به فدايتان باد ! شما پاك و پاك است سرزمينى كه در آن به خاك سپرده شديد ، به خدا ! به رستگارى عظيمى نايل گشته‌ايد » « 1 » .\r\n\r\n\r\n","description":"","footnote":"\r\n( 1 ) بحار الأنوار 101 / 201 .\r\n","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n( 1 )\r\n\r\nشهادت عترت پاك عليهم السّلام\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\n( 1 ) پس از آنكه برگزيدگان بزرگوار از ياران امام به شهادت رسيدند ، فرزندان خاندان نبوت از جوانان و كودكان ، براى جانبازى و فداكارى برخاستند كه با وجود كمى سنّ و سالشان ، همچون شيرانى بودند كه از مرگ نمىهراسيدند و سختيها ، آنان را بيمناك نمىساخت . آنان ، با اشتياق به ميدانهاى جهاد ، شتافتند در حالى كه امام نمىخواست بعضى از آنان به سوى مرگ بروند ، ولى ايشان به التماس نزد آن حضرت افتادند و دست و پايش را بوسيدند تا به آنان اجازه دهد كه از او دفاع كنند .\r\n( 2 ) منظرهء هولناكى كه دلها را مىسوزاند و هر موجود زنده‌اى را دچار سرگشتگى مىكند اين است كه آن جوانان براى آخرين وداع با يكديگر برآمدند ، هر كدام از آنان ، برادر و عموزادهء خود را بوسه‌هاى فراوان مىزد در حالى كه غرق در اشكهاى غم و اندوه بر ريحانهء رسول خدا صلّى اللّه عليه و آله بودند ؛ زيرا آن حضرت را تنهاى غريب مىديدند كه لشكر دشمن او را محاصره كرده است و نيز بانوان خاندان وحى و نبوت را مىديدند كه صداى گريه و زارى آنان بلند شده بود . . . ، خداوند امام را يارى دهد بر تحمل اين فجايعى كه كمرها را مىشكند و خردها را سرگشته مىسازد و هيچ انسانى آنها را تحمل نمىكند ، جز آنكه خداوند قلبش را براى ايمان آزموده باشد . . . امّا كسانى كه از فرزندان رسول خدا صلّى اللّه عليه و آله به شهادت رسيدند عبارتند از :\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n( 1 )\r\n\r\nعلى اكبر عليه السّلام\r\nمورخان همگى بر آنند كه « على اكبر فرزند حسين عليه السّلام ، در خلق و خوى با جدّش حضرت رسول صلّى اللّه عليه و آله شباهت داشت ، همان وصفى كه او را از ساير پيامبران ممتاز ساخته بود . و چه عظيم است اين ثروتى كه فرزند هاشم آن را دارا بود . او همهء قدرتهاى انسانى و ارزشهاى والايى را كه بزرگان و مصلحان به آنها برترى مىيافتند ، در اختيار داشت .\r\n( 2 ) از نمونه‌هاى برجستهء اخلاق آن حضرت ، بزرگ‌منشى ، بلندهمّتى ، عزّت نفس ، اقدام قوى و پيوسته در صحنه‌هاى كرامت انسانى بود ؛ زيرا مرگ را برتر شمرد و زندگى را در راه كرامت ، ناچيز دانست و در برابر فرمان آن نابكار نابكارزاده ، خاضع نشد ؛ چون ابن سعد ، مردى از يارانش را فرستاد و او را ندا داد : « تو با امير مؤمنان يزيد خويشاوند هستى و ما مىخواهيم كه اين خويشاوندى را رعايت كنيم ، پس اگر بخواهى ، تو را امان مىدهيم ! ! » .\r\nعلى بن الحسين ، او را به استهزا گرفت و بر او فرياد زد : « خويشاوندى رسول خدا شايسته‌تر است كه رعايت گردد » « 1 » .\r\n( 3 ) وى ، از نيكوكارترين فرزندان امام و بيشترين آنان در جانفشانى و مراقبت از آن حضرت بود . او نخستين كسى بود كه با هيجان فراوان ، از ميان هاشميان به جنگ رفت در حالى كه سن وى - به گفته مورخان - هيجده سال بود . « 2 » وقتى امام او را ديد ، بسيار به وى نگريست در حالى كه جانش آب مىشد و نزديك به احتضار گرديد ؛ زيرا فرزندش را كه همانندى نداشت ، مىديد كه با پاى خود به\r\n\r\n\r\n","description":"","footnote":"\r\n( 1 ) نسب قريش ، ص 57 .\r\n( 2 ) الفتوح 5 / 207 گفته شده كه سن وى 23 بود آن‌گونه كه در عمدة الطالب ، ص 192 آمده .\r\nو گفته شده كه عمرش 27 سال بوده بنابر آنچه مقرم در مقتل الحسين ، آورده است ، صفحه 255 .\r\n","page_name":" 290 ","page_number":290},
  {"content":"\r\n\r\nسوى مرگ مىرود ، پس محاسن شريف خود را به سوى آسمان برداشت و با سوز و درد فرمود :\r\n( 1 ) « خداوندا ! بر اين قوم گواه باش كه جوانى به سوى آنان براى نبرد رفته كه در خلقت ، اخلاق و گفتار شبيه‌ترين مردم به پيامبرت محمد صلّى اللّه عليه و آله مىباشد . ما هرگاه به ديدن پيامبرت مشتاق مىشديم به او مىنگريستيم . . . خداوندا ! بركتهاى زمين را از آنان بازدار و آنان را پراكنده و آشفته ساز و ايشان را گروههايى جدا از هم قرار ده و هرگز واليان را از آنان خشنود مساز كه آنها ما را فراخواندند تا ياريمان كنند سپس بر ما تعدى نمودند و با ما جنگيدند » .\r\n( 2 ) در اين سخنان غمبار ، ميزان اندوه حضرت بر پسرش را مىتوان ديد كه با تمام وجودش او را دوست مىداشت و با سوز دل ، از خداوند خواست كه بر آن گروه جنايتكار ، عذاب دردناكش را در اين دنيا فرود آورد . قلب امام براى فرزندش ، به سوز آمد و بر جنايتكار گناهكار ، عمر بن سعد فرياد زد :\r\n« تو را چه شود ، خداوند رحم تو را قطع نمايد و در كارهايت تو را بركت ندهد و بر تو كسى را چيره سازد كه تو را در بسترت سر ببرد ، آن‌گونه كه رحم مرا قطع نمودى و خويشاوندىام نسبت به رسول خدا صلّى اللّه عليه و آله را رعايت نكردى » .\r\n( 3 ) سپس اين فرموده خداى تعالى را تلاوت كرد كه : « خداوند ، آدم و نوح و آل ابراهيم و آل عمران را بر جهانيان برگزيد ، ذريّه‌اى كه بعضى از برخى ديگرند و خداوند شنواى داناست . . . » « 1 » .\r\n( 4 ) امام ، با اشكهايى اندوهبار و پر از آه ، فرزندش را مشايعت نمود ، در حالى كه زنان اهل بيت ، پشت سر حضرت بودند و صداى گريه و شيون آنان به خاطر شبيه رسول خدا صلّى اللّه عليه و آله بلند شده بود كه مىرفت تا شمشيرها و نيزه‌ها اندامهايش را\r\n\r\n\r\n","description":"","footnote":"\r\n( 1 ) آل عمران / 32 - 34 .\r\n","page_name":" 291 ","page_number":291},
  {"content":"\r\n\r\nاز هم بدرند .\r\n( 1 ) آن جوان ، با افتخار به ميدان جنگ رفت در حالى كه هيچ ترس و هراسى در دل نداشت ، هيبت پيامبر صلّى اللّه عليه و آله ، شجاعت امير المؤمنين و دليرى حمزه و بزرگ منشى حسين را با خود داشت . آنگاه در ميان نيزه‌ها و شمشيرهاى دشمنان قرار گرفت در حالى كه با عزّت و تصميم ، در حمايت از دين خدا ، چنين رجز مىخواند :\r\n انا على بن الحسين بن على * نحن و رب البيت اولى بالنبى\r\nتاللّه لا يحكم فينا ابن الدعى « 1 » \r\n« من على فرزند حسين بن على هستم ، سوگند به پروردگار كعبه ! ما به پيامبر اولى هستيم » .\r\n« به خدا ! فرزند آن نابكار بر ما حكومت نخواهد كرد » .\r\n( 2 ) آرى ، به خدا ! تو و پدرت اى افتخار بنى هاشم ، به پيامبر اولى و به مقامش شايسته‌تر هستيد ؛ زيرا شما نزديكترين مردم و خويشاوندترين آنان به وى مىباشيد ، ولى طمع‌ورزيهاى سياسى كه بر آن قوم غالب شد ، شما را از مقامتان دور ساخت و اين گروه ستمكار را بر شما چيره كرد ، آنان اندامهايتان را پاره‌پاره نمودند و شما را ريشه‌كن ساختند تا صحنه براى آنان باقى بماند و به ناحق بر مسلمين حكومت و توطئه نمايند .\r\n( 3 ) على بن الحسين عليه السّلام در رجز خود ، عظمت شجاعت و شدّت بزرگ‌منشى خود را اعلام نمود و اينكه وى مرگ را بر فرمان بردن از آن نابكار نابكارزاده ، ترجيح مىدهد . . . آنگاه با دشمنان خدا درگير شد ، در حالى كه دلهاى آنان را پر از ترس و هراس ساخته ، شجاعتى ابراز نموده بود كه وصف از بيان آن باز\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 74 . انساب الاشراف 3 / 361 - 362 .\r\n","page_name":" 292 ","page_number":292},
  {"content":"\r\n\r\nمىماند ؛ زيرا آنان را به ياد قهرمانيهاى جدّش حضرت امير المؤمنين عليه السّلام انداخت . بنا به گفته بعضى از مورخان ، 120 سوار را به هلاكت رساند و اين غير از كسانى است كه مجروح گشته بودند . پس از آن به سوى پدر بازگشت تا از تشنگى جانكاهش ، به آن حضرت شكايت برد و براى آخرين بار با وى وداع نمايد . پدرش به گرمى از او استقبال نمود ، على اكبر به آن حضرت گفت :\r\n« پدر ! تشنگى مرا كشته و سنگينى آهن مرا رنج داده است ، آيا جرعه‌اى آب مىتوان به دست آورد تا با آن بر دشمنان نيرو بگيرم ؟ » .\r\n( 1 ) پدر به سختى درد كشيد و متأثر شد ، پس با صدايى آهسته و چشمانى اشكبار به وى فرمود : « فريادرسى نيست ، به زودى با جدت ديدار خواهى كرد و تو را با جام خود سيراب خواهد نمود كه هرگز پس از آن تشنه نخواهى شد » .\r\nآنگاه زبانش را مكيد تا تشنگى خود را به وى نشان دهد كه از شدت تشنگى آن را همچون لبهء سوهان آهن يافت و انگشترى خود را به او داد تا آن را در دهان خود بگذارد . « 1 »\r\n( 2 ) اين منظرهء هولناك از فجيع‌ترين مصيبتهايى بود كه امام حسين بدان مبتلا گرديد ؛ زيرا جگرگوشهء خود را در بهار زندگى و عنفوان جوانى مىديد در حالى كه زخمها ، بدن شريفش را دربرگرفته ، از شدت تشنگى ، نزديك به مرگ بود ، اين در حالى بود كه وى نمىتوانست با جرعه‌اى آب ، وى را كمك برساند يا تشنگىاش را بر طرف سازد .\r\n« حجة الاسلام شيخ عبد الحسين صادق » ، در قصيدهء معروفش مىگويد :\r\n يشكو لخير اب ظماه و ما اشتكى * ظما الحشا الا الى الظامى الصدى\r\nكل حشاشته كصالية الغضا * و لسانه ظمأ كشقة مبرد \r\n\r\n\r\n","description":"","footnote":"\r\n( 1 ) خوارزمى ، مقتل الحسين عليه السّلام 2 / 30 - 31 .\r\n","page_name":" 293 ","page_number":293},
  {"content":"\r\n\r\n فانصاع يؤثره عليه بريقه * لو كان ثمّة ريقه لم يجمد \r\n« از تشنگىاش نزد بهترين پدر شكايت برد ، ولى تشنگى درون را شكايت نكرد مگر نزد آنكه خود سخت تشنه بود » .\r\n« همهء درونش همچون آتش درخت غضا و زبانش چون تكهء سوهان آهنى ، تشنه بود » .\r\n« پس با نم دهان او را بر خود ترجيح داد اگر باقيماندهء نم دهانش خشك نشده بود » .\r\n( 1 ) على بن الحسين عليه السّلام ، در حالى كه زخمها بدنش را ناتوان ساخته و تشنگى ، جگرش را سوزانده بود ، بىاعتنا به وضعى كه داشت ، به ميدان جنگ بازگشت و فقط به تنهايى پدر و همدستى دشمنان خدا براى كشتن آن حضرت ، مىانديشيد . پس چنين رجز خواند :\r\n الحرب قد بانت لها حقائق * و ظهرت من بعدها مصادق\r\nو اللّه رب العرش لا نفارق * جموعكم او تغمد البوارق « 1 » \r\n« براى جنگ ، حقايقى آشكار شده و مصداقهايى پس از آن معلوم گشته است » .\r\n« به خدا پروردگار عرش سوگند ! از گروههاى فراوانتان دور نخواهيم شد تا اينكه شمشيرها در غلاف شوند » .\r\n( 2 ) افتخار بنى هاشم ، با اين رجز اعلام كرد كه در اين جنگ ، حقايق آشكار شده و اهداف بزرگش كه اهل بيت در پى آنها بودند ، براى همگان معلوم گشته است و آنان همچنان براى تحقق آن هدفها نبرد خواهند كرد تا شمشيرها در غلاف شوند .\r\n\r\n\r\n","description":"","footnote":"\r\n( 1 ) الفتوح 5 / 209 .\r\n","page_name":" 294 ","page_number":294},
  {"content":"\r\n\r\n( 1 ) على اكبر عليه السّلام با سختى و شدت تمام مىجنگيد تا تعداد كشتگان را به دويست رساند « 1 » ، در حالى كه لشكريان به گفتهء مورخان از شدت تلفات وارد شده بر آنان ، به فغان آمدند كه فرومايهء پليد ، « مرة بن منقذ عبدى » « 2 » گفت :\r\nگناهان عرب ، بر عهدهء من باد اگر پدرش را به سوگ وى ننشانم « 3 » پس ، آن پليد به سوى شبيه رسول خدا صلّى اللّه عليه و آله رفت و با نيزه ضربه‌اى بر پشت او زد و با شمشير ضربه‌اى ناجوانمردانه بر سر او نواخت كه فرقش شكافت ، او خود را به گردن اسب آويخت به گمان اينكه وى را به اردوگاه پدر مىبرد تا پدر بازهم بر او نظرى بيفكند ، اما اسب او را به اردوگاه دشمنان برد و آنان از هر طرف بر او گرد آمدند و به كشتن او اكتفا ننمودند ، بلكه با شمشيرهايشان وى را قطعه‌قطعه كردند تا از او به خاطر تلفات سنگينى كه بر آنان وارد كرده بود ، انتقام گيرند على اكبر ، با صداى بلند فرياد زد :\r\n« يا ابا عبد اللّه ! از من به تو سلام باد ! اين جدم رسول خداست كه مرا با جام خود سيراب نمود كه هرگز پس از آن تشنه نخواهم شد ، به تو مىگويد كه جامى براى تو آماده مىباشد » .\r\n( 2 ) هوا ، اين سخنان را به پدر سوگوار اندوهناكش رساند كه قلب و درونش را شكافت و در حالى كه سخت در هم كوبيده و شكسته شده بود ، به سوى وى شتافت و خود را بر او افكنده گونهء خويش را بر گونه‌اش نهاد در حالى كه او بدنى\r\n\r\n\r\n","description":"","footnote":"\r\n( 1 ) خوارزمى ، مقتل 2 / 31 .\r\n( 2 ) « منقذ » پدر مره از فرماندهان سپاه امام در جنگ جمل بود و در آن واقعه شهيد گشت و پسرش مره ، پس از او پرچم را برداشت و در جنگ شركت نمود و همراه حضرت على در صفين و نهروان شركت نمود و سپس مرتد گشت و از اسلام منحرف شد و به اردوگاه ابن سعد پيوست و در اين جنگ ، زشت‌ترين جنايتها را مرتكب شد كه از جمله آنها كشتن شبيه رسول خدا صلّى اللّه عليه و آله « على اكبر » است .\r\n( 3 ) مقرم ، مقتل حسين ، ص 259 . مقاتل الطالبيين ، ص 115 .\r\n","page_name":" 295 ","page_number":295},
  {"content":"\r\n\r\nبيجان بود و شمشيرها با توحشى سنگدلانه وى را قطعه‌قطعه كرده بود : امام بر او اشك ريخت و با صدايى آهسته كه قطعات قلبش را با آن خارج مىساخت ، فرمود : « خداوند بكشد قومى را كه تو را كشته‌اند ، فرزندم ! آنان چه گستاخند بر خداوند و بر شكستن حرمت پيامبر ، پس از تو ، دنيا مباد » « 1 » .\r\n( 1 ) جوانان ، از عموها و عموزادگانش به سويش شتافته خود را بر او انداخته و بر بدن مجروح و از هم دريده‌شده‌اش ، بوسه‌ها زدند و سوگند ياد نمودند كه بر آن راهى كه او رفته است بروند . امام به آنها دستور داد تا او را به خيمه‌گاه ببرند .\r\nنوادهء پاك پيامبر صلّى اللّه عليه و آله حضرت زينب عليها السّلام به سوى جنازهء برادرزاده‌اش شتافت در حالى كه ساعتى پيش او را با آن شكوه چشمگيرش ديده بود . منظرهء اندوهبارش بر جان امام اثر نهاد و آن حضرت ، شروع به تسليت گفتن وى در آن مصيبت دردناك نمود ، در حالى كه اين گفته را تكرار مىفرمود : « پس از تو ، دنيا مباد » .\r\n( 2 ) على بن الحسين عليه السّلام پيشتاز و رهبر هر بلندهمت شرافتمندى بود كه در ايستادگى در برابر خوارى و ستم در دنياى بلندهمتى و شرف ، در گذشته باشد .\r\n- بدرود ، اى قهرمان اسلام ! - بدرود ، اى افتخار بنى هاشم ! - بدرود ، اى فجر همهء شبها ! ما ، به همراه پدرت با سخنان اندوهبارش ، تو را با غم و اندوه وداع كرده و مىگوييم : « پس از تو ، دنيا مباد » .\r\n\r\n\r\n","description":"","footnote":"\r\n( 1 ) خوارزمى ، مقتل الحسين عليه السّلام 2 / 31 . اللهوف ، 167 ابن اثير ، تاريخ 4 / 74 . نسب قريش ، ص 57 .\r\n","page_name":" 296 ","page_number":296},
  {"content":"\r\n\r\n( 1 )\r\n\r\nشهادت خاندان عقيل\r\nجوانمردان پاك از خاندان عقيل ، به سوى جهاد شتافتند ، در حالى كه مرگ را ناچيز شمرده بودند . امام عليه السّلام به شجاعت و هيجان آنان در يارى رساندن به حضرتش مىنگريست و مىفرمود : « خداوندا ! قاتلان آل عقيل را بكش . . . اى خاندان عقيل ! صبر كنيد كه وعدهء شما بهشت است » « 1 » .\r\n( 2 ) حضرت على بن الحسين ، زين العابدين عليه السّلام به خاندان عقيل بسيار علاقه داشت و آنان را بر ديگران از خاندان جعفر ، مقدّم مىنمود ، در اين مورد از آن حضرت پرسيده شد ، وى پاسخ داد : « من روزشان را در همراهى با ابا عبد اللّه به ياد مىآورم و بر آنان دل مىسوزانم « 2 » » .\r\nاز آنان ، نه نفر در نبرد و دفاع از ريحانهء رسول خدا صلّى اللّه عليه و آله شهيد شدند كه شاعر در مورد آنان مىگويد :\r\n عين جودى بعبرة و عويل * و اندبى ان ندبت آل الرسول\r\nسبعة كلهم لصلب على * قد اصيبوا و تسعة لعقيل « 3 » \r\n« اى چشم ! اشك بريز و شيون كن و سوگوارى نما اگر به سوگ خاندان پيامبر نشستى » .\r\n« هفت تن همه از نسل على و نه تن از نسل عقيل شهيد شدند » .\r\nآنان با اراده و عزم بزرگشان ، بر آن لشكر تاختند و سنگين‌ترين تلفات را بر آن وارد نمودند كه از ميان آنها هستند :\r\n\r\n\r\n","description":"","footnote":"\r\n( 1 ) بطل العلقمى 1 / 277 .\r\n( 2 ) بحار 46 / 110 .\r\n( 3 ) المعارف ، ص 204 .\r\n","page_name":" 297 ","page_number":297},
  {"content":"\r\n\r\n( 1 )\r\n\r\nعبد اللّه بن مسلم\r\nجوان بنى هاشم ، « عبد اللّه بن مسلم » « 1 » به ميدان جهاد شتافت و در گردابها و سختيهاى جنگ ، به شوق شهادت ، فرو رفت در حالى كه با سيماى زيبا و شجاعت خود ، ديدگان را مبهوت ساخته بود و چنين رجز مىخواند :\r\n اليوم القى مسلما و هو ابى * و فتية ماتوا على دين النبى\r\nليسوا كقوم عرفوا بالكذب * لكن خيار و كرام النسب\r\nمن هاشم السادات اهل الحسب « 2 » \r\n« امروز پدرم مسلم را ديدار مىكنم و جوانمردانى كه بر دين پيامبر درگذشتند » .\r\n« نيستند همانند قومى كه به دروغ شناخته شدند ، بلكه آنان نيكان و گرامى نسبان هستند » .\r\n« از بنى هاشم ، سادات اصيل » .\r\n( 2 ) وى ، خود را معرفى نمود كه فرزند شهيد جاويد ، « مسلم بن عقيل » است و اينكه وى در همان روز ، با پدرش و با جوانمردان از عموزادگانش كه در راه اسلام شهيد شدند و بر دين پيامبر صلّى اللّه عليه و آله درگذشتند ، ديدار خواهد كرد ، آنان همچون اهل كوفه نبودند كه به فريب ، خيانت و دروغ ، شناخته شده‌اند ، بلكه از نسل هاشم سرور عرب مىباشند كه در وجود آنها هر فضيلت و شرفى در اسلام جمع مىشود .\r\n\r\n\r\n","description":"","footnote":"\r\n( 1 ) « عبد اللّه بن مسلم » ، مادرش ، رقيه دختر حضرت امير المؤمنين عليه السّلام است . اين مطلب در نسب قريش ، ص 45 آمده است .\r\n( 2 ) الفتوح 5 / 202 - 203 .\r\n","page_name":" 298 ","page_number":298},
  {"content":"\r\n\r\n( 1 ) آن جوان ، به سختى نبرد كرد و در سه حمله ، گروهى را به قتل رساند كه فرومايهء گناهكار ، « يزيد بن رقاد » « 1 » ، تير جفا را به سويش نشانه گرفت كه آن جوان ، دست خود را جلويش قرار داد ، ولى آن تير ، دستش را به پيشانيش دوخت و او نتوانست تير را از خود دور كند و در حالى كه درد شديد ، وى را به سختى رنج مىداد ، آن آدمكشان جنايتكار را نفرين كرد و گفت :\r\n« خداوندا ! آنان ما را اندك و خوار خواسته‌اند ، پس آنان را بكش آن‌گونه كه ما را كشتند » .\r\n( 2 ) فرومايهء ديگرى بر او تاخت و با نيزه ، ضربه‌اى به قلبش زد كه آن جوان در دفاع از مقدس‌ترين حرمتها در اسلام ، به شهادت رسيد . « 2 »\r\n( 3 )\r\n\r\nجعفر بن عقيل\r\n« جعفر بن عقيل » « 3 » به ميدانهاى جهاد شتافت و در ميانهء ميدان جنگ قرار گرفت در حالى كه رجز مىخواند :\r\n انا الغلام الأبطحى الطالبى * من معشر فى هاشم و غالب\r\nو نحن حقا سادة الذوائب * هذا حسين سيد الأطائب « 4 » \r\n« من جوانى ابطحى و طالبى هستم از گروه بنى هاشم و بنى غالب » .\r\n\r\n\r\n","description":"","footnote":"\r\n( 1 ) در تاريخ ابن اثير 4 / 74 آمده است : « عمرو بن صبيح صدائى » بود كه به سوى وى تير پرتاب نمود .\r\n( 2 ) مقرّم ، مقتل الحسين ، ص 362 .\r\n( 3 ) « جعفر بن عقيل » ، مادرش ، ام الثغر دختر عامر عامرى از بنى كلاب مىباشد ( مقاتل الطالبيين ، ص 97 ) .\r\n( 4 ) الفتوح 5 / 203 .\r\n","page_name":" 299 ","page_number":299},
  {"content":"\r\n\r\n« ما به حق ، سروران قبايل هستيم ، اين حسين است سرور پاكان » .\r\nوى خود را به آنان معرفى نمود كه از خاندان نبوى است ، شريف‌ترين خاندان عرب و باشكوهترين آنان . و اينكه وى از سرورش حسين دفاع مىكند كه سرور پاكان و افتخار اين دنيا مىباشد .\r\nآن جوان ، به سختى نبرد كرد تا اينكه « عروة بن عبد اللّه خثعمى » بر او تير انداخت و وى را به شهادت رساند « 1 » .\r\n( 1 )\r\n\r\nعبد الرحمن بن عقيل\r\n« عبد الرحمن بن عقيل » « 2 » به ميدان جنگ رفت و به تاخت‌وتاز پرداخت در حالى كه رجز مىخواند :\r\n ابى عقيل فاعرفوا مكانى * من هاشم و هاشم اخوانى\r\nكهول صدق سادة القرآن * هذا حسين شامخ البنيان « 3 » \r\n« پدرم عقيل است ، پس جايگاهم را بشناسيد از بنى هاشم و آنان برادران من هستند » .\r\n« مردان راستگويى كه سروران مبارزه هستند ، اين حسين است با جايگاه والايش » .\r\n( 2 ) وى ، نسب روشن خود را بيان كرد كه او فرزند عقيل ، عموزادهء پيامبر خدا صلّى اللّه عليه و آله است و اينكه وى از سروران بزرگوارى است كه از برجسته‌ترين\r\n\r\n\r\n","description":"","footnote":"\r\n( 1 ) مقاتل الطالبيين ، ص 97 .\r\n( 2 ) « عبد الرحمن بن عقيل » ، مادرش ، ام ولد بود ( مقاتل الطالبيين ، ص 96 ) .\r\n( 3 ) الفتوح 5 / 203 .\r\n","page_name":" 300 ","page_number":300},
  {"content":"\r\n\r\nنمونه‌هاى وفادارى ، بزرگوارى و شرافت در زمين هستند ؛ همچنانكه امام حسين را به بزرگى ياد كرد كه آن حضرت با ارزشها و اوصاف برترش و به خويشاونديش با پيامبر صلّى اللّه عليه و آله جايگاهى و الا دارد . . . وى همچون قهرمانان ، نبرد كرد تا اينكه « عثمان بن خالد جهنى » و « بشير بن حوص قايض » ، بر او تاختند و او را به شهادت رساندند « 1 » .\r\n( 1 )\r\n\r\nمحمد بن عقيل\r\n« محمد بن عقيل » ، از فقها بود كه براى دفاع از ريحانهء رسول خدا صلّى اللّه عليه و آله به ميدان آمد و در خدمت آن حضرت ، به شهادت رسيد « 2 » .\r\n( 2 )\r\n\r\nعبد اللّه اكبر\r\n« عبد اللّه اكبر » « 3 » به ميدان آمد و به نبرد پرداخت تا اينكه « عثمان بن خالد بن اسير جهنى » و مردى از طايفهء همدان ، بر او تاختند و او را به شهادت رساندند « 4 » .\r\n( 3 )\r\n\r\nمحمد بن ابى سعيد بن عقيل\r\n« محمد بن ابى سعيد بن عقيل » ، متكلّمى حاضر جواب بود كه به ميدان جنگ آمد و در خدمت امام ، به شهادت رسيد « 5 » .\r\n\r\n\r\n","description":"","footnote":"\r\n( 1 ) مقاتل الطالبيين ، ص 96 .\r\n( 2 ) « محمد بن ابى سعيد الاحول بن عقيل » ، مادرش ، ام ولد بود ( مقاتل الطالبيين ، ص 98 ) .\r\n( 3 ) « عبد اللّه اكبر » ، مادرش ام ولد بود ( مقاتل الطالبيين ، ص 97 ) .\r\n( 4 ) مقاتل الطالبيين ، ص 97 .\r\n( 5 ) مقاتل الطالبيين ، ص 98 .\r\n","page_name":" 301 ","page_number":301},
  {"content":"\r\n\r\n( 1 )\r\n\r\nمحمد بن مسلم\r\n« محمد بن مسلم » « 1 » به ميدان جنگ آمد و « ابو مرهم ازدى » و « لقيط بن اياس جهنى » ، بر او تاختند و او را شهيد نمودند . « 2 »\r\n( 2 )\r\n\r\nعلى بن عقيل\r\n« على بن عقيل » به ميدان نبرد آمد و به سختى جنگيد و در خدمت ابا عبد اللّه عليه السّلام به شهادت رسيد « 3 » .\r\nجوانان آل عقيل ، قهرمانى و شجاعت غير قابل توصيفى ارائه نمودند و براى شهادت در خدمت حضرت حسين عليه السّلام ، به رقابت پرداختند و جانهاى خود را فداى وى ساختند .\r\n( 3 )\r\n\r\nفرزندان حضرت حسن عليه السّلام\r\nجوانمردان از فرزندان حضرت امام حسن عليه السّلام كه در بهار عمر و شادابى جوانى خود بودند ، پيش آمدند و براى رسيدن به شهادت با يكديگر به مسابقه پرداختند تا جانهايشان را فداى عمويشان سازند ، آنان عبارتند از :\r\n( 4 )\r\n\r\nعبد اللّه بن حسن\r\nكنيه‌اش « ابو بكر » و مادرش ام ولد بود كه او را « رمله » مىگفتند . وى به ميدان جنگ شتافت ، شمشيرها و نيزه‌ها بدنش را دريدند و او غلطان در خون\r\n\r\n\r\n","description":"","footnote":"\r\n( 1 ) مادرش ام ولد بود .\r\n( 2 ) مقاتل الطالبيين ، ص 97 .\r\n( 3 ) همان ، ص 98 .\r\n","page_name":" 302 ","page_number":302},
  {"content":"\r\n\r\nپاكش بر زمين افتاد « 1 » .\r\n( 1 )\r\n\r\nقاسم بن حسن عليه السّلام\r\n« قاسم » ، در طليعهء فرزندان امام حسن قرار داشت ، او بنا به توصيف مورخان ، در شكوه و زيباييش ، همچون ماه بود و در شادابى و جمال همانند زيبايى گلها كه خداوند در سن و سال نوجوانى ، درخشش عقل ، هوشمندى و عزّت ايمان به وى نعمت داد و عمويش او را با موهبتهايش تغذيه نمود و پرتوهايى از روحش را بر او افكنده بود تا آنجا كه مثالى براى كمال و قدرت ايمان گرديد .\r\n( 2 ) قاسم ، به عمويش توجه داشت و به گرفتارىاش مىانديشيده ، دوست داشت كه با خون خود ، زيانهاى دشمنان را از آن حضرت دور سازد و مىگفت :\r\n« تا من شمشيرى را در دست دارم ، عمويم كشته نمىشود » « 2 » .\r\n( 3 ) هنگامى كه تنهايى عمويش را ديد ، دردهاى هولناك ، وى را دربرگرفت و براى كسب اجازه نزد حضرت شتافت تا در خدمتش به جهاد پردازد .\r\n( 4 ) امام ، در حالى كه چشمانش اشكبار بودند ، او را در آغوش گرفت و پس از اصرار وى ، او را اجازه داد ، آن جوانمرد با قهرمانى شگفت‌انگيزى ، در حالى كه ترس را نمىشناخت و زندگى را به چيزى نمىگرفت ، بدون اينكه جنگ‌افزارى بر تن خود قرار دهد ، به راه افتاد و تنها شمشير خود را به همراه داشت .\r\nوى با دشمنان درگير شد ، گردنها را مىزد و سرها را درو مىكرد ، گويى اجلها به\r\n\r\n\r\n","description":"","footnote":"\r\n( 1 ) حياة الامام الحسن عليه السّلام 2 / 470 .\r\n( 2 ) عماد الدين اصفهانى ، البستان الجامع لجميع تواريخ اهل الزمان ، ص 25 ، از كتابهاى تصويربردارىشدهء كتابخانهء امام حكيم .\r\n","page_name":" 303 ","page_number":303},
  {"content":"\r\n\r\nفرمان وى بودند كه آنها را بر هر كه مىخواست ، مىافكند ، ولى در حالى كه به نبرد مشغول بود ، بند نعلينش پاره شد و آن زادهء نبوت ، نپذيرفت كه با يك پاى برهنه به نبرد ادامه دهد ، پس ايستاد تا آن را ببندد و اعتنايى به آن وحشيان درّنده نداشت و اهميتى به آنان نمىداد . اين فرصت را فرومايهء پليد ، « عمرو بن سعد ازدى » غنيمت شمرد و گفت : به خدا ! بر او خواهم تاخت .\r\n( 1 ) « حميد بن مسلم » بر او انتقاد كرد و به او گفت : « سبحان اللّه ! با اين كار چه قصدى دارى ؟ اين قوم كه كسى از آنان را باقى نمىگذارند ، تو را كفايت مىكنند » .\r\nبه او اعتنايى نكرد و بر وى تاخت و با شمشير خود بر سر مباركش ضربه زد . وى ، همچون فرو افتادن ستارگان ، بر زمين افتاد و با صداى بلند فرياد كشيد :\r\n« عمو جان ! » .\r\n( 2 ) قلب امام ، از درد شكافته شد و به سوى برادرزادهء خود شتافته به طرف قاتلش رفت و با شمشير ، ضربه‌اى بر او زد ، او با ساعد خود جلو آن را گرفت كه از آرنج قطع شد و بر زمين افتاد . سواران اهل كوفه براى نجات وى شتافتند ولى آن گناهكار در زير سم اسبان به هلاكت رسيد .\r\n( 3 ) امام به سوى برادرزادهء خود رفت ، او را بوسه مىزد در حالى كه آن جوان ، دست و پا مىزد . امام با سوز جان ، وى را مخاطب قرار داد و گفت : « دور باد قومى كه تو را كشتند ! آنان كه جدّت در روز قيامت در مورد تو ، خصمشان خواهد بود . . . به خدا ! بر عمويت گران باشد كه او را فراخوانى و تو را اجابت نكند ، يا تو را اجابت كند ولى صدا تو را سودى نرساند ، به خدا ! اين روزى است كه دشمن خونخوارش ، فراوان و ياورانش اندك باشند » « 1 » .\r\n\r\n\r\n","description":"","footnote":"\r\n( 1 ) الارشاد ، 2 / 107 - 108 . البداية و النهاية 8 / 186 . الدر النظيم فى مناقب الائمة ،\r\n","page_name":" 304 ","page_number":304},
  {"content":"\r\n\r\n( 1 ) آنگاه آن جوان را ميان دو دست خود برداشت ، در حالى كه وى همچون پرندهء سربريده شده ، پاهايش را تكان مىداد « 1 » . او را آورد و در كنار فرزندش على اكبر و ديگر شهداى اهل بيت گذاشته ، به آن ستارگان درخشان از اهل بيتش ، فراوان نگاه كرد و آن آدمكشان جنايتكار از دشمنانش را نفرين كرد آنگاه آن جمع اندك باقيمانده از اهل بيتش را به شكيبايى دعوت نمود و گفت :\r\n« خداوندا ! به شمارشان آور و كسى را از آنان رها مساز و هرگز آنان را مبخش . صبر كنيد اى عموزادگانم ! صبر كنيد اى اهل بيتم ! كه بعد از امروز ، هرگز خوارى نخواهيد ديد . . . » « 2 » .\r\nخداوند ، ياورت باشد اى ابا عبد اللّه ! در برابر اين مصيبتها و فجايعى كه كوهها از هراس آنها به لرزه مىآيند و بردبارى هر انسانى را نابود مىسازد .\r\n( 2 )\r\n\r\nحسن فرزند امام حسن عليه السّلام\r\n« حسن » فرزند امام حسن ، همچون قهرمانان جنگيد و زخمى بر زمين افتاد ، هنگامى كه فرومايگان اهل كوفه براى بريدن سرهاى شهيدان آمدند ، در او رمقى يافتند ، « اسماء بن خارجهء فزارى » كه از داييان وى بود ، از او شفاعت كرد و شفاعتش را پذيرفتند ، وى او را با خود به كوفه برد و درمانش نمود تا بهبودى يافت و سپس به مدينه بازگشت « 3 » .\r\n\r\n\r\n","description":"","footnote":"\r\nص 556 .\r\n( 1 ) البستان الجامع ، ص 25 .\r\n( 2 ) خوارزمى ، مقتل 2 / 28 .\r\n( 3 ) حياة الامام الحسن عليه السّلام 2 / 471 - 472 .\r\n","page_name":" 305 ","page_number":305},
  {"content":"\r\n\r\n( 1 )\r\n\r\nعبد اللّه بن حسن عليه السّلام\r\nنوجوانى يازده‌ساله بود كه عمويش را در ميان دشمنان گرفتار ديد و به سوى وى دويد . عمه‌اش زينب مىخواست او را نگهدارد ولى وى خوددارى كرد و به سوى عمويش دوان‌دوان رفت . « ابحر بن كعب » با شمشير به سوى حضرت حسين عليه السّلام حمله برد تا ضربه‌اى بر آن حضرت وارد سازد . آن كودك با صفاى كودكانه‌اش بر او فرياد كشيد : « اى فرزند زن پليد ! آيا عمويم را مىكشى ؟ ! ! » .\r\n( 2 ) آن پليدزاده به سوى آن كودك شتافت و با شمشير ضربه‌اى بر او زد كه كودك ، دست خود را در برابر آن گرفت ، شمشير آن دست را قطع كرد و به حالت آويزان ماند . آن كودك فرياد كشيد و از عمويش يارى جست و گفت : « عمو جان ! » و در بغل عمويش افتاد . عمو او را در آغوش كشيد و دلدارى داده ، خواستار شكيبايى در آنچه به وى رسيده شد و گفت : « اى برادرزاده‌ام ! بر آنچه به تو رسيده است ، شكيبا باش و آن را نزد خدا خير بشمار كه خداوند تو را به پدران درست‌كارت ملحق مىسازد » .\r\n( 3 ) امام ، آن آدمكشان جنايتكار را نفرين كرد و گفت : « خداوندا ! اگر آنها را براى مدتى مهلت داده باشى ، آنان را پراكنده ساز و گروههاى جدا از هم قرارشان ده و هرگز واليان را از آنان خشنود نساز كه آنان ما را فراخواندند تا ياريمان دهند ولى بر ما تعدّى كردند و با ما جنگيدند » « 1 » .\r\n( 4 ) در حالى كه وى در بغل عمويش بود ، ستمكار فرومايه ، « حرملة بن\r\n\r\n\r\n","description":"","footnote":"\r\n( 1 ) طبرى ، تاريخ 5 / 450 - 451 .\r\n","page_name":" 306 ","page_number":306},
  {"content":"\r\n\r\nكاهل » ، جفاكارانه تيرى به سوى وى نشانه گرفت و به شهادتش رساند « 1 » . امام ، او را برداشت و در ميان كشتگان از اهل بيت خود قرار داد .\r\nآن مسخ‌شدگان ، از هر سرشت انسانى دور شده ، كشتن كودكان بىگناه را كه حتى در عرف جاهلى نيز تحريم شده بود ، مباح دانستند .\r\n( 1 )\r\n\r\nفرزندان عبد اللّه بن جعفر\r\nفرزندان « عبد اللّه بن جعفر » ، براى جهاد در خدمت ريحانهء رسول خدا صلّى اللّه عليه و آله به مسابقه پرداختند ، آنان عبارتند از :\r\n( 2 )\r\n\r\n1 - عون بن عبد اللّه\r\nمادر عون ؛ حضرت زينب دخت حضرت امام أمير المؤمنين است كه به ميدان جهاد شتافت و قهرمانانه به نبرد پرداخت در حالى كه رجز مىخواند :\r\n ان تنكرونى فأنا ابن جعفر * شهيد صدق فى الجنان أزهر\r\nيطير فيها بجناح اخضر * كفى بهذا شرفا من معشر « 2 » \r\n« اگر مرا نمىشناسيد من فرزند جعفرم ، آن شهيد راستين كه در بهشتها مىدرخشد » .\r\n« در آنجا با بالى سبز ، پرواز مىكند كه اين افتخار براى يك گروه ، كافى است » .\r\n\r\n\r\n","description":"","footnote":"\r\n( 1 ) اللهوف ، ص 173 .\r\n( 2 ) الفتوح 5 / 204 .\r\n","page_name":" 307 ","page_number":307},
  {"content":"\r\n\r\nوى خود را معرفى كرد كه فرزند جعفر ؛ شهيد جاويد در اسلام است همان كه دستهايش در راه دعوت اسلامى قطع گرديد و بر اساس فرموده پيامبر صلّى اللّه عليه و آله خداوند به جاى آنها به وى دو بال عطا فرمود كه با آنها در فردوس برين پرواز كند كه فرزند چنين مرد بزرگى بودن در شرافت و عظمت ، كافى است .\r\n( 1 ) او به نبرد خود ادامه داد كه « عبد اللّه بن قطبه طائى » بر او حمله برد و او را به شهادت رساند « 1 » .\r\n« سليمان بن قته » در رثايش گفت :\r\n و اندبى ان بكيت عونا اخاه * ليس فيما ينوبهم بخذول\r\nفلعمرى لقد اصبت ذوى القر * بى فبكى على المصاب الطويل « 2 » \r\n« سوگوارى كن اگر گريه نمودى ، برادرش عون را كه در يارى رساندن ، كوتاهى نمىنمود » .\r\n« سوگند به جانم ! تو خويشاوندان پيامبر را نوحه مىسرايى پس بر اين مصيبت طولانى ، گريه كن » .\r\n( 2 )\r\n\r\n2 - محمد بن عبد اللّه\r\n« محمد بن عبد اللّه بن جعفر » كه مادرش « خوصا » از بنى بكر بن وائل بود « 3 » ، به ميدان جنگ آمد ، در حالى كه رجز مىخواند :\r\n نشكو الى اللّه من العدوان * قتال قوم فى الردى عميان \r\n\r\n\r\n","description":"","footnote":"\r\n( 1 ) الارشاد ، 1 / 107 .\r\n( 2 ) مقاتل الطالبيين ، ص 95 .\r\n( 3 ) همان 95 .\r\n","page_name":" 308 ","page_number":308},
  {"content":"\r\n\r\n قد بدلوا معالم القرآن * و محكم التنزيل و التبيان\r\nو اظهروا الكفر مع الطغيان « 1 » \r\n« نزد خداوند از تجاوز شكايت مىبريم ، از جنگ مردمى كه در هلاكت ، به كورى دچار هستند » .\r\n« نشانه‌هاى قرآن را تغيير داده‌اند و آيات محكم تنزيل و تبيان را » .\r\n« و كفر و سركشى را آشكار نموده‌اند » .\r\n( 1 ) با اين رجز ، از رنج اهل بيت نزد خداوند شكايت برد ، از ستم و تعدّى آن گروه ستمكارى كه از حق ، كور شدند و در گمراهى ، خود را هلاك نمودند و احكام قرآن را تغيير داده ، كفر و سركشى آشكار كردند .\r\n( 2 ) آن جوان ، به سختى نبرد كرد تا اينكه « عامر بن نهشل تميمى » « 2 » بر او حمله برده با شمشير ، ضربه‌اى بر او زد و تن آغشته به خون وى بر شنزار داغ كربلا افتاد ، اندكى بعد ، آخرين نفسهاى خود را كشيد كه « سليمان بن قته » در رثايش گفت :\r\n و سمى النبى غودر فيهم * قد علوه بصارم مصقول\r\nفاذا ما بكيت عينى فجودى * بدموع تسيل كل مسيل « 3 » \r\n« همنام پيامبر كه در ميان آنان رها شد و با شمشيرى صيقل شده بر او ضربه زده بودند » .\r\n« پس اى چشم من ! اگر گريستى ، بسيار گريه كن با اشكهايى كه چون سيل روان گردند » .\r\n\r\n\r\n","description":"","footnote":"\r\n( 1 ) الفتوح 5 / 204 .\r\n( 2 ) الارشاد ، 2 / 107 .\r\n( 3 ) مقاتل الطالبيين ، ص 95 - 96 .\r\n","page_name":" 309 ","page_number":309},
  {"content":"\r\n\r\n( 1 )\r\n\r\n3 - عبيد اللّه بن جعفر\r\n« عبيد اللّه بن جعفر » ، مادرش خوصا ؛ دختر حفصه مىباشد كه به جهاد شتافت و به شهادت رسيد « 1 » .\r\n( 2 )\r\n\r\nبرادران حضرت حسين عليه السّلام\r\nپس از آنكه برگزيدگان پاك از اهل بيت ، به شهادت رسيدند ، همراه امام حسين عليه السّلام جز برادران پدرىاش كسى باقى نماند ، آنان به جهاد شتافتند و دل به مرگ سپردند تا با جان و وجود خود ، فداى ريحانهء رسول خدا صلّى اللّه عليه و آله شوند .\r\n( 3 )\r\n\r\nحضرت عباس عليه السّلام و برادرانش\r\nهنگامى كه قهرمان بنى هاشم و افتخار خاندان عدنان ، حضرت عباس فرزند امام امير المؤمنين عليه السّلام فراوانى كشتگان از اهل بيتش را مشاهده كرد ، روى به برادران پدرى و مادرى خود نمود و به آنان فرمود : « پيش رويد اى فرزندان مادرم ! تا شما را ببينم كه براى خدا و پيامبرش ، وفادارى نموده‌ايد ؛ زيرا شما را فرزندى نيست » « 2 » .\r\nاين سخنان ، عمق ايمان آن حضرت را نمايان مىسازد ؛ زيرا از برادرانش مىخواهد تا قربانهايى در راه خدا باشند و آنان را مشاهده كند كه براى خدا و پيامبرش ، وفادارى نموده باشند و در جهاد آنان هيچ امر ديگرى از نسب\r\n\r\n\r\n","description":"","footnote":"\r\n( 1 ) مقاتل الطالبيين ، ص 96 .\r\n( 2 ) الارشاد ، 2 / 109 .\r\n","page_name":" 310 ","page_number":310},
  {"content":"\r\n\r\nو غيره را مدّ نظر نداشته است . . . حضرت ابا الفضل ، روى به برادرش عبد اللّه كه از بقيهء برادرانش بزرگتر بود ، نمود و به او فرمود : « برادرم ! پيش برو تا تو را كشته شده ببينم و در نزد خدا به حسابت آورم » « 1 » .\r\n( 1 )\r\n\r\nسخنى بىارزش\r\nاز بىارزش‌ترين و ناچيزترين گفته‌ها مطلبى است كه « ابن اثير » بيان كرده ، او گفته : حضرت عباس عليه السّلام به برادرانش فرمود : « پيش رويد تا وارث شما شوم ؛ زيرا شما را فرزندى نيست ! ! » « 2 » . اين مطلب را نوشته‌اند تا از اهميت آن قهرمان بزرگى كه در فداكارى و جانبازى در راه خدا ، در طليعهء مردان اسلام بود بكاهند .\r\n( 2 ) آيا ممكن است حضرت عباس عليه السّلام در آن ساعت هولناك كه مرگ در چند قدمى آن حضرت بود ، با وجود آن همه محنتهاى دردناكى كه وى را احاطه نموده بودند به مسائل مادى بينديشد ، او مىديد ستارگانى چون برادرزادگان و عموزادگانش بر زمين افتاده‌اند ، او صداى نالهء آزادزنان و بانوان وحى و نبوّت را مىشنيد ، صداى كودكان به گوش او مىرسيد كه فرياد العطش ! العطش ! سرداده بودند ، او برادرش را مشاهده مىكرد كه محاصره‌اش كرده‌اند و فريادرس مىطلبيد ولى كسى به ياريش نمىآيد ، اين مصيبتهايى كه خردها را سرگشته مىسازد ، همهء احساسات و عواطفش را دربرگرفته بود و به چيزى نمىانديشيد ، جز اينكه به شتاب از اين دنيا سفر كند ، علاوه بر آن ، « ام البنين » ، مادر حضرت عباس ، در قيد حيات بود و ميراث برادرانش به او مىرسيد زيرا از طبقهء نخست ( در ارث )\r\n\r\n\r\n","description":"","footnote":"\r\n( 1 ) مقاتل الطالبيين ، ص 86 .\r\n( 2 ) ابن اثير ، تاريخ 4 / 76 .\r\n","page_name":" 311 ","page_number":311},
  {"content":"\r\n\r\nبود . و شايد آنچه وارد شده ، اين باشد كه : « تا انتقام شما را بگيرم » و اين مطلب تحريف گشته باشد .\r\n( 1 )\r\n\r\nشهادت عبد اللّه فرزند امير المؤمنين عليه السّلام\r\n« عبد اللّه بن امير المؤمنين عليه السّلام كه مادرش ام البنين بود ، به ميدان جهاد شتافت و با دشمنان به جنگ پرداخت ، در حالى كه رجز مىخواند :\r\n شيخى على ذو الفخار الأطول * من هاشم الخير الكريم المفضل\r\nهذا حسين بن النبى المرسل * عنه نحامى بالحسام المصقل\r\nتفديه نفسى من اخ مبجل * يا رب فامنحنى ثواب المنزل « 1 » \r\n« سرورم على است ، دارندهء افتخار و الا ، از بنى هاشم صاحب خير ارزنده و بخشنده » .\r\n« اين حسين است فرزند نبىّ مرسل كه با شمشير صيقل شده از او حمايت مىكنيم » .\r\n« جانم به فدايش باد كه چه برادر بزرگوارى است ! اى پروردگارم ! ثواب منزلت را به من عطا فرما » .\r\n( 2 ) با اين رجز ، به پدرش امام امير المؤمنين عليه السّلام ، دروازهء شهر علم پيامبر صلّى اللّه عليه و آله و وصىّ آن حضرت ، افتخار نمود ؛ همچنانكه به برادرش امام حسين ، ريحانهء رسول خدا صلّى اللّه عليه و آله افتخار مىكند و اينكه دفاع از وى نه به انگيزهء برادرى و خويشاوندى ، بلكه بدين وسيله ، رضايت خداوند و سراى آخرت را مىطلبد .\r\n( 3 ) آن جوانمرد همچنان با شدت مىجنگيد تا اينكه ستمكار گناهكار ، « هانى\r\n\r\n\r\n","description":"","footnote":"\r\n( 1 ) الفتوح 5 / 205 .\r\n","page_name":" 312 ","page_number":312},
  {"content":"\r\n\r\nبن ثبيت حضرمى » بر او حمله برد و او را به شهادت رساند « 1 » .\r\n( 1 )\r\n\r\nشهادت جعفر\r\n« جعفر بن امير المؤمنين عليه السّلام » كه مادرش « ام البنين » بود و نوزده سال داشت ، به ميدان شتافت و قهرمانانه به جنگ پرداخت كه « هانى بن ثبيت » بر او حمله كرد و او را به شهادت رساند « 2 » .\r\n( 2 )\r\n\r\nشهادت عثمان\r\n« عثمان بن امير المؤمنين عليه السّلام » كه مادرش ام البنين بود و 21 سال سن داشت ، به ميدان جهاد شتافت ، « خولى » او را با تيرى زد كه او را ناتوان ساخت و فردى از « بنى دارم » بر او تاخته ، او را به شهادت رساند و سرش را برداشت « 3 » تا به وسيلهء آن ، نزد سرورش فرزند مرجانه ، تقرّب جويد ! !\r\n( 3 )\r\n\r\nشهادت حضرت عباس عليه السّلام\r\nدر تاريخ انسانيّت ، نه قديم و نه جديد آن ، رابطهء برادرى ، صادقانه‌تر ، برجسته‌تر و وفادارانه‌تر از برادرى ابا الفضل نسبت به برادرش حضرت امام حسين عليه السّلام وجود ندارد ؛ زيرا اين برادرى ، همهء ارزشهاى انسانى و نمونه‌هاى\r\n\r\n\r\n","description":"","footnote":"\r\n( 1 ) الارشاد ، 2 / 109 . و در الفتوح 5 / 205 آمده است كه قاتل وى ، « زحر بن بدر نخعى » بوده است .\r\n( 2 ) مقاتل الطالبيين ، ص 88 .\r\n( 3 ) همان ، ص 89 .\r\n","page_name":" 313 ","page_number":313},
  {"content":"\r\n\r\nبزرگوارانه را دربرگرفته است .\r\n( 1 ) از نشانه‌هاى برجستهء آن برادرى كم‌نظير ، ايثار ، مواسات و فداكارى بود ؛ زيرا حضرت ابا الفضل نسبت به برادرش ايثار نمود و جانش را فداى وى ساخت و در سخت‌ترين محنتها و مصيبتها با آن حضرت ، مواسات داشت . امام زين العابدين عليه السّلام اين مواسات كم‌نظير عمويش را مورد بزرگداشت قرار داده ، مىفرمايد :\r\n« خداوند عمويم عباس را رحمت فرمايد ، وى ايثار و گذشت نمود و خود را فداى برادرش ساخت تا آنجا كه دو دستش قطع شد ، خداوند عزيز و جليل دو بال به وى عطا فرمود كه با آنها همراه فرشتگان در بهشت پرواز كند ، همان‌گونه كه براى جعفر بن أبي طالب ، قرار داده است . . . براى عباس در نزد خداى تعالى منزلتى است كه همهء شهيدان در روز قيامت بر آن غبطه مىخورند » . « 1 »\r\n( 2 ) اين برادرى راستين ، احترام و شگفتى را نزد همهء مردم موجب شد و در همهء نسلهاى و دورانها ضرب المثل گرديد كه نوهء آن حضرت ، « فضل بن محمد » « 2 » به آن افتخار كرده مىگويد :\r\n احق الناس ان يبكى عليه * فتى ابكى الحسين بكربلا\r\nاخوه و ابن والده على * ابو الفضل المضرج بالدماء\r\nو من واساه لا يثنيه شىء * و جادله على عطش بماء « 3 » \r\n\r\n\r\n","description":"","footnote":"\r\n( 1 ) بحار 44 / 298 ، ح 4 .\r\n( 2 ) « فضل بن محمد بن فضل بن حسن بن عبيد اللّه بن عباس » ، اين مطلب در عيون الاخبار و فنون الآثار ، ص 101 آمده است .\r\n( 3 ) مقاتل الطالبيين ، ص 89 .\r\n","page_name":" 314 ","page_number":314},
  {"content":"\r\n\r\n« شايسته‌ترين كس از ميان مردم كه بر او گريه شود ، جوانمردى است كه حضرت حسين را در كربلا گرياند » .\r\n« برادر او و فرزند پدرش على ، ابو الفضل آغشته به خون » .\r\n« آنكه با وى وفا كرد و چيزى او را بازنداشت و با وجود تشنگى ، آب را براى او منظور نمود » .\r\n( 1 ) و « كميت » مىگويد :\r\n و ابو الفضل ان ذكرهم الحلو * شفاء النفوس من اسقام\r\nقتل الادعياء اذ قتلوه * اكرم الشاربين صوب الغمام « 1 » \r\n« و ابا الفضل كه ياد نيكويشان ، درمان درد جانها باشد » .\r\n« نابكاران را كشت آنگاه كه او را كشتند ، گرامىترين كسى كه از آب باران نوشيده باشد » .\r\n( 2 ) حضرت ابو الفضل عليه السّلام داراى قدرتى سترگ از تقوا و دين بوده ، درخشش نور بر چهرهء گراميش ، آشكار بود تا آنجا كه به « قمر بنى هاشم » ملقب شد ؛ همچنانكه وى از قهرمانان برجسته در اسلام بود كه هرگاه بر اسب بسيار درشت و بزرگ اندام ، سوار مىگشت ، دو پاى آن حضرت بر زمين كشيده مىشدند « 2 » .\r\nاو ، صفات شجاعت و مبارزه را از پدرش به ارث برده بود .\r\n( 3 ) امام عليه السّلام در روز عاشورا ، فرماندهى لشكر خود را به وى سپرد و پرچم خود را به او تحويل داد كه او آن را بلند در اهتزاز درآورد و با شدت و سختى به نبرد پرداخت ، هنگامى كه تنهايى برادر و كشته شدن ياران و اهل بيتش را ديد -\r\n\r\n\r\n","description":"","footnote":"\r\n( 1 ) همان ، ص 90 .\r\n( 2 ) همان ، ص 90 .\r\n","page_name":" 315 ","page_number":315},
  {"content":"\r\n\r\nآنان كه جانهايشان را براى خدا فروختند - نزد حضرت حسين عليه السّلام رفت و از او اجازه خواست تا با سرنوشت درخشانش ديدار نمايد .\r\n( 1 ) امام به وى اجازه نداد و با صدايى آهسته و آرام به وى فرمود : « تو پرچمدار من هستى » .\r\n( 2 ) مادام كه حضرت ابو الفضل عليه السّلام زنده بود ، امام احساس قدرت و قوّت مىنمود ؛ زيرا وى همچون لشكرى در كنارش بود كه او را حمايت مىكرد و از او دفاع مىنمود . حضرت ابا الفضل بر آن حضرت اسرار نمود و گفت : « سينه‌ام از اين منافقان تنگ گشته است و مىخواهم انتقام خود را از آنان بگيرم » .\r\n( 3 ) سينهء آن حضرت تنگ شده و از زندگى بيزار گشته بود ، آنگاه كه ستارگان درخشانى چون برادران ، برادرزادگان و عموزادگانش را سر بريده بر شنهاى كربلا افتاده ديد ، به سوز آمد كه به آنان بپيوندد و انتقام آنها را بگيرد .\r\n( 4 ) امام از وى خواست تا براى به دست آوردن آب براى كودكان - كه تشنگى آنان را از پاى انداخته بود - تلاش كند ، آن دلير سرافراز به سوى آن مسخ‌شدگان شتافت و به موعظهء آنان پرداخت ، آنها را از خشم خداوند و انتقام او برحذر داشت و خطاب به ابن سعد گفت : « اى ابن سعد ! اين حسين است ، فرزند دخت رسول خدا صلّى اللّه عليه و آله كه ياران و اهل بيتش را كشته‌ايد ، اين خانواده و فرزندانش تشنه هستند ، به آنها آب بدهيد كه تشنگى دلهايشان را سوزانده است و با وجود آن ، وى مىگويد : مرا بگذاريد كه به سوى روم يا هند بروم و حجاز و عراق را براى شما بگذارم » .\r\n( 5 ) زمين در زير پايشان به لرزه آمد و دوست مىداشتند كه آنان را در خود فرو برد ، بعضى از آنان گريستند و سكوتى هراسناك بر ايشان چيره شد . پليد ناپاك ، شمر بن ذى الجوشن به وى پاسخ داد و گفت : « اى فرزند ابو تراب ! اگر روى\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nزمين همه آب مىبود و در اختيار ما قرار داشت ، قطره‌اى از آن را به شما نمىداديم تا اينكه به بيعت يزيد وارد شويد ! ! » .\r\n( 1 ) ابا الفضل به سوى برادرش بازگشت و او را از ستمكارى و سركشى آنان باخبر ساخت . آن بلندهمّت دلير ، فرياد كودكان را شنيد كه يارى مىجستند و فرياد مىكشيدند : العطش ! العطش ! آب ! آب ! ( 2 ) ابا الفضل العباس ، آنان را كه ديد - و چه منظرهء هولناكى را مشاهده كرد ! - ديد كه لبهايشان پژمرده گشته و رنگهايشان دگرگون شده از شدت تشنگى به مرگ نزديك بودند ، به شدت رنج برد و درد جانكاه به چهره‌اش راه يافت ، آنگاه دليرانه براى يارى رساندن به آنان شتافت و بر اسب خود سوار گشته ، مشكى با خود برد و بر فرات حمله آورد ، با قدرت شجاعانه‌اش توانست حلقهء محاصره را كه بر آب قرار داده بودند ، بشكند ، لشكريان از برابرش پاى به فرار گذاشتند ؛ زيرا آنان را به ياد قهرمانيهاى پدرش - فاتح خيبر و درهم كوبندهء مشركان - انداخت .\r\n( 3 ) آن حضرت ، به آب رسيد ، در حالى كه قلب شريفش از تشنگى شكافته شده بود . با دست خود قدرى آب برداشت تا بنوشد ولى تشنگى برادرش و زنان و كودكانى كه همراه وى بودند را به ياد آورد پس آب را از دست خود پرتاب و از اينكه تشنگى جانكاهش را بر طرف كند ، خوددارى نمود در حالى كه مىگفت :\r\n يا نفس ! من بعد الحسين هونى * و بعده لا كنت ان تكونى\r\nهذا الحسين وارد المنون * و تشربين بارد المعين\r\nتاللّه ما هذا فعال دينى « 1 » \r\n« اى نفس ! پس از حسين ، ناچيز باشى و پس از او چيزى نباشى » .\r\n\r\n\r\n","description":"","footnote":"\r\n( 1 ) مقرّم ، مقتل حسين ، ص 267 - 268 .\r\n","page_name":" 317 ","page_number":317},
  {"content":"\r\n\r\n« اين حسين است كه به سوى مرگ مىرود در حالى كه تو آب خنك مىنوشى ؟ » .\r\n« به خدا ! اين از كارهاى دين من نيست » .\r\n( 1 ) انسانيّت با همهء احترام و بزرگداشت ، اين روحيهء عظيم را كه در دنياى فضيلت و اسلام ، به وجود آمده است ، گرامى مىدارد ، روحيّه‌اى كه به نسلها برجسته‌ترين درسهاى كرامت انسانى و ارزشهاى و الا را مىدهد .\r\n( 2 ) اين ايثار كه از مرزهاى زمان و مكان فراتر رفته ، از برجسته‌ترين سرشتها در اخلاق ابو الفضل بود ؛ زيرا عواطف سرشار از وفادارى و دوستى نسبت به برادرش ، به وى امكان نمىداد كه پيش از او ، آب بنوشد ، پس كدام ايثار از اين ايثار ، والاتر و صادقانه‌تر باشد ؟ جان وى با جان برادرش آميخته و روحش با روح وى يكى شده و ديگر ميان آن دو ، تعدد وجود ، باقى نمانده بود .\r\n( 3 ) افتخار بنى هاشم ، سرفرازانه ، پس از آنكه مشك را پر از آب نمود آبى كه نزد وى از زندگى ، گرانتر و باارزشتر بود ، به سوى خيمه‌گاه حركت كرد و با دشمنان درگير نبردى هولناك شد ؛ زيرا آنان بر او گرد آمده بودند تا وى را از رساندن آب به تشنگان اهل - بيت ، بازدارند . آن قهرمان ، بسيارى از آنان را به هلاكت رساند و سرها را درو مىكرد و قهرمانان را بر زمين مىافكند ، در حالى كه رجز مىخواند :\r\n لا ارهب الموت اذا الموت رقى * حتى اوارى فى المصاليت لقى\r\nنفسى لسبط المصطفى الطهر وقا * انى انا العباس اغدو بالسقا\r\nو لا اخاف الشر يوم الملتقى « 1 » \r\n\r\n\r\n","description":"","footnote":"\r\n( 1 ) ابن شهرآشوب ، مناقب 4 / 108 .\r\n","page_name":" 318 ","page_number":318},
  {"content":"\r\n\r\n« از مرگ نمىهراسم هرگاه كه مرگ روىآور شود تا آنگاه كه ميان شمشيرهاى كشيده بر زمين افتم » .\r\n« جانم فداى جان سبط مصطفاى پاك باشد ، من عباس هستم كه مشك را مىبرم » .\r\n« و روز نبرد از مرگ هراسى ندارم » .\r\n( 1 ) شجاعت كم‌نظير و قهرمانيهاى عظيمش را براى آنان اعلام نمود كه او از مرگ نمىترسيد بلكه با لبى خندان در دفاع از حق و دفاع از برادرش ، پيشواى عدالت اجتماعى در زمين ، به استقبال آن مىرود . . . او افتخار مىكرد كه مشك پر از آب را برساند تا تشنگان اهل بيت را سيراب سازد .\r\n( 2 ) سپاهيان باطل ، هراسناك و پريشان ، پاى به فرار نهادند ؛ زيرا حضرت ابو الفضل آنچنان شجاعتى نشان داد كه برتر از توصيف بود ، آنان يقين كردند كه از مقاومت در برابر وى ناتوانند ، جز اينكه فرومايهء ترسو ، « زيد بن رقاد جهنى » - كه پشت درخت نخلى در كمين وى بوده با او روبه‌رو نشد - بر دست راستش ضربه‌اى زد و آن را از تن جدا نمود . . . او دستى را قطع كرد كه بخشندگى و نيكوكارى بر مردم از آن مىتراويد و از حقوق ستمديدگان و رنج‌بردگان ، دفاع مىنمود .\r\n( 3 ) ابو الفضل عليه السّلام اعتنايى به دست راست خود ننمود و به رجز پرداخت :\r\n و اللّه ان قطعتم يمينى * انى احامى ابدا عن دينى\r\nو عن امام صادق اليقين * نجل النبى الطاهر الامين « 1 » \r\n« به خدا ! اگر دست راستم را قطع نموديد ، من همچنان از دينم دفاع مىكنم » .\r\n\r\n\r\n","description":"","footnote":"\r\n( 1 ) المناقب 4 / 108 .\r\n","page_name":" 319 ","page_number":319},
  {"content":"\r\n\r\n« و از امامى راستين در يقين ، فرزند پيامبر پاك امين » .\r\n( 1 ) با اين رجزخوانى ، هدفهاى عظيمى را كه به خاطر آنها نبرد مىكرد ، نشان داد ؛ زيرا وى در دفاع از دين و در دفاع از امام مسلمين ، مبارزه مىنمود .\r\n( 2 ) حضرت عباس ، هنوز چندان دور نشده بود كه پليدى از پليدان بشريّت ؛ يعنى « حكيم بن طفيل طائى » از پشت درخت نخلى در كمين وى ايستاد و بر دست چپش ضربه‌اى زد و آن را قطع نمود . بعضى از مقتلها نوشته‌اند كه آن حضرت ، مشك را به دندان گرفت و شروع به تاختن كرد تا آب را به تشنگان اهل بيت برساند در حالى كه آنچه او را رنج مىداد ، همچون ريزش خون ، درد جراحات و شدت تشنگى ، هيچ توجهى نداشت ، اين آخرين حدّ وفادارى ، رحمت و مهربانى است كه انسانيّت در همهء مراحلش ، بدان دست يافته بود .\r\n( 3 ) در حالى كه وى مىتاخت ، تيرى جفاكارانه به مشك برخورد كرده آب بر زمين ريخت و آن قهرمان دلير ، اندوهناك ايستاد ؛ زيرا ريخته شدن آب براى او از ضربات شمشيرها و اصابت نيزه‌ها سخت‌تر بود . در اين هنگام ، پليدى از آن قوم بر او حمله برد و با گرزى آهنين بر سر مباركش كوبيد كه فرقش را شكافت و بر زمين افتاد در حالى كه آخرين درود و وداعش را تقديم برادرش مىكرد و مىگفت : « از من به تو سلام باد اى ابا عبد اللّه ! » « 1 » .\r\n( 4 ) حركت هوا ، سخنانش را به برادرش رساند كه قلبش را شكافت و درونش را پاره‌پاره نمود ، حضرت ، در حالى كه سخت شكسته و افسرده بود ، سوار بر اسب به لشكريان دشمن تاخت و در كنار آن بدن مقدس كه از درد احتضار رنج مىبرد ، ايستاد و خود را بر او افكنده او را مىبوييد و بر او اشك مىباريد و گوشه‌هاى قلبش را كه فجايع ، آن را شكافته بودند ، با كلماتش خارج\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 269 .\r\n","page_name":" 320 ","page_number":320},
  {"content":"\r\n\r\nمىساخت و مىفرمود :\r\n« اينك كمرم شكست و نيرويم اندك شد » .\r\n( 1 ) امام به بدن برادرش نگاهى طولانى انداخت و برادر راستين ، و وفادارى كه كم‌نظير ، و شجاع بىمانندش را به ياد آورد . . . آرزوهايش پراكنده گشته بود ، چيزى كه اين فاجعه هولناك را بر او آسان مىكرد اين بود كه وى نيز به شتاب به او خواهد پيوست و جز لحظاتى پس از او باقى نمىماند ، امّا آن لحظات نزد وى همچون سالها بود و دوست مىداشت كه مرگ پيش از آن به سراغ وى آمده بود .\r\n( 2 ) امام ، سوگوار و اندوهگين ، در حالى كه قوايش درهم كوبيده شده و قادر به برداشتن قدمهايش نبود و آثار شكست و غم بر او آشكار گرديده بود ، برخاست و به سوى خيمه‌گاه رفت ، در حالى كه اشكهايش را پاك مىكرد . سكينه به استقبالش آمد و گفت : « عمويم كجاست ؟ » .\r\n( 3 ) حضرت ، غرق در گريه و اندوه او را از شهادتش باخبر ساخت ، نوهء پيامبر صلّى اللّه عليه و آله حضرت زينب ، هنگامى كه از كشته شدن برادرش باخبر شد ، پريشان گشت و اضطراب بر او دست يافت ، دستها را بر قلب شكستهء خود نهاد و فرياد كشيد : « اى برادرم ! اى عباسم ! پس از تو ما گم گشته خواهيم بود » .\r\n( 4 ) امام با خواهرش در سوگوارى بر برادر نيكوكارش همراه گشت و آن شكيبا ، صداى خود را بلند كرد و فرمود : « پس از تو اى ابو الفضل ! واى بر گم‌گشتگى ما » « 1 » .\r\nامام ، تنهايى و گم‌گشتگى را پس از فقدان برادرش احساس كرد ، برادرى\r\n\r\n\r\n","description":"","footnote":"\r\n( 1 ) همان ، ص 269 - 270 .\r\n","page_name":" 321 ","page_number":321},
  {"content":"\r\n\r\nكه هيچ نوع از انواع نيكى و جانبازى را رها نكرد ، مگر اينكه آن را تقديم برادرش نمود .\r\n( 1 ) سلام بر آيين و ياد تو اى ابا الفضل ! كه به سوى سرنوشت بزرگ خود رفتى در حالى كه از عظيم‌ترين شهيدان در درخشندگى و فداكارى بوده‌اى .\r\n- بدرود ، اى قمر بنى هاشم ! - بدرود ، اى قهرمان كربلا ! و سلام بر تو ! روزى كه زاده شدى و روزى كه به شهادت رسيدى و روزى كه باز زنده مىشوى .\r\n( 2 )\r\n\r\nمحمد اصغر\r\nاز برادران پدرى امام حسين عليه السّلام كه به شهادت رسيدند ، « محمد اصغر » است . مادر وى ام ولد بود « 1 » . او به شدت نبرد كرد ، فردى از تميم بر او حمله كرد و او را به شهادت رساند « 2 » .\r\n( 3 )\r\n\r\nابو بكر\r\n« ابو بكر » برادر امام از پدر كه مادرش « ليلى بنت مسعود » بود ، نامش شناخته نشد « 3 » خوارزمى مىگويد : نامش « عبد اللّه » بود « 4 » . وى به ميدان جنگ\r\n\r\n\r\n","description":"","footnote":"\r\n( 1 ) مقاتل الطالبيين ، ص 90 . و در تاريخ خليفه خياط 1 / 34 آمده است كه مادرش ، « لبابه دختر عبيد اللّه بن العباس » بود .\r\n( 2 ) مقاتل طالبيين ، ص 91 .\r\n( 3 ) همان .\r\n( 4 ) خوارزمى ، مقتل الحسين 2 / 28 .\r\n","page_name":" 322 ","page_number":322},
  {"content":"\r\n\r\nرفت و فردى از طايفهء همدان او را به شهادت رساند . گفته شده كه قاتل وى مشخص نيست « 1 » . طبرى معتقد است كه كشته شدن وى محل ترديد است .\r\n( 1 )\r\n\r\nعباس اصغر\r\n« عباس اصغر » برادر امام از پدر كه مادرش « لبابه » دختر عبيد اللّه بن عباس بود ، در روز عاشورا به شهادت رسيد « 2 » . « قاسم بن اصبغ مجاشعى » مىگويد :\r\nهنگامى كه سرها را به كوفه آوردند ، سوارى را ديدم كه در ساق اسبش ، سر نوجوانى امرد « 3 » را آويخته بود كه همچون ماه شب چهارده بود ، هرگاه اسب ، سر خود را پايين مىآورد ، سر آن نوجوان به زمين مىرسيد . من دربارهء آن سوار پرسيدم ، گفتند « حرملة بن كاهل » است ، در مورد آن سر ، پرسيدم ، گفته شد كه سر عباس بن على است « 4 » . و اين خبر وجود عباس اصغر را مؤكد مىسازد ؛ زيرا عباس اكبر ، در روز شهادت 32 ساله بود ، نه نوجوانى امرد .\r\nدر اينجا سخن ما در مورد شهداى اهل بيت عليهم السّلام پايان مىيابد كه با قتل آنان ، حرمت پيامبر صلّى اللّه عليه و آله شكسته شد و لشكر اموى ، خويشاونديشان نسبت به رسول خدا صلّى اللّه عليه و آله را كه به رعايت و عطوفت ، از هر چيزى شايسته‌تر بود ، رعايت نكردند .\r\n\r\n\r\n","description":"","footnote":"\r\n( 1 ) مقاتل الطالبيين ، ص 91 .\r\n( 2 ) تاريخ خليفه خياط 1 / 234 .\r\n( 3 ) يعنى نوجوانى كه هنوز صورتش موى در نياورده است .\r\n( 4 ) مرآة الزمان فى تواريخ الزمان ، ص 95 . الحدائق الورديّة 1 / 127 - 128 . الصراط السوى فى مناقب آل النبى ، ص 92 .\r\n","page_name":" 323 ","page_number":323},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n( 1 )\r\n\r\nشهادت امام بزرگوار عليه السّلام\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n( 1 ) مصيبتها و محنتها يكى پس از ديگرى ، پىدرپى ، بر ريحانهء رسول خدا صلّى اللّه عليه و آله وارد مىشدند به طورى كه هنوز فاجعه‌اى كوبنده پايان نيافته كه فجايع هولناكتر و عظيم‌ترى بر آن حضرت مىرسيد .\r\n( 2 ) اما در آن لحظات هولناك ، از محنتهاى سختى رنج مىبرد كه هيچ مصلحى ، رنجى اين چنين نديده است ، از جمله :\r\nاوّل : آن حضرت به بانوان بزرگوار و خانمهاى جليل القدر خاندان رسالت و وحى نگاه مىكرد ، در حالى كه آنان در حالتى از پريشانى بودند كه جز خداوند ، كسى آن را نمىدانست ؛ زيرا در هر لحظه ، عزيزى از ستارگان عترت پاك را استقبال مىكردند كه آغشته به خون ، آخرين لحظهء زندگى را در برابر چشمانشان پشت سر مىنهاد ، آنچه بر پريشانى آنان مىافزود ، اين بود كه جفاكارانى كه رحمت از دلهايشان زدوده شده بود ، آنها را در محاصرهء خود داشتند و نمىدانستند كه پس از فقدان حاميانشان ، چه چيزى بر سرشان خواهد آمد .\r\nامام به ترس و هراسى كه بر آنها چيره شده بود نگاه مىكرد و قلب آن حضرت به اندوه و حسرت مىشكافت ، به ايشان دستور مىداد تا صبر و شكيبايى پيشه كنند و آنان را آگاه ساخت كه خداوند آنها را حفظ و از شرّ دشمنان ، نجات خواهد داد .\r\n( 3 ) دوّم : صداى فرياد كودكان از شدت تشنگى مرگبار بلند شده بود ، آن حضرت ، راهى براى كمك به آنان نمىيافت و قلب بزرگش به دلسوزى و رحمت بر كودكان و خانواده‌اش مىسوخت ، آنها از چيزى رنج مىبردند كه توانايى تحمل آن را نداشتند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n( 1 ) سوّم : تجاوز آن آدمكشان جنايتكار پس از كشتن ياران و اهل بيت ، به سوى كشتن كودكان بىگناه ، برادرزاده‌ها و عموزاده‌ها .\r\n( 2 ) چهارم : رنج بردن آن حضرت از تشنگى دردناك ، در مورد شدّت تشنگى آن حضرت ، روايت شده كه آسمان را جز چيزى همچون دود ، نمىديد و جگر آن حضرت از شدت عطش ، از هم جدا شده بود .\r\n( 3 ) « شيخ شوشترى » مىگويد : « عطش حضرت حسين در چهار عضو ، اثر كرده بود ؛ زيرا لبها از گرمى تشنگى پژمرده ، جگر از نبودن آب ، از هم جدا شده بود آن‌گونه كه خود حضرت از زندگى مأيوس گشت و ( آن لشكر هم ) دانستند كه پس از آن زنده نخواهد بود ، به آنان فرمود : « قطره‌اى آب به من بنوشانيد كه جگرم از هم گسيخته گرديده است و زبان ، از شدت جويدن ، مجروح شده - آن‌گونه كه در حديث آمده - و چشم از تشنگى ، تاريك گشته است » « 1 » .\r\n( 4 ) پنجم : از دست دادن عزيزان اهل بيت و يارانش ، به خيمه‌هاى خود نگاه مىكرد و آنها را خالى مىيافت ، بر ناله‌ها و غمهايش مىافزود و با سوزناكترين كلمات بر آنها به سوگ مىايستاد .\r\nجانها از اين مصيبتها كه بر فرزند رسول خدا صلّى اللّه عليه و آله گذشت ، ذوب مىشوند .\r\n( 5 ) « صفى الدين » مىگويد : « حضرت حسين ، محنتها و بلاهايى را تحمل فرمود كه هر مسلمانى آنها را بشنود ، جز اينكه قلبش به درد بسوزد ، چاره‌اى ندارد » « 2 » .\r\n\r\n\r\n","description":"","footnote":"\r\n( 1 ) خصائص الحسين عليه السّلام ، ص 62 .\r\n( 2 ) وسيلة المآل فى مناقب الآل .\r\n","page_name":" 328 ","page_number":328},
  {"content":"\r\n\r\n( 1 )\r\n\r\nيارى طلبيدن امام عليه السّلام\r\nامام گرفتار ، نگاهى با درد و حسرت بر اهل بيت و يارانش افكند و آنان را همچون گوسفندان قربانى شده ، سربريده بر شنهاى كربلا ديد كه آفتاب داغ ، بر آنها مىتابيد و افراد خانواده‌اش را شنيد كه صدايشان به گريه بلند شده بود ، لذا آن حضرت ، يارى جستن آغاز كرد و يار و ياور مىطلبيد كه از حريم رسول خدا صلّى اللّه عليه و آله دفاع كند ، فرمود :\r\n« آيا مدافعى نيست كه از حريم رسول خدا صلّى اللّه عليه و آله دفاع كند ؟ آيا يكتاپرستى نيست كه دربارهء ما از خدا بترسد ؟ آيا فريادرسى نيست كه در فريادرسى به ما ، خدا را اميدوار باشد ؟ » « 1 » .\r\n( 2 ) اين استغاثه ، به آن دلهايى كه زنگار باطل بر آنها نشسته و غرق در گناه گشته بودند ، راهى نيافت . . . وقتى حضرت زين العابدين عليه السّلام ، صداى پدر را شنيد ، از بستر خود برخاست و از شدت بيمارى ، بر عصاى خود تكيه داد ، حضرت حسين عليه السّلام ، او را مشاهده كرد و بر خواهرش ، حضرت ام كلثوم فرياد زد :\r\n« او را نگهدار تا زمين از نسل آل محمد صلّى اللّه عليه و آله خالى نماند » . حضرت به سويش شتافت و او را به بسترش بازگرداند . « 2 »\r\n( 3 )\r\n\r\nشهادت طفل شيرخوار\r\nصبر ابا عبد اللّه عليه السّلام ، چگونه صبرى بود ؟ ! ! چگونه توانست اين فجايع را تحمل كند . . . ، صبرى بود كه كاينات در برابر آن عاجز مىمانند و كوهها از هراس\r\n\r\n\r\n","description":"","footnote":"\r\n( 1 ) ابو الفتح بن صدقه ، درر الافكار فى وصف الصفوة الاخيار ، ص 38 .\r\n( 2 ) مجلسى بحار الأنوار 45 / ص 46 .\r\n","page_name":" 329 ","page_number":329},
  {"content":"\r\n\r\nآن ، تكان مىخورند ، از فجيع‌ترين و سخت‌ترين مصيبتهاى آن حضرت ، داغدار شدن به سبب فرزند شيرخواره‌اش « عبد اللّه » بود كه در خوش سيمايى همچون ماه تمام بود ، آن حضرت او را گرفت و بسيار بوسيد و با او براى آخرين بار وداع كرد ، او را در حال اغما يافت ، چشمانش به گودى نشسته و لبانش از شدت تشنگى پژمرده گشته بودند . حضرت ، او را برداشت و به سوى آن قوم برد تا عواطف آنان را تحريك كند ، شايد جرعه‌اى آب به وى بنوشانند . او را بر آنان عرضه داشت در حالى كه با عباى خود وى را از آفتاب نگه مىداشت . از آنان خواست تا با اندكى آب ، به كمك وى بشتابند ، ولى دلهاى آن مسخ‌شدگان به رقّت نيامد و ستمكار فرومايه ، « حرملة بن كاهل » تيرى به سوى او نشانه گرفته ، با فرومايگى مىخنديد و در برابر همراهان فرومايه‌اش افتخار مىكرد و مىگفت :\r\n« اين ( تير ) را بگير و به او آب بنوشان » .\r\n( 1 ) آن تير - خدايا ! - گردن طفل را شكافت ، هنگامى كه گرمى تير را احساس كرد ، دستهايش را از قنداقه‌اش بيرون آورد و چون پرنده‌اى سر بريده شده ، بر سينهء پدر ، دست و پا زد ، آن طفل سر به سوى آسمان بالا برد و بر دست پدر ، جان سپرد . . . منظره‌اى بود كه از هراسناكىاش ، دلها شكافته و زبانها بند مىآيند . . .\r\nامام دو دستش را كه از آن خون پاك ، پر بود ، بالا برد و آن خون را به سوى آسمان پرتاب كرد - آن‌گونه كه امام باقر عليه السّلام مىگويد - قطره‌اى از آن بر زمين نيفتاد ، آنگاه با پروردگارش به راز و نياز پرداخت و گفت :\r\n« آنچه بر من وارد مىشود را حضور در ديدگاه الهى آسان مىكند » .\r\n( 2 ) خداوندا ! اين كودك نزد تو از بچهء ماده شتر ( صالح پيامبر ) كمتر نباشد ، پروردگار من ! اگر يارى را از ما نگهداشته باشى پس آن را براى آنچه از آن بهتر است قرار ده و براى ما از ستمكاران انتقام گير و آنچه در گذر دنيا بر ما گذشته ،\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nذخيرهء آخرت ساز . خداوندا ! تو بر قومى كه شبيه‌ترين فرد به پيامبرت محمد صلّى اللّه عليه و آله را كشته‌اند ، شاهد هستى » .\r\n( 1 ) آنگاه امام از اسب خود فرود آمد و با غلاف شمشيرش ، گودالى براى طفل خود ، حفر كرده او را آغشته به خون پاكش به خاك سپرد . و گفته شده كه او را همراه كشتگان از اهل بيتش قرار داد . « 1 »\r\nاى ابا عبد اللّه ! خداوند تو را بر اين فجايعى كه هيچ پيامبرى از پيامبران خدا به آنها گرفتار نشد و بر هيچ مصلحى در زمين ، جارى نگشت ، يارى دهد .\r\n( 2 )\r\n\r\nپايدارى امام عليه السّلام\r\nامام عليه السّلام در برابر دشمنانش ، تنها در ميدان ايستاد در حالى كه آن فجايع هولناك ، بر ايمان و يقين آن حضرت افزوده بود ، با چهره‌اى شاداب و مطمئن به جايگاههاى فردوس برين كه به سويش خواهد رفت .\r\n( 3 ) امام ، با عزمى راسخ ايستاد كه نه شهادت فرزندان و اهل بيت و يارانش ، تصميم او را سست كرده بود و نه درد تشنگى ريزش خون او را رنج مىداد ، اين از نوع پايدارى پيامبران و اولو العزم است ، آنان كه خداوند ايشان را بر ديگر بندگانش برترى داد . فرزندش ، حضرت على بن الحسين ، زين العابدين عليه السّلام نمونه‌هاى شگفت‌انگيزى از صبر و پايدارى پدرش روايت كرده و فرموده است :\r\n« هر قدر كه وضعيت ، سخت‌تر مىشد ، رنگش درخشان‌تر و اعضايش مطمئن‌تر مىگشتند تا آنجا كه بعضى از آنان گفتند : بنگريد كه چگونه به مرگ\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 273 .\r\n","page_name":" 331 ","page_number":331},
  {"content":"\r\n\r\nاعتنايى ندارد « 1 » » .\r\n( 1 ) « عبد اللّه بن عمار » نيز گفته است : « حسين را ديدم ، آنگاه كه بر او جمع شدند ، بر كسانى كه در سمت راستش بودند ، حمله مىبرد تا آنجا كه از او هراسان گشتند « 2 » به خدا ! نديدم انسان عزيز از دست داده‌اى را كه فرزندان و يارانش كشته شده باشند ، از او استوارتر و يا مصمم‌تر باشد . و به خدا ! همانند او را پيش از او و يا بعد از وى نديده‌ام در حالى كه گفتهء « ابن خطاب فهرى » را تمثل مىنمود و بر زبان مىآورد :\r\n مهلا بنى عمنا ظلامتنا * ان بنا سورة من القلق\r\nلمثلكم تحمل السيوف و لا * تغمز احسابنا من الرفق\r\nانى لأنمى اذا انتميت * الى عز عزيز و معشر صدق\r\nبيض سباط كأن اعينهم * تكحل يوم الهياج بالعلق « 3 » \r\n« اى عموزادگان ! در ستم به ما درنگ كنيد كه ما را موجى از پريشانى باشد » .\r\n« براى همچون شماست كه شمشيرها به كار مىآيند و اصل و نسب ما از مدارا ، فرومايه نمىگردد » .\r\n« من هرگاه از اصل و نسب سخن گويم از عزّتى گرانمايه و گروهى با صداقت سخن مىگويم » .\r\n\r\n\r\n","description":"","footnote":"\r\n( 1 ) شوشترى ، خصائص الحسين ، ص 40 .\r\n( 2 ) ابن كثير ، تاريخ 8 / 188 .\r\n( 3 ) ريحانة الرسول ، ص 64 و در آن آمده است : « عجيب آن است كه هر كس اين ابيات را تمثل نمود ، به قتل رسيد ، حضرت حسين عليه السّلام در روز عاشورا به آنها تمثل جست و زيد بن على در روز سبخه و يحيى بن زيد در روز جوزجان و هنگامى كه ابراهيم بن عبد اللّه بن حسن در قيامش بر ضد منصور به آنها تمثل جست ، يارانش آن را بدشگون دانستند و چيزى نگذشت كه تيرى جفاكارانه به سوى وى آمد و او را به قتل رساند » .\r\n","page_name":" 332 ","page_number":332},
  {"content":"\r\n\r\n« سپيد چهرگانى كه چشمانشان در روز نبرد ، سرمهء خون مىكشند » .\r\n( 1 ) آنگاه بر دشمنان خدا حمله برد و با آنان به سخت‌ترين نبردى پرداخت كه مردم ديده بودند ، در حالى كه بر ميمنهء سپاه يورش برده و چنين رجز مىخواند :\r\n الموت اولى من ركوب العار * و العار اولى من دخول النار \r\n« مرگ از دچار ننگ شدن بايسته‌تر است و ننگ از داخل شدن به آتش شايسته‌تر باشد » .\r\nسپس بر ميسرهء لشكر حمله برد در حالى كه چنين رجز مىخواند :\r\n انا الحسين بن على * آليت ان لا انثنى\r\nاحمى عيالات ابى * امضى على دين النبى « 1 » \r\n« من حسين بن على هستم كه سوگند خورده‌ام بازنگردم » .\r\n« خانوادهء پدرم را حمايت مىكنم و بر دين پيامبر حركت نمايم » .\r\n( 2 ) آرى ، تو حسين هستى كه دنيا را پر از شرافت و مجد نموده‌اى ، تو تنها كسى هستى در اين دنيا كه از تصميم و اراده‌ات بازنگشتى ، نه خوار گشتى و نه سست شدى ، بلكه در راه مبارزه پيش رفتى و دژهاى ستمكاران و سركشان را درهم كوبيدى .\r\n( 3 ) تو بر دين جدّت ، حضرت پيامبر صلّى اللّه عليه و آله درگذشتى و برانگيزنده و تجديدكننده مىباشى كه اگر تو نمىبودى ، شبحى مبهم مىماند و اثرى بر واقعيّت زندگى نمىداشت .\r\n( 4 ) « ابن حجر » روايت كرده كه امام مىجنگيد و اين ابيات را مىسرود :\r\n انا ابن على الحر من آل هاشم * كفانى بهذا مفخرا حين افخر \r\n\r\n\r\n","description":"","footnote":"\r\n( 1 ) ابن شهرآشوب ، مناقب 4 / 110 .\r\n","page_name":" 333 ","page_number":333},
  {"content":"\r\n\r\n و جدّى رسول اللّه اكرم من مشى * و نحن سراج اللّه فى الناس يزهر\r\nو فاطمة امى سلالة احمد * و عمى يدعى ذو الجناحين جعفر\r\nو فينا كتاب اللّه انزل صادقا * و فينا الهدى و الوحى و الخير يذكر « 1 » \r\n« من فرزند على آزاده از خاندان هاشم هستم كه مرا اين افتخار بس است هرگاه افتخار كنم » .\r\n« و جدّ من رسول خداست گرامىترين كسى كه بر زمين قدم برداشت و ما چراغ خدا هستيم كه در ميان مردم مىدرخشد » .\r\n« و فاطمه فرزند احمد مادر من است و عموى من جعفر است كه صاحب دو بال ناميده مىشود » .\r\n« و كتاب خدا در ميان ما به راستى نازل شد و در مورد ماست كه هدايت و وحى ، ياد آورده مىشود » .\r\n( 1 )\r\n\r\nموضعگيرى افراد مجبور\r\nبعضى از احمقهايى كه به زور در سپاه ابن سعد حضور يافته بودند ، براى نصرت و پيروزى امام بر دشمنانش ، دست به دعا برداشتند .\r\n« سعد بن عبيده » مىگويد : « پيران ما از اهل كوفه بر روى تپّه‌اى ايستاده بودند و گريان مىگفتند : خداوندا ! ياريت را بر او ( حضرت حسين عليه السّلام ) نازل فرما » .\r\nسعد بر آنان اعتراض كرد و گفت : « اى دشمنان خدا ! چرا براى يارى رساندن به وى پايين نمىآييد « 2 » » .\r\n\r\n\r\n","description":"","footnote":"\r\n( 1 ) الصواعق المحرقة ، ص 197 . جوهرة الكلام فى مدح السادة الاعلام ، ص 119 .\r\n( 2 ) انساب الاشراف 3 / 424 .\r\n","page_name":" 334 ","page_number":334},
  {"content":"\r\n\r\n( 1 )\r\n\r\nهراس ابن سعد\r\n« ابن سعد » از تلفات فراوانى كه بر سپاهش وارد شد ، پريشان گشت آن پليد ناپاك ، دست به تحريك كينه‌ها زد و سپاهيان را به جنگ با ريحانهء رسول خدا صلّى اللّه عليه و آله واداشت و گفت : « اين فرزند على است ، اين فرزند قاتل عرب است ، از هر سو بر او يورش بريد » .\r\n( 2 ) ابن سعد ، كينه‌هاى جاهلى را بر ضد امام ، تحريك كرد و آنان را به ياد كشته شدن عربها به دست امير المؤمنين عليه السّلام انداخت كه بايد انتقام خونهايشان را بگيرند ، اين منطقى است كه با اسلام ارتباطى ندارد ؛ زيرا امام امير المؤمنين عليه السّلام عربها را به قتل نرساند ، بلكه آن حضرت ، نيروهاى شورشگر عليه اسلام و منحرفان از دين را به هلاكت رساند .\r\n( 3 ) ابن سعد ، به تيراندازان گفت كه امام را نشانه گيرند ، بنا به گفته مورخان ، چهار هزار تير به سوى آن حضرت ، نشانه گرفته شده ، بدن شريف حضرت ، هدفى براى تيرهاى آن ستمكاران گشت « 1 » . آنگاه حضرت ، با آنان درگير نبردى هول‌انگيز شد و آنچنان شجاعتى نمايان ساخت كه نظير آن در همهء دوره‌هاى تاريخ ، مشاهده نشده است .\r\n( 4 )\r\n\r\nدستيابى امام عليه السّلام بر آب\r\nتشنگى ، بر امام فشار آورد و تا حدّ زيادى به آن حضرت ، زيان وارد ساخت ، پس بر فرات حمله برد ، در حالى كه بنا به گفته بعضى از مورخان ، چهار هزار نفر مأمور محافظت از آن بودند ، ولى آنها از برابر امام ، پاى به فرار گذاشتند\r\n\r\n\r\n","description":"","footnote":"\r\n( 1 ) بحار الانوار 45 / 50 .\r\n","page_name":" 335 ","page_number":335},
  {"content":"\r\n\r\nو آن حضرت ، بر آب دست يافته ، با دست خود قدرى آب برداشت تا تشنگى كشندهء خود را بر طرف سازد ، پليدى از آن قوم بر او فرياد زد : « آيا از آب لذّت مىبرى در حالى كه به خانوادهء تو حمله شده است ؟ ! » .\r\n( 1 ) امام بلندهمّت ، آب را از دست فرو ريخت و كرامت خانواده‌اش را بر تشنگى خود ترجيح داده به سرعت به سوى خيمه رفت ، ولى آن را سالم ديد و دانست كه آن نيرنگى بيش نبوده است « 1 » .\r\n( 2 ) « ابن حجر » مىگويد : « اگر اين حيله را به كار نمىبردند و او را از آب بازنمىداشتند ، بر او قدرت نمىيافتند چرا كه وى آن دلير بزرگى است كه نه از بين مىرود و نه دگرگون مىگردد « 2 » .\r\n( 3 )\r\n\r\nيورش بر خيمه‌گاه امام حسين عليه السّلام\r\nامام آزادمنش ، در ميان اردوگاه دشمنان قرار گرفت و با آنان ، به شدت درگير سخت‌ترين نبرد شد ، در حالى كه آنان به خيمه‌گاه وى حمله برده بودند تا زنان و كودكان را غارت كنند ، پس بر آنان فرياد زد :\r\n« اى پيروان خاندان ابو سفيان ! اگر شما را دينى نباشد و از آخرت نمىترسيد ، در زندگيتان آزاده باشيد ، به اصل و نسبتان برگرديد ، اگر عرب هستيد همان‌گونه كه ادعا مىكنيد . . . » « 3 » .\r\n( 4 ) امام ، با اين سخنان ، آنان را از محدودهء اسلامى دور ساخت و به خاندان\r\n\r\n\r\n","description":"","footnote":"\r\n( 1 ) ابن شهرآشوب ، مناقب 4 / 58 .\r\n( 2 ) الصواعق المحرقة ، ص 197 .\r\n( 3 ) اللهوف ، ص 54 ابن اثير ، تاريخ 4 / 76 . طبرى تاريخ 5 / 450 . در الابكار فى وصف الصفوة الاخبار ، ص 38 .\r\n","page_name":" 336 ","page_number":336},
  {"content":"\r\n\r\nابو سفيان ، دشمن شمارهء يك اسلام نسبت داد كه پس از او ، فرزندانش ، رهبرى نيروهاى ستمگر را رهبرى كردند ، فاجعهء كربلا هم ، چيزى جز ادامهء كينه‌ها و دشمنيهاى آنان نسبت به پيامبر اسلام صلّى اللّه عليه و آله نبوده است . . .\r\n( 1 ) امام ، آنان را به پيروى از سنّتهاى عربى دعوت كرد كه در روزگار جاهليت برقرار بوده ، از تعرض ننمودن به زنان و كودكان و هر نوع اذيت و آزارى . آنگاه ، فرومايهء پليد ، شمر بن ذى الجوشن به سخن آمد و به امام گفت : « چه مىگويى اى فرزند فاطمه ؟ ! » .\r\n( 2 ) آن پليد ، گمان مىكرد كه امام را با نسبت دادن آن حضرت به مادرش - سيدة النساء - مورد بىحرمتى قرار داده است و نمىدانست كه او را به معدن پاكى و نبوت نسبت داده ، حضرت حسين عليه السّلام را افتخار و شكوه همين بس كه سيدهء زنان جهانيان ، مادرش باشد ، آن‌گونه كه پيامبر صلّى اللّه عليه و آله فرموده است « 1 » .\r\n( 3 ) امام به وى فرمود : « من با شما مىجنگم ، زنان را گناهى نيست ، پس ستمگرانتان را مادام كه زنده هستم از تعرض به خانواده‌ام بازداريد » .\r\n( 4 ) شمر ، اين مطلب را پذيرفت . آنگاه آن جنايتكاران ، حضرت را در ميان گرفته آنچنان با شمشيرها بر او ضربه مىزدند و با نيزه‌ها او را مىكوبيدند كه از زخمهاى آن حضرت ، خون جارى شد .\r\n\r\n\r\n","description":"","footnote":"\r\n( 1 ) حافظ سيوطى ، الثغور الباسمة فى مناقب السيدة فاطمه ، ص 44 ، از كتابهاى گراورشدهء كتابخانهء امام امير المؤمنين عليه السّلام . و در اين كتاب آمده است « عمران بن حصين » روايت نموده پيامبر صلّى اللّه عليه و آله به عيادت فاطمه كه بيمار بود رفت و به وى فرمود : چطور هستى ؟ گفت :\r\nبيمارم و درد مرا مىافزايد ، طعامى براى خوردن ندارم . فرمود : دخترم ! آيا نمىپسندى كه سرور زنان جهانيان باشى ؟ گفت : پس مريم كجا باشد ؟ فرمود : وى ، سرور زنان جهان خود است و تو سرور زنان جهان خود هستى .\r\n","page_name":" 337 ","page_number":337},
  {"content":"\r\n\r\n( 1 )\r\n\r\nآخرين خطابهء امام حسين عليه السّلام\r\nامام عليه السّلام با آن حالتى كه داشت ، سخنانى خطاب به دشمنانش ايراد فرمود و در آن خطابه ، آنان را از فريب و فتنهء دنيا ، برحذر داشت . مورخان مىگويند :\r\nآن حضرت جز زمان كوتاهى پس از آن نماند كه به شهادت رسيد . آن خطابه چنين بوده است :\r\n« اى بندگان خدا ! خدا را پروا كنيد و از دنيا برحذر باشيد كه دنيا اگر براى كسى باقى مىماند و كسى بر آن دوام مىآورد ، پيامبران به ماندن شايسته‌تر و به رضايت ، بايسته‌تر و به قضا ، خرسندتر بودند ، ولى اينكه خداوند ، دنيا را براى آزمودن آفريد و اهل آن را براى فنا خلق كرد ، پس جديد ، آن ، از بين رونده و نعمتهاى آن ؛ نابود شونده و شادى آن ، تيره و تار گردنده است ، منزل به قناعت و سراى به عاريه باشد ، پس توشه برگيريد كه بهترين توشه تقوا باشد و از خداوند پروا كنيد شايد رستگار گرديد « 1 » » .\r\n( 2 )\r\n\r\nامام عليه السّلام جامه‌اى كهنه مىطلبد\r\nامام عليه السّلام از اهل بيت خود خواست جامه‌اى كهنه براى او بياورند تا كسى به آن رغبت نكند و آن را در زير جامه‌هايش قرار دهد تا كسى آن را به غارت نبرد ، پس پيراهن كوچكى برايش آوردند ، ولى آن را نپسنديد و فرمود : « آن جامهء كسى است كه به خوارى رسيده باشد » . آنگاه جامه‌اى را گرفت و آن را شكافت و در زير جامه‌هايش قرار داد ولى هنگامى كه به شهادت رسيد ، آن را نيز از او به تاراج بردند « 2 » .\r\n\r\n\r\n","description":"","footnote":"\r\n( 1 ) زهر الآداب 1 / 162 . كفاية الطالب ص 429 .\r\n( 2 ) طبرانى المعجم الكبير 3 / 125 .\r\n","page_name":" 338 ","page_number":338},
  {"content":"\r\n\r\n( 1 )\r\n\r\nوداع امام حسين عليه السّلام با خانواده‌اش\r\nامام عليه السّلام به سوى خانواده‌اش بازگشت تا آخرين وداع را با آنان داشته باشد ، در حالى كه از زخمهايش ، خون جريان داشت ، به بانوان حريم رسالت و آزادزنان سراى وحى ، سفارش نمود كه چادرهاى خود را بپوشند و براى بلا آماده شوند و آنان را به صبر و تسليم در برابر قضاى الهى دستور داد و فرمود :\r\n« براى بلا ، آماده باشيد و بدانيد كه خداوند شما را حمايت و محافظت مىكند و از شرّ دشمنان ، نجات مىدهد و عاقبت كار شما را به خير مىگرداند ، دشمن ، شما را به انواع عذابها گرفتار مىسازد و به جاى اين مصيبت ، انواع نعمتها و كرامتها را به شما عوض مىدهد ، پس شكايت نكنيد و به زبان چيزى مگوييد كه از ارزش شما بكاهد » « 1 » .\r\n( 2 ) دولتها نابود مىشوند و كشورها از بين مىروند و تمدنها نيست مىشوند اما اين ايمان كه آن را مرزى نباشد ، به بقا شايسته‌تر و به جاودانگى از هر موجودى در اين زندگى ، بايسته‌تر است . كدام جان است كه چنين فجايعى را تحمل كند و با ثبات عزم ، خرسندى و تسليم در برابر امر خداوند ، از آنها استقبال نمايد ؟ او كسى جز حسين عليه السّلام نيست ، اميد پيامبر اكرم صلّى اللّه عليه و آله و ريحانهء آن حضرت و تصوير كاملى كه نمايانگر حضرتش مىباشد .\r\n( 3 ) جانهاى دختران پيامبر صلّى اللّه عليه و آله آنگاه كه امام را با آن حال ديدند به اندوه گداخته شد ، به او آويختند و با دلهايى پريشان گشته با او وداع كردند ، چهره‌هايى از هراس بىرنگ شده . امام كه آنان را ديد لرزه بر اندامشان افتاده ، بسيار به درد آمد .\r\n\r\n\r\n","description":"","footnote":"\r\n( 1 ) مقرّم ، مقتل الحسين ، ص 276 .\r\n","page_name":" 339 ","page_number":339},
  {"content":"\r\n\r\n( 1 ) « امام كاشف الغطاء » مىگويد : « چه كسى مىتواند حضرت حسين عليه السّلام را براى تو به تصوير كشد ، در حالى كه امواج بلا در اطرافش متلاطم گشته و مصيبتها از هر سو بر او سرازير شده ، در آن حالت ، تصميم گرفته بود كه با خانواده و باقيماندهء كودكانش ، وداع كند ، پس به سراپرده‌اى كه بر آزاد زنان نبوت و دختران على و زهرا عليها السّلام زده شده بود ، نزديك شد ، آن بانوان بزرگوار همچون دسته‌اى از كبكهاى پريشان گشته ، خارج شدند و او را كه غرقه در خون خود بود ، در ميان گرفتند ، آيا مىتوانى حال آنان و حال حسين را در آن وضعيت هول‌انگيز در نظر مجسم نمايى و قلبت نسوزد و عقلت سرگشته نشود و اشكت روان نگردد ؟ » « 1 » .\r\n( 2 ) محنت امام در وداع با عيال ، از سخت‌ترين و شديدترين محنتها و مصايبى بود كه آن حضرت تحمل نمود ؛ زيرا دختران رسول خدا صلّى اللّه عليه و آله بر صورت خود زدند و صداى گريه و شيون آنان ، بلند گشت در حالى كه جدشان رسول خدا صلّى اللّه عليه و آله را به گريه و زارى ياد مىكردند ، خود را بر امام افكندند تا با وى وداع كنند ، اين صحنهء هول‌انگيز در جان امام به حدى اثر گذاشت كه ميزان آن را جز خداوند نمىداند .\r\n( 3 ) پليد ناپاك ، « عمر بن سعد » بر نيروهاى مسلّحش فرياد كشيد و آنان را به يورش بر امام تحريك نمود و گفت : « مادام كه به خود و خانواده‌اش مشغول است ، بر او يورش بريد كه به خدا اگر براى شما فراغت يافت ، ميمنهء شما از ميسره‌تان ، تفاوتى نخواهد داشت » .\r\n( 4 ) آن پليدان ، بر حضرت ، يورش بردند و تيرهاى خود را به سويش پرتاب\r\n\r\n\r\n","description":"","footnote":"\r\n( 1 ) جنة المأوى ، ص 115 .\r\n","page_name":" 340 ","page_number":340},
  {"content":"\r\n\r\nنمودند كه آن تيرها ميان طنابهاى خيمه‌ها افتاد و بعضى از آنها به چادرهاى برخى از زنان برخورد كرد كه پريشان گشتند و وارد خيمه شدند . آنگاه امام حسين عليه السّلام ، همچون شيرى خشمگين به سوى آن مسخ‌شدگان خارج شد و با شمشير خود به درو كردن آن سرهاى پليد پرداخت ، در حالى كه تيرها از راست و چپ بر او پرتاب مىشد و آن حضرت ، با سينه و گردن با آنها مواجه مىگشت « 1 » ، از آن ميان ، تيرهايى كه به آن حضرت اصابت نمودند و امام را به سختى مجروح ساختند عبارتند از :\r\n( 1 ) 1 - تيرى كه به دهان پاك آن حضرت اصابت نمود و خون پاكش جارى گشت ، حضرت دستش را در زير آن زخم گرفت و هنگامى كه پر از خون شد ، آن را به سوى آسمان بالا برد و خطاب به خداى تعالى گفت : « خداوندا ! اين ، در راه تو اندك است » « 2 » .\r\n( 2 ) 2 - تيرى كه به پيشانى شريف درخشنده به نور نبوت و امامتش برخورد نمود كه « ابو حتوف جعفى » به سوى وى پرتاب كرده بود ، خون مباركش روان گشت ، حضرت ، دو دست خود را به دعا بر آن آدمكشان جنايتكار برداشت و گفت : « خداوندا ! تو مىبينى وضعى را كه من از دست بندگان نافرمانت در آن هستم . خداوندا ! آنان را به شمار آور و قدرتمندانه به هلاكت رسان و بر روى زمين كسى از آنها را باقى مگذار و هرگز آنان را مبخشاى » .\r\n( 3 ) آنگاه بر آن سپاه فرياد كشيد : « اى مردم بدكردار ! بعد از محمد با عترتش چه بد عمل كرديد ، شما پس از من كسى را نخواهيد كشت كه كشتن او را مهم\r\n\r\n\r\n","description":"","footnote":"\r\n( 1 ) مقرم ، مقتل الحسين عليه السّلام ، ص 277 - 278 .\r\n( 2 ) الدر النظيم ، ص 551 .\r\n","page_name":" 341 ","page_number":341},
  {"content":"\r\n\r\nشماريد بلكه آن كار پس از كشتن من ، بر شما آسان مىشود ، سوگند به خدا ! من اميدوارم كه خداوند مرا به شهادت كرامت فرمايد و سپس براى من از شما انتقام بگيرد ، در حالى كه متوجه نباشيد . . . » « 1 » .\r\n( 1 ) پاداش پيامبر صلّى اللّه عليه و آله كه آنان را از زندگى در بينوايى و بدبختى نجات داد ، اين بود كه بر فرزندانش تعدّى نمودند و خونشان را ريخته ، در مورد آنان مرتكب اعمالى شدند كه پوستها از آن مىلرزند و چهره‌ها به شرم ، نمناك مىشوند . . .\r\nخداوند ، دعاى امام را اجابت فرمود و براى او از دشمنان جنايتكارش انتقام گرفت ؛ زيرا جز اندكى نماندند تا فتنه‌ها و طوفانها بر سر آنان فرود آمد و انقلابى عظيم « مختار » ، به خونخواهى امام برخاست و به تعقيب و پيگرد آنان پرداخت در حالى كه آنان به بيابانها گريخته بودند و مأموران مختار در پى ايشان مىتاختند تا اينكه بسيارى از آنها را به هلاكت رساند .\r\n( 2 ) « زهرى » مىگويد : « از قاتلان حسين ، كسى باقى نماند مگر اينكه به كيفر رسيد ، يا به قتل ، يا به كور شدن ، يا به روسياهى و يا از بين رفتن ملك در مدتى اندك » « 2 » .\r\n( 3 ) 3 - از مهمترين چيزهايى كه امام را به شدت مجروح ساخت ، آن است كه مورخان مىگويند : امام ، پس از اينكه خونريزى ، آن حضرت را ناتوان ساخته بود ، اندكى ايستاد تا استراحت كند كه پليدى ، سنگى به سوى حضرت پرتاب نمود و به پيشانى شريف امام اصابت كرد ، خون بر چهره‌اش جارى شد ، امام پيراهن خود را برداشت تا خون را از روى چشمانش پاك كند كه پليد ديگرى\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 278 .\r\n( 2 ) ابن قتيبه ، عيون الاخبار 1 / 300 - 301 .\r\n","page_name":" 342 ","page_number":342},
  {"content":"\r\n\r\nتيرى با سه پيكان بر آن حضرت زد و بر قلب مباركش اصابت كرد ؛ قلبى كه مهربانى و دلسوزى براى همهء مردم را دارا بود ، آنگاه حضرت به نزديك شدن اجل حتمى ، يقين كرد و به سوى آسمان نظر افكند در حالى كه مىگفت :\r\nبسم اللّه و باللّه و على ملّة رسول اللّه صلّى اللّه عليه و آله . . . پروردگارا ! تو مىدانى كه آنان فردى را مىكشند كه بر روى زمين فرزند دختر پيامبرى غير از من نباشد » .\r\n( 1 ) آنگاه ، تير را از پشت خود خارج ساخت و خون همچون ريزش ناودان سرازير گشت ، آن حضرت ، دست خود را جلو آن گرفت و هرگاه پر مىشد به سوى آسمان پرتاب مىكرد و مىگفت : « حضور در ديدگاه خداوند ، آنچه بر من وارد گشته را آسان مىكند » .\r\nامام ، از خون خود مقدارى برداشت و چهره و محاسن خود را با آن آغشته ساخت با هيبتى چون هيبت پيامبران ، آنگاه چنين فرمود : « اين چنين خواهم بود تا خداوند و جدم رسول خدا صلّى اللّه عليه و آله را ملاقات كنم در حالى كه به خون خود آغشته باشم . . . » « 1 » .\r\n( 2 ) 4 - « حصين بن نمير » تيرى به سوى آن حضرت انداخت كه به دهان مباركش اصابت كرد ، خون جارى گشت و آن حضرت ، خون را با دست خود مىگرفت و به سوى آسمان پرتاب مىكرد ، در حالى كه بر آن جنايتكاران مجرم ، چنين نفرين مىكرد : « خداوندا ! آنان را به شمار آور و با قدرت ، هلاك كن و بر روى زمين ، كسى از آنان را باقى مگذار « 2 » » .\r\nتيرها بر آن حضرت ، پىدرپى مىرسيدند تا آنجا كه بدن شريف\r\n\r\n\r\n","description":"","footnote":"\r\n( 1 ) خوارزمى ، مقتل 2 / 34 .\r\n( 2 ) انساب الاشراف 3 / 407 .\r\n","page_name":" 343 ","page_number":343},
  {"content":"\r\n\r\nحضرت ، قطعه‌اى از آنها شد . . . در حالى كه ريزش خون و محنت تشنگى او را سخت رنج داده بود ، پس بر زمين نشست و از شدت درد ، گردنش را حركت مىداد ، در اين وضع بود كه پليد ناپاك ، « مالك بن نسر » ، بر او حمله برد و آن حضرت را دشنام داده با شمشير ، ضربه‌اى بر او زد ، كلاه بلندى كه امام بر سر داشت از اين ضربه ، پر از خون شد . امام نگاهى به وى انداخت و او را نفرين كرد و فرمود : « با دست راستت نخورى و نياشامى و خداوند تو را با ستمكاران محشور سازد » .\r\nآنگاه آن كلاه بلند را انداخت و با شب كلاه عمامه بست « 1 » . آن ستمگر به سوى كلاه بلند امام رفت و آن را گرفت كه دستهايش فلج شدند « 2 » .\r\n( 1 )\r\n\r\nامام عليه السّلام به همراه ابن رباح\r\n« مسلم بن رباح » ، آخرين فرد از ياران امام بود كه همراه حضرت باقى ماند ، تيرى به صورت مبارك امام اصابت كرد ، آن حضرت بر زمين نشست و آن را كشيد ، خون جارى شد ، امام ديگر توانى نداشت ، پس به ابن رباح فرمود : « دو دست خود را از اين خون ، پر كن » .\r\nابن رباح ، دستهايش را زير آن زخم گرفت و هنگامى كه پر شدند ، امام به وى فرمود : « آن را در دست من بريز » .\r\nوى آن را در دست حضرت ريخت و حضرت آن را سوى آسمان بالا برد و خطاب به خداى تعالى گفت : « خداوندا ! انتقام خون فرزند دختر پيامبرت را\r\n\r\n\r\n","description":"","footnote":"\r\n( 1 ) خوارزمى ، مقتل 2 / 35 .\r\n( 2 ) انساب الاشراف 3 / 408 .\r\n","page_name":" 344 ","page_number":344},
  {"content":"\r\n\r\nمطالبه فرما » .\r\nآنگاه آن خون مبارك را به سوى آسمان پرتاب كرد و بنا به گفتهء ابن رباح ، قطره‌اى از آن بر زمين نيفتاد « 1 » .\r\n( 1 )\r\n\r\nمناجات امام حسين عليه السّلام با خداوند\r\nامام عليه السّلام در آن لحظات پايانى ، به سوى خدا روى آورد و با قلبى متوجه به پروردگار ، با او به راز و نياز و تضرع در پيشگاه وى پرداخت و از فجايع و مصيبتهايى كه به آن حضرت رسيده بود ، به درگاهش شكايت نمود و گفت :\r\n« بر قضاى تو صبر مىكنم كه پروردگارى جز تو نيست ، اى فريادرس ! مرا پروردگارى جز تو و معبودى به غير از تو نيست ، بر حكم تو صبر مىكنم ، اى مددرسان كسى كه مددرسانى نداشته باشد ! اى پيوسته‌اى كه او را پايانى نباشد ! اى زنده كنندهء مردگان ! اى پايدار بر هر نفسى ! ميان من و آنان حكم كن كه تو بهترين حاكمان هستى » « 2 » .\r\n( 2 ) اين ايمانى است كه با همهء وجودش آميخته شده و از مهمترين عناصر وجود او گشته بود . . . وى به خدا پيوسته و بر قضاى او صبر نمود ، فجايع و مصيبتهايى كه بر وى رسيده و از آن رنج ديده را به خدا واگذار كرده بود . اين ايمان عميق همهء آنچه را كه بر وى رسيده ، از ياد آن حضرت برده بود .\r\n( 3 ) « دكتر شيخ احمد وائلى » ، در قصيدهء برجسته‌اش مىگويد :\r\n يا ابا الطف و ازدهى بالضحايا * من اديم الطفوف روض خيل \r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 223 . كفاية الطالب فى مناقب على بن ابى طالب : 431 - 432 .\r\n( 2 ) مقرم ، مقتل ص 283 .\r\n","page_name":" 345 ","page_number":345},
  {"content":"\r\n\r\n نخبة من صحابة و شقيق * و رضيع مطوق و شبول\r\nو الشباب الفينان جف ففاضت * طلعة حلوة و وجه جميل\r\nو توغلت تستبين الضحايا * و زواكى الدماء منها تسيل\r\nو مشت فى شفاهك الغر نجوى * نم عنها التحميد و التهليل\r\nلك عتبى يا ربّ ان كان يرضيك * فهذا الى رضاك قليل \r\n« اى صاحب روز عاشورا ، در حالى كه از خاك كربلا سبزه‌زارى زيبا ، شاداب گشته بود » .\r\n« گزيده‌اى از ياران و برادرى و شيرخواره‌اى گردنبند به گردن و شير بچگانى » .\r\n« و جوانان برومندى كه از دست داده بودى با آن چهره‌هاى زيبا و صورتهاى دلنشين » .\r\n« تو پيش رفتى تا قربانيان را ببينى كه خونهاى پاك از آنان روان بود » .\r\n« از ميان لبان با شكوهت ، نجوايى جريان يافت كه سپاس خداى و تهليل او را مىگفت » .\r\n« پروردگارا ! تو بايد خشنود گردى ، اگر تو را خشنود مىسازد كه اين در برابر رضاى تو ، اندك است » .\r\n( 1 )\r\n\r\nيورش بر امام حسين عليه السّلام\r\nخداوندا آن گروه جنايتكارى كه پليدترين افراد روى زمين و فرومايگانى ناپاك بودند به سوى آن حضرت ، از هر سوى حمله آوردند و با شمشيرها و نيزه‌ها بر او ضربه‌ها مىزدند . « زرعة بن شريك تميمى » بر كف دست چپ\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nحضرت ، ضربه‌اى زد و فرومايهء ديگرى بر شانه‌اش ضربه‌اى وارد كرد ، از كينه‌توزترين دشمنان نسبت به حضرت ، « سنان بن انس » بود كه گاهى با شمشير به آن حضرت ضربه‌اى مىزد و گاهى با نيزه بر او حمله مىبرد و به اين كار خود افتخار مىكرد و آنچه را كه با آن حضرت انجام داده بود براى حجاج تعريف مىكرد و افتخاركنان مىگفت : « با نيزه بر او كوبيدم و با شمشير ، قطعه‌قطعه‌اش كردم ! ! » .\r\nحجاج با وجود سنگدلىاش ، به درد آمد و بر او فرياد زد : « ولى شما دو نفر در يك سراى با يكديگر فراهم نخواهيد آمد » « 1 » .\r\n( 1 ) دشمنان خدا از هر طرف ، امام را در ميان گرفتند در حالى كه خون پاكش از شمشيرهايشان مىچكيد . بعضى از مورخان گفته‌اند كه در اسلام ، هيچ كس همچون حضرت حسين عليه السّلام ، ضربه نخورده بود ؛ زيرا يكصد و بيست زخم از ضربه‌هاى شمشيرها و زخمهاى نيزه‌ها و اثر تيرها در بدن آن حضرت يافت شد « 2 » .\r\n( 2 ) امام ، مدتى بر روى زمين ماند ، همگى از هيبتش و از اينكه بر او يورش برند و وى را به قتل برسانند بيم داشتند لذا عقب ماندند . « سيد حيدر » مىگويد :\r\n فما اجلت الحرب عن مثله * صريعا يجبّن شجعانها \r\n« هيچ جنگى همانند او را نمايان نساخت كه بر زمين افتاده بود ، ولى شجاعان از او بيم داشتند » .\r\n( 3 ) هيبتش دلها را مىگرفت تا آنجا كه بعضى از دشمنانش گفتند : « زيبايى\r\n\r\n\r\n","description":"","footnote":"\r\n( 1 ) مجمع الزوائد 9 / 194 .\r\n( 2 ) الحدائق الوردية 1 / 123 .\r\n","page_name":" 347 ","page_number":347},
  {"content":"\r\n\r\nچهره و نور صورت با شكوهش ما را از انديشيدن به قتل وى ، مشغول داشت » .\r\nهيچ فردى به وى نرسيد مگر اينكه دوست نمىداشت كه خود قاتلش باشد و بازمىگشت « 1 » .\r\n( 1 )\r\n\r\nخارج شدن حضرت زينب عليها السّلام\r\nنوهء پيامبر صلّى اللّه عليه و آله حضرت زينب عليها السّلام از خيمه‌اش با پريشانحالى خارج شد ، در حالى كه برادر و ديگر افراد خانواده‌اش را سوگوارى مىنمود و با سوز دل مىگفت : « كاش آسمان بر زمين مىافتاد ! » .\r\nابن سعد ، جلو آمد ، حضرت زينب بر او فرياد زد : « اى عمر ! آيا راضى شدى كه ابا عبد اللّه كشته شود و تو به او نگاه كنى ؟ » .\r\nآن پليد ، از او روى برگرداند ، در حالى كه اشكهايش بر ريش شومش جارى بود « 2 » .\r\n( 2 ) آن بزرگ بانو ، بيش از اين طاقت نياورد كه برادرش را با آن حالت بنگرد ، حالتى كه صبر را مىلرزاند ، پس به سوى خيمه‌اش بازگشت تا زنان و كودكان پريشانحال را آرام سازد .\r\n( 3 )\r\n\r\nفاجعهء عظيم\r\nامام عليه السّلام مدتى طولانى از روز را باقى ماند در حالى كه زخمها و سختى خونريزى ، آن حضرت را از پاى انداخته بود . آنگاه بر آن جنايتكاران فرياد زد :\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 282 .\r\n( 2 ) جواهر المطالب 2 / 289 .\r\n","page_name":" 348 ","page_number":348},
  {"content":"\r\n\r\n« آيا براى كشتن من جمع شده‌ايد ؟ به خدا ! بعد از من بنده‌اى از بندگان خدا را نخواهيد كشت ، سوگند به خدا ! من اميدوارم كه خداوند مرا با خوارى شما كرامت بخشد و سپس از جايى كه متوجه نباشيد براى من از شما انتقام گيرد . . . » .\r\n( 1 ) شقاوتمند گناهكار ، « سنان ابن انس » ، شمشير خود را كشيده بود و نمىگذاشت كسى به امام نزديك شود تا مبادا در گرفتن سر آن حضرت ، بر او پيش‌دستى كند و او جايزه را از سرورش فرزند مرجانه ، از دست بدهد .\r\nعمر بن سعد ناپاك ، روى به شبث بن ربعى كرد و به او گفت : « فرود آى و سرش را براى من بياور » .\r\nشبث ، بر او اعتراض كرد و گفت : « من با او بيعت نموده و سپس خيانت نمودم ، حال ، فرود آيم و سرش را ببرّم ، نه به خدا ! چنين نخواهم كرد . . . » .\r\nابن سعد ناراحت شد و او را تهديد نمود و گفت : « در اين صورت به ابن زياد گزارش مىدهم » .\r\n- « به او گزارش بده » « 1 » .\r\n( 2 ) « شمر » ، بر ياران فرومايه جنايتكارش فرياد زد : « واى بر شما ! در مورد اين مرد ، منتظر چه چيزى هستيد ؟ او را بكشيد ، مادرانتان به عزايتان بنشينند » .\r\n( 3 ) « خولى بن يزيد » به سوى حضرت رفت تا او را شهيد كند ، ولى سست شد و به لرزه افتاد ؛ زيرا هيبت امام ، او را گرفته بود ، آنگاه سنان بن انس پليد بر او اعتراض كرد و بر او فرياد زد : « خداوند بازويت را بشكند و دستت را از تن جدا كند » ، سپس - بنا به آنچه بعضى از مورخان مىگويند « 2 » ما آنها را بعدا بيان خواهيم\r\n\r\n\r\n","description":"","footnote":"\r\n( 1 ) الدر النظيم فى مناقب الائمة ، ص 551 .\r\n( 2 ) خوارزمى ، مقتل 2 / 36 .\r\n","page_name":" 349 ","page_number":349},
  {"content":"\r\n\r\nكرد - همچون سگ ، به سوى امام حمله برد و سر مباركش را از تن جدا ساخت .\r\nسر مبارك امام عليه السّلام را از تن جدا ساخت در حالى كه لبخندى از خرسندى ، اطمينان و پيروزى جاودانى كه به دست آورده بود ، بر لب داشت .\r\n( 1 ) امام ، جانش را به عنوان بهايى براى قرآن كريم تقديم نمود ، قيمتى براى شرافت ، عزّت و بزرگ‌منشى كه انسانيّت به آن ، بلندى مىيابد . . . ؛ قيمتى كه تقديم كرد ، گران و عظيم بود ؛ زيرا مظلوم ، ستمديده و غريب كشته شد ، پس از آنكه داغ مصيبت فرزندان و اهل بيت و يارانش را كشيد و در حالى كه تشنه بود ، در برابر ديدگان افراد خانواده‌اش ، سر بريده گشت ، پس كدام بها ، از اين بهايى كه امام به طور خالص در پيشگاه خداوند به عنوان قربانى تقديم نمود ، گرانقدر تر است ؟\r\n( 2 ) امام با فداكارى عظيم و جانبازىاش ، با خداوند به دادوستد پرداخت و تجارتش ، تجارتى سودآور بود كه خداى تعالى فرموده است :\r\n« خداوند ، جان و مال اهل ايمان را به بهاى بهشت خريدارى كرده ، آنها در راه خدا جهاد مىكنند تا دشمنان دين را به قتل رسانند ، يا خود كشته شوند ، اين وعدهء قطعى است بر خداوند و عهدى است كه در سه ( دفتر آسمانى ) تورات ، انجيل و قرآن ياد فرموده و از خدا باوفاتر به عهد كيست ؟ اى اهل ايمان ! شما به خود در اين معامله بشارت دهيد كه اين معاهده با خدا به حقيقت سعادت و فيروزى بزرگى است » « 1 » .\r\n( 3 ) به تحقيق ، امام در دادوستدش ، سود برد و افتخارى را به دست آورد كه\r\n\r\n\r\n","description":"","footnote":"\r\n( 1 ) توبه / 110 :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  .\r\n","page_name":" 350 ","page_number":350},
  {"content":"\r\n\r\nجز او كسى به آن دست نيافته است ، زيرا در خانوادهء شهداى حق ، كسى نيست كه به شرافت ، مجد و جاودانگى همانند آنچه امام بدان دست يافته است رسيده باشد ، اين دنياست كه ياد او را گرامى مىدارد و اين حرم مقدس آن حضرت است كه عزيزترين و مهمترين حرم بر روى زمين گشته است .\r\n( 1 ) امام بزرگوار ، پرچم اسلام را بلند و در اهتزاز برداشت ، در حالى كه با خون وى و خون شهيدان اهل بيت و يارانش ، آغشته است و در گسترهء اين جهان هستى ، نور افشانى مىكند و افقهاى بزرگوارانه‌اى براى ملتهاى جهان و امتهاى زمين ، براى حريت و كرامتشان مىگشايد .\r\n( 2 ) امام عليه السّلام به شهادت رسيد تا در سرتاسر اين هستى ، دولت حق را به پاى دارد و جامعه را از حكومت امويان نجات دهد ، آنان كه حقوق انسان را منكر شدند و كشور را به كشتزارى براى خود تبديل كردند تا براى خود هر آنچه را خواهند ، برگيرند .\r\n( 3 )\r\n\r\nقاتل جنايتكار\r\nمورخان ، در مورد مجرم گناهكارى كه بر ريحانهء رسول خدا صلّى اللّه عليه و آله يورش برد و آن حضرت را به شهادت رساند ، اختلاف دارند ؛ بعضى از گفته‌ها بدين شرح مىباشد :\r\n( 4 )\r\n\r\n1 - سنان بن انس\r\nبسيارى از مورخان بر آنند كه شقاوتمند جنايتكار ، « سنان بن انس » بود كه\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nسر امام عليه السّلام را از تن جدا كرد ، « 1 » شاعر دربارهء او مىگويد :\r\n واى رزية عدلت حسينا * غداة تبيره كفا سنان « 2 » \r\n« كدام مصيبت با مصيبت حسين برابر است ، آن روز كه دستان سنان او را كشتند » .\r\n( 1 )\r\n\r\n2 - شمر بن ذى الجوشن\r\nبعضى از منابع گفته‌اند كه « شمر بن الجوشن » پيسى گرفته ، قاتل امام عليه السّلام بوده « 3 » ؛ زيرا اين پليد از كينه‌توزترين مردم نسبت به امام بود .\r\n« رينهارت دوزى » خاورشناس مىگويد : « شمر ، لحظه‌اى در كشتن نوهء پيامبر صلّى اللّه عليه و آله ترديد به خود راه نداد ، وقتى كه ديگران از اين جنايت شنيع ، خوددارى كرده بودند ، هر چند آنان در كفر ، همانند وى بوده‌اند « 4 » » .\r\n( 2 )\r\n\r\n3 - عمر بن سعد\r\nمقريزى و ديگران گفته‌اند : « عمر بن سعد » بود كه امام را كشت ، پس از آنكه ديگر آدمكشان جنايتكار از كشتن آن حضرت خوددارى كرده بودند . « 5 »\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 78 . مقاتل الطالبيين ، ص 118 . البداية و النهاية 8 / 188 . انساب الاشراف 3 / 409 . تاريخ القضاعى 330 .\r\n( 2 ) الاستيعاب 1 / 395 .\r\n( 3 ) خوارزمى مقتل 2 / 36 . مقرم ، مقتل الحسين ، ص 284 .\r\n( 4 ) مسلمانان اسپانيا .\r\n( 5 ) مقريزى خطط 2 / 285 ، دار احياء العلوم .\r\n","page_name":" 352 ","page_number":352},
  {"content":"\r\n\r\n( 1 )\r\n\r\n4 - خولى بن يزيد اصبحى\r\nبعضى از منابع گفته‌اند : « خولى بن يزيد اصبحى » امام را كشت و سر از تنش جدا كرد « 1 » .\r\n( 2 )\r\n\r\n5 - شبل بن يزيد اصبحى\r\nبعضى از مورخان گفته‌اند : « خولى بن يزيد اصبحى » از اسب خود فرود آمد تا سر امام را جدا سازد ، ولى دستهايش به لرزه افتادند ، برادرش شبل به سوى او فرود آمد و سر حضرت را جدا كرده آن را به برادرش سپرد « 2 » .\r\n( 3 )\r\n\r\n6 - حصين بن نمير\r\nاين را بعضى از مورخان نوشته‌اند « 3 » .\r\n( 4 )\r\n\r\n7 - مردى از مذحج\r\nاين را « ابن حجر » نوشته « 4 » و تنها وى اين را گفته است .\r\n\r\n\r\n","description":"","footnote":"\r\n( 1 ) ابن شهرآشوب ، مناقب 4 / 111 . درر الابكار فى وصف الصفوة الاخيار ، ص 38 . و در آن آمده است كه « عمر بن سعد » به يارانش گفت : فرود آييد و سرش را جدا كنيد . پس « نصر بن حرشهء ضبابى » فرود آمد و با شمشير خود بر گردن حسين مىزد كه ابن سعد ، خشمگين شد و به مردى كه در سمت راستش بود ، گفت : واى بر تو ! به سوى حسين فرود آى و او را راحت كن ، پس خولى به سوى او فرود آمد و سر از تنش جدا كرد .\r\n( 2 ) تاريخ الخميس 2 / 298 ، مؤسسة شعبان .\r\n( 3 ) لم أجده . الافادة فى تاريخ الائمة السادة .\r\n( 4 ) تهذيب التهذيب 2 / 353 .\r\n","page_name":" 353 ","page_number":353},
  {"content":"\r\n\r\n( 1 )\r\n\r\n8 - مهاجر بن اوس\r\n« سبط بن جوزى » ، اين مطلب را نوشته « 1 » و جز او كسى آن را نقل ننموده است .\r\nاينها بعضى از اقوال مىباشند . آنچه ما بر آنيم اين است كه « شمر بن ذى الجوشن » از جمله كسانى است كه كشتن امام را بر عهده گرفت و همراه با « سنان » در جدا كردن سر آن حضرت شركت داشته است ، آن‌گونه كه بعضى از مورخان بر آن بوده‌اند « 2 » .\r\n( 2 ) به هر حال ، واى بر آن بدبختى كه به ارتكاب اين جنايت اقدام نمود ؛ زيرا زشت‌ترين كارى است كه مرتكب شده ، از روزى كه خداوند اين زمين را آفريد ، تا روزى كه آن را وارث مىشود .\r\n( 3 ) از حضرت پيامبر صلّى اللّه عليه و آله در مورد عذاب دردناكى كه قاتل حضرت حسين عليه السّلام در سراى آخرت مىبيند ، روايت شده كه فرمود : « قاتل حسين در تابوتى از آتش است كه نيمى از عذاب اهل آتش بر او خواهد بود ، در حالى كه دستها و پاهايش با زنجيرهايى از آتش بسته شده و سرنگون است تا در آتش جهنم بيفتد . او را بويى باشد كه اهل آتش از بدبويى آن ، نزد پروردگارشان پناه مىجويند و او در آن جاويدان بوده عذاب عظيم را مىچشد ، هر قدر پوستهايشان پخته شود ، پوستهاى ديگرى به آنها مىدهيم تا عذاب دردناك را بچشند كه ساعتى از آنها تخفيف داده نشود و از آب جوشان جهنم نوشانده مىشوند ، واى بر آنان از عذاب خداى عزيز و جليل ! » « 3 » .\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان .\r\n( 2 ) الافادة فى تاريخ الائمة السادة .\r\n( 3 ) ابن مغازلى ، مناقب ، 66 ، ح 95 .\r\n","page_name":" 354 ","page_number":354},
  {"content":"\r\n\r\n( 1 ) با چه رويى به ديدار رسول خدا صلّى اللّه عليه و آله مىرود ، در حالى كه آن حضرت را به عزاى ريحانه و سبطش نشانده است . « منصور نمرى » مىگويد :\r\n ويلك يا قاتل الحسين لقد * نؤت بحمل ينوء بالحامل\r\nأى حباء حبوت احمد فى * حضرته من حرارة الثاكل\r\nبأى وجه تلقى النبى و قد * دخلت فى قتله مع القاتل « 1 » \r\n« واى بر تو اى قاتل حسين ! بارى را بر گردن گرفتى كه بر حامل آن سنگين باشد » .\r\n« چه نيكى به پيامبر در قبرش رسانده‌اى از داغ سوگوارى ؟ » .\r\n« با چه رويى با پيامبر ديدار مىكنى ، در حالى كه در كشتن او به همراه قاتل شده‌اى » .\r\n( 2 )\r\n\r\nعمر و سال شهادت امام حسين عليه السّلام\r\nمورخان در مورد عمر امام عليه السّلام به هنگام شهادت اختلاف نموده‌اند كه بعضى از گفته‌ها بدين شرح مىباشند :\r\n1 - 58 سال ، بيشتر مورخان بر اين عقيده‌اند « 2 » .\r\n2 - 56 سال ، يعقوبى به آن معتقد است و مىگويد : چون آن حضرت در سال چهارم از هجرت متولد گرديده است « 3 » .\r\n\r\n\r\n","description":"","footnote":"\r\n( 1 ) زهر الآداب 3 / 669 . الاغانى 12 / 21 . الاستيعاب 1 / 395 .\r\n( 2 ) الاستيعاب 1 / 397 . تهذيب التهذيب 2 / 356 . إرشاد المفيد 2 / 133 . البداية و النهاية 8 / 198 . طبرانى ، معجم كبير 3 / 111 ، ح 2810 . مجمع الزوائد : 9 / 197 - 198 .\r\n( 3 ) يعقوبى ، تاريخ 2 / 246 .\r\n","page_name":" 355 ","page_number":355},
  {"content":"\r\n\r\n3 - 57 سال « 1 » .\r\n4 - 65 سال « 2 » .\r\n( 1 ) امّا سال شهادت آن حضرت ، سال 61 هجرى است بنا به آنچه بيشتر مورخان نقل كرده‌اند « 3 » كه مصادف است با دهم اكتبر سال 680 ميلادى « 4 » .\r\nو آنچه حجة الاسلام شيخ محمد رضا آل كاشف الغطاء - رحمه اللّه - نقل نموده كه در دهم ژوئيه بوده است « 5 » ، واقعيتى ندارد . . .\r\n( 2 ) مورخان مىگويند : ميان وفات حضرت پيامبر صلّى اللّه عليه و آله و روزى كه حضرت حسين عليه السّلام ، در آن كشته شد ، پنجاه سال فاصله بود « 6 » ، مسلمانان ، در نظر نگرفتند كه آن حضرت ، ريحانهء پيامبرشان و سبط وى بوده كه او را در ميان امتش بر جاى گذاشته بود .\r\n( 3 )\r\n\r\nپيدا شدن سرخى در آسمان\r\nزمين به لرزه افتاد و افقهاى هستى ، تيره و تار گشت « 7 » و سرخى هراس\r\n\r\n\r\n","description":"","footnote":"\r\n( 1 ) الاستيعاب 1 / 397 .\r\n( 2 ) مرآة الجنان 1 / 131 .\r\n( 3 ) اسد الغابة 2 / 20 . الاصابة 1 / 335 . الاستيعاب 1 / 393 . مجمع الزوائد 9 / 197 .\r\nيعقوبى ، تاريخ 2 / 245 .\r\n( 4 ) تاريخ الدول العربية ، ص 144 ، جدول پيوسته به فجر الاسلام ، ص 305 ، جدول پيوسته به تاريخ الدول ابن العبرى كه با آنچه يعقوبى در تعيين ماه گفته است ، توافق دارد .\r\n( 5 ) مجلة العرب سال نخست ، شمارهء 23 و 24 .\r\n( 6 ) تاريخ الخميس 2 / 299 .\r\n( 7 ) مرآة الجنان 1 / 134 . تهذيب التهذيب 2 / 354 .\r\n","page_name":" 356 ","page_number":356},
  {"content":"\r\n\r\nانگيزى در آسمان گسترش يافت « 1 » ، اين اخطارى از خداوند براى آن آدمكشان جنايتكار بود كه همهء حرمتهاى خدا را شكسته بودند . درباره اين افق شعله‌ور در سرخى و آتش است كه « ابو العلاء معرى » مىگويد :\r\n و على الافق من دماء الشهيد * ين على و نجله شاهدان\r\nفهما فى اواخر الليل فجرا * ن و فى اولياته شفقان\r\nثبتا فى قميصه ليجيء الحشر * مستعديا الى الرحمن \r\n« بر افق از خونهاى دو شهيد ، على و فرزندش ، دو شاهد وجود دارد » .\r\n« زيرا آنان در اواخر شب ، دو فجر هستند و در آغازهايش ، دو شفق مىباشند » .\r\n« در پيراهن او نقش بسته‌اند تا روز قيامت بيايد و نزد خداى رحمان شكايت برد » .\r\nآفتاب نيز در حالى كه رو به غروب مىرفت ، ظاهر شد كه با جهان بينوا ، در غمها و سوگهايش ، مشاركت داشت .\r\n( 1 )\r\n\r\nاسب امام حسين عليه السّلام\r\nاسب حضرت حسين عليه السّلام پيشانيش را به خون امام شهيد آغشته كرد و پريشان به سوى خيمهء حضرت دويد تا خانواده‌اش را از قتل آن حضرت ، آگاه كند . هنگامى كه زنان به او نگريستند ، از كشته شدن آن حضرت آگاه شدند « 2 » ، در زيارت ناحيه آمده است : « هنگامى كه زنان ، اسب را خوار گشته و زين را بر آن سرنگون ديدند ، از سراپرده‌ها با موهاى پريشان و بر صورت خود زنان با\r\n\r\n\r\n","description":"","footnote":"\r\n( 1 ) مجمع الزوائد 9 / 197 . الاتحاف بحب الاشراف ، ص 42 شبيه آن آورده است .\r\n( 2 ) تاريخ مظفرى ، ص 208 .\r\n","page_name":" 357 ","page_number":357},
  {"content":"\r\n\r\nصورتهاى هويدا ، خارج شدند و شيون مىكردند ، پس از عزت ، ذليل گشته بودند و به سوى قتلگاه حسين شتافتند » .\r\n( 1 ) بزرگ بانوى وحى ، فرياد كشيد : « وا محمدا ! واى پدر جان ! واى على جان ! واى جعفر ! واى حمز ! اين حسين است در بيابان ، در كربلا به روى زمين افتاده ، كاش آسمان بر زمين فرود مىآمد و كاش كوهها بر دشتها كوبيده مىشدند » « 1 » .\r\nسپاهيان سراسيمه شدند و دوست داشتند كه زمين در زير پايشان فرو رود ، اشك آن جفاكاران از شدت مصيبت دختران رسالت ، جارى گشت .\r\n( 2 )\r\n\r\nسوزاندن خيمه‌ها\r\nآن پليدان به سوى خيمه‌گاه امام رفتند و بدون توجه به اينكه دختران رسالت و بزرگ بانوان وحى در آنها بودند ، در حالى كه شعله‌هايى از آتش با خود داشتند « 2 » ، منادى آنان فرياد مىزد : « خانه‌هاى ظالمان را به آتش كشيد ! » .\r\nخداوندا ! خانهء امام - به ادعاى آنان - خانه ظلم بود و خانهء فرزند مرجانه ، خانه عدل ! در حالى كه وى و پدرش ، مردم را غرق در ظلم و ستم كرده بودند .\r\n( 3 ) هنگامى كه آتش در خيمه‌ها شعله‌ور شد ، دختران رسالت و بزرگ بانوان وحى ، از چادرى به چادرى ديگر مىگريختند ، در حالى كه آتش به دنبال آنان بود ، يتيمان ، فريادشان بلند بود و بعضى به دامن عمه‌شان حضرت زينب آويخته بودند تا آنان را از آتش حمايت كند و ستم جفاكاران را از آنها دور سازد . و بعضى ديگر سر به بيابان نهادند و برخى نيز از آن مسخ‌شدگانى كه دلهايشان از رحمت و عطوفت تهى گشته بود ، پناه مىجستند ، آن صحنه چنان بود كه كوهها از آن\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 284 .\r\n( 2 ) مظفرى ، تاريخ ، ص 228 .\r\n","page_name":" 358 ","page_number":358},
  {"content":"\r\n\r\nشكافته مىشدند ، آن منظره در طول مدت زندگانى حضرت امام زين العابدين عليه السّلام پس از پدرش ، از ذهن آن حضرت دور نشد و پيوسته با اندوه و حسرت از آن ياد مىكرد و مىفرمود :\r\n« به خدا ! هرگاه به عمّه‌ها و خواهرانم نگاه مىكنم ، بغض مرا مىگيرد و فرار كردن آنان را در روز عاشورا از چادرى به چادر ديگر و از خيمه‌اى به خيمه‌اى ديگر به ياد مىآورم ، در حالى كه منادى آن قوم فرياد مىكشيد :\r\nخانه‌هاى ظالمان را به آتش كشيد » .\r\n( 1 )\r\n\r\nغارت نمودن پيكر امام عليه السّلام\r\nسپاه ابن سعد ، زشت‌ترين گناهان و فجيع‌ترين جنايات را مرتكب شدند ، با سنگدلى به سوى جسد امام بزرگ ، شتافتند و به غارت كردن جنگ‌افزار و جامه‌هاى او پرداختند . شخصى از بنى نهشل ، شمشير آن حضرت را برد « 1 » كه شمشير حضرت پيامبر صلّى اللّه عليه و آله به نام « ذو الفقار » بود « 2 » . « قيس بن اشعث » كه از فرماندهان سپاه بود ، حولهء آن حضرت را كه از خز بود ، برد كه بر او خرده گرفتند و « قيس القطيفه » ناميده شد .\r\n( 2 ) « اسحاق بن حويه » نيز پيراهن حضرت را برد ، « اخنس بن مرشد » ، عمامهء او را « 3 » و « بحير » شلوارهايش را برد و آنها را پوشيد كه زمينگير و فلج\r\n\r\n\r\n","description":"","footnote":"\r\n( 1 ) انساب الاشراف 3 / 409 .\r\n( 2 ) تاريخ سياسى دول عربى 2 / 75 . و در حاشيهء آن آمده است كه اين شمشير را پيامبر صلّى اللّه عليه و آله در روز بدر ، به غنيمت برد ( ابن هذيل ، حلية الفرسان و شعار الشجعان ، ص 15 ) . و ذو الفقار ناميده شد ؛ زيرا به ستون فقرات شبيه بود ( كنوز الفاطميين ، ص 54 ) ، اين شمشير در اختيار عباسيان قرار گرفت و پس از آن به فاطميان انتقال يافت ( المجالس ، خطى ) . انساب الأشراف 3 / 409 .\r\n( 3 ) مقرم ، مقتل الحسين ، ص 284 .\r\n","page_name":" 359 ","page_number":359},
  {"content":"\r\n\r\nگشت « 1 » . چيزى بر بدن امام باقى نگذاشتند ، به غير از شلوارى كه امام آن را سوراخ ، سوراخ كرده بود تا آن را بر جسدش باقى گذارند .\r\nآنگاه ، پست‌ترين و كثيف‌ترين فرد بشر ؛ « بجدل » آمد و در پى چيزى گشت كه آن را از روى بدن امام به غنيمت برد ، ولى چيزى نيافت . وى ، به جستجوى بيشترى پرداخت و انگشترى امام را در حالى كه خون بر آن خشكيده بود ، ديد ، پس انگشت حضرت را قطع كرد و آن را برداشت « 2 » ، سرانجام آن ستمكاران ، بدن امام را عريان در زير آفتاب سوزان رها كردند .\r\n( 1 )\r\n\r\nغارت نمودن آزادزنان نبوّت\r\nفرومايگان اهل كوفه و بردگان فرزند مرجانه ، به غارت نمودن آزادزنان نبوت و بزرگ بانوان رسالت ، روى آوردند و هر آنچه از زر و زيور بر آنان بود ، غارت نمودند . فرومايه‌اى از فرومايگان با پستى و وحشيگرى به سوى حضرت « ام كلثوم عليها السّلام » رفت و گوشواره‌اش را از او ربود « 3 » . فرومايهء پليدى ، سوى حضرت فاطمه دختر امام حسين عليه السّلام شتافت و خلخال او را در حالى كه به شدت مىگريست ، از پايش بيرون آورد ، دختر حضرت حسين عليه السّلام از او در شگفت شده به وى گفت : « چرا گريه مىكنى ؟ ! » .\r\n- « چگونه نگريم در حالى كه دختر رسول خدا صلّى اللّه عليه و آله را غارت مىكنم » .\r\nهنگامى كه همدردى او را ديد به وى فرمود : « مرا رها كن » .\r\n( 2 ) آن فرومايه ، پستى خود را نشان داد و گفت : « مىترسم كسى غير از من\r\n\r\n\r\n","description":"","footnote":"\r\n( 1 ) مظفرى ، تاريخ ، ص 208 .\r\n( 2 ) ابى فراس ، شرح شافيه 2 / 2 .\r\n( 3 ) مظفرى ، تاريخ ص 208 .\r\n","page_name":" 360 ","page_number":360},
  {"content":"\r\n\r\nآن را بربايد » « 1 » .\r\nآنان به غارت خيمه‌گاه شتافتند ، شمر ، بر اثاثيهء حضرت حسين عليه السّلام حمله برد تا آنها را غارت كند كه مقدارى طلا يافت و آن را ربود و مقدارى از آن را به دخترش داد تا آن براى خود زيورى بسازد . هنگامى آن را نزد زرگر برد ، او همين كه آن را وارد آتش كرد ، دود شد و به هوا رفت . « 2 »\r\n( 1 ) همچنين ، زنى از خاندان بكر بن وائل ، غارت ، تاراج و پريشان ساختن دختران رسول خدا صلّى اللّه عليه و آله را كه مشاهده كرد ، با پريشان‌حالى به راه افتاد و خاندان خود را براى رها ساختن يادگارهاى نبوت از دست آن جفاكاران ، تشويق نموده گفت : « اى خاندان بكر بن وائل ! آيا دختران رسول خدا غارت شوند ! جز براى خدا حكمى نيست ، بايد براى رسول خدا انتقام گرفت .\r\nهمسرش به سوى وى شتافت و او را به خيمهء خود بازگرداند . « 3 »\r\n( 2 ) آن سپاه ، از هر سرشت انسانى جدا شد و از هر دلسوزى و رحمتى ، تهى گشت ؛ زيرا افراد آن ، دختران رسول خدا صلّى اللّه عليه و آله را با ته چوبهاى نيزه‌هايشان مىزدند و آنان از ترس ، به يكديگر پناه مىبردند ، فاطمه دختر امام حسين عليه السّلام ، از شدت ضربه‌ها ، بيهوش بر زمين افتاد ، هنگامى كه به خود آمد ، عمه‌اش حضرت ام كلثوم را ديد كه در كنار وى مىگريست « 4 » .\r\nفاجعهء خاندان رسالت ، سنگ را به گريه مىاندازد و عواطف صخره‌ها را برمىانگيزد .\r\n\r\n\r\n","description":"","footnote":"\r\n( 1 ) سير اعلام النبلاء 3 / 303 .\r\n( 2 ) الصراط السوى فى مناقب آل النبى ، ص 90 .\r\n( 3 ) اللهوف ، ص 180 ، مقرّم ، مقتل ، ص 301 .\r\n( 4 ) مقرّم ، مقتل ، ص 300 - 301 .\r\n","page_name":" 361 ","page_number":361},
  {"content":"\r\n\r\n( 1 )\r\n\r\nيورش بر امام زين العابدين عليه السّلام\r\nفاجران جفاكار ، بر حضرت زين العابدين عليه السّلام كه بيمار بود و بيمارى ، وى را ناتوان ساخته و اندوه ، قلبش را شكافته بود ، حمله‌ور شدند ، پليد پيسى گرفته شمر بن ذى الجوشن خواست آن حضرت را بكشد ، ولى حميد بن مسلم بر او نهيب زد و گفت : « سبحان اللّه ! آيا كودكان را مىكشى ، او بيمار است » « 1 » .\r\n( 2 ) آن فرومايه ، اعتنايى به وى نكرد ، ولى عمه‌اش ، حضرت زينب به سوى وى رفت و به او آويخت و گفت : كشته نمىشود ، مگر اينكه من نيز پيش از او كشته شوم « 2 » . آنگاه آن فرومايگان ، وى را رها نمودند و بدين ترتيب آن حضرت به صورتى شگفت‌انگيز از دست آنان نجات يافت .\r\nعمر بن سعد ، از برابر زنان گذشت ، آنان در برابر او فرياد كشيدند و گريستند . آنگاه ، آن پليد ، لشكريان را از تعرّض به آنان ، منع نمود » « 3 » .\r\n( 3 )\r\n\r\nاسبها پيكر امام بزرگوار را پايمال مىكنند\r\nزشتكارى آن جفاكاران ، گسترش يافت و براى خداوند حرمتى را ناشكسته و گناهى را انجام نشده ، نگذاشتند ؛ زيرا ابن سعد بر آن شد تا دستورهاى سرورش ، فرزند مرجانه را اجرا نمايد ، پس فرياد كشيد : « چه كسى براى حسين\r\n\r\n\r\n","description":"","footnote":"\r\n( 1 ) طبرى ، تاريخ 5 / 454 .\r\n( 2 ) قرمانى ، تاريخ ، ص 108 . و در المنتظم ج 5 ، ص 341 آمده است كه ابن سعد ، دستور قتل امام زين العابدين عليه السّلام را داد ولى حضرت زينب خود را بر او افكند و گفت : « كشته نمىشود تا اينكه من كشته شوم » ، پس به وى رقّت نمود و از او دست بازداشت .\r\n( 3 ) ابن كثير ، تاريخ 8 / 188 - 189 .\r\n","page_name":" 362 ","page_number":362},
  {"content":"\r\n\r\nداوطلب مىشود تا اسبان ، سينه و پشت او را پايمال كنند ؟ ! ! « 1 » » .\r\n( 1 ) « واقدى » گفته است : « شمر ، پيش رفت و آن بدن مقدس را با اسب خود لگدمال كرد « 2 » . ده نفر از فرزندان زنان بدكاره ، به دنبال او به راه افتادند كه عبارتند از : اسحاق بن يحيى حضرمى ، هانى بن ثبيت حضرمى ، ادلم بن ناعم ، اسد بن مالك ، حكيم بن طفيل طائى ، اخنس بن مرشد ، عمرو بن صبيح مذحجى ، رجاء بن منقذ عبدى ، صالح بن وهب يزنى و سالم بن خيثمه جعفى « 3 » ، آنان ريحانهء رسول خدا صلّى اللّه عليه و آله را زير سمهاى اسبان خويش گرفته ، چندين بار رفتند و بازآمدند تا اينكه آن بدن با عظمت را به زمين چسباندند « 4 » ، جنايتكار پليد ، اسد بن مالك ، در برابر ابن سعد ، افتخار مىكرد و مىگفت :\r\n نحن رضضنا الصدر بعد الظهر * بكل يعسوب شديد الأسرة « 5 » \r\n« ما سينه را بعد از پشت ، با اسبان قوىهيكل و محكم ، خرد نموديم » .\r\n( 2 ) اين تكه‌تكه كردن زشت در برابر ابن سعد و ديگر نيروهاى آن سپاه انجام شد « 6 » ، به نظر من ، اين عمل در مورد هيچ‌يك از اهل بيت امام و يارانش صورت نگرفت . مؤيد آن ، اوامرى است كه از سوى ابن زياد براى ابن سعد صادر شد كه شامل تكه‌تكه كردن جسد امام حسين عليه السّلام مىشد نه ديگران را .\r\n( 3 ) به هر حال ، آنان با اين عمل زشت ، كينه‌توزى فراوانشان نسبت به امام\r\n\r\n\r\n","description":"","footnote":"\r\n( 1 ) طبرى ، تاريخ 5 / 454 - 455 .\r\n( 2 ) انساب الاشراف 3 / 419 .\r\n( 3 ) ابن شهرآشوب ، مناقب 4 / 111 .\r\n( 4 ) ابن كثير ، البداية و النهاية 8 / 189 .\r\n( 5 ) خوارزمى ، مقتل 2 / 39 .\r\n( 6 ) تاريخ دول الاسلام 1 / 57 و در آن آمده است : لشكريان ، پيكر امام بزرگوار را نزد ابن سعد بردند و آن پليد ، دستور داد تا اسبان ، سينهء امام و پشت او را لگدمال كنند .\r\n","page_name":" 363 ","page_number":363},
  {"content":"\r\n\r\nو دور بودنشان از همهء عواطف انسانى را اعلام نمودند .\r\nآنان بدن امامى را لگدمال كردند كه در كنار پيامبر صلّى اللّه عليه و آله تربيت شده و گوشت وى از گوشت على و فاطمه روييده و پيامبر دربارهء او فرموده بود :\r\n« حسين از من است و من از حسينم ، خداوند دوست بدارد هر كس را كه حسين را دوست مىدارد » .\r\nآنان ، بدنى را لگدمال كردند كه در برابر تجاوزگران و ستمكاران قيام كرد و مىخواست ستم را نابود سازد و عدالت را آن‌گونه كه خداوند دستور داده است ، در زمين آشكار كند .\r\n( 1 )\r\n\r\nحضرت زينب عليها السّلام در برابر پيكر با عظمت امام حسين عليه السّلام\r\nنوهء پيامبر صلّى اللّه عليه و آله و دخت امير المؤمنين عليه السّلام حضرت زينب عليها السّلام در كنار جسد برادر بزرگوارش - كه شمشيرها آن را پاره‌پاره نموده بودند - ايستاد و نگاهى طولانى به آن انداخت ، آنگاه ، نگاهش را به سوى آسمان بالا برد و با سوز دل ، دعا كرد و گفت : « خداوندا ! اين قربانى را بپذير » « 1 » .\r\nانسانيّت ، در برابر اين ايمان كه راز جاودانگى فداكارى حسين است ، سر تعظيم و خضوع فرود مىآورد .\r\n( 2 ) قهرمان كربلا ، بار آن محنت سخت را تحمل كرد و جام آن مصيبتها را جرعه‌جرعه نوشيد و پاداش را نزد خداوند منظور داشت ، در حالى كه با خشوع در برابر خداوند درخواست مىكند كه آن قربانى را بپذيرد ، كدام شكيبايى مىتواند با اين صبر ، همانند باشد ؟\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 307 .\r\n","page_name":" 364 ","page_number":364},
  {"content":"\r\n\r\nقدرت شخصيّت در نوهء پيامبر ، متجلى شد و معانى وراثت نبوى در موضعگيريهاى جاويدانش آشكار گرديد كه با آنها هدفهاى امام را محافظت نمود و واقعيت فداكارىاش را آشكار ساخت و راه را براى بيان اسرار شهادتش ، روشن نمود .\r\n( 1 )\r\n\r\nسنان ، جايزه طلب مىكند\r\nآن جفاكاران ، پيرامون قاتل گناهكار ، « سنان بن انس » « 1 » جمع شدند .\r\nو او را به رسيدن به آرزوهايش ، نويد داده به وى مىگفتند : « تو حسين ، فرزند على و فاطمه را كشته‌اى . . . تو مهمترين فرد عرب را كشته‌اى ، او مىخواست مملكت اينان را براندازد ، پس به سوى اميرانت برو و از آنان پاداشت را در خواست كن كه اگر بيت المالشان را به خاطر كشتنش به تو بدهند ، كم داده‌اند ! » .\r\nطمع‌ورزى وى جنبيد و پيش آمد تا بر در چادر ابن سعد ايستاد و فرياد زد :\r\n اوقر ركابى فضة او ذهبا * انى قتلت السيد المحجبا\r\nقتلت خير الناس أما و أبا * و خيرهم اذ ينسبون النسبا \r\n« ركاب مرا با نقره يا طلا پر كن كه من سرور بزرگ را كشته‌ام ! » .\r\n« بهترين مردم از جهت پدر و مادر را كشته‌ام و بهترين آنان را آنگاه كه نسب را ياد كنند » .\r\n( 2 ) هنگامى كه ابن سعد آن را شنيد ، بر او نهيب زد و با تازيانه بر وى كوبيده به او گفت : واى بر تو ! ديوانه هستى ، اگر ابن زياد بشنود كه اين را مىگويى ،\r\n\r\n\r\n","description":"","footnote":"\r\n( 1 ) « سنان بن انس » ، جدّ شريك قاضى است كه به نادرستى معروف مىباشد . اين مطلب در الاستيعاب 1 / 393 آمده است .\r\n","page_name":" 365 ","page_number":365},
  {"content":"\r\n\r\nگردنت را مىزند « 1 » .\r\n( 1 ) آن ستمكار فرومايه ، هدفهايش را در اين رجز ، مشخص مىكند كه وى در كشتن بهترين مردم از جهت پدر و مادر ، تنها در جستجوى طلا و نقره بوده است .\r\nغير از اين رجز ، هيچ رجز ديگرى نقل نشده است كه در جريان نبرد و يا پس از آن خوانده شده باشد كه اين رجز ، نمايانگر هدفهاى اكثريت غالب افراد آن سپاه كم‌ارزش است .\r\n( 2 ) « دكتر يوسف خليف » ، اين رجز را چنين تحليل مىنمايد : « عاطفهء موجود در اين رجز - متأسفانه - عاطفهء شادى و غرور است ؛ زيرا قاتل ، با اين نشانهء گران و با اين غرور از انجام آن كار عظيمى كه به خاطر حكومت انجام داده بود به سوى امير مىرود ، او احساس مىكرد كمترين چيزى كه ممكن است امير به وى پاداش بدهد ، اين است كه ركابش را پر از نقره و طلا سازد و به همين جهت نيز براى كشته‌اش بهترين چيزى را بيان مىكند كه ممكن است انسانى براى انسان ديگر در نظر گيرد و همين او را به اين احساس رساند كه جايگاهى نزد امير دارد كه به وى اجازه مىدهد سخنش در مورد جايزه را آمرانه ادا كند كه رد كردن يا عدم قبول را نمىپذيرد او به همين سبب رجزش را با سخن از حادثه‌اى كه براى امير مهم است ، آغاز نمىكند ، بلكه از جايزه سخن مىگويد كه براى خود وى مهم مىباشد ، گويى از اين مطلب چيزى به غير از آنچه از طلا و نقره دريافت خواهد كرد ، براى وى اهميتى ندارد » « 2 » .\r\n\r\n\r\n","description":"","footnote":"\r\n( 1 ) البداية و النهاية 8 / 189 و در المعجم الكبير طبرانى 3 / 126 آمده است كه انس ، اين دو بيت را در برابر ابن زياد سرود ، در الاستيعاب 1 / 393 نيز به همين صورت آمده است .\r\n( 2 ) حياة الشعر فى الكوفة ، ص 373 - 374 .\r\n","page_name":" 366 ","page_number":366},
  {"content":"\r\n\r\n( 1 )\r\n\r\nقبايل ، سرها را ميان خود قسمت مىنمايند\r\nقبايل ، به جدا كردن سرهاى آن آزادگان كه به خاطر عدالت اجتماعى و براى آزاد ساختن انسان از ظلم و سركشى ، به شهادت رسيده بودند ، پرداختند .\r\n( 2 ) اسلام ، در همهء جنگهايش ، قطعه‌قطعه كردن را اعمال ننموده بلكه سپاه اموى اين امر را مباح دانست ؛ زيرا معاويه آن را سنّت نهاد و مباح شمرد ؛ چون دستور داد تا سر شهيد بزرگ ، « عمرو بن حمق خزاعى » را در مناطق بگردانند ، فرزند مرجانه نيز به وى اقتدا نمود و سر « مسلم و هانى » را براى يزيد فرستاد و پس از آن به ابن سعد دستور داد تا سرهاى شهداى واقعهء كربلا را از تنها جدا كند تا آنها را براى يزيد بفرستد . آن گروه جنايتكار ، به تقسيم سرها ميان خود پرداختند تا آنها را نزد فرزند مرجانه هديه برند . قبايل ، سرها را به اين ترتيب ، ميان خود قسمت نمودند :\r\n1 - « كنده » : سيزده سر را به دست آوردند كه رهبر آنان « قيس بن اشعث » بود .\r\n2 - « هوازن » : بيست سر را در اختيار گرفتند كه « شمر بن ذى الجوشن » ، رئيس آنان بود .\r\n3 - « مذحج » : هفت سر .\r\n4 - « بنى قيس » : نه سر .\r\n5 - « بنى تميم » : هفده سر .\r\n6 - « بنى اسد » : شانزده سر « 1 » .\r\n7 - بقيهء افراد سپاه ، هفت سر « 2 » .\r\n\r\n\r\n","description":"","footnote":"\r\n( 1 ) انساب الاشراف 3 / 412 . المنتظم 5 / 341 .\r\n( 2 ) ابن اثير ، تاريخ 4 / 91 - 92 .\r\n","page_name":" 367 ","page_number":367},
  {"content":"\r\n\r\nپيكر حضرت حسين عليه السّلام و اجساد شهيدش كه سرها را از آنها جدا كرده بودند ، بر دشت كربلا باقى ماند و سرها را بالاى نيزه‌ها قرار دادند تا مشعلى در راه حق و شرافت و ايمان ، براى همهء ملتهاى زمين باشند .\r\n( 1 )\r\n\r\nمراجعه ابن زياد ستمگر به كوفه\r\nابن زياد ستمگر ، در « نخيله » اردو زده بود و هر لحظه ، خبرها را دريافت مىكرد ؛ زيرا با ابن سعد ، در تماس دائم بود . هنگامى كه مژدهء قتل حضرت حسين عليه السّلام را دريافت نمود ، به سرعت به سوى كوفه حركت كرد تا اوضاع را كاملا تحت تسلّط خود داشته باشد و تدابير لازم را بدين منظور ، اتخاذ نمايد .\r\nوى به نگهبان شهر كه تعدادشان ده هزار سوار بود ، دستور داد تا از حمل سلاح به وسيلهء هر كسى ، جلوگيرى كنند و منادى وى اين امر را در كوفه ندا داد « 1 » .\r\nهمچنين ، هيأتهايى به همهء مناطق فرستاد تا پيروزى را اعلام كنند و هراس را در ميان مردم بگسترانند « 2 » .\r\n( 2 )\r\n\r\nشب يازدهم\r\nدربارهء محنتى كه در شب يازدهم محرم بر بانوان نبوّت وارد شد ، هرچه خواهى بگو ؛ زيرا نمىتوانى آن را تصور نمايى و فاجعهء آن را كاملا در نظر آورى ، هيچ مصيبتى از مصيبتهاى دنيا و يا غصه‌اى از غصه‌هاى روزگار باقى نماند كه بر آنان نگذشته باشد ، آنجا كه دشمنان جفاكارى كه هيچ‌گونه شرافت\r\n\r\n\r\n","description":"","footnote":"\r\n( 1 ) مع الحسين فى نهضته ، ص 285 .\r\n( 2 ) عبد اللّه ، مقتل الحسين .\r\n","page_name":" 368 ","page_number":368},
  {"content":"\r\n\r\nو يا بلندهمتى در وجودشان نبود ، بر آنان مستولى شده و حاميان آنان از خاندان پيامبر صلّى اللّه عليه و آله پاره‌هاى پاك تنشان در برابر آنان پراكنده بود ، بدون اينكه كسى به دفن آنها اقدام كند ، خيمه‌ها سوخته شده و هر آنچه از كالا و اثاثيه در آنها بود ، به غارت برده شد و زر و زيورشان ، به تاراج گرفته شد .\r\n( 1 ) « دكتر شيخ احمد وائلى » آن منظرهء اندوهبار را در قصيدهء برجسته‌اش توصيف مىنمايد و مىگويد :\r\n و سجى الليل و الرجال ضحايا * و النساء المخدّرات ذهول\r\nو اليتامى تشرد و ضياع * و الثكالى مدامع و عويل\r\nو بقايا مخيم من رماد * و قيود يئن منها عليل\r\nو زنود قست عليها سياط * و جسوم يضرى بها التمثيل « 1 » \r\n« شب فرا رسيد در حالى كه مردان ، قربانى شده و زنان بزرگوار ، پريشانحال بودند » .\r\n« يتيمان ، سر به بيابان نهاده و نابود شده و زنان سوگوار ، اشك‌ريزان و شيون كنان بودند » .\r\n« و باقيمانده‌هايى از خاكستر خيمه‌ها و بندهايى كه آن بيمار از آنها مىناليد » .\r\n« و بازوانى كه تازيانه‌ها بىرحمانه بر آنها فرود آمده و بدنهايى كه قساوتمندانه تكه‌تكه شده بودند » .\r\n( 2 ) اما نوهء پيامبر صلّى اللّه عليه و آله و خواهر حسين عليه السّلام ، حضرت زينب عليها السّلام در برابر آن مصيبتهاى هول‌انگيز ، سست نشده و خوار نگرديده ، به يافتن كودكانى كه آوارهء بيابانها شده بودند ، پرداخت ، افراد خانواده را از آن بيابان وحشت‌انگيز ،\r\n\r\n\r\n","description":"","footnote":"\r\n( 1 ) مجلة البلاغ ، شمارهء نهم ، سال چهارم ، ص 13 .\r\n","page_name":" 369 ","page_number":369},
  {"content":"\r\n\r\nجمع‌آورى مىنمود و آنان را تسليت مىگفت و بر آن مصيبتها ، شكيبايى مىداد ، آن شب را در نگهبانى از آنان بيدار ماند در حالى كه امواجى از اندوه و سوگ بر او دست يافته بود كه جز خداوند ، كسى از ميزان آنها اطلاعى نداشت ، اين در حالتى بود كه نماز شبش را ادا نموده ولى ضعف بر او مستولى گشت و آن را نشسته به جاى آورده بود .\r\n( 1 )\r\n\r\nتعداد قربانيان اهل بيت عليهم السّلام\r\nمورخان در شمار قربانيان اهل بيت عليهم السّلام اختلاف دارند ، بعضى از گفته‌ها بدين شرح مىباشد :\r\n( 2 ) 1 - « هفده نفر » . اين مطلب را امام صادق عليه السّلام در گفتگويى با شخص سالخورده‌اى ، اعلام نمود كه دربارهء شهادت حضرت حسين عليه السّلام صورت گرفته بود . حضرت به وى فرمود : « آن خونى است كه خداوند بدان مصيبتهاى فرزندان فاطمه را طلب مىكند ، آنها مصيبتى چون مصيبت حسين - كه به همراه هفده نفر از اهل بيتش كشته شد - نخواهند ديد ، آنها براى خدا خيرخواهى كردند و در راه او شكيبايى نمودند ، خداوند نيكوترين پاداش صابران را به آنان عطا فرمايد » « 1 » .\r\n« محمد بن حنفيه » مىگويد : « همراه وى ( يعنى حضرت حسين عليه السّلام ) هفده نفر از ذريّهء حضرت فاطمه كشته شدند « 2 » » . وى « فاطمهء بنت اسد » ، مادر حضرت امام امير المؤمنين عليه السّلام مىباشد « 3 » .\r\n( 3 ) 2 - « شانزده نفر » . « حسن بصرى » مىگويد : « همراه حسين بن على ،\r\n\r\n\r\n","description":"","footnote":"\r\n( 1 ) عبد اللّه بن نور اللّه ، عوالم الامام الحسين 17 / 342 - 343 ، مقتل الخوارزمى : 2 / 47 .\r\n( 2 ) طبرانى ، المعجم الكبير 3 / 127 . مقريزى ، خطط 2 / 286 .\r\n( 3 ) عبد اللّه بن نور اللّه ، مقتل الحسين 17 / 342 .\r\n","page_name":" 370 ","page_number":370},
  {"content":"\r\n\r\nشانزده مرد كشته شدند كه بر روى زمين همانندى براى آنان وجود ندارد » « 1 » .\r\n« سراقهء بارقى » مىگويد :\r\n عينى ابكى بعبرة و عويل * و اندبى ان ندبت آل الرسول\r\nتسعة منهم لصلب على * قد ابيدوا و سبعة لعقيل « 2 » \r\n« اى چشم من ! با اشك و شيون ، گريه كن و سوگوارى نما اگر براى خاندان پيامبر سوگوارى كنى » .\r\n« نه نفر از آنان ، از نسل على و هفت نفر از نسل عقيل بودند كه نابود شدند » .\r\n( 1 ) 3 - « پانزده نفر » . « مغيرة بن نوفل » در شعر خود - كه در رثاى آنان سروده اين مطلب را اعلام نموده است و در آن مىگويد :\r\n اضحكنى الدهر و ابكانى * و الدهر ذو صرف و الوان\r\nيا لهف نفسى و ان النفس * لا تنفك من هم و احزان\r\nعلى اناس قتلوا تسعة * بالطف أمسوا رهن اكفان\r\nو ستة ما أن ارى مثلهم * بنى عقيل خير فرسان « 3 » \r\n« روزگار مرا خنداند و به گريه انداخت كه روزگار حالتها و رنگهايى دارد » .\r\n« افسوس مرا كه جان را جدايى از غم و اندوه نباشد » .\r\n« بر مردمى كه كشته شدند ، نه نفر در كربلا كه اينك در كفن هستند » .\r\n« و شش نفر كه همانند آنان را نمىبينم ، فرزندان عقيل كه بهترين سواران بودند » .\r\n\r\n\r\n","description":"","footnote":"\r\n( 1 ) مرآة الجنان 1 / 133 . ذهبى ، تاريخ اسلام 5 / 14 . ذخائر العقبى ، ص 146 . تاريخ خليفة بن خياط ص 235 . الاستيعاب 1 / 396 .\r\n( 2 ) ابن قتيبه ، المعارف ص 204 .\r\n( 3 ) انساب الاشراف 3 / 421 .\r\n","page_name":" 371 ","page_number":371},
  {"content":"\r\n\r\n( 1 ) 4 - نوزده نفر از اهل بيت عليهم السّلام « 1 » .\r\n5 - « بيست نفر » . هفت نفر از فرزندان حضرت على عليه السّلام ، دو نفر از فرزندان حضرت حسن عليه السّلام ، دو نفر از فرزندان عبد اللّه بن جعفر ، سه نفر از فرزندان حضرت حسين و از فرزندان عقيل ، شش نفر به غير از حضرت مسلم « 2 » .\r\n6 - بيست و سه نفر از فرزندان حضرت حسين و برادران و اهل بيتش « 3 » .\r\n7 - بيست و هفت شهيد از فرزندان فاطمه « 4 » يعنى فاطمهء بنت اسد .\r\n8 - هفتاد و هشت نفر ، اين مطلب را سيد ابو محمد ، حسن حسينى « 5 » - متخصص علم نسب - بيان كرده كه اشتباه است ، شايد مقصود وى كسانى باشد كه همراه حضرت حسين عليه السّلام ، شهيد شده‌اند .\r\n( 2 ) 9 - « سى نفر » ، اين مطلب را امام صادق عليه السّلام ، در گفتگويى با عبد اللّه بن سنان - كه او را به روزه داشتن در روز عاشورا امر نمود و به وى دستور داد تا بعد از نماز عصر ، افطار كند - فرمود : « زيرا در آن وقت بود ( يعنى هنگام عصر ) كه نبرد از خاندان رسول اللّه صلّى اللّه عليه و آله جدا گشت و زد و خورد پايان يافت در حالى كه سى نفر از آنان همراه دوستانشان بر روى زمين افتاده بودند كه شهادت آنان بر رسول خدا صلّى اللّه عليه و آله گران باشد و اگر در دنيا زنده مىبود ، او را به خاطر آنان ، تسليت مىگفتند » « 6 » .\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 87 .\r\n( 2 ) مرآة الزمان ، ص 59 .\r\n( 3 ) الذرية الطاهرة ، ص 133 - 134 .\r\n( 4 ) ابن شهرآشوب ، المناقب 4 / 112 .\r\n( 5 ) بحر الانساب ، جزء دوّم ، ص 180 .\r\n( 6 ) سفينة البحار 2 / 196 ، اعيان الشيعة 1 / 586 .\r\n","page_name":" 372 ","page_number":372},
  {"content":"\r\n\r\n( 1 ) 10 - « سيزده نفر » ، تنها مسعودى « 1 » اين مطلب را گفته و غير از او كسى آن را ذكر ننموده است .\r\n11 - « چهارده نفر » ، خوارزمى اين را نوشته است « 2 » .\r\nاينها برخى از گفته‌هايى است كه ذكر شده‌اند ، زيارت منسوب به ناحيهء مقدسه ، هفده شهيد را نام برده ، شيخ مفيد نيز آن را ذكر نموده است « 3 » ، شايد همين تعداد ، به واقع نزديكتر باشد و خداوند داناست .\r\n( 2 )\r\n\r\nزخمىشدگان از ياران امام حسين عليه السّلام\r\nبعضى از ياران امام ، در ميدان نبرد ، زخمى بر زمين افتادند و سپاه ابن سعد آنان را به قتل نرساندند ، آنها عبارتند از :\r\n( 3 )\r\n\r\n1 - سوار بن حمير جابرى\r\nاو از ميدان نبرد به بيرون حمل شد و شش ماه بعد ، بر اثر زخمهايش درگذشت « 4 » .\r\n( 4 )\r\n\r\n2 - عمرو بن عبد اللّه\r\nاو زخمى در ميدان نبرد افتاد و به بيرون حمل شد و يك سال بعد ، بر اثر زخمهايش ، وفات يافت « 5 » .\r\n\r\n\r\n","description":"","footnote":"\r\n( 1 ) مروج الذهب : 3 / 62 .\r\n( 2 ) خوارزمى ، مقتل الحسين 2 / 47 .\r\n( 3 ) الارشاد ، 2 / 125 .\r\n( 4 ) الحدائق الوردية 1 / 122 .\r\n( 5 ) الحدائق الوردية 1 / 122 .\r\n","page_name":" 373 ","page_number":373},
  {"content":"\r\n\r\n( 1 )\r\n\r\n3 - حسن بن حسن\r\nحسن ، فرزند امام حسن عليه السّلام همراه عمويش نبرد كرد تا اينكه زخمى ، بر زمين افتاد و هنگامى كه فرومايگان اهل كوفه براى بريدن سرهاى شهدا آمدند ، رمقى در او يافتند و « اسماء بن خارجه فزارى » كه از داييهايش بود ، آمد و او را شفاعت كرد ، از او پذيرفتند و او ، وى را به همراه خود به كوفه برد و درمانش كرد تا اينكه بهبودى يافت و سپس به مدينه بازگشت . « 1 »\r\n( 2 )\r\n\r\nنجات‌يافتگان از مرگ\r\nاز ياران امام و اهل بيتش ، اين افراد از كشته شدن رهايى يافتند :\r\n( 3 )\r\n\r\n1 - عقبة بن سمعان\r\n« عقبة بن سمعان » غلام رباب دختر امرئ القيس ، همسر امام حسين عليه السّلام بود كه او را اسير نزد ابن سعد بردند و به او گفت :\r\n- تو كيستى ؟\r\n- برده‌ام .\r\nاو را رها كرد و گزندى به وى نرساند « 2 » .\r\n( 4 )\r\n\r\n2 - مرقع بن قمامه\r\n« مرقع بن قمامهء اسدى » از ياران امام عليه السّلام بود كه اسير گرديد . قبيلهء وى آمدند و براى او درخواست امان كردند . او را تحت الحفظ نزد فرزند مرجانه بردند و ابن سعد وى را از جريانش باخبر ساخت . ابن زياد او را به منطقهء زاره از\r\n\r\n\r\n","description":"","footnote":"\r\n( 1 ) حياة الامام الحسن 2 / 471 .\r\n( 2 ) انساب الاشراف 3 / 410 - 411 .\r\n","page_name":" 374 ","page_number":374},
  {"content":"\r\n\r\nسرزمين بحرين تبعيد نمود و در آنجا باقى ماند « 1 » .\r\n( 1 )\r\n\r\n3 - مسلم بن رباح\r\nاو همراه امام بود و آن حضرت را پرستارى مىكرد . هنگامى كه حضرت ، شهيد شد ، وى پاى به فرار گذاشت و به سلامت رهايى يافت . وى بعضى از حوادث واقعهء كربلا را روايت كرده است « 2 » .\r\n( 2 )\r\n\r\n4 - حضرت امام زين العابدين عليه السّلام\r\nآن حضرت بيمار بود ، بيمارى ، وى را نحيف ساخته بود و به طرز عجيبى از دست آن سركشان ، نجات يافت و به اسارت ، نزد فرزند مرجانه و سرورش يزيد بن معاويه برده شد .\r\n( 3 )\r\n\r\n5 - حسن بن حسن\r\nقبلا بيان كرديم كه وى در ميدان نبرد ، زخمى بر زمين افتاد و از زخمهايش بهبودى حاصل نمود .\r\n( 4 )\r\n\r\n6 - عمر بن حسن\r\n« عمر بن حسن » از كشته شدن نجات يافت ، نمىدانيم كه آيا وى در جنگ شركت نموده يا خردسال بوده است .\r\n\r\n\r\n","description":"","footnote":"\r\n( 1 ) انساب الأشراف 3 / 411 . طبرى ، تاريخ 5 / 454 .\r\n( 2 ) مقرم ، مقتل الحسين ، ص 377 . مقاتل الطالبيين ، ص 119 .\r\n","page_name":" 375 ","page_number":375},
  {"content":"\r\n\r\n( 1 )\r\n\r\n7 - قاسم بن عبد اللّه\r\nاو فرزند « عبد اللّه بن جعفر » بود .\r\n( 2 )\r\n\r\n8 - محمد بن عقيل\r\n( 3 )\r\n\r\n9 - زيد بن حسن « 1 »\r\nاينان كسانى هستند كه از كشته شدن نجات يافتند و از دست آن آدمكشان جنايتكارى كه تشنهء ريختن خون اهل بيت بودند ، جان به سلامت بردند .\r\n( 4 )\r\n\r\nتلفات لشكر ابن سعد\r\nميزان تلفات در سپاه ابن سعد ، بسيار سنگين بود ؛ زيرا ياران امام با وجود اندك بودنشان ، همهء گردانهاى آن سپاه را نابود ساختند و در مناطق كوفه ، سوگ و عزا را گسترانيدند .\r\nيكى از مورخان مىگويد : آنان خانه‌اى را در كوفه نگذاشتند مگر اينكه در آن شيون برپا بود .\r\nآنچه اين مطلب را تأييد مىكند ، اظهاراتى است كه بعضى از فرماندهان لشكرها در مورد وحشت و پريشانى خود از تلفاتى كه متحمل شده بودند ، اظهار نمودند كه در بحثهاى گذشته به آنها اشاره نموديم .\r\n( 5 ) اما در تخمين تلفات ، بعضى از مقاتل نوشته‌اند كه تعداد كشتگان از سپاه فرزند مرجانه ، هشت هزار و هشتاد نفر بودند . « 2 » ، من گمان مىكنم كه اين رقم ، مبالغه‌آميز باشد و كشتگان از اين تعداد كمتر بودند .\r\n\r\n\r\n","description":"","footnote":"\r\n( 1 ) مقاتل الطالبيين ، ص 119 ، الوافى بالوفيات : 12 / 428 .\r\n( 2 ) عبد اللّه ، مقتل الحسين .\r\n","page_name":" 376 ","page_number":376},
  {"content":"\r\n\r\n( 1 ) « ابن اثير » گفته است كه كشتگان ، هشتاد و هشت نفر غير از زخميان بوده‌اند « 1 » كه اين قول ، دور از واقعيت است و هدف از آن ، كم كردن اهميت اردوگاه حضرت حسين عليه السّلام مىباشد ؛ زيرا مسلم است كه آنان ، سپاه ابن سعد را دچار شكستها ساختند و تلفات سنگينى بر آن وارد نمودند تا آنجا كه لشكريان ، از فراوانى كشتگان خود به فغان آمدند و طبيعى است كه اين مسأله با اين شمار اندك ، سازگار نمىباشد .\r\n( 2 )\r\n\r\nرؤياى ابن عباس\r\nهنگامى كه امام از حجاز به عراق رفت ، ابن عباس پريشان خاطر ماند و با غم و اندوه ، دست به گريبان شده از خيانت اهل كوفه بر عموزاده‌اش بيمناك بود . در روز دهم محرم به خواب رفت و پريشان و مضطرب از خواب برخاست و فرياد برآورد : « به خدا ! حسين كشته شد » .\r\nيارانش بر وى اعتراض كرده به او گفتند : « هرگز ، اى پسر عباس ! ! » .\r\n( 3 ) وى در حالى كه اشكها بر چهره‌اش روان بود به آنان پاسخ داد كه من ، رسول خدا صلّى اللّه عليه و آله را در خواب ديدم كه شيشه‌اى به همراه داشت و به من فرمود : آيا مىدانى امّتم بعد از من چه كرده‌اند ؟ فرزندم حسين عليه السّلام را كشتند و اين خون او و خون ياران اوست كه آن را نزد خداى عزيز و جليل بالا مىبرم .\r\nدوستانش ، روز و ساعتى را كه آن خواب در آن انجام شد ، ثبت كردند تا اينكه خبر كشته شدن امام در همان زمانى كه آن خواب صورت گرفته بود ، به آنان رسيد « 2 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 80 .\r\n( 2 ) ابن عساكر ، تاريخ 14 / 237 . مرآة الجنان 1 / 134 . ذهبى ، تاريخ اسلام 5 / 17 . تاريخ\r\n","page_name":" 377 ","page_number":377},
  {"content":"\r\n\r\n( 1 )\r\n\r\nرؤياى ام سلمه\r\nام المؤمنين ، حضرت ام سلمه ، از هنگام خارج شدن امام به سوى عراق ، پريشان و مضطرب بود ؛ زيرا رسول خدا صلّى اللّه عليه و آله كشته شدن فرزندش حضرت حسين عليه السّلام را در سرزمين كربلا به وى اطلاع داده و شيشه‌اى كه در آن تربت آنجا بود ، به وى سپرده و فرموده بود : هرگاه آن شيشه پر از خون گرديد ، سبط آن حضرت ، كشته شده است « 1 » ، او هر روز به آن شيشه نگاه مىكرد و مىگفت :\r\n« روزى كه به صورت خون درآيى ، روز بزرگى خواهد بود « 2 » » .\r\nام سلمه ، در روز دهم محرم به خواب رفت و رسول خدا صلّى اللّه عليه و آله را در خواب ديد ، در حالى كه سر و صورت آن حضرت خاك‌آلود بود ، پس به آن حضرت عرض كرد : « يا رسول اللّه ! تو را چه شده است ؟ ! » .\r\n- « كشته شدن حسين را مشاهده نمودم » .\r\n( 2 ) ام سلمه ، پريشان و مضطرب ، برخاست و فرياد مىزد : « حسين كشته شد ، خداوند ، خانه‌ها و قبرهايشان را پر از آتش نمايد » « 3 » .\r\n( 3 ) ابن عباس ، صداى فريادها را شنيد كه از خانهء ام سلمه برخاسته بود ، پس به سوى وى شتافت ، در حالى كه خانه‌اش از مردان و زنان پر شده بود ، به او گفت : « اى ام المؤمنين ! چرا ناله و فرياد سر داده‌اى ؟ » به او پاسخى نداد و روى به\r\n\r\n\r\n","description":"","footnote":"\r\nبغداد 1 / 142 . مقريزى ، خطط 2 / 285 - 286 . منتظم ، 5 / 346 .\r\n( 1 ) طبرانى ، المعجم الكبير 3 / 114 و 166 . ذهبى ، تاريخ اسلام 5 / 17 . مظفرى ، تاريخ ، ص 210 . و در آن آمده است كه نخستين شيون‌كننده بر حضرت حسين در مدينه ، « ام سلمه » بوده است .\r\n( 2 ) طبرانى ، المعجم الكبير 3 / 114 .\r\n( 3 ) ابن عساكر ، تاريخ 14 / 238 .\r\n","page_name":" 378 ","page_number":378},
  {"content":"\r\n\r\nزنان هاشمى تبار كرد و به آنان گفت : « اى دختران عبد المطلب ! با من به سوگوارى بپردازيد و بر حسين گريه كنيد كه به خدا سوگند ! سبط رسول خدا و ريحانه‌اش حسين ، كشته شده است » .\r\n( 1 ) به وى گفتند : « اين مطلب را از كجا دانستى ؟ » .\r\nوى در خواب ديدن پيامبر صلّى اللّه عليه و آله را به آنان اطلاع داد « 1 » ، زنان به شيون پرداختند تا آنجا كه مدينه به فغان آمد و روزى پر از سوگوارى همچون آن روز ، شنيده نشد « 2 » .\r\n( 2 ) ام سلمه ، از آن روز ، مجلس عزادارى براى حضرت حسين برپا نمود و مسلمانان به سوى او مىرفتند و او را در آن مصيبت دردناكش تسليت مىگفتند .\r\nاز جمله كسانى كه براى تسليت گفتن نزد وى آمد ، « شهر بن حوشب » بود كه وى دربارهء آنچه از رسول خدا صلّى اللّه عليه و آله در فضيلت اهل بيت شنيده بود ، با او به گفتگو پرداخته ، گفت : رسول خدا صلّى اللّه عليه و آله به اطاق خواب ما وارد شد ، فاطمه چيزى را براى او آورد و آن را بر زمين نهاد . آن حضرت صلّى اللّه عليه و آله به وى فرمود : « حسن و حسين و عموزاده‌ات على را نزد من فراخوان » . هنگامى كه آنان نزد آن حضرت جمع شدند ، گفت : « خداوندا ! اينان افراد خاص من و اهل بيتم مىباشند ، پس پليدى را از آنان دور كن و به حقيقت پاك گردان » « 3 » .\r\n( 3 ) آنگاه ، ام سلمه ، اهل كوفه را لعنت كرد و گفت : « او را كشتند ، خداى عزيز و جليل آنان را بكشد ، او را فريب دادند و خوار ساختند ، خداوند لعنتشان كند « 4 » » .\r\n\r\n\r\n","description":"","footnote":"\r\n( 1 ) شيخ طوسى ، امالى 314 ح 639\r\n( 2 ) يعقوبى ، تاريخ 2 / 246 .\r\n( 3 ) ابن عساكر ، تاريخ 14 / 141 .\r\n( 4 ) طبرانى ، المعجم الكبير 3 / 114 - 115 .\r\n","page_name":" 379 ","page_number":379},
  {"content":"\r\n\r\nوى از شدت اندوه ، از هوش مىرفت و تنها مدت اندكى باقى ماند تا اينكه در غم و اندوه بر حضرت حسين عليه السّلام وفات يافت « 1 » .\r\n( 1 )\r\n\r\nحمل سر امام حسين عليه السّلام توسط خولى\r\nابن سعد ، به تكه‌تكه كردن بدن امام عليه السّلام - كه اسلام آن را تحريم كرده است - توجهى ننمود ، پس از آنكه فرزند مرجانه در اين مورد به وى دستور داده بود .\r\nوى ، بلافاصله پس از شهادت امام ، اقدام به فرستادن سر آن حضرت ، به همراه « خولى بن يزيد اصبحى » و « حميد بن مسلم ازدى » نمود ، آن دو ، سر مبارك را به عنوان هديه‌اى نزد فرزند مرجانه بردند ، آن‌گونه كه سر « حضرت يحيى بن زكريا » نزد ستمگرى از ستمگران بنى اسرائيل ، برده شده بود .\r\n( 2 ) آن دو ، به سرعت راه مىپيمودند و به چيزى توجه نداشتند تا اينكه در بخش پايانى شب ، به كوفه رسيدند و در كاخ را بسته يافتند .\r\nخولى ، سر امام را برداشت و به سرعت به سوى خانه‌اش شتافت تا مژدهء آن را به همسرش بدهد . وى ، در خانه را به شدّت كوبيد در حالى كه از شدت خستگى و شادمانى فراوان ، به تندى نفس مىكشيد . همسرش ؛ « نوار » دختر « مالك حضرمى » - كه علوى مسلك بود - به سويش خارج شد و به سرعت از او پرسيد : « خبر چيست ؟ ! » .\r\n- « ثروت روزگار را آورده‌ام . اين ، سر حسين است كه در خانه همراه تو مىباشد ! » .\r\n( 3 ) آن زن ، نتوانست خوددارى كند ، پس بر او فرياد كشيد : « واى بر تو ! مردم ،\r\n\r\n\r\n","description":"","footnote":"\r\n( 1 ) سير اعلام النبلاء 3 / 283 .\r\n","page_name":" 380 ","page_number":380},
  {"content":"\r\n\r\nنقره و طلا آورده‌اند و تو سر فرزند دخت رسول خدا را آورده‌اى ! به خدا ! هرگز چيزى سر مرا با سر تو فراهم نخواهد آورد « 1 » .\r\n( بدين ترتيب ) شوهرش ، ناپسندترين مردم نزد وى گشت .\r\nصبح زود ، خولى ، سر امام را نزد ابن زياد برد ، او سرور و شادمانى خود را ابراز كرد ؛ زيرا گمان مىكرد كه همهء آرزوها و رؤياهايش محقق شده است .\r\n( 1 )\r\n\r\nطاغوت و قاتل امام عليه السّلام\r\nابن زياد ، به مأموران جلّادش كه در نبرد شركت داشتند ، روى كرد و گفت :\r\n« كداميك از شما او را كشته‌ايد ؟ » .\r\nشخصى به سوى وى برخاست و در حالى كه شادمان بود كه شايد جايزه را از او بگيرد ، به او گفت : « من او را كشتم » .\r\n- « چه چيزى به تو گفت » .\r\n- « هنگامى كه سلاح را گرفتم به او گفتم : تو را مژدهء آتش باد ، گفت : « ان شاء اللّه تعالى مرا مژدهء رحمتش و شفاعت پيامبرش خواهد بود » « 2 » .\r\nفرزند مرجانه ، سر به زير افكند ، در حالى كه احساس حقارت ، بد عاقبتى و سرنوشتى زشت مىكرد .\r\n\r\n\r\n","description":"","footnote":"\r\n( 1 ) انساب الاشراف 3 / 411 . و در جواهر المطالب 2 / 290 آمده است كه وى به او گفت :\r\nبه خدا ! هرگز بسترى مرا با تو فراهم نخواهد آورد . و در البداية و النهاية 8 / 190 آمده است : وى از بسترش برخاست و به طشت نگاه كرد و نورى را ديد كه از آن طشت به سوى آسمان مىدرخشيد و پرندگان سفيدى را مشاهده كرد كه در اطراف آن پرواز مىنمودند .\r\n( 2 ) تاريخ الخميس 2 / 300 .\r\n","page_name":" 381 ","page_number":381},
  {"content":"\r\n\r\n( 1 )\r\n\r\nانتقام گرفتن ابن زياد از سر امام حسين عليه السّلام\r\nهنگامى كه سر ريحانهء رسول خدا صلّى اللّه عليه و آله در برابر آن نابكار نابكارزاده ، گذاشته شد ، مدتى را صرف بازى با دندانهاى حضرت نمود و از اين كار لذتى بىمانند مىيافت در حالى كه آثار كينه‌اى درونى و انتقام‌جوئى گناه‌آلودى بر چهره‌اش نمايان گشته بود ، آنگاه با چوب‌دستى خود شروع به زدن دندانهاى پيشين و لبهاى امام كرد همان لبانى كه رسول خدا صلّى اللّه عليه و آله آنها را فراوان بوسه مىزد .\r\n( 2 ) « قيم بن محمد » مىگويد : « هرگز صحنه‌اى فجيع‌تر از انداختن سر حسين در برابر فرزند مرجانه نديدم كه آن را با چوب‌دستى خود مىزد « 1 » » .\r\nدر مجلس ابن زياد ، « زيد بن ارقم » صحابى حاضر بود ، هنگامى كه اين عمل وى را ديد ، توانش را از دست داد و بر او فرياد زد : « اين چوب را از اين لبها دور كن ، سوگند به آنكه جز او پروردگارت نيست ، من لبهاى رسول خدا را بر اين دو لب ديدم كه آنها را بوسه مىزد » .\r\n( 3 ) زيد ، به گريه افتاد و ابن زياد به مسخره كردن آن صحابى پرداخت و گفت :\r\n« خداوند چشمانت را گريان سازد ، اگر پيرمردى خرفت نمىبودى كه عقلت را از دست داده‌اى ، گردنت را مىزدم » .\r\n( 4 ) آن صحابى به سخن آمد و گفت : « نمىخواهى حديثى براى تو بگويم كه از اين يك ، سخت‌تر باشد ، رسول خدا صلّى اللّه عليه و آله را ديدم كه حسن را بر ران راست خود و حسين را بر ران چپ خويش نشانده و دو دست خود را بر سر آن دو گذاشته بود و مىگفت : خدايا ! من اين دو را به تو و به مؤمنان درستكار مىسپارم ، پس چگونه است امانت رسول خدا صلّى اللّه عليه و آله نزد تو اى پسر زياد ؟ » .\r\n( 5 ) زيد ، بدون توجه به ستمگرى فرزند مرجانه ، خارج شد و در حالى كه\r\n\r\n\r\n","description":"","footnote":"\r\n( 1 ) شيخ طوسى ، امالى 252 ح 449 .\r\n","page_name":" 382 ","page_number":382},
  {"content":"\r\n\r\nمردم كوفه را مخاطب قرار داده بود ، گفت : « اى گروه عرب ! شما پس از امروز ، بردگانى خواهيد بود ، فرزند فاطمه را كشته‌ايد و فرزند مرجانه را به حكومت رسانده‌ايد ، او نيكان شما را مىكشد و بدانتان را به بردگى مىكشاند ، پس دور باد آنكه به خوارى و ننگ ، خرسند باشد » « 1 » .\r\n( 1 ) وقتى ابن زياد از بازى با سر ريحانهء رسول خدا صلّى اللّه عليه و آله فراغت يافت ، به كاهن كافرى ، روى كرد گفت : برخيز و . . . خود را بر سر دشمنت بگذار . آن كاهن نيز چنان كرد « 2 » . ابن زياد با اهل بيت ، كارى كرد كه هيچ كافرى در روى زمين نكرده است ؛ زيرا وى ، همهء ارزشها و مقدسات را مورد توهين قرار داد و هر آنچه را كه خداوند تحريم كرده است ، مباح دانست .\r\n( 2 )\r\n\r\nبازگشت نيروهاى مسلّح\r\nنيروهاى مسلّح ، روز يازدهم محرم را در كربلا ماندند و لاشه‌هاى كشتگان خود را با احترام و تعظيم ، به خاك سپردند و براى آنان دريچه‌اى از چركابهء جهنم گشودند كه داغى آن ، فزونى مىيابد و آتش آن ، خاموش نمىشود و آتش ، چهره‌هايشان را مىسوزاند و در حالى كه آنان در چهرهء درهم كشيده باشند .\r\n( 3 ) اما بدن امام بزرگوار و بدنهاى پاك اهل بيت و يارانش را عمدا بر دشت كربلا رها كردند تا بادها بر آنها بوزند ، نه غسل داده و نه كفن گشته بودند .\r\n( 4 ) ابن سعد ، به « حميد بن بكر احمرى » دستور داد تا بانگ حركت به سوى كوفه در ميان لشكريان سر دهد . « 3 » نيروهاى ابن سعد ، بعد از ظهر از كربلا\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 97 . الصراط السوى فى مناقب آل النبى ، ص 87 .\r\nانساب الاشراف 3 / 412 - 413 ، المناقب و المثالب .\r\n( 2 ) مرآة الزمان فى تواريخ الاعيان ، ص 97 .\r\n( 3 ) انساب الاشراف 3 / 411 .\r\n","page_name":" 383 ","page_number":383},
  {"content":"\r\n\r\nحركت كردند در حالى كه پرچمهاى آنان ، سرهاى عترت پاكى بود كه براى احقاق حق و استوار ساختن پايه‌هاى عدالت ، بپاخاسته بودند . آنان زنان و خواهران حضرت حسين عليه السّلام و زنان اصحاب را با خود بردند كه به غير از كودكان ، بيست زن بودند . « 1 » آنان را بر شترانى بدون پوشش سوار كرده بردند آن‌گونه كه اسيران ترك و ديلم را مىبرند و براى اينكه بيشتر به آنان رنج دهند ، بر جنازه‌هاى كشتگان اهل بيت ، عبورشان دادند ، در حالى كه اعراب جاهلى از عبور دادن زنان بر كشتگانشان خوددارى مىورزيدند ؛ چرا كه سپاه ابن سعد به هيچ‌گونه اخلاقى پايبند نبود و هيچ‌گونه عاطفه انسانى نداشت .\r\n( 1 ) هنگامى كه بانوان نبوّت ، به جنازه‌هاى كشتگان از اهل بيت نظر افكندند ، صداى خود را به گريه بلند كردند ، حضرت زينب عليها السّلام نوهء پيامبر صلّى اللّه عليه و آله با صدايى كه دلها را مىسوزاند ، فرياد كشيد : « واى اى محمد ! اين حسين است كه در بيابان آغشته به خون افتاده و اندامهايش قطعه‌قطعه گشته و اين دختران تو در اسارتند و ذرّيهء تو كشته شده‌اند » « 2 » .\r\nآن قوم ، بهت‌زده و خاموش شدند و چشمانشان پر از اشك گشت و دشمن و دوست ، گريست « 3 » .\r\n( 2 )\r\n\r\nبىتابى امام زين العابدين عليه السّلام\r\nامام زين العابدين عليه السّلام وقتى جنازهء پدر و جنازه‌هاى اهل بيت و يارانش را در بيابان افتاده ديد كه هيچ كس براى خاكسپارى آنان نمىشتابد ، به شدت\r\n\r\n\r\n","description":"","footnote":"\r\n( 1 ) مقرم ، مقتل ، ص 305 .\r\n( 2 ) مقريزى ، خطط 2 / 289 البداية و النهاية . 8 / 193 .\r\n( 3 ) جواهر المطالب فى مناقب الامام على بن ابى طالب عليه السّلام ، 2 / 291 .\r\n","page_name":" 384 ","page_number":384},
  {"content":"\r\n\r\nبىتاب گشت . عمه‌اش زينب او را ديد و به تسليت دادن وى پرداخت و گفت :\r\n( 1 ) « چرا تو را مىبينم كه خود را به خطر انداخته‌اى ، اى باقيماندهء جد و برادرانم ! به خدا ! اين عهدى از سوى خداوند براى جدّ و پدر تو مىباشد ، خداوند با مردمانى پيمان بسته كه فراعنهء اين سرزمين ، آنان را نمىشناسند ، در حالى كه آنان نزد اهل آسمانها شناخته شده هستند . آنان اين اندامهاى جدا گشته و بدنهاى آغشته به خون را جمع مىكنند و به خاك مىسپارند ، در اين سرزمين طف ، پرچمى براى قبر پدرت سيد الشهداء برمىافرازند كه هيچ‌گاه آثارش كهنه نمىگردد و نشانه‌هايش با گذشت شبها و روزها ، محو نمىشود ، پيشوايان كفر و پيروان گمراهى ، براى محو و نابودى آن خواهند كوشيد ، ولى اثر آن جز بلندى روزافزون ، چيزى نخواهد يافت » « 1 » .\r\n( 2 ) نوهء پيامبر صلّى اللّه عليه و آله اندوه عميق ناشى از به خاك سپرده نشدن پدر را كه بر امام زين العابدين عليه السّلام دست يافته بود ، بر طرف ساخت ؛ زيرا آنچه را از پدر و برادرش شنيده بود به وى خبر داد كه جمعى از مؤمنان ، آن بدنهاى پاك را به خاك خواهند سپرد و براى آنان پرچمى برپا خواهد شد كه هيچ‌گاه اثرش محو نشود و جاويدان مىماند تا آن وقت كه خداوند زمين و آنچه را كه بر آن است ، وارث شود . . . پادشاهان اموى و عباسى براى محو و نابودى آن آثار ، كوشيدند و خود را به زحمت انداخته ، همهء امكانات خويش را به كار گرفتند ولى كامياب نشدند و مرقد امام همچنان سرفراز بر بلنداى روزگار باقى ماند و خاطره‌اش همچنان گسترهء زمين را پر از نور و افتخار و شرف ساخت همچون برترين صورتى كه انسانيّت در همهء دورانهايش به آن عزّت مىجويد .\r\n\r\n\r\n","description":"","footnote":"\r\n( 1 ) كامل الزيارات ، ص 261 ، ب 88 ، ح 1 .\r\n","page_name":" 385 ","page_number":385},
  {"content":"\r\n\r\n( 1 )\r\n\r\nدفن اجساد پاك\r\nپيكر امام بزرگوار و اجساد شهداى عاليمقام از اهل بيت و يارانش ، افتاده بر دشت صحرا در زير آفتاب داغ و در معرض وزش بادها باقى ماند ، در حالى كه جمعى از مؤمنانى كه به جنگ با ريحانهء رسول خدا صلّى اللّه عليه و آله آلوده نشده بودند ، براى خاكسپارى آنان شتافته بودند . مورخان در مورد روزى كه اجساد ، تدفين يافتند ، اختلاف دارند ، گفته‌ها در اين مورد چنين مىباشند :\r\n1 - روز يازدهم « 1 » .\r\n2 - روز دوازدهم « 2 » .\r\n3 - روز سيزدهم « 3 » .\r\n( 2 ) اما كسانى كه موفق به تدفين آن اجساد شدند ، قومى از « بنى اسد » بودند كه در نزديكى محل نبرد ، سكونت داشتند و پس از آنكه سپاهيان ابن سعد ، از آن محل دور شدند ، به آنجا شتافته بدنهاى پاك را ديدند كه در بيابان افتاده‌اند ، دانستند كه آنها بدنهاى اهل بيت و بدنهاى يارانشان مىباشد ، آنان به گريه و زارى پرداختند و زنانشان شيون نمودند و در آرامش شب ، آنگاه كه از ترس مراقبان ، ايمن گشتند ، قبرى براى سيد الشهداء و قبر ديگرى براى بقيهء شهدا حفر نمودند و اين كار را در پرتو ماه در حال غروب انجام دادند كه هيچ‌گاه در همهء دورانها و روزگاران ، بر صحنه‌اى آنچنان با عظمت ، نتابيده است .\r\n( 3 ) « شيخ مفيد » مىگويد : « وقتى ابن سعد از آنجا دور شد ، قومى از بنى اسد\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 97 . البداية و النهاية 8 / 189 . ابن شهرآشوب ، المناقب 4 / 112 .\r\n( 2 ) بحار 45 / 107 .\r\n( 3 ) مقرم ، مقتل الحسين ، ص 319 .\r\n","page_name":" 386 ","page_number":386},
  {"content":"\r\n\r\nكه در سرزمين كربلا ساكن بودند ، به سوى حضرت حسين عليه السّلام و يارانش خارج شدند و بر آنان نماز گزاردند و حضرت حسين عليه السّلام را در جايى كه اكنون مرقد آن حضرت است ، به خاك سپردند و فرزندش على بن الحسين اصغر را در پايين پاى حضرت ، دفن نمودند و اهل بيت و ياران شهيدش - كه در كنار وى به شهادت رسيده بودند - را جمع كردند و همه را در كنار پاهاى حضرت به خاك سپردند . و حضرت عباس عليه السّلام را در محلى كه به شهادت رسيده بود ، در كنار راه كربلا ، در محلى كه اكنون مرقد آن حضرت مىباشد ، دفن نمودند » « 1 » .\r\n( 1 ) بعضى از منابع شيعه ، صراحت دارند كه بنى اسد در مورد آن بدنهاى پاك ، سرگردان شدند و راهى براى شناختن آنان نيافتند ؛ زيرا سرهايشان جدا شده بود در حالى كه در آن وضع بودند ، ناگهان امام زين العابدين عليه السّلام در كنار آنان حاضر شد و ايشان را از شهداى اهل بيت و اصحاب شهيد آگاه نموده به حمل جسد پدرش شتافت و او را در آرامگاه واپسينش قرار داد ، در حالى كه اشكهاى سوزناكش را بر چهره روان ساخته بود ، مىگفت :\r\n« خوشا به حال آن زمينى كه جسد پاكت را در خود جاى داد . دنيا پس از تو تاريك و آخرت به نور تو درخشان است ، شب بيدار مىمانيم و اندوهت را پيوسته مىداريم تا اينكه خداوند براى اهل بيتت سراى تو را برگزيند ، بر تو از من سلام و رحمت خداوند و بركات او باد اى فرزند رسول خدا » .\r\n( 2 ) آنگاه ، اين كلمات را بر قبر شريف آن حضرت نگاشت : « اين قبر حسين بن على بن ابى طالب عليه السّلام است كه او را تشنه و غريب ، كشتند » . در پيش پاى امام ، فرزندش على اكبر را به خاك سپرد و بقيهء شهداى بزرگوار از هاشميان و ديگران را در يك قبر به خاك سپرد ، آنگاه ، امام زين العابدين عليه السّلام به همراه اسديها ، به سوى\r\n\r\n\r\n","description":"","footnote":"\r\n( 1 ) الارشاد ، 2 / 114 .\r\n","page_name":" 387 ","page_number":387},
  {"content":"\r\n\r\nنهر علقمى رفتند و قمر بنى هاشم ، عباس بن امير المؤمنين عليه السّلام را دفن كردند . امام به سختى گريست و گفت : « اى ماه بنى هاشم ! دنيا پس از تو مباد . از من بر تو سلام ، اى شهيدى كه خدا را در نظر داشتى و رحمت خدا و بركات او بر تو باد ! » . « 1 »\r\nآن قبرهاى پاك ، نشانى از كرامت انسانى و علامتى براى هر فداكارى عادلانه گشتند .\r\n( 1 ) « عقاد » مىگويد : « آنها اينك ، زيارتگاهى هستند كه مسلمانان موافق و مخالف بر آنها طواف مىكنند و شايسته آن است كه هر انسانى بر آن طواف نمايد ؛ زيرا آدرس برپايى است براى مقدس‌ترين چيزى كه انسان زنده از ميان ديگر زندگان بدان شرافت مىيابد ؛ گنبد آسمان هرگز بر مكانى براى شهيدى سايه نيفكنده است كه از آن گنبدهاى توأم با معناى شهادت و خاطرهء شهيدانى كه دربرگرفته‌اند ، شريف‌تر باشد » « 2 » .\r\n( 2 ) « يوسف رجيب » مىگويد : « هيچ قبرى از قبور اولياى صالح نيكوكار خداوند نيست جز قبر حضرت حسين عليه السّلام كه آن قبلهء دنيا و كعبهء فرزندان زمين است ؛ زيرا خداوند آن را به جهاد با دشمنانش شرافت بخشيده ، آنان كه مىخواستند دين پاك را محو كنند و شريعت را بىارزش نمايند و خلافت را چيزى گذرا بگيرند كه با آن هر حرام‌شده‌اى را مباح دانستند و به آنچه خداوند حرام كرده و كتابهايش حرام دانسته‌اند ، لذّت جويند » « 3 » .\r\n( 3 ) آن بقعهء مبارك ، خلاصهء بلندمنشى ، شرافت و دين را دربرگرفت و مقدس‌ترين و برترين مراكز عبادت در اسلام شد ؛ زيرا در هر وقت مسلمانان\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 319 - 320 .\r\n( 2 ) ابو الشهداء .\r\n( 3 ) مجلّه الغرى ، سال دوّم ، شمارهء 20 ، ص 22 .\r\n","page_name":" 388 ","page_number":388},
  {"content":"\r\n\r\nبر آن طواف مىكنند ، از آن بركت مىجويند و به خدا تقرّب مىورزند ، همچنانكه محل طوافى شد براى فرشتگان مقرب خداوند ؛ چون « فضل بن يسار » از امام صادق روايت كرده كه از آن حضرت دربارهء برترين قبور شهيدان پرسيده شد و آن حضرت عليه السّلام فرمود : « آيا برترين شهيدان ، حسين بن على نيست ؟ سوگند به آنكه جانم در دست اوست ، پيرامون قبر او ، چهل هزار فرشتهء ژوليده‌موى و خاك‌آلود هستند كه تا روز قيامت بر او مىگريند » « 1 » .\r\n( 1 ) امام رضا عليه السّلام مىفرمايد : « در اطراف قبر امام حسين عليه السّلام هفتاد هزار فرشتهء ژوليده‌موى و خاك‌آلود هستند كه تا روز قيامت بر آن حضرت گريه و زارى مىنمايند » « 2 » .\r\n( 2 ) مرقد عظيم آن حضرت ، به استجابت دعا در آن ، بهره‌مند گشته است ؛ زيرا هر غمگين يا نيازمندى را كه به سوى آن روى آورد ، خداوند او را گشايشى از آنچه در آن هست ، عنايت مىفرمايد .\r\n( 3 ) « جواهرى » مىگويد :\r\n تعاليت من مفزع للحتوف * و بورك قبرك من مفزع\r\nتلوذ الدهور فمن سجد * على جانبيه و من ركع « 3 » \r\n« تو بلندمرتبه گشته‌اى كه چه پناهگاهى براى نيازمندان هستى و قبر تو مبارك باد كه چگونه پناهگاهى است » .\r\n« روزگاران به آن پناه مىبرند در دو سويش به سجود و ركوع مىپردازند » .\r\n( 4 ) مورخان مىگويند : امام هادى عليه السّلام بيمار شد و به « ابو هاشم جعفرى »\r\n\r\n\r\n","description":"","footnote":"\r\n( 1 ) ابن مغازلى ، مناقب ، ص 397 ، ح 450 .\r\n( 2 ) ذخائر العقبى ، ص 151 .\r\n( 3 ) جواهرى ، ديوان 1 / 194 .\r\n","page_name":" 389 ","page_number":389},
  {"content":"\r\n\r\nدستور داد شخصى را براى وى به حائر حسينى بفرستد تا براى شفاى « او دعا كند ، هنگامى كه از آن حضرت عليه السّلام در آن باره پرسيده شد ، فرمود : « خداوند دوست دارد كه در اين مكان ، خوانده شود » . « 1 »\r\n( 1 ) سرور شهيدان ، جايگاه عظيمى را نزد خداى تعالى به دست آورد ، همان‌گونه كه قلوب مسلمين را دربرگرفت و صادقانه‌ترين محبت آنان را كسب نمود ، زيرا آنها از هر مكان دور دستى ، به سوى مرقدش بار سفر مىبندند تا حق او را وفا كنند و به فضيلتش ، اعتراف نمايند و پاداش عظيم را به دست آورند كه خداوند آن را براى زايرانش منظور فرموده است .\r\n« نيكلسون » مىگويد : « ظرف چند سال پس از شهادت حسين ، آرامگاهش ، محل حجى شد كه به سويش بار سفر مىبندند » « 2 » .\r\n( 2 )\r\n\r\nفضيلت زيارت امام حسين عليه السّلام\r\nاز ائمهء اهل بيت عليهم السّلام اخبارى در فضيلت زيارت سيد الشهداء عليه السّلام متواتر گشته و بعضى از فقها به وجوب آن معتقد شده‌اند . « محمد بن على علوى » ، كتابى در دو جزء تأليف نموده و آن را « فضل زيارة الحسين عليه السّلام » ناميده است كه ما به بعضى از آن اخبار ، اشاره مىنماييم :\r\n( 3 ) 1 - « ابو حمزهء ثمالى » مىگويد : از على بن الحسين عليه السّلام در مورد زيارت حضرت حسين عليه السّلام پرسيدم . آن حضرت فرمود : « او را هر روز زيارت كن ، پس اگر نتوانستى ، در هر جمعه و اگر نتوانستى ، در هر ماه كه هر كس او را زيارت\r\n\r\n\r\n","description":"","footnote":"\r\n( 1 ) كامل الزيارات ، ص 273 - 274 ، ب 90 ، ح 3 .\r\n( 2 ) تاريخ الادب العربى .\r\n","page_name":" 390 ","page_number":390},
  {"content":"\r\n\r\nنكند ، حق رسول خدا صلّى اللّه عليه و آله را سبك دانسته است » « 1 » .\r\n( 1 ) 2 - « ابو الجارود » مىگويد : « امام باقر عليه السّلام ، به من فرمود : قبر حضرت حسين عليه السّلام در چه فاصله‌اى از شما قرار دارد ؟ » . به آن حضرت گفتم : براى سواره ، يك روز و براى پياده يك شبانه‌روز .\r\nفرمود : « اگر نسبت به ما آن‌طور مىبود كه براى شماست ، آن را هجرتى براى خود مىگرفتيم » « 2 » .\r\n( 2 ) 3 - « محمد بن مسلم » از امام باقر عليه السّلام روايت كرده كه : « شيعيان ما را به زيارت قبر حضرت حسين عليه السّلام دستور دهيد كه رفتن به سوى آن ، روزى را مىافزايد و عمر را طولانى مىسازد و ناپسنديها را دور مىسازد . رفتن به سوى آن ، بر هر مؤمنى كه براى او به امامت از سوى خداوند اقرار دارد ، واجب است » « 3 » .\r\nخبرها در اين مورد فراوانند كه قطعيّت صدور آنها را از ائمهء اهل بيت عليهم السّلام مىرساند .\r\n( 3 )\r\n\r\nدعاى امام صادق براى زايران امام حسين عليه السّلام\r\nامام صادق عليه السّلام به اين دعاى شريف در حق زايران قبر جدش حضرت حسين عليه السّلام دعا كرده كه « معاويه بن وهب » آن را روايت نموده ، متن آن چنين است :\r\n\r\n\r\n","description":"","footnote":"\r\n( 1 ) فضل زيارة الحسين عليه السّلام ص 42 و 43 .\r\n( 2 ) فضل زيارة الحسين عليه السّلام ص 44 .\r\n( 3 ) وسائل الشيعة 10 / 321 .\r\n","page_name":" 391 ","page_number":391},
  {"content":"\r\n\r\n( 1 ) براى وارد شدن بر امام صادق عليه السّلام اجازه خواستم كه به من گفته شد داخل شو ، من وارد شدم و آن حضرت را در نمازگاهش يافتم . پس نشستم تا اينكه نمازش را به جاى آورد . من شنيدم كه او با پروردگارش مناجات مىنمود و مىگفت :\r\n( 2 ) « اى آنكه ما را به كرامت مخصوص گردانيده و به وصيّت ، ويژگى فرموده‌اى ، به ما وعدهء شفاعت داده ، علم گذشته و آينده را عنايت كرده‌اى و دلهايى از مردم را هواخواه ما ساخته‌اى ، مرا و برادرانم را و زايران قبر پدرم حسين عليه السّلام را بيامرز آنان كه اموال خود را خرج مىنمايند و بدنهايشان را براى رسيدن به برّ و نيكى ما و اميد به صله ما - كه نزد توست - و شادمان ساختن پيامبرت صلّى اللّه عليه و آله ، و اجابت فرمان ما و ناراحت نمودن دشمنانمان ، حركت مىدهند و با اين كار رضاى تو را مىخواهند ، پس به جاى ما آنان را خشنودى عنايت فرما و در شب و روز ، محافظتشان نما و بر خانواده و فرزندانشان كه آنان را پشت سر رها كرده‌اند ، به نيكى كرامتى برسان و به آنان ببخشاى برترين چيزى را كه در غربت از وطنهايشان از تو آرزو كرده‌اند و آنچه را كه به آن ما را بر فرزندان و خويشاوندان و نزديكانشان ، برترى داده‌اند .\r\n( 3 ) خداوندا ! دشمنان ما به خاطر خارج شدنشان بر آنان خرده گرفتند ، ولى اين كار ، آنان را از حركت به سوى ما بازنداشت و اين مخالفتى است از آنان با كسانى كه با ما مخالفت كرده‌اند ، پس رحم كن بر آن چهره‌هايى كه آفتاب آنها را تغيير داده ، رحمت فرما آن گونه‌هايى كه بر قبر ابى عبد اللّه عليه السّلام نهاده شده‌اند ، رحمت نما آن چشمانى را كه اشكهايشان در دل سوختن براى ما جارى شده‌اند ، مهربانى كن بر آن دلهايى كه براى ما پريشانى نموده و سوخته‌اند و رحمت كن آن فريادى را كه براى ماست .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nخداوندا ! من آن جانها و آن بدنها را به تو مىسپارم تا آنگاه كه آنان را در روز تشنگى ، كنار حوض برسانى » .\r\n( 1 ) آن حضرت ، همچنان در حالى كه در سجده بود ، خداوند را به اين دعا فرا مىخواند . هنگامى كه فراغت يافت ، گفتم : « فداى تو گردم ! اگر اين را كه شنيدم براى كسى مىبود كه خداى را نمىشناخت ، گمان مىكردم كه آتش ، چيزى از او را نچشد ، به خدا ! آرزو كردم او را زيارت كنم و به حج نرفته باشم » .\r\nحضرت عليه السّلام فرمود : « چقدر به آن نزديك هستى ، پس چه چيزى تو را از زيارت وى بازمىدارد ؟ چرا اين كار را رها مىكنى ؟ » .\r\n- « نمىدانستم كه مطلب تا اين حدّ مهم باشد » .\r\n( 2 ) « اى معاويه ! آنان كه براى زايرانش در آسمان دعا مىكنند ، بيش از كسانى هستند كه در زمين براى آنان دعا مىكنند . اى معاويه ! اين كار را رها مكن كه هر كس آن را ترك كند ، از حسرت چنان خواهد ديد كه آرزو مىكند قبرش نزد او باشد .\r\n( 3 ) آيا دوست ندارى خداوند تو را از جمله كسانى ببيند كه رسول خدا صلّى اللّه عليه و آله ، على ، فاطمه و ائمه ، برايش دعا مىكنند ؟ آيا دوست ندارى كه فردا از كسانى باشى كه فرشتگان با آنان مصافحه مىكنند ؟ آيا دوست ندارى كه فردا از جمله كسانى باشى كه خارج مىشوند در حالى كه گناهى بر آنان نباشد كه به آن بازخواست شوند ؟ آيا دوست ندارى فردا از كسانى باشى كه با رسول خدا صلّى اللّه عليه و آله مصافحه مىكنند ؟ « 1 » .\r\nدر اينجا سخن ما در مورد شهادت امام عظيم ، پايان مىيابد تا به استقبال اسيران اهل بيت در كوفه برويم .\r\n\r\n\r\n","description":"","footnote":"\r\n( 1 ) وسائل الشيعة 10 / 320 - 321 .\r\n","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\n( 1 )\r\n\r\nاسيران اهل بيت عليهم السّلام در كوفه\r\n\r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n( 1 ) « كوفه » ، با پريشانى و اضطراب فراوان ، از اسيران اهل بيت استقبال نمود و خوارى و بيچارگى ، بر آن سايه افكند ، زيرا دهانها بسته و زبانها لال گشته بود ، كسى نمىتوانست اندوه شديدى را كه در دل داشت ، از بيم حكومت ستمگرى - كه جان و كرامت مردم را ناچيز مىشمرد - بيان نمايد .\r\n( 2 ) بوقهاى لشكريان ، به صدا آمده پرچمهايشان به اهتزاز درآمدند ، در حالى كه سرهاى عترت پاك را به روى نيزه‌ها برداشته و اسيران يعنى بانوان نبوت و آزادزنان حريم وحى كه به اسبان بسته شده بودند ، به همراه داشتند .\r\n( 3 ) آن منظرهء هولناك را « مسلم جصاص » « 1 » توصيف نموده و گفته است : ابن زياد مرا براى تعمير كاخ فرماندارى در كوفه فراخواند ، در حالى كه من ، درها را گچ‌كارى مىنمودم ، ناگهان فريادهايى از همهء كوفه برخاست ، من روى به يكى از خدمتكاران كاخ نموده به او گفتم : « چرا كوفه را فريادزنان مىبينم ؟ » .\r\n- اينك سر يكى از خوارج را مىآورند كه بر عليه يزيد قيام كرده است ! ! - اين خارجى كيست ؟\r\n- حسين بن على ! ( 4 ) مسلم مىگويد : به خدمتكار اجازه دادم تا خارج شود سپس شروع به زدن بر روى صورتم كردم تا آنجا كه ترسيدم دو چشم من از بين بروند ، دستهاى گچ آلوده‌ام را شستم و از قصر خارج شدم تا اينكه به « محلهء كناس » رسيدم ، در\r\n\r\n\r\n","description":"","footnote":"\r\n( 1 ) جصاص : گچ‌كار ( مترجم ) .\r\n","page_name":" 397 ","page_number":397},
  {"content":"\r\n\r\nحالى كه ايستاده بودم و مردم منتظر رسيدن اسيران و سرها بودند ، چهل شتر پيش آمدند كه زنان و اطفال را حمل مىكردند ، ناگهان ، على بن الحسين عليه السّلام را بر شترى بدون پوشش ديدم كه از گردنش خون جارى بود و گريه كرده مىگفت :\r\n يا امة السوء لا سقيا لربعكم * يا امة لم تراع جدّنا فينا\r\nلو اننا و رسول اللّه يجمعنا * يوم القيامة ما كنتم تقولونا\r\nتسيرونا على الاقتاب عارية * كأننا لم نشيد فيكم دينا « 1 » \r\n« اى امّت بد ! باران بر سر زمينتان نبارد ، اى امتى كه جدّمان را در مورد ما مراعات ننموديد ! » .\r\n« اگر رسول خدا ما را در روز قيامت جمع كند ، شما چه خواهيد گفت » .\r\n« ما را بر شترانى بىپوشش حركت مىدهيد ، گويى كه ما در ميان شما دينى را نياورده‌ايم » .\r\n( 1 ) « جذلم بن بشير » مىگويد : در سال 61 هجرى ، هنگام آمدن على بن الحسين عليه السّلام از كربلا به كوفه آمدم در حالى كه زنان همراه او بودند و سربازان ، دور آنان را گرفته و مردم براى ديدن آنان خارج شده بودند ، آنها بر شترانى بدون پوشش سوار بودند . زنان اهل كوفه به گريه و شيون پرداختند ، من على بن الحسين عليه السّلام را ديدم كه بيمارى ، او را رنجور كرده ، بر گردنش غل و زنجير بود و دستش بر گردنش بسته بود ، با صداى ضعيفى مىفرمود : « اينان مىگريند و به خاطر ما نوحه‌سرايى مىكنند ، پس چه كسى ما را كشته است ؟ « 2 » » .\r\n( 2 ) يكى از بانوان كوفه ، پيش آمد و از اسير پرسيد : شما از كدام اسيران هستيد ؟\r\n\r\n\r\n","description":"","footnote":"\r\n( 1 ) عبد اللّه بن نور اللّه ، عوالم 17 / 372 - 373 .\r\n( 2 ) عبد اللّه بن نور اللّه ، عوالم 17 / 371 .\r\n","page_name":" 398 ","page_number":398},
  {"content":"\r\n\r\n- « ما اسيران اهل بيت عليهم السّلام مىباشيم » .\r\n( 1 ) هنگامى كه آن زن ، اين مطلب را شنيد ، فرياد كشيد و زنان نيز همراه وى فرياد كشيدند . فرياد آنان در كوفه پيچيد . يكى از زنان ، هرچه چادر و مقنعه در خانه‌اش داشت جمع كرد و آنها را به بانوان علوى داد تا خود را با آنها از ديد مردم بپوشانند « 1 » .\r\nبانوى ديگرى غذا و خرما آورد و آن را بر كودكانى كه گرسنگى آنان را آزرده بود ، مىانداخت .\r\nحضرت ام كلثوم از پشت كاروان ، فرياد كشيد : « صدقه بر ما اهل بيت ، حرام است » .\r\nهنگامى كه كودكان ، گفتار آن بانوى بزرگوار را شنيدند ، هر كدام از آنان آنچه را از غذا در دست يا در دهان خود داشت ، بر زمين افكند و به همراه خود مىگفت : عمّه‌ام مىگويد : « صدقه بر ما اهل بيت ، حرام است » .\r\n( 2 )\r\n\r\nخطبهء حضرت زينب عليها السّلام\r\nهنگامى كه حضرت زينب عليها السّلام نوهء حضرت پيامبر صلّى اللّه عليه و آله و خواهر امام ، آن جمعيّت فراوان را ديد كه خيابانها و كوچه‌هاى كوفه را پر كرده‌اند ، براى روشن كردن وضعيّت و آشكار كردن مصيبت بزرگى كه بر اهل بيت ، جارى گشته و افكندن بار مسئوليت اين جنايت زشت ، بر كوفيانى كه پيمان را شكسته و تعهد را ناديده گرفته و ريحانهء رسول خدا صلّى اللّه عليه و آله را كشته‌اند و آنگاه ، پس از كشتن آن حضرت به شيون و گريه پرداخته بودند ، گويى كه اين گناه عظيم را مرتكب\r\n\r\n\r\n","description":"","footnote":"\r\n( 1 ) عبد اللّه بن نور اللّه ، عوالم 17 / 377 ح 2 .\r\n","page_name":" 399 ","page_number":399},
  {"content":"\r\n\r\nنگشته‌اند ، به سخن پرداخت كه متن خطابهء آن حضرت بدين شرح مىباشد :\r\n( 1 ) « سپاس خداى را و صلوات او بر پدرم محمد رسول خدا صلّى اللّه عليه و آله و بر خاندان پاك نيكوكار او باد ! اما بعد : اى اهل كوفه ! اى صاحبان خدعه و نيرنگ ! « 1 » آيا گريه مىكنيد ؟ ! اشكتان آرام نگيرد « 2 » ، مثل شما مانند آن كسى است كه آنچه را رشته است ، پس از محكم شدن ، باز از هم جدا مىكند ، آيا شما سوگندها و پيمانهايتان را وسيله خيانت و فساد قرار مىدهيد ؟ آگاه باشيد ، بد چيزى - كه همان خشم خداست - را براى خود پيش فرستاديد و در عذاب ، جاودانه‌ايد .\r\n( 2 ) آيا گريه و زارى مىكنيد ؟ ! آرى به خدا ! بسيار بگرييد و اندك بخنديد ، همهء آن به خاطر اين است كه حرمت فرزند خاتم پيامبران و سرور جوانان اهل بهشت را شكسته‌ايد ، آنكه جايگاه و پناهگاه گرفتارى ، مشعل حجت و وسيلهء استوارى سنّت شما بود ، چه زشت است آنچه بر خود بسته‌ايد و دور و فرومايه باشيد كه تلاشتان ناكام و دستهايتان شكسته و دادوستدتان زيانبار گشته و خشم خدا را براى خود فراهم نموده‌ايد و ذلّت و بيچارگى بر شما وارد شده است .\r\n( 3 ) واى بر شما اى اهل كوفه ! آيا مىدانيد كدام جگر رسول خدا صلّى اللّه عليه و آله را بريده و چه خونى را از او ريخته و چه حرمتى را براى او شكسته‌ايد ؟ به حقيقت كار زشتى انجام داده‌ايد كه نزديك باشد آسمانها از آن شكسته شوند و زمين شكافته و كوهها درهم كوبيده گردند ! ( 4 ) كار شما به وسعت زمين و آسمان ، احمقانه و زشت مىباشد ، آيا در\r\n\r\n\r\n","description":"","footnote":"\r\n( 1 ) در نسخه‌اى : « پيمان‌شكنى » آمده است .\r\n( 2 ) در نسخه‌اى : « اشكتان آرام نگيرد و ناله‌تان خاموش نشود » .\r\n","page_name":" 400 ","page_number":400},
  {"content":"\r\n\r\nشگفت شديد كه آسمان ، خون باريده است در حالى كه عذاب آخرت رسواكننده‌تر باشد كه آنان ( يعنى عذاب‌شوندگان در آخرت ) يارى نشوند ، مهلت دادن خدا ، شما را به خفّت بكشاند زيرا او شتاب و عجله نمىكند و از درگذشتن انتقام نمىهراسد ، چرا كه او در كمينگاه است . . . » « 1 » .\r\n( 1 ) شيرزن كربلا با منطق صداقت و صداى حقانيت ، آنان را كوبيد و بر نفسهاى خبيثشان رهنمون گشت ، به اشكهاى دروغينشان فريفته نشد و فريبكارى و دروغشان بر او پنهان نمانده جنايت زشتشان را بر آنان يادآور شد كه زشت‌ترين جنايتى است كه بر روى زمين اتفاق افتاده است . . . آنان را با بدترين صفاتى توصيف كرد كه فرومايه‌ترين ملتها به آن وصف مىشوند ؛ زيرا آنان را به نيرنگ و پيمان‌شكنى توصيف نمود كه اين دو ، سرچشمهء انحطاط و شقاوت انسان مىباشند .\r\n( 2 ) حضرت زينب عليها السّلام در مورد گريهء آنان ، اظهار نظر نمود و گفت : آنان حق دارند بسيار بگريند و كمتر بخندند ، به خاطر گناه عظيمى كه مرتكب شده‌اند ؛ زيرا سرور جوانان اهل بهشت و فرزند خاتم نبوّت و نجات‌بخش و آزاده كنندهء آنان را كشته و جگر رسول خدا صلّى اللّه عليه و آله را بريده و حرمتش را شكسته و خانواده‌اش را به اسارت برده بودند ، پس كدام جنايت ، زشت‌تر و يا فجيع‌تر از اين جنايت مىباشد ؟\r\n( 3 )\r\n\r\nبازتاب خطبهء حضرت زينب عليها السّلام\r\nمردم از خطبهء فرزند نبوت ، مضطرب گشتند و يقين نمودند كه به هلاكت\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 310 - 312 .\r\n","page_name":" 401 ","page_number":401},
  {"content":"\r\n\r\nرسيدند . « خزيمهء اسدى » ميزان تأثير فراوان به وجود آمده از خطبهء آن بانوى بزرگوار را توصيف نموده و گفته است : به خدا ! هيچ زن پاكدامنى را گوينده‌تر از او نديده‌ام ، گويى كه از زبان امام امير المؤمنين عليه السّلام سخن مىگفت ، مردم پس از خطبه‌اش ، سرگردان ، دستها را بر دهانهاى خويش گذاشته بودند ، پيرمردى را ديدم كه به او نزديك شد و مىگريست به طورى كه محاسنش را از اشك خيس كرده بود ، مىگفت : پدر و مادرم فداى شما باد ! كه سالخوردگانتان بهترين سالخوردگان و جوانانتان بهترين جوانان هستند و نسل شما هرگز بىارزش و خوار نمىگردد « 1 » ، ولى امام زين العابدين عليه السّلام سخن عمه‌اش را قطع نمود ، فرمود : « اى عمه جان ! خاموش شو كه تو به حمد اللّه داناى بدون آموزش و فهميدهء بدون تفهيم هستى . . . » « 2 » .\r\nدر اينجا شيرزن كربلا لب از سخن فرو بست و اجتماع را غوطه‌ور در غم و اندوه ، رها كرد .\r\n( 1 )\r\n\r\nسخنان حضرت فاطمه دختر امام حسين عليه السّلام\r\nفاطمه ، دختر امام حسين عليه السّلام در حالى كه كودكى بيش نبود ، لب به سخن گشود و شيواترين و جالب‌ترين خطابه را ايراد نمود ، مردم از بلاغت و فصاحتش در شگفت شدند . وى دلها را سرگشته ساخت و مردم را سرگردان رها كرد كه اندوه ، آنان را به شدت دربرگرفته بود ، او گفت :\r\n« سپاس خدا را ، به تعداد شنها و سنگريزه‌ها و به وزن عرش تا زمين ، سپاس\r\n\r\n\r\n","description":"","footnote":"\r\n( 1 ) الدر النظيم ، ص 560 .\r\n( 2 ) طبرسى ، احتجاج 2 / 109 - 114 .\r\n","page_name":" 402 ","page_number":402},
  {"content":"\r\n\r\nمىگويم او را و به وى ايمان دارم و بر او توكل مىكنم ، گواهى مىدهم كه پروردگارى جز خداوند يكتا نيست كه او را شريكى نباشد و اينكه محمد بنده و فرستادهء اوست . . . فرزندانش در كنار رود فرات سر بريده شدند اينكه خون و ميراثى به گردنشان بوده باشد .\r\n( 1 ) خداوندا ! من به تو پناه مىبرم از اينكه بر تو افترا بندم و خلاف آنچه را كه نازل فرموده‌اى بر تو بگويم از عمل به پيمانها گرفته تا وصيت براى على بن ابى طالب عليه السّلام ، آن كه حقش غصب گرديد و بىگناه آن‌گونه كه فرزندانش ديروز كشته شدند در خانه‌اى از خانه‌هاى خداى تعالى كه در آن گروهى بودند به زبان مسلمان ، به قتل رسيد ، سرهايشان نابود باد ! ( 2 ) در حيات و مماتش ستمى را از او دور نكردند تا اينكه خداوند او را با صفاتى ستوده ، خويى نيكو ، مناقبى مشهور و عقايدى معروف به سوى خود فراخواند كه در راه خداى سبحان از سرزنش سرزنش كنندگان و يا بازداشتن بازدارندگان نمىهراسيد . خداوندا ! او را در خردسالى به اسلام هدايت كردى و در بزرگسالى ، مناقبش را ستودى و وى پيوسته براى تو و رسولت ، دلسوزى مىنمود ، در دنيا زاهد بود و بر آن حريص نبود و به آخرت ، رغبت داشت و براى تو در راه تو جهاد مىنمود ، او را پسنديدى و برگزيدى و به راه راست ، هدايت فرمودى .\r\n( 3 ) اما بعد : اى اهل كوفه ! اى اهل مكر و نيرنگ و خودبزرگ‌بينى ! ما اهل بيتى هستيم كه خداوند ما را به شما و شما را به ما آزمود ، آزمون ما را نيكو قرار داد و علمش را نزد ما و فهمش را براى ما قرار داد كه ما گنجينهء علم او و ظرف فهم و حكمت او هستيم و حجت وى در سرزمينش و براى بندگانش . خداوند ما را به كرامتش گرامى فرمود و به پيامبرش محمد صلّى اللّه عليه و آله بر بسيارى از آفريدگانش به\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nحقيقت ، برترى بخشيد . . . شما ما را تكذيب و تكفير نموديد و جنگ با ما و به تاراج بردن اموالمان را حلال دانستيد ، گويى فرزندان ترك يا كابل هستيم ، آن‌گونه كه جدمان را ديروز كشتيد . . . ، از شمشيرهايتان خون ما اهل بيت مىچكد ، به خاطر كينه‌اى پيشين كه چشمانتان بدان روشن و دلهايتان شاد گرديد ( هدفتان ) افترا بر خداوند و مكرى است كه انجام داده‌ايد و حال آنكه خداوند بهترين مكر كنندگان است ، پس مبادا از ريختن خون ما و دسترسى به اموالمان شادمان گرديد كه هر مصيبت بزرگ و فاجعه عظيمى كه بر ما وارد شده قبل از آنكه ما آنها را ايجاد كنيم در كتابى ثبت است ، اين هم براى خدا آسان است ، بر آنچه از دستتان رفته تأسف نخوريد و به آنچه به شما رسانده خوش‌حال نگرديد كه خداوند هيچ خيال‌باف فخرفروش را دوست ندارد .\r\n( 1 ) نابودى شما را باد ! پس به نفرين و عذاب بنگريد كه گويى بر شما دست داده و از آسمان ، بلاهايى پىدرپى شده و شما را با عذابى گرفتار مىكند و بعضى از شما را بدى بعضى ديگر را مىچشاند و سپس در عذاب دردناك روز قيامت ، جاويد مىمانيد ، براى آنكه بر ما ستم رانده‌ايد كه لعنت خداوند بر ستمكاران باد ! ( 2 ) واى بر شما ! آيا مىدانيد با كدام دست فرمان برديد و كدام نفس به جنگ ما روى آورد و با كدام پاى به سوى ما روان شديد و قصد نبرد با ما را نموديد ؟\r\nدلهايتان سخت و جگرهايتان سفت گرديدند و خداوند بر دلهايتان ( مهر ) كوبيده بر گوش و ديده‌تان ، مهر زده است . شيطان ، شما را فريفته و به شما دستور داده و بر ديدگانتان پوششى نهاده است ، شما هدايت نمىيابيد .\r\n( 3 ) نابودى شما را باد اى اهل كوفه ! كدام ميراث براى رسول خدا نزد شماست ؟ و چه خونهايى براى وى به گردنتان مىباشد به خاطر آنچه با برادرش\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nعلى بن ابى طالب ، جدّ من و فرزندان و عترت پاك نيكوكارش انجام داده‌ايد كه افتخار كنندهء شما ، به آن افتخار مىكند :\r\n قد قتلنا عليكم و بنيه * بسيوف هندية و رماح\r\nو سبينا نساءهم سبى ترك * و نطحناهم فأى نطاح \r\n« علىّ شما و فرزندانش را كشتيم ، با شمشيرهايى هندى و با نيزه‌ها » .\r\n« و زنانشان را همچون اسيران ترك ، به اسارت برديم و با آنان ستيز كرديم چه ستيزى ! » .\r\n( 1 ) در دهان تو اى گوينده خاك سنگريزه باد كه به كشتن قومى افتخار كرده‌اى كه خداوند آنان را پاك و طاهر گردانيده و پليدى را از آنان دور ساخته است ، پس خشم خود را فرو بر و بر جاى خود بنشين آن‌گونه كه پدرت بر جاى خود نشست كه هر كسى را آنچه خود به دست آورده و عمل نموده است باشد .\r\n( 2 ) واى بر شما ! فضائلى كه خداوند متعال به ما داده بر ما حسد برديد ، اين فضل الهى است كه به هركس بخواهد مىدهد ، در حالى كه او صاحب فضل عظيمى است ، كسى كه خداوند براى او نور قرار نداده ، نورى برايش نيست . . . » « 1 » .\r\n( 3 ) زادهء نبوت و امامت ، در خطابهء عظيم خويش از مسائل بسيار مهمى سخن گفته است كه عبارتند از :\r\n1 - وى به محنت جدّش امام امير المؤمنين عليه السّلام پيشواى حق و عدالت در زمين ، اشاره نمود ، محنتها و سختيهايى كه تحمل كرد تا اينكه در خانه‌اى از\r\n\r\n\r\n","description":"","footnote":"\r\n( 1 ) ابن طاووس ، لهوف 194 - 197 ، ابن نما ، مثير الاحزان ص 87 . عبد اللّه ، مقتل الحسين عوالم 17 / 379 - 380 .\r\n","page_name":" 405 ","page_number":405},
  {"content":"\r\n\r\nخانه‌هاى خدا شهيد گشت و حال آنكه جامعهء كوفه از او دفاع ننمود و در كنار او نايستاد ، بلكه او را تنها رها كردند كه با سختيها مبارزه كند تا اينكه خداوند او را نزد خود فراخواند با مناقب فراوان و صفات ستوده و سرشتى نيكو كه خداوند او را برگزيد و به فضايل و مواهب ، مخصوص گردانيد .\r\n( 1 ) 2 - همچنين از محنت اهل بيت در آن جامعه سخن گفت ، زيرا آنان - سلام اللّه عليهم - به حكم رهبرى معنوى امّت ، در مورد حمايت از آنها مسئوليت دارند ، ولى امّت ، با حق ، مخالف گشت و خونهاى آنان را ريخت و حرمتهايشان را شكست و چه بزرگ است مصيبت و آزمون آنان .\r\n( 2 ) 3 - وى تجاوز آشكار بر اهل بيت را محكوم نمود و تجاوزگران سنگدل را با زشت‌ترين صفات ، موصوف ساخت و از خداوند خواست كه انتقام و عذاب دردناكش را بر آنان فرود آورد .\r\n( 3 )\r\n\r\nبازتاب خطابهء حضرت فاطمه عليها السّلام\r\nاين خطابه ، تأثير فراوانى بر دلهاى افراد آن اجتماع گذاشت ؛ زيرا دلها از آن پريشان شدند و چشمها اشكبار گشتند و مردم به گريه افتادند و گفتند : « اى دخت پاكان ! بس است ؛ زيرا دلهايمان را سوزاندى و گردنهايمان را داغ نهادى و درونمان را به آتش نشاندى » « 1 » .\r\n( 4 ) وى ، از سخن بازايستاد و آن جمع فراوان را در محنت و شقاوت خويش رها كرد كه آه مىكشيدند و افسوس مىخوردند و بر قسمت ناچيز خود مىناليدند كه چه گناه عظيمى را مرتكب شده بودند .\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 313 - 315 .\r\n","page_name":" 406 ","page_number":406},
  {"content":"\r\n\r\n( 1 )\r\n\r\nخطبهء حضرت ام كلثوم عليها السّلام\r\nنوهء ديگر پيامبر صلّى اللّه عليه و آله حضرت ام كلثوم ؛ به سخن پرداخت و به مردم اشاره كرد تا ساكت شوند ، وقتى نفسها آرام شد ، شروع به سپاس خداوند و ستايش وى نمود و گفت :\r\n« اى اهل كوفه ! دست بازداريد ، مردانتان ما را مىكشند و زنانتان بر ما مىگريند ، خداوند در روز قيامت ميان ما و شما حاكم خواهد بود .\r\n( 2 ) اى اهل كوفه ! بدا به حالتان ! شما را چه باشد حسين را رها كرديد و او را كشتيد و اموالش را به تاراج و زنانش را به اسارت برديد و او را دچار محنت نموديد ، پس نابودى و فرومايگى شما را باد واى بر شما ! آيا مىدانيد چه بلاهايى بر سرتان آمده ؟ چه بارى را بر پشت خود نهاده‌ايد ! چه خونهايى را ريخته‌ايد ؟ با چه زنان بزرگوارى برخورد كرده‌ايد ؟ چه كودكانى را تسليم نموده و چه اموالى را غارت كرده‌ايد ؟ بهترين مردان پس از پيامبر صلّى اللّه عليه و آله را به قتل رسانديد ، رحمت از دلهايتان جدا شده است .\r\nهمانا حزب خدا ، رستگارانند و حزب شيطان ، زيانكاران باشند » .\r\nاجتماع از خطابهء وى پريشان گشت و زنان ، موى پراكندنده ، بر گونه‌ها زدند و گريه‌كنندگانى پيش از آن روز ديده نشدند « 1 » .\r\n( 3 )\r\n\r\nخطبهء امام زين العابدين عليه السّلام\r\nامام زين العابدين عليه السّلام به سخن پرداخت و پس از سپاس و ستايش خداوند ،\r\n\r\n\r\n","description":"","footnote":"\r\n( 1 ) ابن طاووس ، لهوف ، ص 198 ، سيد مقرم ص 316 و ديگران معتقدند كه حضرت ام كلثوم ، همان حضرت زينب عليها السّلام مىباشد .\r\n","page_name":" 407 ","page_number":407},
  {"content":"\r\n\r\nگفت : « اى مردم ! هر كس مرا شناخت كه شناخت و هر كس مرا نشناخته باشد ، من على فرزند حسين بن على بن ابى طالب هستم . من فرزند كسى هستم كه حرمتش شكسته ، نعمتش تاراج گشته ، مالش به غارت رفته و خانواده‌اش اسير گرديده است .\r\n( 1 ) من فرزند كسى هستم كه بىهيچ خونخواهى و يا ميراثى ، در كنار رود فرات سر بريده شد . من فرزند كسى هستم كه شكيبانه به قتل رسيد و مرا بدان افتخار كافى است .\r\n( 2 ) اى مردم ! شما را به خدا سوگند مىدهم ! آيا مىدانيد شما براى پدرم نامه نوشته ، او را فريب داده ، با او عهد و پيمان بسته ، بيعت نموده و سپس با او نبرد كرده‌ايد ؟ پس نابودى شما را باد ! به خاطر آنچه براى خود پيش فرستاده‌ايد و بدا به حال عقيده‌تان ! با كدام چشم به رسول خدا صلّى اللّه عليه و آله مىنگريد ؟ آنگاه كه به شما بگويد : عترتم را كشتيد و حرمتم را شكستيد ، پس از امّتم نيستيد » .\r\nصداها به گريه برخاست ، فردى از ميان آنان فرياد كشيد : « هلاك شديد و نمىدانيد ! » .\r\nامام به خطبهء خويش ادامه داد و فرمود : « خداوند رحمت كند كسى را كه نصيحت مرا بپذيرد و سفارش مرا در مورد خداوند و پيامبر او و اهل بيتش ، حفظ كند كه ما را در رسول خدا صلّى اللّه عليه و آله سرمشقى نيكو باشد » .\r\n( 3 ) آنان يك صدا فرياد برآوردند : « اى فرزند رسول خدا ! ما شنوندگانى فرمانبردار و عهد تو را نگهدار هستيم و به آن بىاعتنا و از تو روىگردان نيستيم ، پس ما را به امر خود فرمان ده ، خدا تو را رحمت كند كه ما با هر كس كه با تو بجنگد در جنگ خواهيم بود و با آنكه تو را در صلح باشد در صلح هستيم و از هر كس كه به تو و به ما ستم نموده است ، بيزاريم » .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n( 1 ) امام ، اين وفادارى دروغين را بر آنان بازگردانده فرمود : « هيهات ! هيهات ! اى پيمان‌شكنان حيله‌گر ! ميان شما و خواسته‌هايتان جدايى افكنده شده است .\r\nآيا مىخواهيد به سوى من بياييد آن‌گونه كه قبلا به سوى پدرم آمديد ؟ ، هرگز ، سوگند به خداى شتران دونده كه زخم هنوز بهبودى نيافته است ، پدرم و اهل بيتش ، ديروز كشته شدند و عزاى رسول خدا صلّى اللّه عليه و آله و عزاى پدرم و فرزندان پدرم ، فراموش نگشته ، به خدا ! آن داغ در كام من و تلخيش همچنان در گلويم و غصه‌اش ، در ميان سينه‌ام مىباشد » « 1 » .\r\nآنگاه امام عليه السّلام از سخن بازايستاد و از آن پيمان‌شكنان فاجرى كه روى تاريخ را با كارهاى متناقضشان سياه كردند ، روى گردانيد ، زيرا آنان ، امام را كشتند و سپس بر او به گريه كردن ، مشغول شدند .\r\n( 2 )\r\n\r\nدر مجلس ابن زياد\r\nدختران رسول خدا صلّى اللّه عليه و آله را در حالى كه اسير ذلّت بودند ، بر فرزند مرجانه ، آن زادهء پليديها و خيانت ، در قصر فرماندارى وارد كردند ، در حالى كه آن كاخ از سربازان جنايتكار خون‌آشام پر شده بود كه او را براى پيروزى ، شادباش مىگفتند و از قهرمانيهاى ساختگى خود در روز عاشورا برايش سخن مىراندند ، او خوش‌حال و شادمانه ، پاهايش را تكان مىداد در حالى كه سر ريحانهء رسول خدا صلّى اللّه عليه و آله در برابرش قرار داشت ، آن پليد ، آن را بازيچه قرار داده با چوب‌دستى كوچكش بر آن ضربه مىزد و با شماتت مىگفت : « من هرگز همانند اين چهره را نديده‌ام ! ! » .\r\n\r\n\r\n","description":"","footnote":"\r\n( 1 ) ابن نما ، مثير الاحزان ص 89 ، و لهوف ، ص 199 - 200 .\r\n","page_name":" 409 ","page_number":409},
  {"content":"\r\n\r\n( 1 ) هنوز سخنش را تمام نكرده بود كه « انس بن مالك صحابى » تيرى از منطق خود به سويش انداخت و به او گفت : « وى شبيه پيامبر بود » « 1 » .\r\nآن پليد از سخنش به رنج آمد .\r\nدر آن مجلس ، شخصى از طايفهء « بكر بن وائل » بود كه او را « جابر » مىگفتند . وى از جاى خود برخاست در حالى كه مىگفت : « به خدا ! اگر ده نفر از مسلمين پيدا كنم كه بر ضد تو قيام كنند ، همراه آنان بر عليه تو قيام مىكردم « 2 » » .\r\n( 2 )\r\n\r\nابن زياد ستمگر در برابر بزرگ بانوى وحى\r\nهنگامى كه ابن زياد ، كينه‌هايش را از سر امام ، سيراب نمود ، روى به خانوادهء حضرت حسين عليه السّلام كرد ، زنى را ديد كه در گوشه‌اى از مجلس كنارى ايستاده و بدترين جامه‌ها را بر تن دارد ، در حالى كه شكوه و جلال ، او را دربرگرفته است ، تا آنجا كه ابن زياد بر آن شد تا دربارهء او جويا شود ، پس گفت :\r\n« اين كيست كه كنارى رفته و زنانش به همراه او هستند ؟ » .\r\n( 3 ) وى از او روى گرداند ، ابن زياد ، سؤالش را دوباره تكرار كرد ، اما وى او را ناچيز شمرد و حقير دانست ، به او پاسخى نداد . يكى از بانوان ، به سخن آمد و گفت : « اين زينب است ، دختر فاطمه ، دختر رسول خدا صلّى اللّه عليه و آله » .\r\n( 4 ) آن پليد فرومايه از حقير شمرده شدن خود به وسيلهء آن بانوى بزرگوار ، رنجيد و با زبانى الكن به اظهار شماتت پرداخت و گفت : خداى را سپاس كه\r\n\r\n\r\n","description":"","footnote":"\r\n( 1 ) انساب الاشراف 3 / 417 .\r\n( 2 ) مرآة الزمان فى تواريخ الاعيان ، ص 98 .\r\n","page_name":" 410 ","page_number":410},
  {"content":"\r\n\r\nشما را رسوا كرد و به قتل رسانيد و سخنتان را باطل نمود ! ! .\r\n( 1 ) نوهء رسول صلّى اللّه عليه و آله با شجاعت ، آن فرومايهء پليد را حقير شمرد ، بر او فرياد كشيد : « سپاس خداى را كه به خاطر پيامبرش ما را كرامت بخشيد و از پليدى پاك گردانيد ، اين فاسق است كه رسوا مىشود و اين فاجر است كه دروغ مىگويد و او كسى غير از ماست ، اى فرزند مرجانه ! » « 1 » .\r\n( 2 ) اين گفتار شديد را در حالى بر زبان آورد كه وى و بانوان از آل محمد صلّى اللّه عليه و آله در بند اسارت بودند و نيزه‌هاى فاتحان ، بالاى سر آنان افراشته و شمشير شماتت كنندگان روبه‌رويشان كشيده شده بود . . . وى ، آن ستمگر را از تخت حكومتش به گور فرود آورد و خودبزرگ‌بينىاش را درهم كوبيده ، او را در برابر خادمان و پيروانش معرفى نمود كه رسوا شده و شكست خورده ، اوست . . . فرزند مرجانه در حالى كه با فرومايه‌ترين و زشت‌ترين چيزها خود را تشفى مىداد ، گفت : « كار خدا را با برادرت چگونه ديدى ؟ ! » .\r\n( 3 ) بانوى بزرگ بنى هاشم با شجاعت و پايدارى و با كلمات ظفر و پيروزى براى خود و خاندان خويش ، به وى پاسخ داد و گفت : « جز نيكى نديده‌ام ، اينان قومى هستند كه خداوند ، كشته شدن را برايشان مقدّر فرمود و آنان به سوى آرامگاههاى خويش شتافتند ، خداوند تو را با آنان روبه‌رو خواهد ساخت و تو مورد بازخواست و محاكمه واقع خواهى شد ، پس در آن روز بنگر كه پيروزى از آن چه كسى است ، مادرت به عزايت بنشيند اى فرزند مرجانه ! » .\r\n( 4 ) آن فرومايه ، در برابر آن تحقير دردناك و سخنان كوبنده ، نتوانست خوددارى نمايد و به شدت دچار خشم و عصبانيت شده تصميم گرفت او را به\r\n\r\n\r\n","description":"","footnote":"\r\n( 1 ) طبرى ، تاريخ 5 / 457 .\r\n","page_name":" 411 ","page_number":411},
  {"content":"\r\n\r\nكيفر برساند ، ولى « عمرو بن حريث » او را نهى كرد و به او گفت : او زن است و به چيزى از گفتارش مؤاخذه نمىشود ، پس رو به وى كرد و گفت : « خداوند قلب مرا از طاغوت تو و سركشان اهل بيت شما آرامش بخشيد ! » .\r\n( 1 ) از اين دلشادى و گستاخى ، غم و اندوه بر حضرت زينب چيره شد و در حالى كه قهرمانان برگزيدهء خاندانش را به ياد مىآورد كه در ميدانهاى نبرد شهيد شده بودند ، با اندوه فراوان گفت : « به جانم سوگند ! تو بزرگ خاندانم را كشتى و خانواده‌ام را نابود ساختى ، فرزندانم را از بين بردى و ريشه‌ام را بركندى ، پس اگر اين كار تو را آرامش مىبخشد ، تو انتقام خود را گرفته‌اى » .\r\n( 2 ) فرزند مرجانه آرام شد و خشمش فرو نشسته ، گفت : « اين ، زنى مسجّع‌گو مىباشد ، به جانم كه پدرش مسجع‌گويى شاعر بود ! » .\r\nحضرت زينب به وى پاسخ داد : « من از مسجع‌گويى روى برگردانده‌ام ، زن را به مسجع‌گويى چه كار ؟ » « 1 » .\r\nاين زندگى چه دردناك و بىارزش است كه دختر وحى را نزد فرزند مرجانه ، اسير مىسازد و او در تحقير و توهين وى فراوان مىكوشد . اى روزگار ! اگر باقيمانده‌اى از آنچه بزرگواران را مىآزارد ، نزد تو باشد ، آن را بياور .\r\n( 3 )\r\n\r\nبرخورد ستمگر ، با زين العابدين عليه السّلام\r\nابن زياد ستمگر ، به ديگر افراد اهل بيت عليهم السّلام نگاهى انداخت و امام زين العابدين عليه السّلام را ديد كه بيمارى ، وى را رنجور ساخته بود ، پس از او پرسيد : تو كيستى ؟\r\n\r\n\r\n","description":"","footnote":"\r\n( 1 ) طبرى ، تاريخ 5 / 457 . اللهوف ، ص 200 - 201 .\r\n","page_name":" 412 ","page_number":412},
  {"content":"\r\n\r\n- « على بن الحسين » .\r\n- « مگر خداوند ، على بن الحسين را نكشته است ؟ ! ( 1 ) امام عليه السّلام با آرامى به وى پاسخ داد : : « مرا برادرى به نام على بود كه او را كشتيد ، او در روز قيامت از شما طلبكار خواهد بود » « 1 » .\r\nابن زياد ، با وقاحت و بىشرمى به خشم آمد و بر امام فرياد كشيد : خداوند او را كشت ! امام با شجاعت كامل و پايدارى به وى پاسخ داد : « خداوند ، جانها را هنگام مرگ مىگيرد ، كسى را نباشد كه بىاذن خداى بميرد » .\r\n( 2 ) زمين ، دور سر ابن زياد چرخيد و سختى گناه او را گرفت ، زيرا بر او گران آمده بود كه اين جوان اسير با اين روانى و حجت قوى و شاهد مثال آوردن از قرآن ، سخن بگويد . پس ، بر او فرياد كشيد : « جرئتى براى پاسخگويى به من دارى ! و هنوز براى تو چيزى باقى مانده است كه به من جواب دهى ! » .\r\nآن پليد ناپاك بر يكى از جلادانش فرياد كشيد : « اين جوان را ببر و گردن او را بزن » .\r\n( 3 ) حضرت زينب عليها السّلام ، آشفته‌خاطر گشت و با شجاعتى كه از قدرت حكومت نمىترسيد ، امام را گرفت و او را در آغوش كشيده به فرزند مرجانه گفت : « اى پسر زياد ! آنچه از خونهاى ما ريخته‌اى تو را بس است ، آيا كسى را غير از اين باقى گذاشته‌اى ؟ اگر مىخواهى او را بكشى ، مرا همراه وى به قتل برسان » .\r\nآن ستمگر سرخورده گشت و با شگفتى گفت : « او را برايش رها كنيد ،\r\n\r\n\r\n","description":"","footnote":"\r\n( 1 ) الحدائق الوردية 1 / 124 .\r\n","page_name":" 413 ","page_number":413},
  {"content":"\r\n\r\nخويشاوندى چه مىكند ؟ ! او دوست داشت همراه وى كشته شود » ؟ « 1 » ( 1 ) اگر اين اقدام حضرت زينب عليها السّلام نمىبود ، اين باقيمانده از نسل حضرت حسين عليه السّلام كه سرچشمهء خير و فضيلت در زمين است ، از دست مىرفت .\r\n( 2 ) « جاحظ » روايت كرده است كه فرزند مرجانه در مورد على بن الحسين عليه السّلام به يارانش گفته بود : « بگذاريد او را بكشم كه وى باقيماندهء اين نسل است ( يعنى نسل حضرت حسين عليه السّلام ) تا اين ريشه را بركنم و با او اين بيمارى را بميرانم و اين سرچشمه را به آن قطع كنم » « 2 » .\r\nولى آنان به وى گفتند تعرّضى به وى ننمايد و معتقد بودند كه بيماريهايى كه وى به آنها گرفتار است ، او را از پاى در خواهد آورد ، اما خداوند به صورتى شگفت ، او را از آنان نجات داد .\r\n( 3 )\r\n\r\nقيام ابن عفيف\r\nتوده‌هاى مردم كوفه ، تحت فشار هول‌انگيز رعب و خشونت ، تخدير شدند تا آنجا كه اوضاع عمومى ، به كلى دگرگون گشت و ديگر كوفه ، همچون گذشته ، صحنهء جريانات سياسى و مركزى ، براى جبههء مخالف نبود ؛ زيرا چادر خوارى و ذلت بر سر كشيد و طاعون ترس ، در شريانهايش جارى گشت .\r\nچه كسى مىتوانست سخنى بر زبان آورد ، در حالى كه فضا آكنده از ترس و وحشت بود ، سر پيشواى امّت و رهبر بزرگش ، بالاى نيزه‌ها قرار داشت و بانوان بزرگ رسالت ، اسيرانى در آن سرزمين بودند ، ديگر كسى را ياراى آن نبود كه\r\n\r\n\r\n","description":"","footnote":"\r\n( 1 ) ابن الاثير ، تاريخ 4 / 82 .\r\n( 2 ) جاحظ ، رسائل .\r\n","page_name":" 414 ","page_number":414},
  {"content":"\r\n\r\nحرفى بر زبان آورد ؛ زيرا دهانها بسته شده ، زبانها لال گشته ، زندانها از بزرگان و نام‌آوران پر گرديده و همگان در برابر حكومت فرزند مرجانه ، تسليم شده بودند ، وقتى آن ستمگر مغرور ، به جامع اعظم آمد ، در آنجا كه اجتماعى عمومى برپا شده بود و نيروهاى مسلّح و ديگر افراد ملّت جمع شده بودند ، وى بالاى منبر رفت و شادى بزرگ خود را از آن پيروزى دروغين ، آشكار كرده گفت - و چه هولناك بود ، آنچه گفت - :\r\n( 1 ) « سپاس خداى را كه حق و اهل آن را آشكار ساخت و امير مؤمنان يزيد و حزبش را نصرت بخشيد و دروغگو فرزند دروغگو ، حسين بن على و شيعيانش را كشت ! ! » .\r\n( 2 ) اين سخنان را در اجتماعى بر زبان راند كه عدالت على و صداقت او را مىشناخت و سيرت فرزندش امام حسين را مىدانست و آن را به حق و صدق ، درخشنده يافته بود . اگر اين را در شام يا در سرزمين ديگرى مىگفت ، شايد توجيهى مىداشت ، ولى وى اين سخنان را در كوفه كه پايتخت اهل بيت بوده ، بر زبان راند ، هنوز آن پليد ، سخنانش را پايان نداده بود كه قهرمان انقلابى ، « عبد اللّه بن عفيف ازدى غامدى » بپاخاست ، وى نابينا بود و يكى از چشمانش را در جنگ جمل و ديگرى را در صفين ، همراه امام امير المؤمنين عليه السّلام از دست داده و پيوسته در مسجد به عبادت مشغول بود . او بر ابن زياد فرياد زد :\r\n« اى فرزند مرجانه ! دروغگو فرزند دروغگو ، تو هستى و پدر تو و آنكه تو را حكومت داده و پدر او ، اى فرزند مرجانه ! آيا فرزندان پيامبران را مىكشيد و با كلام صدّيقان ، سخن مىگوييد ؟ » « 1 » .\r\n\r\n\r\n","description":"","footnote":"\r\n( 1 ) انساب الاشراف 3 / 413 .\r\n","page_name":" 415 ","page_number":415},
  {"content":"\r\n\r\n( 1 ) آن ستمگر ، از خود بىخود شد ؛ زيرا اين كلمات ، همچون صاعقه‌اى بر سر او فرود آمد ، پس همچون سگى هار ، با صدايى بلند فرياد كشيد : « اين كيست كه سخن مىگويد ؟ » .\r\n( 2 ) - « من هستم كه سخن مىگويم اى دشمن خدا ! آيا ذرّيهء پاكى را مىكشيد كه خداوند پليدى را از آنان دور ساخته و ادعا مىكنى كه بر دين اسلام هستى ؟\r\nكجاست فريادرس ؟ كجا هستند فرزندان مهاجرين و انصار تا از سرور ستمگرت انتقام گيرند « 1 » ؟ همان ملعون ، فرزند آن لعنت شده بر زبان محمد ، شكوه آن ستمگر درهم شكست و غرور شاديهايش بر باد رفت ، فريادها برخاست و مردم از هر سوى مسجد پيش آمدند تا آن گوينده را ببينند كه احساسات آنان را بيان كرده بود ؛ زيرا اين نخستين اعتراض علنى بر ضد نظام حاكم در مورد كشتن ريحانهء پيامبر صلّى اللّه عليه و آله بود .\r\nابن زياد ، در حالى كه به شدت خشمگين بود ، با تندى فرياد زد : « او را نزد من بياوريد » .\r\nمزدوران ، به سوى وى شتافتند تا او را بربايند ، ولى « ابن عفيف » به شعار خاندانش فرياد كشيد : « يا مبرور ! » .\r\n( 3 ) در آن مجلس ، هفتصد نفر از افراد قبيلهء ازد ، حاضر بودند . آنان به سوى وى برخاسته ، او را نجات دادند و به منزلش بردند « 2 » و « عبد الرحمن بن مخنف ازدى » ، بر او خرده گرفته گفت : « واى بر غير تو ! خود و خاندانت را هلاك كردى ! » « 3 » .\r\n\r\n\r\n","description":"","footnote":"\r\n( 1 ) اللهوف ، ص 204 . بحار الأنوار 45 / 119 .\r\n( 2 ) انساب الاشراف 3 / 413 - 414 .\r\n( 3 ) رياض الاحزان ، ص 57 .\r\n","page_name":" 416 ","page_number":416},
  {"content":"\r\n\r\n( 1 ) ابن زياد ، خشمگين و پريشان شد ، زيرا عبد اللّه ، باب مخالفت را بر او گشود و شكوه حكومتش را درهم كوبيد . آنگاه ، خشمگين از منبر پايين آمد و داخل قصر شد و اشراف و سرشناسان براى رفتن نزد وى سبقت گرفتند . وى گفت : « آيا ديديد كه اينان چه كردند ؟ » .\r\n- « آرى » .\r\n( 2 ) آنگاه به اهل يمن و آنان كه همراه وى بودند ، دستور داد تا ابن عفيف را دستگير كنند . « عمرو بن حجاج » به وى پيشنهاد كرد هر ازدى را كه در مسجد بود ، زندانى كنند كه همين كار را كردند ، در نتيجه ، اهل يمن به شدت با قبيلهء ازد ، درگير شدند و نبرد سختى ميان آنها جارى شد . ابن زياد ، به يكى از مأمورانش گفت : برو و ببين ميان آنان چه مىگذرد . وى به سرعت نزد آنان رفت و ديد جنگ ميان آنان برپاست ، به او گفتند : « به امير بگو تو ما را به سوى مردم بىاصل و نسب جزيره يا كفشدوزان موصل نفرستاده‌اى ، بلكه ما را نزد ازديان ، يعنى شيران بيشه‌ها فرستاده‌اى ، آنان ، تخم‌مرغى نيستند كه شكسته شوند و يا دانهء اسپندى كه بر آن پاى گذاشته گردد . . . » .\r\n( 3 ) از ميان ازديان ، « عبد اللّه بن حوزهء والبى و محمد بن حبيب » كشته شدند و كشتگان از هر دو سوى ، فراوان گشتند ، ولى يمنيها ، بر ازديان ، نيرو يافتند و به سوى قلعه‌اى در پشت خانهء ابن عفيف رفته ، آن را شكستند و بر او يورش برده وارد خانه‌اش شدند او تنها مانده بود ، دخترش ، شمشيرى به وى داد و او ( كه نابينا بود ) به دفاع از خود پرداخت « 1 » در حالى كه رجز مىخواند و مىگفت :\r\n انا ابن ذى الفضل العفيف الطاهر * عفيف شيخى و ابن أم عامر \r\n\r\n\r\n","description":"","footnote":"\r\n( 1 ) انساب الاشراف 3 / 414 .\r\n","page_name":" 417 ","page_number":417},
  {"content":"\r\n\r\n كم دارع من جمعكم و حاسر * و بطل جندلته مغاور \r\n« من فرزند عفيف پاك با فضيلت هستم ، عفيف ، بزرگ من است و من فرزند ام عامر هستم » .\r\n« چقدر افراد زره پوشيده و بدون زره و چقدر از قهرمانان رزم‌آور را به خاك افكنده‌ام » .\r\n( 1 ) دخترش ، با سوز دل او را مخاطب قرار مىداد و مىگفت : « كاش مردى مىبودم و در برابر تو با اين فاجران قاتل عترت پاك ، مىجنگيدم » .\r\n( 2 ) آنگاه دخترش به راهنمايى وى بر جنگجويان پرداخت و به او مىگفت :\r\n« پدرم ! آنان از فلان طرف به سوى تو مىآيند ، آنان بر سر او ازدحام كرده و از هر طرف او را در محاصره گرفته ، دستگير نمودند و او را نزد ابن زياد بردند در حالى كه وى بر سر راه خود مىگفت :\r\n أقسم لو يفسح لى عن بصرى * شق عليكم موردى و مصدرى « 1 » \r\n« سوگند مىخورم كه اگر چشمانم بازشوند ، رفت و آمد من بر شما سخت مىشد » .\r\nهنگامى كه روبه‌روى ابن زياد ستمگر قرار گرفت ، آن پليد به وى گفت :\r\n« سپاس خداى را كه رسوايت ساخت » .\r\n( 3 ) « ابن عفيف » در حالى كه او را به استهزا گرفته و ناچيزش شمرده بود ، به وى پاسخ داد : « به چه چيزى رسوايم ساخت ؟ » .\r\nفرزند مرجانه مىخواست ، خونش را حلال شمارد ، لذا از او دربارهء عثمان پرسيد ، شايد از او بدگويى كند و او اين كار را وسيله‌اى براى مباح ساختن\r\n\r\n\r\n","description":"","footnote":"\r\n( 1 ) اللهوف ، ص 205 . بحار الأنوار 45 / 120 .\r\n","page_name":" 418 ","page_number":418},
  {"content":"\r\n\r\nخون او بسازد ، پس به وى گفت : « دربارهء عثمان ، چه مىگويى ؟ » .\r\n( 1 ) آن قهرمان عظيم ، تيرهايى از منطق سرشار رها كرد و به او گفت : « تو را چه به عثمان ! بدى كرده و يا نيكى نموده ، صلاح داشته و يا تباه بوده باشد ، خداى تعالى ، ولىّ بندگانش مىباشد كه ميان آنان و عثمان به عدالت و به حق ، حكم مىكند ، ولى از من دربارهء پدرت و خودت و يزيد و پدرش سؤال كن » .\r\nآن ستمگر ديد كه در برابر قهرمانى سخت‌اراده قرار دارد ، پس به وى گفت : « ديگر چيزى از تو نمىپرسم تا مرگ را با غصه‌هاى پىدرپى بچشى » .\r\n( 2 ) « ابن عفيف » در پاسخ وى گفت : « سپاس خداى آفريدگار جهانيان را ، من پيش از آنكه مادرت تو را بزايد ، از خداوند مىخواستم كه مرا شهادت روزى فرمايد و از خداوند خواستم كه آن را به دست ملعون‌ترين بندگانش و دشمن‌ترين آنان نسبت به وى قرار دهد ، هنگامى كه چشمانم را از دست دادم ، از شهادت نااميد شدم ولى اينك خداى را شكر كه پس از نااميدى ، آن را روزىام ساخت و اجابت دعاى قديم مرا به من اطلاع داد » « 1 » .\r\n( 3 ) آن پليد ، به خشم آمد و به جلادانش دستور داد تا گردنش را بزنند و او را در محل « سبخه » ، به صليب آويزند ، آنان نيز چنان كردند « 2 » .\r\nزندگى اين قهرمان بزرگ كه حياتش را براى خدا بخشيده بود ، بدين گونه پايان يافت . وى ، در برابر منكر ، مقاومت كرد و با ستم ، مبارزه نمود و سخن حق را در تيره‌ترين و سخت‌ترين شرايط ، بر زبان آورد .\r\n\r\n\r\n","description":"","footnote":"\r\n( 1 ) لهوف ، ص 205 - 206 . خوارزمى ، مقتل 2 / 53 - 55 .\r\n( 2 ) انساب الاشراف 3 / 414 .\r\n","page_name":" 419 ","page_number":419},
  {"content":"\r\n\r\n( 1 )\r\n\r\nبخشيدن ابن معقل\r\n« ابن معقل » از كسانى بود كه در قيام « ابن عفيف » شركت داشت . او را تحت الحفظ ، نزد ابن زياد آوردند ، وى او را بخشيد و به او گفت : ما تو را براى عموزاده‌ات « سفيان بن عوف » واگذاشتيم كه وى از تو بهتر است . « 1 »\r\n( 2 )\r\n\r\nدستگيرى جندب\r\nابن زياد ستمگر ، دستور دستگيرى « جندب بن عبد اللّه ازدى » را صادر كرد . وى از خاندان « عبد اللّه بن عفيف » و از نيكان شيعه و از ياران امام امير المؤمنين عليه السّلام بود . مأموران ، او را تحت الحفظ آوردند و هنگامى كه نزد وى حاضر شد ، ابن زياد بر او فرياد كشيد : « آيا تو يار ابو تراب در صفين نبودى ؟ » .\r\nآن قهرمان بزرگ ، اعتنايى به وى نكرد و به او گفت : « آرى ، من او را دوست دارم و به او افتخار مىكنم و از تو و پدرت متنفر هستم ، خصوصا اينك كه سبط رسول خدا صلّى اللّه عليه و آله و ياران و خانواده‌اش را كشته‌اى و از خداوند با عزت ، قدرتمند و انتقام‌گيرنده ، نترسيدى . . . » .\r\n( 3 ) ابن مرجانه به خشم آمد و به وى گفت : « تو از آن كور ( يعنى ابن عفيف ) كم‌حياتر هستى و من خود را نمىبينم جز اينكه با كشتن تو به خداوند تقرّب جويم » .\r\n- « در آن صورت خداوند تو را قربت ندهد » .\r\nآن ستمگر ، از خاندانش ترسيد و او را رها كرد و گفت : « او پيرمردى است\r\n\r\n\r\n","description":"","footnote":"\r\n( 1 ) همان .\r\n","page_name":" 420 ","page_number":420},
  {"content":"\r\n\r\nكه عقلش از بين رفته و خرفت گشته است « 1 » » .\r\n( 1 )\r\n\r\nابن زياد در برابر قيس\r\n« قيس بن عباد » در مجلس ابن زياد ستمگر حاضر شد و وى در برابر مزدورانش ، به او گفت : « دربارهء من و حسين چه مىگويى ؟ » .\r\n- « مرا معذور بدار . . . » .\r\n- « بايد بگويى » .\r\n- « روز قيامت ، پدرش مىآيد و از او شفاعت مىكند و پدرت مىآيد و از تو شفاعت مىكند » .\r\nابن زياد به خشم آمد و بر او فرياد كشيد : « من فريب و پليدىات را دانسته‌ام ، اگر روزى از من دور شوى ، سرت را در زير زمين مىگذارم » « 2 » .\r\nآنگاه او را تحت نظر قرار داد و به اقامت اجبارى در كوفه مجبور ساخت .\r\n( 2 )\r\n\r\nقطعه‌قطعه ساختن سر مبارك امام حسين عليه السّلام\r\nآن زاده خيانت و ناكسى ، فرزند مرجانه دستور داد تا سر امام عليه السّلام را گرد گرد ببرّند ، ولى مردم به اين كار اقدام ننمودند و كسى گستاخى انجام آن را ننمود ،\r\n\r\n\r\n","description":"","footnote":"\r\n( 1 ) مثير الاحزان ، ص 94 . خوارزمى ، مقتل 2 / 55 . مقرّم ، مقتل ، ص 329 .\r\n( 2 ) ابن قتيبه ، عيون الاخبار 2 / 215 . و در وفيات الاعيان 6 / 353 آمده است كه : عبيد اللّه ابن زياد به « حارثة بن بدر عدوانى » گفت : دربارهء من و حسين در روز قيامت ، چه مىگويى ؟ گفت : پدر و جدش او را شفاعت مىكنند ، تو نيز پدر و جدت برايت شفاعت مىكنند ، پس از همينجا بدان كه چه مىخواهى .\r\n","page_name":" 421 ","page_number":421},
  {"content":"\r\n\r\nجز « طارق بن مالك » « 1 » كه سر مبارك را گرفت و آن را مثله نمود و بعضى از قسمتها را از آن جدا كرد . « عمرو بن حريث » برخاست و به ابن زياد گفت : « تو به خواسته‌ات از اين سر ، رسيده‌اى ، پس آنچه را از آن جدا ساختى به من ببخش » .\r\n- « مىخواهى با آن چه كار كنى ؟ » .\r\n- « آن را به خاك بسپارم » .\r\nوى ، اجازهء اين كار را به او داد و او قطعه‌هاى سر امام را گرفت و آنها را در پارچه‌اى پيچيد و در منزل خود كه به خانهء « عمرو بن حريث » معروف است ، به خاك سپرد « 2 » .\r\n( 1 )\r\n\r\nگرداندن سر مبارك امام حسين عليه السّلام\r\nابن مرجانه ، دستور داد تا سر امام را در همهء خيابانها و كوچه‌هاى كوفه بگردانند « 3 » در حالى كه منادى فرياد مىكشيد : « دروغگو فرزند دروغگو كشته شد ! » « 4 » .\r\nوى ، با اين كار مىخواست پيروزى خود را اعلام كند و شيعيان را خوار سازد ، ولى به فكرش نرسيد كه با اين كار ، زمينهء نشر دعوت امام و اتمام رسالتش را گسترش داده است ؛ زيرا سر امام ، به مسلمانان الهام مىداد كه سخن حق ، چگونه بايد بلندى يابد و رسالت اسلام ، چگونه بايد محافظت گردد .\r\n( 2 ) به هر حال ، سر ريحانهء رسول خدا صلّى اللّه عليه و آله را در برابر آنان كه مدعى اسلام\r\n\r\n\r\n","description":"","footnote":"\r\n( 1 ) « طارق بن مالك » : جد ابو على ، كاتب عبد اللّه بن خاقان ، وزير متوكل بود .\r\n( 2 ) مرآة الزمان فى تواريخ الاعيان ، ص 97 . مرآة الجنان 1 / 135 .\r\n( 3 ) الدر النظيم ، ص 561 . عبد اللّه ، مقتل الحسين . عوالم 17 / 386\r\n( 4 ) التاريخ السياسى للدولة العربية 2 / 76 .\r\n","page_name":" 422 ","page_number":422},
  {"content":"\r\n\r\nبودند ، گرداندند ولى آنان براى گرفتن انتقام وى به پا .\r\n( 1 ) « دعبل خزاعى » مىگويد :\r\n رأس ابن بنت محمد و وصيّه * يا للرجال على قناة يرفع\r\nو المسلمون بمنظر و بمسمع لا * جازع من ذا و لا متخشع « 1 » \r\n« سر فرزند دختر پيامبر و وصيش را اى مردان ! بر نيزه‌اى بالا مىبرند » .\r\n« در حالى كه مسلمانان مىبينند و مىشنوند ، نه كسى از اين عمل به خشم مىآيد و نه دلى شكسته مىگردد » .\r\nمسلمانان به صورتى هول‌انگيز ، تحذير شده بودند ؛ زيرا سرشتهاى خود را از دست داده ، به صورت رشته‌هايى سست و خالى از شعور و احساس ، درآمده بودند .\r\n( 2 )\r\n\r\nزندانى ساختن بانوان وحى\r\nابن مرجانهء ستمگر ، دستور داد تا بانوان وحى و بزرگ زنان رسالت ، به زندان برده شوند . هنگامى كه آنان را به زندان بردند ، خيابانها پر از مردان و زنان بود و آن‌گونه كه امام زين العابدين عليه السّلام مىفرمايد ، زنان بر صورت خويش مىزدند و سخت مىگريستند .\r\n( 3 ) دختران رسول خدا صلّى اللّه عليه و آله به زندان برده شدند و بر آنها بسيار سخت گرفتند .\r\nنوهء پيامبر صلّى اللّه عليه و آله اجازه نداد كه هيچ زن آزادى بر آنها وارد شود و گفت : « جز زنانى كه ام ولد يا كنيز باشند ، كسى بر ما وارد نشود ؛ زيرا آنان اسير گشته‌اند ، همچنانكه ما اسير شده‌ايم » .\r\n\r\n\r\n","description":"","footnote":"\r\n( 1 ) دعبل ، ديوان ، ص 225 .\r\n","page_name":" 423 ","page_number":423},
  {"content":"\r\n\r\n( 1 ) به سوى دختران رسول خدا صلّى اللّه عليه و آله سنگى پرتاب شد كه نامه‌اى را به آن بسته بودند ، در آن نوشته شده بود قاصدى در مورد شما به سوى يزيد رفته است ، پس هرگاه صداى تكبير را شنيديد ، يقين كنيد كه هلاك خواهيد شد و اگر صداى تكبير را نشنيديد ، اين امانى براى شما خواهد بود . آنان براى رسيدن جواب ، وقتى را تعيين كرده بودند . زنان به شدت پريشان و مضطرب شدند . دو روز پيش از رسيدن پيك ، سنگ ديگرى بر آنان انداخته شد ؛ در آن نامه‌اى بود كه به ايشان مىگفت : « وصيت كنيد و سفارشهاى خود را بنماييد كه رسيدن پيك ، نزديك شده است » .\r\n( 2 ) پس از پايان مدت ، دستور يزيد به انتقال اسيران به دمشق رسيد . « 1 » بعضى از منابع بيان مىكنند كه يزيد تصميم داشت تا همهء نسل امير المؤمنين عليه السّلام را ريشه كن سازد ، ولى وى پس از آن ، از اين تصميم خود منصرف شد و آنان را بخشيد « 2 » .\r\n( 3 )\r\n\r\nربودن حضرت على بن الحسين عليه السّلام\r\nيكى از كوفيان ، امام زين العابدين عليه السّلام را ربود و او را در خانهء خويش مخفى ساخته ، به خدمت و احترام وى مشغول گشت ، هر وقت بر آن حضرت وارد مىشد ، به شدت مىگريست كه امام نسبت به وى خوش‌گمان شد ، ولى مدت اندكى بيش نگذشت كه منادى ابن زياد ، ندا داد كه هر كس على بن الحسين را بيابد و او را بياورد ، سيصد درهم به او داده مىشود ، هنگامى كه آن\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 84 .\r\n( 2 ) الوافى 3 / 298 .\r\n","page_name":" 424 ","page_number":424},
  {"content":"\r\n\r\nكوفى اين را شنيد ، به سرعت نزد امام رفت و طنابى به گردن آن حضرت افكند و دست و پايش را با طناب بست ، او را به آنان تحويل داد و پولها را دريافت نمود « 1 » . اين كار عجيب ، تصويرى از ميزان خودفراموشى آن جامعه در راه ماديات و فدا كردن خود در راه به دست آوردن آنها ، به هر صورت ممكن به ما مىدهد .\r\n( 1 )\r\n\r\nپشيمانى ابن سعد\r\nپليد ناپاك ، عمر بن سعد ، به شدت از اقدام به آن جنايت زشت ، پشيمان شد ؛ زيرا يكى از نزديكانش ، هنگام بازگشت وى از كربلا ، حال وى را پرسيد و او گفت : « هيچ بشرى به سوى خانواده‌اش برنگشته است با چيزى بدتر از آنچه من با آن برگشته‌ام . فاجر ستمكار ، ابن زياد را فرمان بردم و خداوند حاكم عادل را معصيت نمودم ، خويشاوندى شريف را قطع كردم و كار بزرگى را مرتكب گشته‌ام « 2 » .\r\nاما ، پشيمانى براى وى چه سودى دارد پس از آنكه خون عترت پاك را ريخت و رشته‌هاى خويشاوندى كسانى را قطع كرد كه خداوند مودت آنان را فرمان داده است .\r\n( 2 )\r\n\r\nابن زياد ، نامه را از ابن سعد طلب كرد\r\nابن زياد ، در معرض موجى گسترده از انتقاد همهء محافل روبه‌رو گرديد\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 98 . المنتظم ، 5 / 345 .\r\n( 2 ) الاخبار الطوال ، ص 260 . سير اعلام النبلاء 3 / 303 . انساب الاشراف 3 / 414 - 415 .\r\n","page_name":" 425 ","page_number":425},
  {"content":"\r\n\r\nو بر آن شد تا گناه آن عمل را بر ابن سعد بيفكند تا وى به جاى او ، مسئول اين جنايت باشد ، پس به دنبال وى فرستاد و به او گفت : نامه را به من بده .\r\n- من براى انجام فرمان تو رفتم و نامه از بين رفت .\r\n- بايد آن را براى من بياورى .\r\n- آن را فرستاده‌ام تا بر پيرزنان قريش خوانده شود كه از آنها معذرت خواسته گردد ، به خدا ! در مورد حسين با تو دلسوزانه رفتار كردم كه اگر با پدرم سعد بن ابى وقاص به آن صورت دلسوزى مىكردم ، حق او را ادا مىنمودم .\r\n( 1 ) در آن مجلس « عثمان بن زياد » حاضر بود و به برادرش عبيد اللّه گفت :\r\n« راست گفت . به خدا ! دوست داشتم كه مردى از فرزندان زياد نمىبود مگر اينكه در بينىاش حلقه‌اى تا روز قيامت مىبود ، ولى حسين كشته نمىشد » .\r\nآن ستمگر خاموش ماند و چيزى در پاسخش نگفت « 1 » .\r\nنامه‌اى كه ابن سعد ، به مدينه فرستاده بود تا به وسيلهء آن ، لعنتهايى را كه بر او فرو مىباريد ، مانع شود و گناه را به گردن امير و سرورش ابن مرجانه بيفكند ، بدين شرح مىباشد :\r\n( 2 ) از عبيد اللّه بن زياد به عمر بن سعد ، امّا بعد : من تو را به سوى حسين نفرستاده‌ام تا از او دفاع كنى و نه براى اينكه با وى كار را به درازا بكشانى و به او اميد سلامت و ماندن بدهى ، يا نزد من از او شفاعت نمايى . بنگر كه اگر حسين و يارانش فرمان مرا پذيرفتند و تسليم شدند ، آنان را سالم نزد من بفرست و اگر خوددارى نمودند به سوى آنها پيشروى كن تا اينكه آنان را به قتل برسانى و آنها را تكه‌تكّه نمايى كه آنان مستحق آن هستند ، پس هرگاه حسين را كشتى ، اسبان را بر سينه و پشت او حركت ده كه او طغيانگر ، سركش و برهم‌زن و ستمكار است . . .\r\n\r\n\r\n","description":"","footnote":"\r\n( 1 ) طبرى ، تاريخ 5 / 467 .\r\n","page_name":" 426 ","page_number":426},
  {"content":"\r\n\r\nاگر تو به فرمان ما عمل كردى ، به تو پاداش شنوندهء مطيع را مىدهيم و اگر خوددارى نمودى ، از كار و سپاه ما دورى گزين و شمر بن ذى الجوشن را با سپاه بگذار كه ما او را به امر خويش ، فرمان داده‌ايم » « 1 » .\r\n( 1 )\r\n\r\nمحكوم نمودن ابن زياد\r\nدور و نزديك ، ابن زياد را به خاطر كشتن ريحانهء رسول خدا صلّى اللّه عليه و آله محكوم نمودند كه بعضى از آنان عبارتند از :\r\n( 2 )\r\n\r\n1 - مرجانه\r\n« مرجانه » از فرزند ستمكار گناهكارش به خاطر ارتكاب اين جنايت زشت ، در خشم شد و به او گفت : « اى پليد ! فرزند رسول خدا را كشتى ، به خدا ! هرگز بهشت را نخواهى ديد » « 2 » .\r\n( 3 )\r\n\r\n2 - عثمان بن زياد\r\n« عثمان بن زياد » ، برادر آن ستمگر ، او را محكوم كرد و به او گفت : « به خدا ! دوست داشتم كه از فرزندان زياد كسى نبود مگر اينكه تا روز قيامت در بينى او حلقه‌اى باشد ، ولى حسين ، كشته نشود « 3 » » .\r\n\r\n\r\n","description":"","footnote":"\r\n( 1 ) همان ، 5 / 415 .\r\n( 2 ) مرآة الزمان فى تواريخ الاعيان ، ص 98 . تذهيب التهذيب 1 / 156 . تهذيب التهذيب 2 / 357 .\r\n( 3 ) طبرى ، تاريخ 5 / 467 .\r\n","page_name":" 427 ","page_number":427},
  {"content":"\r\n\r\n( 1 )\r\n\r\n3 - معقل بن يسار\r\nاز جمله كسانى كه بر فرزند مرجانه اعتراض كردند ، « معقل بن يسار » بود ، او به شدت از وى انتقاد نمود و او را محكوم كرد و از وى دورى گزيد .\r\nكشتن امام از حوادث عظيمى بود كه جهان اسلام از هولناكى آن به لرزه افتاد و مسلمانان ، اين حادثه را بسيار عظيم دانستند ، زيرا حرمت رسول خدا صلّى اللّه عليه و آله - كه از هر چيز ديگرى به رعايت و توجه شايسته‌تر است - در اين حادثه شكسته شد .\r\n( 2 )\r\n\r\nاعتراض بر ابن سعد\r\nمردم بر ابن سعد ، به خاطر اين جنايت زشت وى ، اعتراض نموده ، او را دشمن داشته ، رها كردند ، طورى شد كه بر هر گروهى از مردم كه مىگذشت ، او را لعنت مىكردند و هرگاه وارد مسجد مىشد ، از آن خارج مىگشتند « 1 » .\r\n( 3 )\r\n\r\nناخشنودى فراگير\r\nكشتن امام عليه السّلام نارضايتى فراگيرى در همهء محافل به وجود آورد « حصين ابن عبد الرحمن سلمى » مىگويد : « هنگامى كه خبر كشته شدن حسين عليه السّلام به ما رسيد ، سه روز مانديم كه گويى بر چهره‌هايمان خاكستر ماليده باشند » . « 2 »\r\n« هبيرة بن خزيمه » مىگويد : « كشته شدن حسين را به ربيع بن خثيم خبر دادم ، وى دگرگون شد و سخن خداى تعالى را تلاوت كرد :  اللَّهُمَّ فاطِرَ السَّماواتِ \r\n\r\n\r\n","description":"","footnote":"\r\n( 1 ) مرآة الزمان ، ص 68 .\r\n( 2 ) تهذيب التهذيب 2 / 382 .\r\n","page_name":" 428 ","page_number":428},
  {"content":"\r\n\r\n وَ الْأَرْضِ عالِمَ الْغَيْبِ وَ الشَّهادَةِ . . .  ؛ خداوندا ! تو آفرينندهء آسمانها و زمين ، دانندهء پنهان و آشكار هستى ، ميان بندگانت در آنچه با هم در آن اختلاف داشته‌اند ، حكم مىكنى » « 1 » .\r\nسپس گفت : « جوانمردانى را كشتند كه اگر رسول خدا صلّى اللّه عليه و آله آنان را مىديد ، دوستشان مىداشت و با دست خود به آنان غذا داده آنان را بر ران خود مىنشاند » « 2 » .\r\n( 1 ) به « حسن بصرى » ، خبر كشته شدن حسين عليه السّلام را دادند ، وى به گريه افتاد تا آنجا كه دو طرف او تكان خورد و گفت : « چه ذلّتى باشد براى امتى كه فرزند نابكارش ( يعنى فرزند مرجانه ) فرزند پيامبرش را كشته است ، « 3 » به خدا جد و پدرش ، از فرزند مرجانه ، براى وى ، انتقام خواهند گرفت » .\r\n« عمرو بن بعجه » نيز گفته است : « نخستين ذلّتى كه بر عربها وارد شد ، كشتن حسين و مدعى شدن زياد بود » « 4 » .\r\nمسلمانان به شدت در اندوه و درد كشته شدن ريحانهء رسول خدا صلّى اللّه عليه و آله رنجيده شدند و به سختى گريستند .\r\n( 2 ) « امام شافعى » به شدت مىگريست و اين ابيات را مىخواند :\r\n تأوب همّى و الفؤاد كئيب * و ارق عينى و الرقاد غريب\r\nو مما نفى نومى و شيّب لمتى * تصاريف ايام لهن خطوب\r\nتزلزلت الدنيا لآل محمد * و كادت لهم صم الجبال تذوب\r\nفمن مبلغ عنى الحسين رسالة * و ان كرهتها انفس و قلوب \r\n\r\n\r\n","description":"","footnote":"\r\n( 1 ) ابن سعد ، طبقات 6 / 190 .\r\n( 2 ) الصراط السوى فى مناقب آل النبى ، ص 94 .\r\n( 3 ) تيسر المطالب فى أمالى ابى طالب ، ص 89 .\r\n( 4 ) مجمع الزوائد 9 / 196 . المعجم الكبير 3 / 132 .\r\n","page_name":" 429 ","page_number":429},
  {"content":"\r\n\r\n قتيل بلا جرم كأن قميصه * صبيغ بماء الارجوان خضيب\r\nتصلى على المختار من آل هاشم * و تنزى بنيه ان ذا لعجيب\r\nلئن كان ذنبى حب آل محمد * فذلك ذنب لست منه اتوب\r\nهم شفعائى يوم حشرى و موقفى * و حبهم للشافعى ذنوب « 1 » \r\n« اندوه من بازگشته و دل من اندوهگين است ، چشمم از خواب مانده و خواب رفتنم عجيب باشد » .\r\n« از آنچه خوابم را ربوده و مويم را سفيد ساخته است ، حوادث زمانه هستند كه مصيبتهايى دارند » .\r\n« دنيا ، براى آل محمد به لرزه آمد ، نزديك بود كه كوههاى سخت براى آنها ، آب شوند » .\r\n« آن كيست كه از من پيامى به حسين رساند ، هر چند جانها و دلهايى را خوش نيايد » .\r\n« آن كشتهء بىگناهى كه گويى پيراهنش را با آب ارغوان خضاب كرده باشند » .\r\n« بر پيامبر برگزيده از خاندان هاشم درود مىفرستى ، ولى فرزندانش را دور مىسازى ، اين ، امرى عجيب است » .\r\n« اگر گناه من دوستى آل محمد باشد ، اين گناهى است كه از آن توبه نخواهم كرد » .\r\n« آنان شفيعان من در روز حشر و موقفم باشند و دوستى آنان گناه شافعى باشد » .\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 94 .\r\n","page_name":" 430 ","page_number":430},
  {"content":"\r\n\r\n( 1 ) « ابن هباريهء شاعر » ، بر كربلا گذشت و بر حسين و خانواده‌اش به گريه پرداخت و اين ابيات را به نظم آورد :\r\n ا حسين و المبعوث جدك بالهدى * قسما يكون الحق عنه مسائلى\r\nلو كنت شاهد كربلا لبذلت فى * تنفيس كربك جهد بذل الباذل\r\nو سقيت حد السيف من اعدائكم * عللا و حد السمهرى الذابل\r\nلكننى اخّرت عنك لشقوتى * فبلابلى بين اللوى و بابل\r\nهبنى حرمت النصر من اعدائكم * فاقل من حزنى حزن و دمعى سائل \r\n« اى حسين ! سوگند به جدّ تو كه به هدايت فرستاده شد ، خداوند مرا دربارهء اين سوگند ، خواهد پرسيد » .\r\n« اگر من شاهد روز كربلا مىبودم ، براى كم كردن اندوه تو تلاش بسيارى مىكردم » .\r\n« لبهء شمشير را از خون دشمنانتان سيراب مىكردم و نيز لبهء نيزه‌ام را » .\r\n« ولى به خاطر شقاوتمندىام از تو ، به تأخير افتادم ولى اندوههايم ميان لوى و بابل باشد » .\r\n« گيرم كه از نبرد با دشمنانتان محروم شدم ، ولى آيا از اندوه من اندوهى كمتر باشد در حالى كه اشكم روان است ؟ » .\r\n( 2 ) مورخان مىگويند . وى در جاى خود به خواب رفت و رسول خدا صلّى اللّه عليه و آله را در خواب ديد كه به او فرمود : « خداوند تو را از سوى من ، جزاى خير دهد ، تو را مژده باد كه خداوند تو را از جمله كسانى كه در خدمت حسين جهاد كرده‌اند ، نوشته است « 1 » » .\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 94 .\r\n","page_name":" 431 ","page_number":431},
  {"content":"\r\n\r\n( 1 )\r\n\r\nپشيمانى اهل كوفه\r\nاهل كوفه ، با درد و اندوه فراوان ، از گناه عظيمى كه مرتكب شدند ، پشيمان گشتند ؛ زيرا آنان بودند كه با فرستادن هيأتها و نامه‌ها بر امام اصرار ورزيدند كه به سوى آنان بيايد و هنگامى كه به سوى آنان آمد ، او را رها كردند و به قتل رساندند .\r\nبرخى از كسانى كه اظهار پشيمانى نمودند عبارتند از :\r\n( 2 )\r\n\r\n1 - براء بن عازب\r\n« براء بن عازب » از اينكه يارى كردن امام را رها كرد ، پشيمان گشت ؛ زيرا امام امير المؤمنين عليه السّلام به وى فرموده بود : « آيا حسين كشته مىشود ، در حالى كه تو زنده باشى و او را يارى ندهى ؟ ! » ! .\r\n- « يا أمير المؤمنين ! اين چنين نخواهد بود » .\r\nهنگامى كه امام كشته شد ، « براء » گفتار امام را به ياد آورد و در حالى كه حسرت مىخورد ، مىگفت : « چه حسرت عظيمى است كه همراه او حاضر نشدم و در دفاع از او كشته نگشتم » « 1 » .\r\n( 3 )\r\n\r\n2 - مسيّب بن نجبه\r\n« مسيّب بن نجبه » از پرافسوس‌ترين مردم بر عدم شهادت در خدمت ريحانهء رسول خدا صلّى اللّه عليه و آله بود . و پشيمانى خود را در خطابه‌اى اعلام داشت كه در ميان گروههاى توّابين ايراد كرد ؛ زيرا در آن خطابه گفته بود :\r\n\r\n\r\n","description":"","footnote":"\r\n( 1 ) شرح نهج البلاغه 10 / 14 - 15 .\r\n","page_name":" 432 ","page_number":432},
  {"content":"\r\n\r\n« ما با پاك شمردن خود ، فريفته شده بوديم ، خداوند ما را در هر موضعى از مواضع فرزند دخت پيامبرش صلّى اللّه عليه و آله دروغگو يافت ، او قبلا نامه‌ها و فرستادگانش را نزد ما فرستاد و نزد ما عذر آورد و يارى ما را در آغاز و در پايان و آشكارا درخواست نمود ، ولى ما به جانهايمان نسبت به وى بخيل گشتيم تا اينكه در كنار ما به قتل رسيد ، نه با دستهايمان او را يارى داديم و نه با زبانهايمان از او دفاع نموديم و نه با اموالمان او را تقويت كرديم و نه از عشايرمان براى او يارى طلبيديم ، پس عذر ما نزد پروردگارمان و هنگام روبه‌رو شدن با پيامبرمان چيست ؟ جز اينكه قاتل او و آنان كه بر ضد او تحريك نمودند را بكشيد و يا اينكه در اين راه كشته شويد ، شايد در آن صورت ، پروردگار ما از ما خشنود گردد ، من پس از ديدار او از عقوبتش ايمن نخواهم بود « 1 » » .\r\nاين سخنان ، ميزان حزن و اندوه قلبى مسيّب بر از دست دادن شرافت جانبازى همراه امام را نشان مىدهد .\r\n( 1 )\r\n\r\n3 - سليمان بن صرد\r\nاز كسانى كه اندوهى عميق بر يارى نكردن امام داشتند ، « سليمان بن صرد » بود . او كه درد ، جانش را گرفته بود ، در ميان ياران توّابش به سخنرانى پرداخت و در ضمن سخنانش گفت : « ما براى آمدن اهل بيت پيامبرمان محمد صلّى اللّه عليه و آله گردن فراز مىكرديم ، به آنان وعدهء يارى داديم و آنان را به آمدن تشويق كرديم ، ولى هنگامى كه آمدند ، سست گشتيم و ناتوان شديم و مداهنه نموديم و منتظر مانديم ، تا آنجا كه فرزند پيامبر ما و سلاله و عصارهء او و بخشى از گوشت و خون او ، در\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 159 .\r\n","page_name":" 433 ","page_number":433},
  {"content":"\r\n\r\nميان ما كشته شد ، آنگاه فريادرس مىطلبيد و انصاف مىجست و نمىيافت ، فاسقان او را هدفى براى تيرها و جاى زدنى براى نيزه‌هاى خود قرار دادند تا اينكه او را كشتند و بر او تاختند و داراييش را به تاراج بردند » « 1 » .\r\n( 1 )\r\n\r\n4 - عبيد اللّه بن حرّ\r\nاز پشيمان‌ترين و اندوهناك‌ترين افسوس‌خوردگان ، « عبيد اللّه بن حر جعفى » است كه امام به سوى او رفت و از او يارى طلبيد ، ولى به جانش بخيل شد . او را تكانهاى سخت نكوهش وجدان ، به خاطر ترك يارى آن حضرت ، فرا گرفت و اندوه و حزن خود را در اين ابيات به نظم آورد :\r\n فيا لك حسرة ما دمت حيا * تردد بين صدرى و التراقى\r\nغداة يقول لى بالقصر قولا * أ تتركنا و تزمع بالفراق\r\nحسين حين يطلب بذل نصرى * على اهل العداوة و الشقاق\r\nفلو فلق التهلف قلب حر * لهمّ اليوم قلبى بانفلاق\r\nو لو واسيته يوما بنفسى * لنلت كرامة يوم التلاق\r\nمع ابن محمد تفديه نفسى * فودع ثم اسرع بانطلاق\r\nلقد فاز الاولى نصروا حسينا * و خاب الآخرون ذوو النفاق « 2 » \r\n« اى حسرتى كه تا زنده باشم ، ميان سينه و گلويم در آمد و شد خواهد ماند » .\r\n« آن روز كه در كاخ ، مطلبى را به من گفت : آيا ما را رها مىكنى و قصد جدايى دارى » .\r\n\r\n\r\n","description":"","footnote":"\r\n( 1 ) همان 4 / 160 .\r\n( 2 ) خوارزمى ، مقتل الحسين 1 / 228 .\r\n","page_name":" 434 ","page_number":434},
  {"content":"\r\n\r\n« حسين از من يارى مىطلبيد ، در برابر اهل دشمنى و تفرقه » .\r\n« اگر افسوس قلب آزاده‌اى را مىشكافت ، امروز قلب من تصميم بر شكافته شدن مىداشت » .\r\n« و اگر روزى با جان خود فداى او مىشدم ، كرامت روز ديدار را به دست مىآوردم » .\r\n« همراه فرزند محمد - كه جانم فداى او باد - آنگاه وداع كرد و به سرعت حركت نمود » .\r\n« آنان كه حسين را يارى كردند ، رستگار شدند و ديگران كه اهل نفاق بودند ، ناكام گشتند » .\r\n( 1 ) فرزند حرّ ، در شعر خود ، درد عميقى را كه بر جان وى دست يافته بود ، به تصوير كشاند ؛ زيرا وى تا زنده بود ، بر آن شرف شهادت در خدمت فرزند پيامبر خدا صلّى اللّه عليه و آله كه از دست داده بود در دل خود افسوسها داشت ، اگر او را يارى مىداد ، بهشتها را به دست مىآورد .\r\nوى بر ياران حسين ، غبطه مىخورد ، آنان كه جانهايشان را فداى امام عليه السّلام كردند ؛ زيرا ايشان ، پاداش فراوان و جايگاه بزرگى در پيشگاه خداوند به دست آوردند .\r\nاينان ، بعضى از نادمين بر ترك نصرت امام عليه السّلام و عدم رستگارى به شهادت در خدمت آن حضرت مىباشند كه وقتى فرصتى به دست آوردند ، همراه توّابين در كوفه ، سر به قيام برداشتند .\r\n( 2 )\r\n\r\nهجرت از كوفه\r\nبرخى از نيكان و اهل تقوا ، پس از آن كه مردم كوفه به كشتن ريحانهء رسول\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nخدا صلّى اللّه عليه و آله اقدام كردند ، سكونت در كوفه را نپسنديدند ، از ميان آنان « عبد الرحمن قضاعى » بود كه كوفه را رها كرد و در بصره سكونت گزيد و گفت : « در شهرى كه فرزند دخت رسول خدا صلّى اللّه عليه و آله در آن كشته شد ، ساكن نمىگردم « 1 » » .\r\nكشتار كربلا ، موج خروشانى از اضطراب و بىتاب در همهء محافل كوفه به وجود آورد و عظمت جنايتى كه انجام شده بود ، براى مردمانش معلوم گشت .\r\nدر اينجا سخن ما در مورد وارد شدن اسيران اهل بيت به كوفه و حوادث همزمان آن ، پايان مىيابد .\r\n\r\n\r\n","description":"","footnote":"\r\n( 1 ) المعارف ، ص 426 ( چاپ قديم ) .\r\n","page_name":" 436 ","page_number":436},
  {"content":"\r\n\r\n( 1 )\r\n\r\nاسيران خاندان پيامبر صلّى اللّه عليه و آله در دمشق\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n( 1 ) بانوان وحى و بزرگ زنان خاندان رسالت ، در آن روزهاى سياهى كه در كوفه بر آنان گذشت ، محنتها و بلاها را تحمل نمودند ؛ زيرا تلخى زندانى بودن و شماتت دشمنان و خوارى اسارت را در شهرى كه موطن شيعيان و مركز دعوت آنان بود ، چشيدند و در حالتى غم‌انگيز قرار داشتند كه از سختى آن جانها به سوز مىآمد . . .\r\nدر اينجا به سير حوادث دردناكى كه هنگام اعزام آنان به دمشق ، بر ايشان گذشت ، اشاره مىنماييم .\r\n( 2 )\r\n\r\nحركت دادن سرها\r\nفرزند مرجانه دستور داد سرهاى عترت پاك را به دمشق بفرستند تا در آنجا بر اهل شام عرضه شوند آن‌گونه كه به مردم كوفه نشان داده شدند ، تا دلهاى مردم از ترس و هراس از بنى اميه انباشته شود و عبرتى باشند براى هر كسى كه به قيام بر ضد آنان مىانديشيد . سرها ، به همراه « زجر بن قيس جعفى ، ابو بردة بن عوف ازدى و طارق بن ظبيان ازدى » ، حركت داده شدند .\r\n( 3 )\r\n\r\nحركت دادن خانوادهء نبوى صلّى اللّه عليه و آله\r\nخانوادهء آل پيامبر صلّى اللّه عليه و آله همراه « محفر بن ثعلبه » ، از وابستگان قريش و « شمر ابن ذى الجوشن » حركت داده شدند ، در حالى كه آنان را با طنابها بسته و بر كوهان\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nشترها سوار كرده بودند ، در حالتى كه بدنها از آن مىلرزيد .\r\n« عبد الباسط فاخورى » مىگويد : « سپس عبيد اللّه ، سر مبارك و على بن الحسين عليه السّلام و خانوادهء همراه او را آمادهء حركت نمود ، با حالتى كه از ياد آن ، بدنها مىلرزيد و مفاصل انسان ، بلكه اعضاى حيوان نيز از آن ، به لرزه مىافتند « 1 » .\r\n( 1 )\r\n\r\nبدرقه نمودن اسيران توسط اهل كوفه\r\nمردم كوفه با همهء طبقاتشان براى مشايعت كاروان اهل بيت ، خارج شدند در حالى كه مىگريستند و نوحه‌سرايى مىكردند . راههاى كوفه پر از مردمى بود كه تمام شب را مىگريستند ، كاروان از كثرت ازدحام ، قادر به حركت نبود . امام زين العابدين عليه السّلام از آنان در شگفت شد و فرمود : « اينان ما را كشتند و بر ما مىگريند ! ! » « 2 » .\r\nزنان طايفهء همدان ، به گريه و زارى پرداختند و صداى فرياد و شيون آنان بلند شد . « 3 »\r\n( 2 ) « شمر بن ذى الجوشن » دستور داد تا امام زين العابدين عليه السّلام را با غلى در گردن ، به زنجير كشند و اين كار انجام شد « 4 » . پس از آن ، اسيران را حركت دادند تا به كاروانى رسيدند كه سرها همراه آن بود . امام زين العابدين عليه السّلام در طول راه با آن جفاكاران كلمه‌اى سخن نگفت و از آنان چيزى درخواست ننمود « 5 » .\r\n\r\n\r\n","description":"","footnote":"\r\n( 1 ) تحفة الامام فى مختصر تاريخ الاسلام ، ص 77 .\r\n( 2 ) مرآة الزمان فى تواريخ الاعيان ، ص 99 .\r\n( 3 ) الحدائق الوردية 1 / 125 .\r\n( 4 ) انساب الاشراف 3 / 416 .\r\n( 5 ) الارشاد ، 2 / 119 .\r\n","page_name":" 440 ","page_number":440},
  {"content":"\r\n\r\nكاروان ، همچنان به راه خود ادامه مىداد و به چيزى توجه نمىكرد تا اينكه به نزديك دمشق رسيد ، در آنجا نگاه داشته شد تا شهر را با نشانه‌هاى غرور و شادى ، آذين ببندند .\r\n( 1 )\r\n\r\nآذين‌بندى شام\r\nحكومت دمشق ، به ادارات رسمى و غير رسمى و اماكن عمومى و خصوصى ، دستور داد تا براى پيروزىاى كه در قتل ريحانهء رسول خدا صلّى اللّه عليه و آله و اسير كردن ذريّهء آن حضرت به دست آورده‌اند ، آذين‌بندى و شادمانى كنند .\r\n( 2 ) يكى از مورخان ، آن آذين‌بندى را چنين توصيف مىنمايد : هنگامى كه آنان ( يعنى اسراى اهل بيت ) به چهار فرسنگى دمشق رسيدند ، مردم شام ، در حالى كه سكه و نقل ، پخش مىكردند ، شادمانه از آنان استقبال كردند تا اينكه آنان را به نزديك دمشق رساندند . آنان را سه روز از وارد شدن نگهداشته ، در آن محل محبوس ساختند تا آذين‌بندى شام ، فراهم آيد ، آن را با زر ، زيور ، حرير ديباج ، نقره ، طلا و انواع جواهر به گونه‌اى آراستند كه نه پيش از آن كسى همانند آن را ديده بود و نه پس از آن ، سپس ، مردان ، زنان ، خرد و كلان ، وزرا ، امرا ، يهوديان ، زردشتيان ، مسيحيان و ديگر ملل براى تماشا خارج شدند در حالى كه طبلها ، دفها ، بوقها ، كرناها و ديگر وسايل لهو و طرب به همراه داشته ، چشمان خود را سرمه زده و دستهايشان را خضاب كرده ، گران‌ترين لباسها را به تن نموده و به بهترين صورت ، خود را آراسته بودند كه بينندگان ، مراسمى بزرگتر و جشنى پرازدحامتر از آن نديده تا آنجا كه گويى همهء مردم در پهنهء دمشق ، فراهم آمده\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nبودند » « 1 » .\r\n( 1 ) آن اجتماع كه بر دشمنى اهل بيت ، پرورش يافته بود ، انواع سرور و شادمانى را نسبت به كشتن و اسارت خاندان پيامبر صلّى اللّه عليه و آله ، آشكار نموده بود . سر با عظمت را در ميان هاله‌اى از تهليل و تكبير به خاطر آن پيروزى كه نوهء ابو سفيان به دست آورده بود ، آوردند ، « خالد بن صفوان يا غفران » هنگام آوردن سر امام ، در دمشق بود و اندوه فراوان و گريهء خود را آشكار كرد و خود را از مردم پنهان نمود تا مبادا جاسوسان بنى اميّه او را دستگير كنند ، در حالى كه مىگفت :\r\n جاءوا برأسك يا بن بنت محمد * مترملا بدمائه ترميلا\r\nو كأنما بك يا بن بنت محمد * قتلوا جهارا عامدين رسولا\r\nقتلوك عطشانا و لم يترقبوا * فى قتلك التأويل و التنزيلا\r\nو يكبرون بأن قتلت و انّما * قتلوا بك التكبير و التهليلا « 2 » \r\n« سر تو را اى فرزند دختر محمد ! آغشته به خون خود آوردند » .\r\n« گويى با كشتن تو اى فرزند دخت محمد ! آشكارا و عمدا پيامبرى را كشته‌اند » .\r\n« تو را تشنه به قتل رساندند و در كشتن تو ، تأويل و تنزيل را رعايت ننمودند » .\r\n« از اينكه كشته‌شده‌اى ، تكبير مىگويند ، در حالى كه با كشتن تو ، تهليل و تكبير را كشته‌اند » .\r\n( 2 ) « سهل بن سعد » مىگويد : به سوى بيت المقدس خارج شدم تا اينكه به\r\n\r\n\r\n","description":"","footnote":"\r\n( 1 ) حجة السعادة فى حجة الشهادة .\r\n( 2 ) جواهر المطالب 2 / 305 .\r\n","page_name":" 442 ","page_number":442},
  {"content":"\r\n\r\nمركز شام رسيدم و خود را در شهرى با نهرهاى روان و درختان فراوان كه حجابها و ديباج بر آن آويخته و مردم ، شاد و خوش‌حال بودند يافتم ، زنانى داشتند كه بر دف و طبل مىزدند ، پس با خود گفتم : مردم شام ، عيدى دارند كه ما آن را نمىشناسيم ، گروهى را ديدم كه با يكديگر سخن مىگفتند ، به آنان گفتم : « آيا در شام عيدى داريد كه ما آن را نمىشناسيم ؟ ! » .\r\n- « اى شيخ ! تو را غريب مىبينم » .\r\n- « من سهل بن سعد هستم كه رسول خدا را ديده‌ام » .\r\n- « اى سهل ! براى تو عجيب نيست كه آسمان ، خون نمىبارد و زمين با اهل آن ، فرو نمىرود ! » .\r\n- « جريان چيست ؟ » .\r\n- « اين سر حسين است كه از عراق ، هديه آورده شده است ! ! » .\r\n( 1 ) - « عجبا ! سر حسين ، هديه مىشود و مردم شادى مىكنند ؟ از كدام دروازه وارد مىشود ؟ » .\r\nآنان به دروازهء ساعات ، اشاره نمودند ، سهل به آن سوى شتافت ، در حالى كه ايستاده بود ، پرچمها را ديد كه پىدرپى مىآمدند و سوارى را ديد كه در دست او پرچمى بود كه سرنيزهء آن را برداشته بودند و بر روى آن سرى بود از شبيه‌ترين چهره‌هاى مردم نسبت به رسول خدا صلّى اللّه عليه و آله يعنى سر ريحانهء او حسين بود ، در پشت آن ، اسيرانى بر روى شترانى بدون پوشش قرار داشتند . سهل به سوى يكى از زنان شتافت و از او پرسيد : تو كيستى ؟\r\n- من سكينه دختر حسين هستم .\r\n( 2 ) - آيا حاجتى ندارى ؟ من سهل ، يار جدّت ، رسول خدا صلّى اللّه عليه و آله هستم .\r\n- به حامل اين سر بگو كه آن را پيش از ما قرار دهد تا مردم به نگاه كردن به\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nآن مشغول شوند و به خانوادهء رسول خدا صلّى اللّه عليه و آله نگاه نكنند . سهل به سوى حامل آن سر شتافت و چهارصد درهم به او داد و آن سر را از نزد زنان ، دور ساخت « 1 » .\r\n( 1 )\r\n\r\nمرد شامى در برابر امام زين العابدين عليه السّلام\r\nپيرمردى كه تبليغات دروغين او را گمراه ساخته بود ، پيش رفت و صفوف مردم را شكافت تا اينكه نزد امام زين العابدين رسيد و با صداى بلند گفت :\r\n« سپاس خداى را كه هلاكتان ساخت و امير را بر شما مسلّط نمود ! » .\r\nامام به وى نگريست و او را فريب خورده‌اى يافت كه حق بر او پنهان مانده است ، پس به وى فرمود : « اى شيخ ! آيا قرآن خوانده‌اى ؟ » .\r\n- آرى .\r\n( 2 ) - « آيا گفته خداى تعالى را خوانده‌اى كه مىفرمايد : « بگو از شما مزدى بر اين ( كار خود ) نمىخواهم ، جز مودّت داشتن نسبت به خويشاوندانم » . و قول خداى تعالى را : « و به خويشاوندان ، حقشان را بده » . و قول خداى تعالى را :\r\n« و بدانيد كه هر چه به دست آوريد ، يك پنجم آن ، براى خداوند است و براى پيامبر و خويشاوندان » ؟\r\nشيخ آرام شد و با صدايى آهسته گفت : « آرى ، اينها را خوانده‌ام » .\r\nامام به او فرمود : « به خدا ! خويشاوندان در اين آيه‌ها ، ما هستيم ، اى شيخ ! آيا قول خداى تعالى را خوانده‌اى : « همانا خداوند مىخواهد پليدى را از شما اهل بيت دور سازد و شما را پاك گرداند » ؟\r\n- « آرى » .\r\n\r\n\r\n","description":"","footnote":"\r\n( 1 ) عبد اللّه نور اللّه ، مقتل الحسين عوالم 17 / 427 - 428 .\r\n","page_name":" 444 ","page_number":444},
  {"content":"\r\n\r\n- « ما اهل بيت هستيم كه خداوند ما را به تطهير ، مخصوص گردانيده است » .\r\n( 1 ) آن پيرمرد به لرزه افتاد و خونش منجمد شده با صدايى لرزان به امام گفت :\r\n« شما را به خدا سوگند ! آيا شما همانها هستيد ؟ » .\r\n- « سوگند به حق جدّمان رسول خدا صلّى اللّه عليه و آله كه ما بدون شك همانها هستيم » .\r\nآن پيرمرد ، دوست مىداشت كه زمين او را در خود فرو مىبرد و آن سخنان سنگدلانه را بر زبان نمىآورد . خود را بر امام افكند و بر دستهايش بوسه‌ها زد و در حالى كه اشكش بر چهره‌اش روان بود ، گفت : « نزد خداوند از آنكه شما را كشته است برائت مىجويم » .\r\nپيرمرد از امام درخواست نمود كه او را ببخشد و از او خشنود گردد « 1 » در حالى كه اكثريت غالب مردم شام همانند اين پيرمرد بودند كه تبليغات اموى آنان را گمراه ساخته و از شناختن اهل بيت عليهم السّلام بازداشته بود .\r\n( 2 )\r\n\r\nشادمانى يزيد\r\nشاديها و خوش‌حاليهاى فراوانى بر يزيد دست داد . هنگامى كه خبر كشته شدن امام به وى رسيد ، او در باغش ، « خضراء » « 2 » بود و با صداى بسيار بلندى تكبير گفت « 3 » ، هنگامى كه اسيران را آوردند ، از بالاى ديدگاهى در جيرون به پايين نگاه مىكرد . وقتى اسيران را ديد و سرها را مشاهده كرد كه بر بالاى نيزه‌ها قرار داده بودند ، بسيار شادمان گشت و گفت :\r\n\r\n\r\n","description":"","footnote":"\r\n( 1 ) لهوف ، ص 211 - 213 .\r\n( 2 ) البستان الجامع لجميع تواريخ اهل الزمان ، ص 36 .\r\n( 3 ) خوارزمى ، مقتل 2 / 60 - 61 .\r\n","page_name":" 445 ","page_number":445},
  {"content":"\r\n\r\n لما بدت تلك الحمول و اشرفت * تلك الرءوس على شفا جيرون\r\nنعب الغراب فقلت : قل او لا تقل * فلقد قضيت من الرسول ديونى « 1 » \r\n« هنگامى كه آن كاروان آشكار شد و آن سرها بر بلنديهاى جيرون روى آورد » .\r\n« كلاغ صدا كرد ، پس گفتم : بگويى يا نگويى ، من طلبهايم را از پيامبر گرفته‌ام » .\r\n( 1 ) نوهء ابو سفيان ، كينه‌هاى خود را سيراب نمود و انتقام خود را از فرزند فاتح مكه و درهم شكنندهء بتهاى قريش گرفت ، زيرا عترت پاك را كشت و فرزندان آنان را در انتقامجويى و خونخواهى از پيامبر صلّى اللّه عليه و آله به اسارت برد .\r\n( 2 )\r\n\r\nسر امام عليه السّلام در برابر يزيد\r\n« محفر بن ثعلبهء عائدى » و « شمر بن ذى الجوشن » ، سر ريحانهء رسول خدا صلّى اللّه عليه و آله را نزد يزيد بن معاويهء فاجر ، به هديه بردند ، هنگامى كه به دربار اموى رسيدند ، محفر صداى خود را بلند كرد تا يزيد بشنود ، وى گفت : « سر احمق‌ترين و فرومايه‌ترين مردم را آورديم ! ! » .\r\nيزيد بر او اعتراض كرد و به وى پاسخ داد : « آنكه را مادر محفر زاييده ، فرومايه‌تر و احمق‌تر است ، ولى وى قطع كننده‌اى ستمكار بود » « 2 » .\r\n( 3 ) يزيد ، به مردم ، بار عام داد تا به آنان نشان دهد كه وى خاندان پيامبر صلّى اللّه عليه و آله را شكست داده است . مردم شام بر در كاخ ازدحام كردند و شادمانى بزرگ خود را\r\n\r\n\r\n","description":"","footnote":"\r\n( 1 ) مقرم ، مقتل الحسين ، ص 348 .\r\n( 2 ) ابن اثير ، تاريخ 4 / 84 و در البداية و النهاية 8 / 194 آمده است كه گويند : محقر است ، نه محفر . و در الارشاد ، ص 2 / 119 آمده : امام زين العابدين عليه السّلام به وى پاسخ داد .\r\n","page_name":" 446 ","page_number":446},
  {"content":"\r\n\r\nاظهار داشتند و او را به اين پيروزى دروغين ، شادباش مىگفتند « 1 » .\r\n( 1 ) سر ريحانه رسول خدا صلّى اللّه عليه و آله در برابر زادهء خيانت و جنايت ، گذاشته شد و با چوب‌دستىاش بر دهان حضرت مىزد ، آنجا كه پيامبر صلّى اللّه عليه و آله آن را مىبوسيد ، سپس انتقامجويانه و شماتت‌كننده گفت : « اى حسين ! نتيجهء ستمكارىات را ديدى ! » . « 2 »\r\n( 2 ) سپس روى به همراهانش كرد و به آنان گفت : « گمان نمىكردم كه ابا عبد اللّه به اين سن رسيده باشد در حالى كه سر و صورتش از خضاب سياه خارج شده‌اند » « 3 » . پس از آن ، در چهرهء امام عليه السّلام دقيق شد در حالى كه هيبت آن حضرت ، او را گرفته بود ، چنين به سخن آمد : « هرگز همانند اين چهرهء زيبا را نديده بودم « 4 » » .\r\n( 3 ) وى به ضربه زدن بر دهان امام ادامه داد در حالى كه مىگفت : اين در برابر ما همانند گفتهء حصين بن حمام است :\r\n ابى قومنا ان ينصفونا فانصفت * قواضب فى ايماننا تقطر الدما\r\nيفلقن هاما من رجال اعزة * علينا و هم كانوا اعق و اظلما \r\n\r\n\r\n","description":"","footnote":"\r\n( 1 ) البداية و النهاية 8 / 197 .\r\n( 2 ) مناوى ، الكواكب الدرية 1 / 146 . و در تذهيب التهذيب 1 / 157 . از ابن حمزه روايت شده كه گفت : زنى از عاقل‌ترين و زيباترين مردم را ديدم كه او را « ربا » مىگفتند . وى دايهء يزيد بن معاويه و صدساله بود . گفت : شخصى بر يزيد وارد شد و به او گفت : مژده باد تو را كه خداوند تو را بر حسين مسلط نمود ، او را كشته‌اند و سرش را نزد تو آورده و در طشتى گذاشته‌اند . پس به غلامش دستور داد تا آن را آشكار كند . وقتى آن را ديد ، چهره‌اش سرخ شد . به ربا گفتم : آيا دندانهايش را با چوب‌دستى ضربه زد ؟ گفت : آرى به خدا !\r\n( 3 ) ذهبى ، تاريخ اسلام 5 / 19 .\r\n( 4 ) تاريخ قضاعى ، ص 330 .\r\n","page_name":" 447 ","page_number":447},
  {"content":"\r\n\r\n« قوم ما نخواستند با ما انصاف داشته باشند ، پس شمشيرهاى خون‌چكانى كه در دست ماست ، انصاف نمودند » .\r\n( 1 ) « سرهاى مردان عزيزى از ما را مىشكافند ، آنان بدكامتر و ظالم‌تر بودند » .\r\nهنوز سخنش را به پايان نرسانده بود كه « ابو برزهء اسلمى » ، بر او اعتراض كرد و به وى گفت : « آيا با چوب‌دستىات بر دهان حسين مىكوبى ؟ اين چوب‌دستى تو بر دهان او جاى گرفته ، من پيامبر خدا صلّى اللّه عليه و آله را ديده‌ام كه آن را مىبوسيد ، اما تو اى يزيد ! روز قيامت مىآيى و ابن زياد شفيع تو باشد ولى اين مىآيد و محمد صلّى اللّه عليه و آله شفيع اوست » .\r\n( 2 ) سپس برخاست و خارج شد . « 1 » ، و يحيى بن حكم با حالتى متأثر گفت :\r\n لهام بجنب الطف ادنى قرابة * من ابن زياد العبد ذى الحسب الوغل\r\nامية امسى نسلها عدد الحصى * و بنت رسول اللّه ليس لها نسل « 2 » \r\n« آن سرى كه در كربلا بود ، نزديكىاش به ابن زياد - آن بنده صاحب نسب زشت - نزديكتر است » « نسل اميه به تعداد سنگريزه‌ها شده و دختر رسول خدا صلّى اللّه عليه و آله را نسلى نمانده است » .\r\n( 3 ) آن ستمگر از سخنش رنجيد و با دست خود بر سينه‌اش زد و به او گفت :\r\nساكت شو كاش مادرت تو را نزاده بود « 3 » .\r\nهر دارندهء وجدان زنده‌اى ، از مصيبتهاى دردناكى كه آن ستمگر بر اهل بيت وارد ساخت ، متأثر گرديد .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 85 .\r\n( 2 ) ذهبى ، تاريخ الاسلام 5 / 18 . البداية و النهاية 8 / 192 . الارشاد ، 2 / 119 - 120 .\r\n( 3 ) طبرانى ، المعجم الكبير ، 3 / 124 . طبرى ، تاريخ 5 / 460 - 461 . البداية و النهاية 8 / 192 .\r\n","page_name":" 448 ","page_number":448},
  {"content":"\r\n\r\n( 1 )\r\n\r\nگذاشتن سر امام عليه السّلام در مسجد دمشق\r\nپس از آنكه آن مجرم ، بيهوده‌كارىاش را با سر سرور جوانان اهل بهشت پايان داد ، آن را در مسجد دمشق ، در جايى كه سر حضرت يحيى بن زكريا را گذاشته بودند قرار داد « 1 » كه مدت سه روز آويزان ماند « 2 » .\r\n( 2 )\r\n\r\nسر امام عليه السّلام نزد همسران يزيد\r\nيزيد ستمگر ، سر ريحانهء رسول خدا صلّى اللّه عليه و آله را نزد زنان خويش فرستاد تا قدرت و غرور خود را در برابر آنان نشان دهد . « عاتكه » آن را گرفت و معطرش ساخت . يزيد ، بر اين كار اعتراض نمود و گفت : اين چيست ؟\r\nوى گفت : « سر عمويم را خاك‌آلود نزد ما فرستادى ، من آن را جمع كردم و معطر ساختم » « 3 » .\r\n( 3 )\r\n\r\nاسيران در مجلس يزيد\r\nيزيد ستمگر ، از مشاهدهء اسيران اهل بيت ، بسيار شادمان شد و براى اهانت و خوار ساختن هر چه بيشتر آنان ، ايشان را بر در مسجد ، در جايگاه اسيران متوقف ساخت « 4 » . مأموران وى ، دختران رسول خدا صلّى اللّه عليه و آله و ديگر كودكان را با طنابها آن‌گونه كه گوسفندان بسته مىشوند به هم بستند ، طناب در\r\n\r\n\r\n","description":"","footnote":"\r\n( 1 ) صبح الاعشى 4 / 100 .\r\n( 2 ) تذهيب التهذيب 1 / 157 .\r\n( 3 ) انساب الاشراف 3 / 416 .\r\n( 4 ) الكواكب الدرية 1 / 146 .\r\n","page_name":" 449 ","page_number":449},
  {"content":"\r\n\r\nگردن امام زين العابدين عليه السّلام تا گردن عمّه‌اش زينب عليها السّلام و ديگر دختران رسول خدا صلّى اللّه عليه و آله بود . بنا به گفتهء مورخان ، هرگاه از راه رفتن بازمىماندند ، آنان را تازيانه‌ها مىزدند ، آنها را با چنين وضعى كه كوهها از وحشت آن شكسته مىگردند ، با تكبير و تهليل آوردند و در برابر يزيد ، سرپا نگهداشتند .\r\n( 1 ) امام زين العابدين عليه السّلام روى به يزيد كرد و فرمود : « درباره جدّمان رسول خدا صلّى اللّه عليه و آله چه گمانى دارى ، اگر ما را با چنين وضعى ببيند ؟ » .\r\nيزيد ، متأثر شد ، كسى در مجلس او نماند كه به گريه نيفتاده باشد « 1 » ، آن ستمگر از آنچه ديد ، متأثر گرديد و گفت : « خداوند پسر مرجانه را زشتى دهد ، اگر ميان شما و ميان او خويشاوندى مىبود ، با شما چنين كارى را نمىكرد » « 2 » .\r\n( 2 ) سپس دستور داد ، طنابها را از آنان دور كنند و روى به على بن الحسين عليه السّلام كرد و گفت : « هان اى على بن الحسين ! پدرت بود كه با من قطع رحم كرد و حقم را ناديده گرفت و در قدرت ، با من ستيز كرد ، خداوند هم با او آنچه را مىبينى انجام داد » .\r\n( 3 ) شير بچه حسين عليه السّلام با آرامش و متانت كامل ، سخن خداى تعالى را در پاسخ وى آورد كه :\r\n« هر رنج و مصيبتى كه در زمين ( از قحطى و آفت ، فقر و ستم ) يا از نفس خويش ( چون ترس و غم ، درد و الم ) به شما رسد ، همه در كتاب ( لوح محفوظ ما ) پيش از آنكه در دنيا ايجاد كنيم ، ثبت است و خلق آن براى خدا آسان است .\r\n( اين را بدانيد ) تا هرگز بر آنچه از دست شما رود دلتنگ نشويد و به آنچه به شما\r\n\r\n\r\n","description":"","footnote":"\r\n( 1 ) احمد فهمى ، امام زين العابدين عليه السّلام ، ص 55 .\r\n( 2 ) تذكرة الخواص ، ص 260 - 261 . المنتظم ، 5 / ص 342 .\r\n","page_name":" 450 ","page_number":450},
  {"content":"\r\n\r\nرسد دلشاد نگرديد كه خدا دوستدار هيچ متكبر خودستايى نيست » « 1 » .\r\nآن ستمگر به خشم آمد و سرمستى شاديهايش بر باد رفت ، آنگاه اين آيه را تلاوت كرد : « هر مصيبتى كه به شما رسيد از عملكرد خودتان بوده است » « 2 » .\r\nامام به وى فرمود : « اين در حق كسى است كه ظلم كرده باشد نه در حق كسى كه ستمديده است » « 3 » .\r\nسپس ، امام از او روى برگرداند و با او سخن نگفت « 4 » تا او را حقير شمارد و ناچيز بداند .\r\n( 1 )\r\n\r\nسخنرانى حضرت زينب عليها السّلام\r\nيزيد ستمكار ، شادمانى خود را از نابود شدن عترت پاك ، آشكار ساخت ؛ زيرا گمان مىكرد مملكت برايش صافى گشته و كارها بر وفق مراد شده است ، پس شادمانه پاهايش را تكان مىداد و آرزو مىكرد كه كشتگان خاندانش در روز بدر حاضر مىبودند تا به آنان نشان دهد چگونه به خونخواهى ايشان پرداخته و انتقامشان را از حضرت پيامبر صلّى اللّه عليه و آله در ذريّه و عترتش گرفته است ، آنگاه ابيات « ابن زبعرى » را نغمه‌سرايى نمود و در حالى كه سرمست بود ، گفت :\r\n\r\n\r\n","description":"","footnote":"\r\n( 1 ) حديد / 22 - 23 :   ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ   .\r\n( 2 ) شورى / 30 :  ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ . . .  .\r\n( 3 ) الفصول المهمّة ، ص 195 .\r\n( 4 ) الارشاد 2 / 120 .\r\n","page_name":" 451 ","page_number":451},
  {"content":"\r\n\r\n ليت اشياخى ببدر شهدوا * جزع الخزرج من وقع الأسل\r\nلأهلّوا و استهلوا فرحا * ثم قالوا يا يزيد لا تشل\r\nقد قتلنا القرم من ساداتهم * و عدلناه ببدر فاعتدل\r\nلعبت هاشم بالملك فلا * خبر جاء و لا وحى نزل\r\nلست من خندف ان لم أنتقم * من بنى احمد ما كان فعل « 1 » \r\n« كاش بزرگانم در روز بدر مىديدند كه چگونه خزرج از ضربهء نيزه‌ها ، بىتاب گشته‌اند » .\r\n« در آن صورت ، شاد و مسرور مىشدند و سپس مىگفتند : اى يزيد ! دستت فلج و شل مباد » .\r\n« ما بزرگ سرورانشان را كشتيم و آن را با بدر برابر ساختيم و برابر شد » .\r\n« خاندان هاشم با حكومت بازى كردند ؛ زيرا نه خبرى آمده و نه وحيى نازل شده است ! » .\r\n« من از خندف نيستم اگر از فرزندان احمد انتقام كارهايش را نگيرم » .\r\n( 1 ) هنگامى كه شيرزن كربلا ، اين ابيات را شنيد كه نشان‌دهندهء كفر و شادمانى وى از كشتن عترت پيامبر صلّى اللّه عليه و آله به انتقام كشتگان بدر بود ، برخاست تا او را نهيب دهد و تكبرش را بكوبد ، بدون اينكه اعتنايى به ستمگرى و سركشى او داشته باشد .\r\n( 2 ) وى نه تنها بيم و هراسى به خود راه نداد ، بلكه نمونهء شجاعت بود و گويى او حاكم و پيروز شده و آن ستمگر ، خود شكست خورده و مغلوب گشته بود ، آن حضرت گفت :\r\n\r\n\r\n","description":"","footnote":"\r\n( 1 ) اعلام النساء 2 / 95 . البداية و النهاية 8 / 192 .\r\n","page_name":" 452 ","page_number":452},
  {"content":"\r\n\r\n( 1 ) « سپاس خداوند ، آفريدگار جهانيان را و صلوات خداوند بر فرستاده‌اش و همهء خاندانش باد ! خداوند سبحان راست گفت آنجا كه مىفرمايد : « سپس عاقبت انجام‌دهندگان بدى اين بود كه آيات خدا را تكذيب نمودند و به آنها استهزا كردند » « 1 » ، اى يزيد ! اينكه مناطق زمين و آفاق آسمان را بر ما تنگ گرفته‌اى و ما همچون اسيران رانده شده گشتيم ، آيا گمان كردى كه ما نزد خداوند بىارزش هستيم و تو را نزد او كرامتى باشد و اين به خاطر اهميت تو نزد اوست كه بينى خود را بالا برده و با گوشهء چشمت نگاه كرده و خوش‌حال و شادمان شده‌اى كه مىبينى دنيا براى تو چون دام و كارهايت مهيّا گشته و ملك و قدرت ما به دست تو قرار گرفته است ؟ ! درنگ كن ، درنگ و جاهلانه سركشى مكن ، آيا گفته خداى تعالى را فراموش كرده‌اى : « آنان كه كافر شده‌اند ، مپندار اينكه به آنان مهلت مىدهيم ، به نفع آنهاست ، بلكه به آنان مهلت مىدهيم تا گناهشان افزون شود و عذابى خواركننده براى ايشان خواهد بود » « 2 » .\r\n( 2 ) آيا اين از عدالت است ، اى فرزند بردگان آزاد شده ! كه تو زنان و كنيزانت را در سراپرده‌ها مىگذارى و دختران رسول خدا صلّى اللّه عليه و آله را به اسارت مىبرى در حالى كه پوشش آنان دور گردانيده شد ، و چهره‌هايشان را آشكار كرده‌اى ؟ دشمنان ، آنان را از شهرى به شهرى مىبرند و ساكنان در كنار سرچشمه‌ها و مقيمان در قلعه‌ها بر آنان چشم مىدوزند و دور و نزديك ، بر چهرهء آنان نظر مىافكنند ، نه حمايت كننده‌اى از حاميانشان همراه آنان است و نه سرپرستى از مردانشان .\r\n\r\n\r\n","description":"","footnote":"\r\n( 1 ) روم / 10  ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ  .\r\n( 2 ) آل عمران / 178 :  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  .\r\n","page_name":" 453 ","page_number":453},
  {"content":"\r\n\r\nچگونه اميد باشد به كسى كه دهانش ، جگرهاى پاكان را جويده و دور انداخته و گوشتش از خون شهيدان روييده و چگونه از كسى كه به ما با كينه و دشمنى و ستم و عداوت مىنگرد ، انتظار درنگ در بغض ما اهل بيت برود ، آنگاه بدون احساس گناه و بىاعتنا مىگويى : « در آن صورت ( اجدادم ) ، شاد و مسرور مىشدند و سپس مىگفتند : اى يزيد ! دستت فلج مباد » .\r\n( 1 ) در حالى كه بر دندانهاى ابا عبد اللّه سرور جوانان اهل بهشت خم شده و با چوب‌دستى خود بر آنها مىكوبى ، چگونه اين را نگويى ؟ در حالى كه با ريختن خونهاى ذرّيهء محمد صلّى اللّه عليه و آله و ستارگان زمين از خاندان عبد المطلب ، آنگاه بزرگانت را ندا مىدهى و ادعا مىكنى كه آنها را فرا مىخوانى ، اما تو به زودى به جايى كه وارد شدند ، مىرسى ، در آن صورت دوست‌خواهى داشت كه فلج مىبودى و لال مىگشتى و آنچه را گفتى ، بر زبان نمىآوردى و آنچه را كردى ، انجام نمىدادى .\r\n( 2 ) خداوندا ، حق ما را برايمان بگير و از آنكه به ما ستم نمود ، انتقام گير و خشمت را بر آنكه خونهاى ما را ريخت و حاميان ما را كشت ، فروريز .\r\n( 3 ) به خدا ! جز پوست خود را نبريده و جز گوشت خويش را جدا نكرده‌اى ، بر رسول خدا صلّى اللّه عليه و آله وارد خواهى شد با آنچه از ريختن خون ذريّه‌اش بر خود حمل كرده و از حرمتش در عترت و خويشانش شكسته‌اى ، آنجا كه خداوند آنان را فراهم مىآورد و جمعشان را در كنار هم قرار مىدهد و حقوقشان را مىگيرد : « آنان را كه در راه خدا كشته شده‌اند ، مردگانى به حساب مياور ، بلكه آنان زندگانى هستند كه نزد پروردگارشان روزى مىخورند » « 1 » .\r\n\r\n\r\n","description":"","footnote":"\r\n( 1 ) آل عمران / 169 :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  .\r\n","page_name":" 454 ","page_number":454},
  {"content":"\r\n\r\n( 1 ) همين تو را كافى است كه خداوند حاكم ، محمد صلّى اللّه عليه و آله دشمن و جبريل پشتيبان ( او ) باشد . به زودى آن كس كه تو را به اين فكر انداخت و بر گردن مسلمانان مسلط ساخت ، خواهد فهميد كه براى ظالمين عوض ناگوارى خواهد بود و ( خواهد فهميد ) كه كداميك جايگاهش بدتر و سپاهش ضعيف‌تر است .\r\n( 2 ) اگر چه مشكلات و مصايب ، كار را به اينجا كشانده كه من با تو گفتگو نمايم ، ولى ( بدان كه ) من تو را بسيار كم‌ارزش و سرزنشت را كارى بزرگ و توبيخت را بسيار مىدانم .\r\n( 3 ) اما ( چه كنم كه ) چشمها گريانند و سينه‌ها پرسوز ، عجيب است و بسيار عجيب ! كه پاكان حزب خدا به دست بردگان آزادشدهء حزب شيطان كشته شوند كه اين دستها خون ما را مىريزند و اين دهانها گوشتهايمان را مىجوند ، آن بدنهاى پاك را گرگها مىدرند و كفتارها بر روى خاك مىكشند ، اگر ما را غنيمتى دانسته‌اى ، به زودى ما را طلبكار خواهى يافت آنگاه كه جز آنچه را كه دستانت پيش فرستاده باشند نخواهى ديد كه پروردگار تو بر بندگان ، ستمكار نباشد ، به سوى خداوند شكايت مىبريم و بر او متكى هستيم .\r\n( 4 ) پس حيله‌ات را بكارگير و تلاشت را به كار بر و كوشش خويش را انجام ده كه به خدا سوگند ! ياد ما را محو نخواهى كرد و وحى ما را نخواهى ميراند و ننگ اين كار هيچ‌گاه از تو كم نخواهد گشت . آيا انديشهء تو جز دورى از خرد و روزگارت جز چند صباحى است ؟ جمع تو چيزى جز پراكندگى نيست ، آن روز كه منادى ندا دهد : لعنت خداوند بر ستمكاران باد .\r\n( 5 ) سپاس خداى پروردگار جهانيان را كه اوّل ما را به سعادت و مغفرت ختم\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nنمود و آخر ما را شهادت و رحمت عنايت كرد ، ما از خداوند مىخواهيم كه پاداش آنان را كامل گرداند و بر آنان افزونى مرحمت سازد و ما را جانشينانى نيكو قرار دهد كه رحيم و مهربان است ، خداوند ما را بس است او بهترين وكيل مىباشد « 1 » » .\r\n( 1 ) اين خطابه ، برجسته‌ترين خطابهء روايت شده در اسلام است كه از متممهاى نهضت جاويد حسين است ؛ زيرا نوهء پيامبر صلّى اللّه عليه و آله جبروت آن ستمگر را با آن ، درهم كوبيد و ننگ و شكست را بر او وارد ساخت و به او فهماند كه داعيان حق در برابر پيشواى سركشان و ظالمان ، سر خم نخواهند كرد .\r\n( 2 ) « امام كاشف الغطاء رحمه اللّه مىگويد : « آيا قلم‌موى بزرگترين نقّاش و هنرمندترين هنرمند مىتواند حالت يزيد و خود بزرگ‌بينى ، غرور ، شادمانى و سرمستى او را از فراهم شدن كارها و دست يافتن بر ملك و لذت پيروزى و ظفر و كينه‌جويى و انتقام او را به صورتى بهتر از اين ، تصوير و ارائهء نقش ، مجسّم سازد . و آيا كسى را اين قدرت و امكان وجود دارد كه دشمن خود را با حجت و بيان و توبيخ و سرزنش دور كند و برسد به آنچه آن حضرت - سلام اللّه عليها - با آن كلمات به آن رسيد ، در حالى كه وى در آن وضعى بود كه دانسته‌اى ، سپس به اين نيز قناعت نورزيد بلكه خواست براى وى و حاضران نزد او ، خوارى باطل و عزت حق و بىاعتنايى و عدم توجه به قدرت ، تسلط ، هيبت و هراس را نشان دهد ، مىخواست او را با حقارت ارزش و فرومايگى مقدار و زشتى كردار و پستى\r\n\r\n\r\n","description":"","footnote":"\r\n( 1 ) اعلام النساء 2 / 95 - 97 . بلاغات النساء ، ص 21 . خوارزمى ، مقتل 2 / 64 . السيدة زينب و اخبار الزينبيات ، ص 86 . الحدائق الوردية 1 / 125 - 126 . اللهوف ، ص 217 - 218 .\r\n","page_name":" 456 ","page_number":456},
  {"content":"\r\n\r\nفرع و اصلش ، آشنا سازد » . « 1 »\r\n( 1 ) « مرحوم فكيكى » مىگويد : « همراه من در اين خطبهء آتشين ، تأمّل كن كه چگونه فنون بلاغت و روشهاى فصاحت و شايستگى بيان را با معانى شدت شور و هيجان و قوت احتجاج و حجت معارضه فراهم آورده است ؛ زيرا دفاع با صراحت در راه آزادى و حق و عقيده ، براى رسيدن به اعماق دلها ، از شمشيرها نافذتر و از ضربهء نيزه‌ها بر جان و درون انسانها در ميدانهاى نبرد صحنه‌هاى مبارزه ، تيزتر است . و ايستادن بر نيش افعيها و سوار شدن بر نوك نيزه‌ها ، براى يزيد از شنيدن اين استدلال كوبنده‌اى كه دخت مجد و شرف ، در برابر طاغوتهاى بنى اميه و فراعنهء آنان در جايگاههاى عزّت و مجالس دولت هرقلى اشرافى زشتشان فرياد كرد ، آسانتر بود .\r\n( 2 ) به علاوه اين خطبهء تاريخى كوبنده ، از قهرمانيهاى جاويد و جرئت كم‌نظيرى سخن مىگويد كه آن روان قدرتمند حساس ، دربرگيرندهء نمونهء بلند و والاى اخلاق را شامل بوده است . اين كار ادبى زنده در طول روزگار و در نسلهاى متوالى و در هر يادى از حادثه خونين و دردناك كربلا ، در برابر طاغوتيان ستمكار ، فريادزنان ، باقى خواهد ماند » « 2 » .\r\n( 3 )\r\n\r\nمضامين خطابهء حضرت زينب عليها السّلام\r\nاين خطابهء عظيم ، استمرار انقلاب كربلا بود و به صورت برجسته‌اى ، ارزشهاى و الا و هدفهاى بلند آن را نمايان ساخت ؛ زيرا شامل اين موارد بود :\r\n\r\n\r\n","description":"","footnote":"\r\n( 1 ) السياسة الحسينية ، ص 30 .\r\n( 2 ) مجلة الغرى ، سال هفتم ، شمارهء 6 .\r\n","page_name":" 457 ","page_number":457},
  {"content":"\r\n\r\n( 1 ) اوّل : اين خطابه ، غرور و ستمگرى آن ستمگر را نشان داد ، زيرا وى گمان كرده بود با داشتن نيروهاى نظامى كه صحراها و سرزمينها را پر كرده ، به پيروزى رسيده ولى آن پيروزى ، موقتى بوده است . او از بىعقلىاش گمان كرد كه پيروزى به دست آمده ، به خاطر كرامتش نزد خداوند و خوارى اهل بيت است ، اما نمىداند خداوند به كافران در اين دنيا نعمتهايى را مىدهد تا گناهانشان بيشتر گردد و در آخرت ، عذاب دردناكى داشته باشند .\r\n( 2 ) دوّم : اين سخنرانى ، يزيد را به خاطر اسير كردن بزرگ بانوان اهل بيت ، به شدت محكوم نمود ؛ زيرا وى ، خويشاوندى رسول خدا صلّى اللّه عليه و آله را در مورد آنها مراعات ننمود ، در حالى كه آن حضرت در روز فتح مكّه ، بر پدران يزيد منّت نهاد و در نتيجه پدر و جدش را آزاد نمود ، او ، اين نيكوكارى پيامبر را سپاس نگفت و با بدترين صورت ، آن را پاداش داد .\r\n( 3 ) سوّم : آنچه را آن ستمگر مرتكب شده بود يعنى ريختن خون عترت پاك ، به انگيزهء سرشت و خوى موروثىاش بود ؛ زيرا جدّه‌اش « هند » بود كه جگر حضرت حمزه سيد الشهداء را جويد و جد او ، « ابو سفيان » ، دشمن اول اسلام بود ، پدرش معاويه ، خون مسلمين را ريخت و همهء حرمتهاى خدا را مورد هتاكى قرار داد ، بنابراين ، ارتكاب جنايات ، از جمله سرشتها و خويهاى اوست كه بر آنها سرشته شده بود .\r\n( 4 ) چهارم : حضرت زينب عليها السّلام در مورد آن شعرى كه بدان تمثل جست و حضور پيران امويش را آرزو كرد تا ببينند كه چگونه وى انتقامشان را از پيامبر صلّى اللّه عليه و آله با نابودى فرزندانش گرفته است ، بر او اعتراض كرد و يزيد ، به آن جايى وارد مىشود كه آنان به آن وارد شدند و جاويد ماندن در آتش جهنم را به دست آوردند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n( 1 ) پنجم : آن طاغوت ، با ريختن خون عترت پاك ، جز خون خود را نريخته و جز پوست خود را نبريده بود ؛ زيرا آن جانهاى پاك ، زنده و جاويدند و كرامت را به دست آورده و به قلّهء شرف رسيده‌اند ، اين يزيد است كه رسوايى و زيانكارى را نصيب خود ساخته است .\r\n( 2 ) ششم : آن حضرت ، به كسانى كه آن ستمگر را در تسلّط بر گردن مسلمين قدرت داده‌اند ، اشاره كرد كه آنان مسئول جناياتى هستند كه وى مرتكب شده بود ، مقصود آن حضرت عليها السّلام معناى دورترى دارد كه هر تأمل‌كننده در اين مورد ، آن را درمىيابد .\r\n( 3 ) هفتم : آن حضرت ، بلندى جايگاه خود را نشان داد و با كلام امير و حاكم ، با وى سخن گفت ، او را ناچيز شمرد و ارزش او را كوچك دانست ، بزرگمنشانه از گفتگو با وى ، خوددارى نمود و خود را بالاتر از آن يافت كه او را مخاطب قرار دهد و اعتنايى به قدرتش ننمود . . . آن بانوى بزرگوار با آن ضعف و دردش كه از مصيبتها به وى رسيده بود ، قدرتش از وى بيشتر و شجاعتش از او شديدتر بود .\r\n( 4 ) هشتم : آن حضرت ، بيان كرد كه هر چند يزيد بكوشد تا ياد اهل بيت عليهم السّلام را محو كند ، به اين كار موفق نمىشود ؛ زيرا آنان در دلهاى مسلمانان و احساسات آنان جاى دارند و بر حق هستند و حق ، ناگزير ، پيروز مىشود ، در عمل نيز حضرت حسين عليه السّلام پيروز گشت و فاجعهء آن حضرت ، به شكوهى مبدل شد كه هيچ انسانى بدان دست نمىيابد . پس كدام پيروزى به ماندن شايسته و به جاودانگى بايسته‌تر از پيروزيى است كه امام به دست آورد ؟ .\r\nاين ، اندكى از موارد بسيارى است كه در اين خطابه بيان شد ؛ خطابه‌اى كه نشانى از نشانهاى بلاغت و فصاحت و معجزه‌اى از معجزات بيان و يكى از ضربه‌هاى مهلكى است كه بر حكومت بنى اميه وارد شد .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n( 1 )\r\n\r\nپاسخ يزيد\r\nخطبهء آن بانوى بزرگوار ، همچون صاعقه‌اى بر سر يزيد فرود آمد ؛ زيرا غرورش درهم شكست و خود بزرگ‌بينىاش درهم كوبيده شده ، در پاسخ آن سرگردان شد و نتوانست چيزى بگويد جز اينكه قول شاعر را شاهد مثال آورد :\r\n يا صيحة تحمد من صوائح * ما أهون النوح على النوائح « 1 » \r\n« اى فريادى كه از فرياد زنان نيكوست ! نوحه‌سرايى بر نوحه‌سرايان چه آسان است » .\r\n( 2 ) هيچ‌گونه مناسبتى ميان آن خطبهء عظيم كه حضرت زينب ، واقعيت يزيد را در آن نشان داد و او را از همهء ارزشهاى انسانى دور ساخت و ميان آن شعرى كه شاهد مثال آورد ، وجود ندارد ؛ اعلام كرد فرياد از فريادكشان نيكوست و نوحه‌سرايى بر نوحه‌سرايان آسان است ، هيچ ارتباط موضوعى ميان اين دو ، ديده نمىشود .\r\n( 3 )\r\n\r\nبازتاب خطبهء حضرت زينب عليها السّلام\r\nخطبهء آن بانوى بزرگوار ، موجى خروشان در مجلس يزيد به وجود آورد و در دلهاى حاضران ، احساس اندوه ، مصيبت و سرخوردگى را گسترش داد ؛ زيرا همهء شبهات را از آنان دور ساخت و همهء اقداماتى را كه معاويه براى برپا نمودن دولت و قدرت خويش انجام داده بود ، بر باد داد ، يزيد ، در پى يافتن بهانه‌هايى براى توجيه جنايت خويش برآمد و به مردم شام گفت : « آيا مىدانيد فرزند فاطمه از كجا آمد ؟ و چه چيزى او را واداشت تا آن كار را انجام دهد و چه چيزى او را در\r\n\r\n\r\n","description":"","footnote":"\r\n( 1 ) مقرم ، مقتل الحسين عليه السّلام ، ص 359 .\r\n","page_name":" 460 ","page_number":460},
  {"content":"\r\n\r\nآنچه گرفتار آمد گرفتار ساخت ؟ » .\r\n- « خير » .\r\n( 1 ) - « ادعا مىكند كه پدرش از پدرم بهتر و مادرش فاطمه دختر رسول خدا ، از مادرم بهتر و او نيز از من بهتر و به اين كار شايسته‌تر است ، اما گفته‌اش كه پدر او ، از پدرم بهتر است ، پدرم ، پدرش را نزد خداى عزيز و جليل محاجه نمود و مردم دانستند كه حكم به نفع كداميك از آنها صادر شد .\r\nو اما گفته‌اش كه مادرش ، بهتر از مادرم مىباشد ، به جانم سوگند كه فاطمه دختر رسول اللّه صلّى اللّه عليه و آله از مادرم بهتر است .\r\n( 2 ) و اما گفته‌اش كه جد او از جدّم بهتر است ؛ به جانم سوگند كسى نيست كه به خدا و روز آخرت ، ايمان داشته باشد و معتقد باشد كه براى رسول خدا صلّى اللّه عليه و آله در ميان ما برابر و همتايى باشد ، ولى وى ( يعنى حسين عليه السّلام ) به سبب كم اطلاعىاش به اين كار دست زد و قول خداى تعالى را نخواند كه :\r\n« بگو اى پيغمبر ! بار خدايا ! اى پادشاه ملك هستى ، تو هر كه را خواهى ، ملك و سلطنت بخشى و از هر كه خواهى بگيرى و به هر كه خواهى عزّت و اقتدار بخشى و هر كه را خواهى ، خوار گردانى » « 1 » .\r\n« خداوند ، ملكش را به هر كس كه بخواهد ، مىدهد » « 2 » . « 3 »\r\n( 3 ) آن ستمگر ، گمان كرده بود كه منطق فضيلت نزد خداوند ، بر اساس دستيابى به قدرت است و از اين راه ، برترى خود را بر امام ، ادعا مىكرد در حالى\r\n\r\n\r\n","description":"","footnote":"\r\n( 1 ) آل عمران / 26 :  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ . . .  .\r\n( 2 )  . . . وَ اللَّهُ يُؤْتِي مُلْكَهُ مَنْ يَشاءُ  .\r\n( 3 ) طبرى ، تاريخ 5 / 463 - 464 ، ابن كثير ، البداية و النهاية ، ص 195 - 196 .\r\n","page_name":" 461 ","page_number":461},
  {"content":"\r\n\r\nكه نمىدانست دستيابى به ملك و قدرت نزد خداوند ارزشى ندارد ؛ زيرا آن را به نيكوكار و بدكار مىبخشد .\r\n( 1 )\r\n\r\nخطبهء امام زين العابدين عليه السّلام\r\nمجلس يزيد ستمگر ، پر از جمعيّت مردم بود ، او به خطيبى گفته بود كه بالاى منبر برود و امويان را تعريف و تمجيد كند و حضرت حسين عليه السّلام را ناسزا بگويد ! خطيب ، بالاى منبر رفت و در ستايش يزيد ، مبالغه نمود و حضرت امير المؤمنين عليه السّلام و فرزندش حضرت حسين عليه السّلام را ناسزا گفت تا بخششها و عطاياى يزيد را به دست آورد .\r\n( 2 ) امام زين العابدين عليه السّلام بپاخاست و بر او فرياد كشيد : « واى بر تو اى گوينده ! رضايت مخلوق را با خشم خالق خريده‌اى ، پس جاى خود را در آتش در نظر بگير . . . » .\r\nآنگاه روى به يزيد كرد و گفت : « آيا به من اجازه مىدهى تا از اين چوبها بالا بروم و سخنانى بر زبان آورم كه در آنها رضاى خدا و براى اين حاضران ، اجر و ثوابى داشته باشد ؟ » .\r\n( 3 ) حاضران ، مبهوت شدند و از اين جوان بيمار كه بر خطيب و امير ، اعتراض كرده و پاسخ داده است ، در شگفت شدند . يزيد درخواست او را رد كرد ، ولى حاضران بر او اصرار كردند به او اجازه دهد . اين كار ، آغازى براى روشن شدن اذهان مردم شام شمرده مىشود .\r\nيزيد به آنان گفت : « اگر بالاى منبر برود ، جز با رسوايى من و رسوايى خاندان ابو سفيان ، پايين نمىآيد » .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n( 1 ) به او گفتند : اين بيمار ، ارزش دانسته‌هايش چه مىتواند باشد . آنان او را نمىشناختند و گمان مىكردند كه وى چيزى نمىداند ، ولى آن ستمگر او را كاملا مىشناخت ، لذا به آنان گفت : « وى از اهل بيتى است كه علم به آنان خورانده شده است » .\r\nآنان بر او اصرار كردند و وى تسليم گفته‌هايشان شده ، به امام اجازه داد .\r\n( 2 ) امام بالاى منبر رفت و حمد و ستايش خدا را به جاى آورد . مورخان مىگويند : وى خطبهء عظيمى ايراد فرمود كه چشمها را با آن گريان ساخت و دلها را پريشان نمود ، از جمله آنچه بيان كرد اين بود :\r\n« اى مردم ! شش خصلت به ما داده شد و به هفت خصلت برتر گشته‌ايم :\r\nعلم ، حلم ، بخشندگى ، فصاحت ، شجاعت و محبت در دل مؤمنان به ما عطا گشته است و برتر شده‌ايم به اينكه پيامبر برگزيده ، محمد صلّى اللّه عليه و آله از ماست و صديق از ماست و طيّار از ماست و از ماست شير خدا و شير پيامبر . و از ماست سرور زنان جهانيان ، فاطمهء بتول و از ما هستند دو سبط اين امّت و دو سرور جوانان اهل بهشت .\r\n( 3 ) هر كس مرا شناخت ، شناخته است و هر كس مرا نشناخته باشد ، او را از اصل و نسبم آگاه مىكنم : من فرزند مكّه و منا هستم . من فرزند زمزم و صفا هستم .\r\nمن فرزند آن كسى هستم كه زكات را با گوشه‌هاى ردا حمل مىكرد . من فرزند بهترين كسى هستم كه عبا و ردا بر تن كرد . من فرزند بهترين كسى هستم كه كفش به پا كرد و يا با پاى بىكفش راه رفت . من فرزند بهترين كسى هستم كه طواف نمود و سعى به جاى آورد . من فرزند بهترين كسى هستم كه به حج رفت و لبّيك گفت .\r\nمن فرزند كسى هستم كه بر روى براق در هوا برداشته شد . من فرزند كسى هستم كه شب هنگام از مسجد الحرام به مسجد الاقصى برده شد . پس پاك است آنكه\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاو را شب هنگام برد . ( 1 ) من فرزند كسى هستم كه جبرئيل او را تا سدرة المنتهى رساند . من فرزند آن كسى هستم كه به فاصلهء دو كمان يا كمتر نزديك و نزديكتر شد . من فرزند كسى هستم كه فرشتگان آسمان را در نماز ، امامت كرد . من فرزند كسى هستم كه خداى بزرگ ، به او وحى كرد آنچه را وحى كرد . من فرزند محمد مصطفى هستم . من فرزند علىّ مرتضى هستم . من فرزند آن كسى هستم كه بر بينى خلق كوبيد تا لا إله الا اللّه گفتند . من فرزند آن كسى هستم كه در خدمت پيامبر با دو شمشير جهاد كرد و با دو نيزه ضربه زد ، دو هجرت به جاى آورد و دو بيعت را انجام داد ، به سوى دو قبله نماز گزارد و در بدر و حنين ، نبرد كرد و چشم به هم زدنى به خدا كفر نورزيد . ( 2 ) من فرزند نيكوكار مؤمنان ، و وارث پيامبران ، از بين برندهء ملحدان و رهبر مسلمانان و نور مجاهدان و زينت عابدان و تاج گريه كنندگان و شكيباترين شكيبايان و برترين به نماز ايستادگان از خاندان ياسين و فرستادهء پروردگار عالميان هستم . من فرزند كسى هستم كه جبرئيل او را تأييد نمود و ميكائيل او را نصرت داد . ( 3 ) من فرزند دفاع كنندهء از حرمت مسلمانان و كشندهء ناكثان و قاسطان و مارقان و جهادكننده با دشمنان كينه‌توز مىباشم ، پرافتخارترين كسى كه از ميان همهء قريش قدم برداشت و نخستين مؤمنى كه دعوت خدا را اجابت نمود و قديم‌ترين پيشتازان و كوبندهء تجاوزكاران و نابود كنندهء مشركان و تيرى از كمان خدا بر منافقان و زبان حكمت عابدان ، يارى كنندهء دين خدا و ولى امر خدا و باغ حكمت خدا و گنجينهء علم خدا آن بخشندهء سخاوتمند خوش چهرهء پاك ، اهل بطحاى مكه ، آن خشنود شده ، خشنود گشته ، پيشتاز دلير ، شكيباى روزه‌دار ، مهذّب شب‌زنده‌دار ، شجاع پردل ، برّندهء كمرها و پراكنده ساز احزاب ، آنكه از همه قوىدلتر بود و از همهء آنان تازنده‌تر و به زبان ، از همه پرجرئت‌تر و از ميان همه بااراده‌تر و داراى عزمى قويتر بود ، شيرى\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nشجاع و بارانى ريزان بود ، در جنگها آنان را خرد مىكرد و آنها را همچون ذرّه‌هاى پراكنده بر باد مىساخت ، شير حجاز و صاحب اعجاز و رهبر عراق ، امام به نص و بر حق ، اهل مكه و مدينه ، اهل بطحا و تهامه ، اهل خيف و عقبه ، بدرى احدى ، در زير درخت ( به هنگام بيعت حاضر ) مهاجر ، در ميان عرب ، آقايشان و در جنگها چون شير ، وارث دو مشعر و پدر دو سبط ، حسن و حسين ، آشكار كنندهء شگفتيها و پراكنده سازندهء لشكرها ، شهاب ثاقب و نور پيگير ، شير پيروز خدا ، مطلوب هر جوينده ، چيره بر هر غلبه‌كننده ، او همانا جد من ، على بن ابى طالب است .\r\n( 1 ) من فرزند فاطمهء زهرايم . من فرزند سرور زنانم . من فرزند آن بانوى پاك بتول هستم . من فرزند پارهء تن رسول صلّى اللّه عليه و آله هستم . « 1 » من فرزند آن به خون آغشته‌ام ، من فرزند آن سربريدهء كربلايم . من فرزند آن كسى هستم كه جن در تاريكى بر او گريست و پرنده در هوا بر او نوحه‌سرايى نمود » « 2 » .\r\n( 2 ) وى همچنين من ، من مىگفت تا آنجا كه مردم به گريه و زارى پرداختند و يزيد ستمگر ، از وقوع فتنه و پيشامدن حوادث ناگوار ترسيد ، زيرا خطابهء امام ، انقلابى فكرى در مجلس آن ستمگر به وجود آورده بود ، يزيد به مؤذّن گفت تا با اذان گفتن ، سخن امام را قطع كند ، پس مؤذن فرياد برآورد :\r\n« اللّه اكبر ! » .\r\n( 3 ) امام گفت : بزرگى را به بزرگى ياد كردى كه به قياس نيايد و به حواس درك نشود ، هيچ چيزى از خداوند بزرگتر نيست . هنگامى كه مؤذّن گفت : « اشهد ان لا إله الا اللّه » .\r\n\r\n\r\n","description":"","footnote":"\r\n( 1 ) خوارزمى ، مقتل 2 / 69 - 70 .\r\n( 2 ) نفس المهموم ، ص 261 - 262 .\r\n","page_name":" 465 ","page_number":465},
  {"content":"\r\n\r\nحضرت على بن الحسين گفت : موى ، پوست ، گوشت ، خون ، مغز و استخوان من ، اين را گواهى مىدهد .\r\nوقتى كه مؤذّن گفت : « اشهد ان محمدا رسول اللّه » .\r\n( 1 ) حضرت على بن الحسين عليه السّلام روى به يزيد كرد و گفت : « اى يزيد ! اين محمد ، جدّ من است يا جدّ تو ؟ اگر ادعا كنى كه جدّ تو است ، دروغ گفته‌اى و اگر بگويى جدّ من است ، پس چرا عترت او را كشته‌اى ؟ » . « 1 »\r\n( 2 ) يزيد از سخن ، بازماند و از پاسخ دادن ناتوان شد ، براى اهل شام ، معلوم گرديد كه آنان غرق در جهالت و گمراهى شده بودند و حكومت اموى ، براى گمراهى و بدبختى آنان كوشيده است .\r\n( 3 ) امام در خطبهء خود ، تنها به معرفى خانواده و شخص خود پرداخت و به چيز ديگرى اشاره‌اى ننمود ، اين يكى از برجسته‌ترين ، دقيق‌ترين و عميق‌ترين نكته‌سنجيها بوده ؛ زيرا اجتماع شام ، چيزى دربارهء اهل بيت نمىدانست و حكومت ، هر چيزى در مورد آنان را پنهان ساخته و مردم را با وفادارى نسبت به بنى اميّه و كينه‌توزى نسبت به اهل بيت ، تغذيه كرده بود .\r\n( 4 )\r\n\r\nبازتاب خطبهء امام سجاد عليه السّلام\r\nخطبهء امام عليه السّلام تأثير فراوانى در محافل شام نمود ، آنان به يكديگر نگاه مىكردند و محرمانه از ناكامى و زيانكارى خود ، سخن مىگفتند تا آنجا كه رابطهء آنان با يزيد ، دگرگون شد « 2 » و او را با نگاه تحقير و پستى ، مىنگريستند .\r\n\r\n\r\n","description":"","footnote":"\r\n( 1 ) خوارزمى ، مقتل ، ص 69 - 71 .\r\n( 2 ) جوهرة الكلام فى مدح السادة الاعلام ، ص 128 .\r\n","page_name":" 466 ","page_number":466},
  {"content":"\r\n\r\n( 1 )\r\n\r\nمرد شامى و فاطمه\r\nيكى از مردم شام به حضرت فاطمه دختر امام امير المؤمنين عليه السّلام « 1 » يا دختر امام حسين عليه السّلام « 2 » نگريست و به يزيد گفت : « اين دختر را به من ببخش تا خدمتكار من باشد » .\r\nلرزه بر اندام آن دختر افتاد و جامه‌هاى عمه‌اش را گرفته ، به وى پناهنده گشت .\r\nنوهء پيامبر صلّى اللّه عليه و آله بر آن مرد اين چنين بانگ زد : « دروغ گفتى و فرومايه گشتى ، اين كار نه براى تو باشد و نه براى اميرت » .\r\n( 2 ) يزيد به خشم آمد كه آن بانوى بزرگ به او اهميتى نداده و او را بىارزش دانسته بود ، پس به وى گفت : « دروغ گفتى ، اين كار براى من باشد و اگر بخواهم ، انجام مىدهم » .\r\nحضرت زينب او را نهيب زد و در ستيز با وى گفت : « هرگز به خدا ! اين كار براى تو قرار داده نشده است ، مگر اينكه از دين ما خارج شوى و دين غير از ما را داشته باشى . . . » .\r\n( 3 ) آن ستمگر ، خشمگين گشت كه آن بانوى بزرگوار در برابر بزرگان اهل شام با وى ستيز نموده ، پس بر آن حضرت فرياد كشيد : « آيا با من اين گونه سخن مىگويى ، پدر و برادرت از دين خارج شدند » .\r\n( 4 ) آن بانوى بزرگوار ، بىاعتنا به سلطه و قدرت يزيد ، بر انتقام ستمگرى به سخن آمد و با اطمينان به وى پاسخ داد و گفت : « تو و پدرت ، به دين خدا و دين پدر ، جدّ و برادرم هدايت يافتيد اگر مسلمان باشى . . . » .\r\n\r\n\r\n","description":"","footnote":"\r\n( 1 ) البداية و النهاية 8 / 194 المنتظم 5 / 343 .\r\n( 2 ) خوارزمى ، مقتل 2 / 62 .\r\n","page_name":" 467 ","page_number":467},
  {"content":"\r\n\r\n( 1 ) حضرت زينب ، با اين سخنان ، پرده‌اى را كه يزيد با آن خود را پوشانده بود كه حسين و اهل بيتش را كشته بود به اين بهانه كه آنان خارجى بودند و بر امام زمانشان قيام كرده‌اند ، به كنارى زد ، آن پليد ، قادر بر جواب نبود و در حالى كه غرق در خشم و كينه بود ، گفت : « دروغ گفتى اى دشمن خدا ! » .\r\nخواهر حسين ، جوابى نيافت كه ياوه‌گوييها يزيد را با آن پايان دهد جز اينكه گفت : « تو امير مسلّطى هستى ، به ستم ناسزا مىگويى و با قدرتت ظلم مىكنى » .\r\n( 2 ) خشم آن ستمگر فرونشست و سر به زير افكند ، آن مرد شامى سخنش را خطاب به يزيد بازگفت و آن خواسته را تكرار كرد ، يزيد بر او فرياد كشيد :\r\n« خداوند مرگى كشنده به تو ببخشد » « 1 » .\r\n( 3 ) حضرت زينب ، در آن محنتهاى جانفرسا ، نيروهاى ذاتىاش را حفظ كرد و با اراده‌اى استوار و آگاهانه كه از جدش ، حضرت پيامبر صلّى اللّه عليه و آله به ارث برده بود ، با دشمنان اسلام به مقابله ايستاد .\r\n( 4 ) يكى از نويسندگان مىگويد : « حضرت زينب ، با وجود ضعف و ناتوانىاش ، نخستين پيروزى قاطع را بر ستمگران - كه در تسلط و قدرت خود بودند - محقق ساخت ؛ زيرا پىدرپى ، يزيد را مجبور به سكوت مىكرد ، در حالى كه براى همگان ، نادانىاش را آشكار مىساخت ، همچنانكه كم اطلاعى او را در امور دين ، بيان نمود ؛ زيرا زنان مسلمانان را به هيچ وجه نمىتوان اسير به حساب آورد و مانند اسيران جنگى با آنها رفتار كرد .\r\n( 5 ) گمان غالب اين است كه اين سخن ، از آن مرد شامى ، سر آغاز انتقاد از يزيد و آغازى براى گسترش آگاهى در ميان شاميان بود نشانه‌اش اين است\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 86 .\r\n","page_name":" 468 ","page_number":468},
  {"content":"\r\n\r\nكه پاسخ حضرت زينب عليها السّلام به يزيد كافى بود ، زيرا اگر خواسته آن مرد شامى را اجابت مىكرد از حيطهء اسلام خارج مىگشت ، آن مشاجرهء شديد ميان حضرت و يزيد مىرساند كه هدف آن مرد شامى از خواسته‌اش ، روشن شدن ديد مردم و افتضاح يزيد بود ، خصوصا كه اين درخواست ، پس از خطبهء حضرت زينب عليها السّلام و سخنرانى امام زين العابدين عليه السّلام صورت گرفته كه هر دو خطابه ، آگاهى گسترده و موج خروشانى از خشم ، در مجلس يزيد به وجود آورده بودند .\r\n( 1 )\r\n\r\nامام سجاد عليه السّلام و منهال\r\n« منهال بن عمر » با امام سجاد عليه السّلام روبه‌رو شد ، از آن حضرت پرسيد : اى فرزند رسول خدا صلّى اللّه عليه و آله چگونه‌اى ؟ ! - « ما همچون بنى اسرائيل در آل فرعون گشته‌ايم كه فرزندانشان را مىكشتند و زنانشان را زنده نگه مىداشتند . . . عربها بر غير عرب ، افتخار مىكنند كه محمّد صلّى اللّه عليه و آله از آنان است و قريش بر ديگر عربها افتخار مىنمايند كه محمد صلّى اللّه عليه و آله از ايشان مىباشد ، اما ما اهل بيت او كشته و آواره گشته‌ايم ، پس انا للّه و انا اليه راجعون » « 1 » .\r\n( 2 ) پيامبر اكرم صلّى اللّه عليه و آله سرچشمهء اصيل شرافت امّت عرب بود كه به وى افتخار مىنمودند ؛ زيرا آن حضرت ، براى عربها زندگى را برنامه‌ريزى نمود كه با آن بر ملّتهاى زمين ، سرورى يافتند و براى آنان ، دولتى را پايه‌گذارى كرد كه از عزيزترين و قوىترين دولتهاى جهان بود ، پاداش وى از آنان اين بود كه قريش ؛ يعنى آنان كه بر ديگر عربها فخر مىكردند كه محمد از آنان است ، به كشتن ذريّه\r\n\r\n\r\n","description":"","footnote":"\r\n( 1 ) خوارزمى ، مقتل الحسين 2 / 72 .\r\n","page_name":" 469 ","page_number":469},
  {"content":"\r\n\r\nو ريشه‌كن كردن اصل آنان و اسير نمودن زنانشان پرداختند ، آيا سزاى شخص رهايىبخش و آزاد كنندهء آنان ، بايد چنين باشد ؟\r\n( 1 )\r\n\r\nنوحه‌سرايى بر حضرت حسين عليه السّلام\r\nدختران رسول خدا صلّى اللّه عليه و آله از آن ستمگر خواستند تا براى آنان خانه‌اى در نظر گيرد تا در آن ، ماتمى براى سيد الشهداء عليه السّلام برپا نمايند ، زيرا اندوه ، دلهايشان را شكافته بود و نمىتوانستند غم و اندوه عظيم و داغ دلهايشان را از ترس مأموران ستمگر ، ابراز نمايند ، همانها كه تلاش كرده بودند تا آنان را از گريه كردن و نوحه‌سرايى بر ابا عبد اللّه عليه السّلام بازدارند ؛ زيرا از امام زين العابدين عليه السّلام روايت شده است كه فرمود : « هرگاه چشم كسى از ما اشكبار مىشد ، با نيزه بر سر او مىكوبيدند » .\r\n( 2 ) يزيد ، اين درخواست را پذيرفت و خانه‌اى را براى آنان خالى كرد ، آنگاه ، هيچ زن هاشمى يا قريشى باقى نماند مگر اينكه در سوگ حسين عليه السّلام جامهء سياه بر تن كرده و دختران رسالت ، هفت روز به نوحه‌سرايى پرداخته و با سوز دل بر سيد الشهداء عليه السّلام سوگوارى كردند « 1 » و بر ستارگان درخشان خاندان عبد المطلب ، نوحه سرودند كه زمين از داغ اشكهايشان به سوز آمد .\r\n( 3 )\r\n\r\nپاداش دادن به فرزند مرجانه !\r\nيزيد ستمگر ، فرزند مرجانه را به خاطر كشتن ريحانهء رسول خدا صلّى اللّه عليه و آله سپاس گفت و در تقدير و بزرگداشت وى كوشيده او را براى حضور نزد وى در\r\n\r\n\r\n","description":"","footnote":"\r\n( 1 ) عبد اللّه ، مقتل الحسين .\r\n","page_name":" 470 ","page_number":470},
  {"content":"\r\n\r\nدمشق فراخواند ، تا در اين خصوص ، او را پاداش دهد .\r\nيزيد نامه‌اى بدين شرح به وى نوشت :\r\n( 1 ) اما بعد : تو به جايى كه در آن هستى ، بالا رفته‌اى آن‌گونه كه « اوّل » گفته است :\r\n رفعت فجاوزت السحاب و فوقه * فما لك الا مرتقى الشمس مقعد \r\n« تو بالا برده شده و از ابر و بالاى آن گذشته‌اى ، تو را جز جاى بالا رفتن آفتاب ، جايگاهى نباشد ! » .\r\nپس هرگاه اين نامه‌ام را دريافت نمودى ، به سوى من بيا تا تو را بر آنچه انجام داده‌اى ، پاداش دهم .\r\n( 2 ) ابن زياد ، به همراه اعضاى حكومتش به دمشق مسافرت كرد ، هنگامى كه به آنجا رسيد ، همهء بنى اميه براى استقبال وى خارج شدند ، وقتى كه بر يزيد وارد شد ، به سوى او برخاسته ابن زياد را در آغوش گرفت و ميان دو چشمانش را بوسيد ، وى را بر تخت سلطنتش نشانيد و به خواننده گفت تا با آواز بخواند و ساقى را گفت كه جام بگرداند ، سپس گفت :\r\n اسقنى شربة تروى فؤادى * ثم صل و اسق مثلها ابن زياد\r\nموضع السرّ و الامانة عندي * و على ثغر مغنمى و جهادى \r\n« جامى به من بنوشان كه دلم را سيراب كند ، سپس پيوسته باش و همانندش را به ابن زياد بنوشان » .\r\n« آنكه جايگاه راز و امانت نزد من است و مرزدار غنايم و جهاد من مىباشد » .\r\n( 3 ) فرزند مرجانه ، يك ماه در دمشق اقامت نمود و يزيد يك ميليون درهم به وى جايزه داد و همانند آنها را به ابن سعد بخشيد به علاوه خراج عراق را به مدت\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nيك سال به ابن زياد داد « 1 » . در دوستى وى كوشيد و او را بر زنان و عيالش وارد ساخت « 2 » .\r\n( 1 ) هنگامى كه برادرش ، مسلم بن زياد بر يزيد وارد شد ، او را گرامى داشت و به احترام برادرش عبيد اللّه ، او را بزرگ شمرد ، به وى گفت : « محبت شما بر خاندان ابو سفيان ، واجب شده است » .\r\n( 2 ) او را يك روز تمام ، نديم خود قرار داد و ولايت سرزمين خراسان را به وى واگذار كرد « 3 » . وى از خاندان زياد ، به خاطر نابود كردن خاندان پيامبر خدا صلّى اللّه عليه و آله سپاسگزارى كرد و گمان داشت كه آنان براى وى قدرت و حكومت را آسان نموده‌اند و نمىدانست كه آنها مملكتش را ويران كرده و قدرتش را از بين برده و رسوايى و ننگ را براى او جاويد ساخته بودند .\r\n( 3 )\r\n\r\nپشيمان شدن يزيد ستمگر\r\nپس از آنكه مسلمانان ، آن ستمگر را به جهت كشتن ريحانهء رسول خدا صلّى اللّه عليه و آله مورد انتقاد شديد قرار دادند ، از اين امر پشيمان گشت و تلاش نمود تا گناه آن جنايت را به فرزند مرجانه بچسباند و پيوسته مىگفت : « بر من چه مىبود اگر رنج را تحمل مىكردم و او ( حضرت حسين ) را همراه خودم در خانه‌ام قرار مىدادم و در آنچه مىخواست ، حاكم مىنمودم ، هر چند در اين كار بر من انتقادى مىبود و در قدرتم ، سستى پيش مىآمد ، به خاطر نگه داشتن حرمت رسول خدا صلّى اللّه عليه و آله و مراعات حق و قرابت وى . خداوند فرزند مرجانه را لعنت كند ؛\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان ، ص 106 .\r\n( 2 ) ينابيع المودة 1 / 149 . الصراط السوى فى مناقب آل النبى ، ص 85 .\r\n( 3 ) الفتوح 5 / 254 .\r\n","page_name":" 472 ","page_number":472},
  {"content":"\r\n\r\nزيرا با كشتن وى ، مرا نزد مسلمانان ، دشمن ساخت و در دلهاى آنان دشمنى نسبت به مرا كاشت كه نيكوكار و بدكار مرا به خاطر اهميت كشته شدن حسين در ميان مردم ، دشمن داشته‌اند مرا با فرزند مرجانه چه كار ؟ خداوند او را لعنت كند و بر او خشم گيرد « 1 » » .\r\n( 1 ) گمان غالب اين است كه وى اين را گفت تا خود را در برابر مسلمين ، تبرئه كند ، اگر از صميم قلب ، پشيمان بود ، از او انتقام مىگرفت ، او را بر كنار مىكرد ، از او سپاسگزارى نمىنمود و عطاى بسيار به وى نمىداد و او را نزديك نمىگردانيد كه اين كار بر خشنودى و عدم پشيمانى وى در آنچه مرتكب شده بود ، دلالت دارد .\r\n( 2 )\r\n\r\nمنتقدان و معترضان\r\nمسلمانان و ديگر افراد ، به شدت بر يزيد خشم گرفتند ؛ زيرا او ريحانهء رسول خدا صلّى اللّه عليه و آله را كشته بود . گروهى از آزادانديشان بر او انتقاد كردند كه بعضى از آنان عبارتند از :\r\n( 3 )\r\n\r\n1 - نمايندهء پادشاه روم\r\nنمايندهء پادشاه روم ، در مجلس يزيد بود ، هنگامى كه سر امام را در برابر او ديد ، از اين امر در شگفت شد و به او گفت : اين سر چه كسى است ؟\r\n- سر حسين است .\r\n- حسين كيست ؟\r\n\r\n\r\n","description":"","footnote":"\r\n( 1 ) طبرى ، تاريخ 5 / 460 ، 461 و 462 ، ابن اثير ، تاريخ 4 / 87 .\r\n","page_name":" 473 ","page_number":473},
  {"content":"\r\n\r\n- فرزند فاطمه .\r\n- فاطمه كيست ؟\r\n- دختر پيامبر خدا صلّى اللّه عليه و آله .\r\n- پيامبرتان ؟\r\n- آرى .\r\n( 1 ) وى از اين امر پريشان شد و بر او فرياد كشيد : « نابودى براى شما و براى دينتان باد ! سوگند به حق مسيح كه شما بر باطل هستيد ، نزد ما در يكى از جزيره‌ها ، ديرى است كه در آن سم اسبى وجود دارد كه مسيح بر آن سوار گشته بود ، ما در هر سال از مسافت ماهها و سالها به سوى آن مىرويم و نذورات و اموالى را با خود مىبريم و بيش از آنچه شما كعبهء خود را عظيم مىشماريد آن را تعظيم مىكنيم ، واى بر شما ! » .\r\nپس ، خشمگين از نزد وى برخاست « 1 » ، در حالى كه آن منظرهء هولناك او را پريشان ساخته بود .\r\n( 2 )\r\n\r\n2 - يك روحانى يهودى\r\nيك عالم يهودى در مجلس آن ستمگر نشسته بود ، هنگامى كه امام زين العابدين عليه السّلام خطبهء شيوايش را ايراد نمود و هيجان بپاكرد و آن اجتماع را بيدار ساخت ، آن روحانى يهودى ، روى به يزيد كرد و گفت : اين جوان كيست ؟\r\n- على بن الحسين است .\r\n- حسين كيست ؟\r\n- فرزند على بن ابى طالب است .\r\n\r\n\r\n","description":"","footnote":"\r\n( 1 ) مرآة الزمان ، ص 101 . الصراط السوى ، ص 89 .\r\n","page_name":" 474 ","page_number":474},
  {"content":"\r\n\r\n- مادر او كيست ؟\r\n- دختر محمد است .\r\n( 1 ) سبحان اللّه ! اين فرزند دختر پيامبر شماست كه او را كشته‌ايد ، رفتار شما پس از او با ذريّه‌اش چه بد است . به خدا ! اگر پيامبر ما موسى بن عمران ، در ميان ما نوه‌اى باقى مىگذاشت ، گمان داريم كه او را به جاى پروردگارمان مىپرستيديم ، ديروز بود كه پيامبرتان از شما جدا گرديد ، اما شما به سوى فرزندش شتافتيد و او را كشتيد ، بدا برايتان كه چه امّتى هستيد ! » .\r\n( 2 ) آن ستمگر ، خشمگين شد و دستور داد تا بر دهانش ضربه زنند ، آن روحانى يهودى برخاست در حالى كه فرياد مىكشيد : « اگر مىخواهيد مرا بكشيد ، من در تورات يافته‌ام كه هر كس ذريهء پيامبرى را بكشد ، همچنان براى ابد لعنت شده خواهد بود و هرگاه بميرد ، خداوند او را به آتش جهنم مىسوزاند « 1 » » .\r\n( 3 )\r\n\r\n3 - قيصر ، پادشاه روم\r\nفريادهاى اعتراض بر يزيد ، پىدرپى شد ، از جمله انتقاد كنندگان از او « قيصر پادشاه روم » بود كه به وى نوشت : « شما پيامبر و يا فرزند پيامبرى را كشته‌ايد » « 2 » .\r\n( 4 )\r\n\r\n4 - رأس الجالوت\r\nاز جمله انتقاد كنندگان از يزيد ، « رأس الجالوت » مىباشد كه به محمد بن\r\n\r\n\r\n","description":"","footnote":"\r\n( 1 ) الحدائق الوردية 1 / 127 . الفتوح 5 / 246 - 247 . الخوارزمى ، مقتل 2 / 71 .\r\n( 2 ) بيهقى ، المحاسن و المساوئ 1 / 63 .\r\n","page_name":" 475 ","page_number":475},
  {"content":"\r\n\r\nعبد الرحمن گفته است : « ميان من و حضرت داود ، هفتاد پدر وجود دارد ، يهوديان مرا بزرگ مىشمارند و محترم مىدارند ، در حالى كه شما فرزند دختر پيامبرتان را كشته‌ايد « 1 » » .\r\n( 1 )\r\n\r\n5 - واثلة بن اسقع\r\nهنگامى كه سر امام را به شام بردند ، « واثلة بن اسقع صحابى » در آنجا بود و به شدت خشمگين شد ، پس با مردى از اهل شام روبه‌رو شد و چنين گفت :\r\n« من پيوسته على ، حسن ، حسين و فاطمه را براى ابد دوست مىدارم ، پس از آنكه شنيدم رسول خدا صلّى اللّه عليه و آله دربارهء آنان گفت آنچه را كه گفت » .\r\n- « رسول خدا صلّى اللّه عليه و آله دربارهء آنان چه گفت ؟ » .\r\n- « نزد رسول خدا صلّى اللّه عليه و آله رفتم در حالى كه در منزل ام سلمه بود ، پس حضرت حسن آمد و او را بر ران راستش نشاند و حضرت حسين آمد و او را بر ران چپش نشاند و او را بوسيد سپس ، حضرت فاطمه آمد كه او را روبه‌روى خود نشاند . پس از آن ، على را فراخواند و آمد و بر آنان رواندازى خيبرى گذاشت ، گويى كه به آن مىنگرم ، سپس گفت : همانا خداوند اراده كرده است كه پليدى را از شما اهل بيت ، دور كند و پاك گرداند « 2 » » .\r\n( 2 )\r\n\r\n6 - ابن عباس\r\nاز سرسخت‌ترين انتقاد كنندگان از يزيد ، « عبد اللّه بن عباس » بود ، يزيد به\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 90 . جواهر المطالب فى مناقب الامام على بن ابى طالب ، ص 2 / 274 .\r\n( 2 ) عبد اللّه بن احمد بن حنبل ، فضائل امام امير المؤمنين عليه السّلام ص 2 / 672 - 673 .\r\n","page_name":" 476 ","page_number":476},
  {"content":"\r\n\r\nوى نامه‌اى نوشت و خواستار جلب دوستى وى شد و از او درخواست نمود تا وى را بر ضد ابن زبير ، يارى نمايد .\r\n( 1 ) ابن عباس ، در پاسخ ، اين نامه را به وى نوشت : « اما بعد : نامهء تو به من رسيد ، اينكه من بيعت با ابن زبير را ترك كرده‌ام ، به خدا ! من از اين كار ، نيكى و ستايش تو را اميد نداشته‌ام ، ولى خداوند به آنچه در دل دارم آگاه است . تو ادعا كرده‌اى كه نيكى مرا فراموش نكرده‌اى ، پس اى انسان ! نيكىات را از من بازدار كه من نيكىام را از تو بازداشته‌ام . خواسته‌اى كه مردم را موافق تو سازم و آنان را نسبت به ابن زبير دشمن كنم و از او بازبدارم ، پس نه چنين باشد و نه تو را شادى و كرامتى خواهد بود كه اين چگونه باشد ، در حالى كه تو حسين و جوانان عبد المطلب ، چراغهاى هدايت و ستارگان مردمان را كشته‌اى ؟ سپاهيان تو آنان را به فرمانت در بيابان رها كردند ، در حالى كه به خون آغشته بودند ، اموالشان غارت شده و در بيابان رها گشته بودند . تشنه‌لب به قتل رسيده ، نه كفن گشته و نه به خاك سپرده شدند . بادها بر آنان مىوزيد و شنهاى بيابان بر آنان فرو مىريخت تا اينكه خداوند براى آنان قومى را مهيا كرد كه در خون آنان شركت نداشتند ، پس ، آنان را كفن كردند و به خاك سپردند ، به خاطر من و آنان است اگر عزت يافتى و در آن جايگاهت نشستى « 1 » .\r\n( 2 ) اگر چيزى را فراموش كنم ، فراموش نمىكنم اينكه حسين را از حرم رسول خدا صلّى اللّه عليه و آله به سوى حرم خدا دور ساختى ، سواران را به سوى او فرستادى همچنان بودى تا اينكه او را به عراق فرستادى و او هم ترسان و هراسان خارج شد و سوارانت به سبب دشمنى تو نسبت به خدا و پيامبرش و اهل بيت او - كه خداوند پليدى را از آنان دور ساخته و آنان را پاك گردانيده - او را فرود آوردند ، او از شما\r\n\r\n\r\n","description":"","footnote":"\r\n( 1 ) و در روايتى آمده است : « و به سبب من و آنان است كه تو عزّت يافته‌اى » .\r\n","page_name":" 477 ","page_number":477},
  {"content":"\r\n\r\nخواست كه رهايش كنيد و از شما درخواست بازگشت را نمود ، ولى شما كمى ياران او و ريشه‌كن ساختن اهل بيتش را غنيمت دانستيد ، پس بر او همدست شديد ، گويى اهل بيت را از ترك و كفر ، كشته‌ايد . نزد من چيزى عجيب‌تر از اين نيست كه دوستى مرا مىطلبى در حالى كه فرزندان پدرم را كشته‌اى و از شمشير تو خون من مىچكد ، تو يكى از موارد خونخواهى من هستى . پيروزى امروزت بر ما ، تو را مغرور نسازد كه روزى هم ما بر تو پيروزى مىيابيم « 1 » .\r\n( 1 ) اين نامه ، يزيد را متهم مىكند كه او امام حسين عليه السّلام را به سوى عراق فرستاد تا وى را به قتل برساند و او خارج نشد جز به سبب تعقيب كردن لشكرهاى يزيد در مدينه و مكّه و خارج شدنش به سوى عراق براى پاسخ دادن به درخواست مردم كوفه نبوده ، بلكه لشكريان يزيد ، وى را بر آن كار ناگزير ساخته بودند .\r\n( 2 )\r\n\r\n7 - فرزند زبير\r\nاز انتقاد كنندگان بنى اميّه ، « عبد اللّه بن زبير » بود كه آنان را به خاطر كشتن امام حسين عليه السّلام مورد انتقاد قرار داد و در مكّه خطبه‌اى ايراد كرد و گفت : « بدان اهل كوفه حسين را دعوت نمودند تا بر آنان ولايت داشته باشد و امورشان را به راستى آورد و نشانه‌هاى اسلام را بازگرداند ، ولى هنگامى كه به نزد آنان رفت ، بر او شوريدند و او را كشتند و به او گفتند : بايد دست در دست فاجر ملعون ، ابن زياد گذارى كه در مورد تو تصميم خود را بگيرد ، او مرگى بزرگوارانه را بر زندگى\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 127 - 128 ، يعقوبى در تاريخش 2 / 248 - 250 آن را به صورت ديگرى روايت كرده كه در آن حوادث هولناكى را كه معاويه و يزيد مرتكب شده بودند ، بيان نموده است .\r\n","page_name":" 478 ","page_number":478},
  {"content":"\r\n\r\nپست ترجيح داد . خداوند ، حسين را رحمت كند و قاتلش را رسوا نمايد و هر كس را كه بدان كار راضى باشد و به آن فرمان داده ، لعنت نمايد » « 1 » .\r\n( 1 ) فرزند زبير ، به طور ساختگى بر كشته شدن امام ، اظهار اندوه نمود تا خود را به عامّهء مسلمين نزديك سازد ؛ زيرا وى در دل خويش شادمان بود كه از بزرگترين مخالفانش آسوده شده است و اگر به آنچه گفت ، ايمان داشت ، قاتلان حسين را پناه نمىداد ، زيرا كسانى كه از دست مختار ، سلامت يافته بودند همچون « شبث بن ربعى » و ديگران به سوى او رفته و به وى پيوسته بودند ، او آنان را خوشامد گفته و آنها را براى جنگ با مختار ، اعزام كرد .\r\n( 2 )\r\n\r\n8 - ابو برزه\r\nاز انتقاد كنندگان بر يزيد ، هنگامى كه با چوب‌دستىاش بر سر امام مىزد ، « ابو برزه اسلمى صحابى » بود ، كه در مباحث پيش به سخن وى اشاره نموديم .\r\n( 3 )\r\n\r\n9 - خاندان اموى\r\nكار بر يزيد مشكل شد و فرياد معترضان بر او متوالى گشت ؛ زيرا خاندانش نيز بر او اعتراض كردند كه از جمله آنان است :\r\n( 4 ) الف - يحيى بن حكم : از سخت‌ترين اعتراض كنندگان بر يزيد ، « يحيى بن حكم » بود كه در مجلسش از او انتقاد نمود ، يزيد بر سينهء او زد و به مأمورانش\r\n\r\n\r\n","description":"","footnote":"\r\n( 1 ) الصراط السوى فى مناقب آل النبى ، ص 94 .\r\n","page_name":" 479 ","page_number":479},
  {"content":"\r\n\r\nگفت تا او را بيرون ببرند . ما متن گفتارش را در مباحث پيشين ، بيان كرديم .\r\n( 1 ) ب - عاتكه دختر يزيد : دختر يزيد « عاتكه » هنگامى كه سر امام را نزد خانواده و زنان خود برد بر او اعتراض كرد ، عاتكه آن سر را گرفت و معطّر ساخت و گفت : « سر عموى من مىباشد » . ما سخنش را در مباحث قبلى ، بيان كرديم .\r\n( 2 ) ج - هند : همسر يزيد ، « هند » دختر عمرو ، بر او اعتراض كرد ، زيرا وى پريشانحال به سوى مجلس او شتافت و صدايش را بلند نمود : « سر فرزند دخت رسول خدا صلّى اللّه عليه و آله بر در خانهء ماست ! ! » .\r\nآن ستمگر به سوى وى شتافت و حجاب بر سرش نهاد و به او گفت : « اى هند ! بر او شيون كن كه وى فقيد بنى هاشم است و ابن زياد بر او تعجيل نمود « 1 » » .\r\n( 3 )\r\n\r\n10 - معاويه پسر يزيد\r\n« معاويه » بر پدرش يزيد انتقاد كرد و جد خود معاويه را مورد سرزنش قرار داد . وى خلافت را نپذيرفت و نسبت به حكومت كردن ، بىتوجه شد ، در ميان مردم شام سخن گفت و جد و پدر خود را محكوم نموده ، اظهار داشت :\r\n( 4 ) « جدّ من معاويه در كار خلافت با كسى درافتاد كه براى نزديكىاش به رسول خدا صلّى اللّه عليه و آله و اقدامات گذشته و سابقه‌اش ، به اين امر شايسته‌تر از او بود ، وى در ارزش ، از مهاجران عظيم‌تر و نخستين فرد آنان در ايمان بود ، عموزادهء رسول خدا صلّى اللّه عليه و آله و همسر دخترش كه او را براى وى به همسرى برگزيد و دخترش را براى او به همسرى انتخاب كرد ، باقيماندهء رسول خدا صلّى اللّه عليه و آله خاتم پيامبران هستند ، پس\r\n\r\n\r\n","description":"","footnote":"\r\n( 1 ) خوارزمى ، مقتل 2 / 74 .\r\n","page_name":" 480 ","page_number":480},
  {"content":"\r\n\r\nجدّ من نسبت به آنان مرتكب شد آنچه را كه مىدانيد و همراه او دست زديد به آنچه از آن بىخبر نبوديد « 1 » تا اينكه مرگش فرا رسيد و در قبر خود در گرو گناهان خويش ، اسير جنايتش گرديد ، سپس امر خلافت را به پدرم واگذار كرد كه شايستهء آن نبود و بر هواى خود سوار گشت ، آرزو او را پشت سر نهاد و مهلتش كوتاه گشت و در قبر خود در گرو گناهان و اسير جنايت خود شد . آنگاه به گريه افتاد و گفت : از بزرگترين امور بر ما اين است كه ما از بد مردنش و زشتى عاقبتش آگاه هستيم ؛ زيرا وى عترت رسول خدا صلّى اللّه عليه و آله را كشت و حرمتها را مباح ساخت و كعبه را ويران نمود « 2 » » .\r\n( 1 ) و بدين گونه بود كه ملك خاندان ابو سفيان به دست معاويه پسر يزيد ويران گشت استقرار ملك و دوام آن در خاندانش را كه مدّ نظر داشت ، بر باد رفت ؛ زيرا كشتن حضرت حسين عليه السّلام ، هر آنچه را كه معاويه ساخته و يزيد پرداخته بود ، در هم كوبيد و مملكت آن ، روى به نيستى نهاد .\r\n( 2 ) مورخان مىگويند : در ميان بنى اميه پس از سخنرانى معاويه كه در آن جد و پدرش را رسوا ساخت ، قيامتى بپاشد و به سوى معلم وى « عمر القصوص » رفتند و به او گفتند : تو اين را به وى آموخته و به او تلقين نموده ، از خلافت بازداشتى ، دوستى على و فرزندانش را برايش زيبا جلوه دادى و او را بر اتهام ستمگرى بر ما واداشته‌اى و بدعتها را برايش نيكو نمايانده‌اى تا اينكه اين سخنان را اظهار داشت و گفت آنچه را گفت .\r\n( 3 ) عمر ، اين كار را انكار نمود و گفت : به خدا ! اين كار را نكرده‌ام ولى وى بر\r\n\r\n\r\n","description":"","footnote":"\r\n( 1 ) جواهر المطالب فى مناقب الامام على بن ابى طالب ، 2 / 261 .\r\n( 2 ) النجوم الزاهرة 1 / 164 .\r\n","page_name":" 481 ","page_number":481},
  {"content":"\r\n\r\nدوستى على آفريده شده و سرشته گشته است . آنان اين مطلب را از او نپذيرفتند و او را گرفتند و زنده به گور ساختند ! « 1 » .\r\n( 1 )\r\n\r\nياوه‌ها و چرندها\r\nبعضى از متعصبان بنى اميه در گذشته و اخيرا ، كوشيده‌اند تا يزيد را منزّه ساخته ، او را از كشتن ريحانهء رسول خدا صلّى اللّه عليه و آله تبرئه كنند و گناه و مسئوليت را بر فرزند مرجانه بيندازند ، جهل و تعصب كورى كه آنان را از حق منحرف ساخت و در شرّى عظيم انداخت و آنان را به اين كار واداشت ، از جملهء آنانند :\r\n( 2 )\r\n\r\n1 - ابن تيميه\r\nيزيد ، نزد ابن تيميه جايگاهى عظيم يافت ؛ زيرا وى از سرسخت‌ترين مدافعان وى بود و منكر اين گشت كه وى به كشتن حضرت حسين عليه السّلام دستور داده است . او به گرمى از يزيد دفاع نموده و گفته است :\r\n« يزيد ، دستور كشتن حسين را صادر نكرد و سر او را در برابر خود ننهاد و با چوب‌دستى بر دندانهايش نكوبيد ، آنكه چنين كارى انجام داد ، عبيد اللّه بن زياد بود ، همانطور كه اين مسأله در صحيح بخارى ثابت شده است ، نه سر او را در دنيا گرداندند و نه كسى از خانوادهء حسين به اسارت برده شد ! ! » « 2 » .\r\n( 3 ) اين گفته ، موجب تمسخر او مىشود ؛ زيرا ضرورياتى را منكر شده است كه هر صاحب هوش و اراده‌اى ، به آنها شك نمىكند ؛ چون گفتار مورخان مبنى\r\n\r\n\r\n","description":"","footnote":"\r\n( 1 ) دميرى ، حياة الحيوان 1 / 88 - 89 .\r\n( 2 ) سؤالى در مورد يزيد بن معاويه ، از ابن تيميه ، ص 16 .\r\n","page_name":" 482 ","page_number":482},
  {"content":"\r\n\r\nبر اين كه يزيد ، اين جنايت را مرتكب شده است ، ناديده مىگيرد ، كارى كه هر صاحب بينش دينى يا روح اسلامى با آن موافقت نمىنمايد .\r\nابن تيميه به تعصبى كور معروف است تا جايى كه هر محقق آزاده‌اى و نويسنده تاريخ و بحثهاى اسلامى ، از نظراتش روى برگردانده است .\r\n( 1 )\r\n\r\n2 - غزالى\r\nجاى تأسف است كه « غزالى » شيفته يزيد بود و در اخلاص براى وى و دفاع از او غلوّ نموده و گفته است : « نه كشتن وى صحت دارد - يعنى كشتن حضرت حسين عليه السّلام - و نه او را به آن دستور داد - يعنى يزيد فرمان كشتن او را به ابن مرجانه نداده و به آن راضى نبوده است ! ! - وقتى اين قضيه نزد او صحت نداشته باشد ، گمان قتل نسبت به وى جايز نخواهد بود ؛ زيرا بدگمانى نسبت به يك مسلمان ، حرام است ! ! خداى تعالى فرموده : « اى كسانى كه ايمان آورده‌ايد ! از بسيارى از گمانها خوددارى نماييد كه بعضى از گمانها گناه مىباشد « 1 » » « 2 » .\r\n( 2 ) غزالى ، گمراهانه سخن رانده ؛ زيرا بديهيّات را منكر شده است آن‌گونه كه همكارش « ابن تيميه » آنها را منكر شده بود ، در حالى كه مورخان اجماع دارند بر اينكه يزيد بود كه به ابن مرجانه دستور داد تا حضرت حسين عليه السّلام را بكشد و در اين امر بر او سخت گرفت و او را در اين مورد تهديد كرد كه اگر در جنگ خود با امام ، اخلاص نورزد ، وى را از خاندان ابو سفيان جدا مىسازد و به جدش عبيد رومى ملحق مىكند ، اين مطلب را بدون اينكه نيازى به تكرار باشد ، در مباحث قبلى بيان كرديم .\r\n\r\n\r\n","description":"","footnote":"\r\n( 1 ) حجرات / 12 :  يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ . . .  .\r\n( 2 ) وفيات الاعيان 3 / 288 .\r\n","page_name":" 483 ","page_number":483},
  {"content":"\r\n\r\n( 1 )\r\n\r\n3 - ابن عربى « 1 »\r\n« ابن عربى » به دشمنى و ناخوشايندى نسبت به اهل بيت عليهم السّلام معروف گشته ، اعتقاد داشت كه يزيد ، امام زمان خود و خليفهء خدا در زمين ! ! و خروج امام بر او غير مشروع بود و حضرت حسين عليه السّلام با شريعت جدّش كشته شد ! ! « 2 » .\r\n( 2 ) مشتى خاك بر او باد و بر هر كسى كه از حق منحرف و از راه گمراه شده باشد ، به كدامين منطق ، يزيد ( آن يار ) بوزينه‌ها و يوزپلنگها ، امام مسلمين و خليفه خدا در زمين بوده است ؟ آيا به كشتن سرور جوانان اهل بهشت ، يا با مباح ساختن مدينهء رسول صلّى اللّه عليه و آله و سوزاندن كعبه ، امام مسلمين گشته بود ، « عمر بن عبد العزيز » ، شنيد شخصى يزيد را امير مؤمنين مىنامد ، دستور داد او را بيست تازيانه بزنند « 3 » .\r\n( 3 ) دفاع از يزيد و مشروع دانستن حكومت وى و تبرئه‌اش از گناه در كشتن ريحانهء رسول خدا صلّى اللّه عليه و آله دفاع از منكر و دفاع از باطل است ؛ زيرا يزيد و امثال وى از حكّام اموى و عباسى بودند كه سبب عقب‌ماندگى مسلمين شدند و فتنه‌ها و مصيبتها براى آنان به بار آوردند و آنها را به شرّى عظيم گرفتار ساختند .\r\n( 4 )\r\n\r\n4 - ابن حجر\r\n« ابن حجر هيثمى » منكر رضايت يزيد يا دستور دادن او به قتل حضرت\r\n\r\n\r\n","description":"","footnote":"\r\n( 1 ) قاضى ابو بكر بن عربى ، متوفاى 543 ه . مدفون در « فاس » مراكش ، او غير از ابن عربى عارف مشهور است كه نامش ابى بكر ، محمد بن على بن محمد بن احمد بن عبد اللّه طائى حاتمى ملقب به محى الدين بن عربى متوفاى 638 ه مىباشد و در « دمشق » دفن گرديده است ( مترجم ) .\r\n( 2 ) العواصم ، ص 214 .\r\n( 3 ) شذرات الذهب 1 / 69 .\r\n","page_name":" 484 ","page_number":484},
  {"content":"\r\n\r\nحسين عليه السّلام شد « 1 » و تعصب كور ، او را به اين گفتار ناسازگار يا بديهيات كشاند كه فرزند مرجانه ، تنها ابزارى بوده بدون اينكه انديشه يا اراده‌اى در كشتن حضرت حسين عليه السّلام داشته باشد و به « مسافر بن شريح لشكرى » گفته است : در جريان كشتن حسين ، اين يزيد بود كه به من كشتن وى يا مرگ خودم را عرضه داشت ، من كشتن او را برگزيدم . « 2 » ابن زياد به كشتن حضرت حسين عليه السّلام اقدام نكرد ، مگر پس از آنكه يزيد او را به كشتن ، تهديد نمود اگر از وى فرمان نمىبرد .\r\n( 1 )\r\n\r\n5 - انيس زكريا\r\n« انيس زكريا نصولى » ، با حرارت از يزيد دفاع نموده و گفته است : « بدون شك ، يزيد اصلا به كشتن حسين نينديشيد و آرزو نداشت كه مسألهء علوى تا اين حد بزرگ شود و اين نقش هولناك را ايفا نمايد و ابن زياد به كشتن وى اقدام كند ! » « 3 » .\r\n( 2 )\r\n\r\n6 - دكتر نجار\r\nاز جمله كسانى كه يزيد را منزه دانسته‌اند ، « دكتر محمد نجار » است كه مىگويد : « يزيد بن معاويه چيزى از اين گناه - يعنى گناه كشتن حضرت حسين - را متحمل نمىشود ؛ زيرا به رغم اينكه تاريخش آغشته به سياهى است ، ولى وى - بر حسب ظاهر - از تهمت تشويق به كشتن حسين ، مبرّا مىباشد ! ! » « 4 » .\r\n\r\n\r\n","description":"","footnote":"\r\n( 1 ) الفتاوى الحديثة ، ص 193 .\r\n( 2 ) ابن اثير ، تاريخ 4 / 140 .\r\n( 3 ) الدولة الاموية فى الشام ، ص 58 .\r\n( 4 ) الدولة الاموية فى الشرق ، ص 104 .\r\n","page_name":" 485 ","page_number":485},
  {"content":"\r\n\r\n( 1 )\r\n\r\n7 - محمد عزت دروزه\r\nاز سرسخت‌ترين مدافعان يزيد در اين روزگار ، « محمد عزت دروزه » مىباشد كه از يزيد ، تعريف نموده و او را از اين جنايت ، منزّه دانسته است . و نيز ابن زياد و ديگر نيروهاى مسلّحى كه حضرت حسين عليه السّلام را كشته‌اند را غير مسئول به شمار آورده و حضرت حسين عليه السّلام را سرزنش نموده و گفته است :\r\n« چيزى وجود ندارد كه نسبت دادن كشتن حسين به يزيد را توجيه نمايد ؛ زيرا وى نه تنها او را نكشته ، بلكه دستور به قتل او نيز نداده است و همهء آنچه دستور داده بود اين است كه محاصره شود ولى با او جنگ نكنند ، مگر اينكه خود او جنگ كند . ( 2 ) همانند اين قول ، نسبت به عبيد اللّه بن زياد ، صحيح است كه همهء آنچه دستور داده بود اين است كه محاصره گردد و با او جنگ نشود ، مگر اينكه خود به جنگ بپردازد و آورده شود تا دستش را در دست او بگذارد و يا با يزيد كه صاحب بيعت شرعى بود ، بيعت كند ، بلكه اين امر را مىتوان نسبت به فرماندهان نيروهاى مسلّحى كه ميان آنان و حضرت حسين و يارانش ، نبرد صورت گرفت ، صحيح دانست ؛ زيرا آنان به آنچه دستور داده شده بودند ، متعهد باقى ماندند و نيز آنان به شدت علاقه‌مند بودند كه خداوند ، آنان را از گرفتار شدن به جنگ با وى معاف بدارد نه اينكه او را بكشند . و مىكوشيدند او را قانع سازند تا فرمان ابن زياد را گردن نهد و با يزيد بيعت كند ، پس اگر حسين ، خوددارى كرد و تسليم نشد تا داخل چيزى بشود كه مسلمين به آن داخل شده بودند و به شدت مقاومت نمود ، در اين صورت ، مقاومت در برابر وى و جنگ با او از نظر شرعى و سياسى ، جايز بود ! ! » « 1 » .\r\n( 3 ) دروزه ، معتقد است كه كشتن ريحانهء رسول خدا صلّى اللّه عليه و آله و سرور جوانان اهل\r\n\r\n\r\n","description":"","footnote":"\r\n( 1 ) تاريخ الجنس العربى 8 / 383 .\r\n","page_name":" 486 ","page_number":486},
  {"content":"\r\n\r\nبهشت از جهت شرعى و سياسى جايز بوده است ، نمىتوانم باور كنم كه آن آدمكشان جلّاد يعنى قاتلان حضرت حسين عليه السّلام ، نسبت به امام ، كينه و دشمنى بيشترى از اين شخص داشتند كه باطل بر وجدانش زنگار نهاده و در امواج خروشانى از منكر و گناه ، غوطه‌ور گشته است .\r\n( 1 )\r\n\r\nنظر دكتر طه حسين\r\n« طه حسين » معتقد است كه يزيد مسئول ريختن خون امام بوده و صحيح نيست كه گفته شود گناه اين جنايت بر ابن مرجانه افكنده مىشود ، وى گفته است :\r\n( 2 ) « راويان ادعا مىكنند كه يزيد از كشته شدن حسين به اين صورت ، تبرئه جسته و بار اين گناه را بر فرزند مرجانه ، عبيد اللّه بن زياد افكنده است ولى ما نمىبينيم كه وى ، ابن زياد را سرزنش نموده و يا كيفر كرده و يا از همه يا بخشى از مقام خود معزول كرده باشد ، پيش از او نيز معاويه ، حجر بن عدى و يارانش را كشت و سپس مسئوليت كشتن آنان را بر زياد افكند و گفت : فرزند سميه مرا واداشت و من واداشته شدم » « 1 » .\r\n( 3 ) ابن زياد كارش را انجام نداد مگر به دستور قاطع يزيد و اگر بدان خشنود نبود ، او را بر جنايتش مؤاخذه مىكرد و همراه وى در مجلس شراب‌خوارى نمىنشست و عطاى فراوان به او نمىداد و اين مسأله بر رضايت وى از كشته شدن حضرت حسين عليه السّلام و پشيمان نشدن او - با وجود تلخى آن كشتار و هولناك بودن آن جنايت - دلالت دارد .\r\n\r\n\r\n","description":"","footnote":"\r\n( 1 ) الفتنة الكبرى 2 / 265 .\r\n","page_name":" 487 ","page_number":487},
  {"content":"\r\n\r\n( 1 )\r\n\r\nسخن تفتازانى\r\n« تفتازانى » گفته است : « متفق گشته‌اند بر جايز بودن لعنت نمودن كسى كه حسين را كشته يا به آن دستور داده يا آن را جايز شمرده و به آن راضى بوده باشد . . . و حق اين است كه راضى شدن يزيد به كشته شدن حسين و شاد شدن وى به آن و اهانتش نسبت به اهل بيت رسول خدا صلّى اللّه عليه و آله مطلبى است كه به تواتر معنوى رسيده ، هر چند تفصيل آن از آحاد اخبار باشد و ما در مورد او بلكه در كفر وى درنگ نمىكنيم كه لعنت خداوند بر او و بر ياران و اعوانش باد ! » « 1 » .\r\n( 2 )\r\n\r\nنظر يافعى\r\n« علامهء يافعى » مىگويد : « حكم كسى كه حسين را كشته يا فرمان به قتل وى داده اين است كه وى كافر است و هر كس آن را حلال شمارد نيز كافر مىباشد » « 2 » .\r\n( 3 )\r\n\r\nنظر احمد بن حنبل\r\n« احمد بن حنبل » به خوددارى از لعنت نمودن يزيد فتوا داده است ! « ابو طالب » مىگويد : از احمد در مورد كسى كه يزيد بن معاويه را ناسزا گويد پرسيدم ، گفت : در اين موضوع سخن مگوى ، پيغمبر گفته است : « لعنت كردن مؤمن ، همانند كشتن اوست « 3 » » .\r\n( 4 ) عجيب اين است كه در اين فتوا ، مدرك را حديث نبوى قرار داده ، در\r\n\r\n\r\n","description":"","footnote":"\r\n( 1 ) شذرات الذهب 1 / 68 .\r\n( 2 ) همان ، ص 69 .\r\n( 3 ) شمس الدين حنبلى ، الآداب الشرعية و المنح المرعية 1 / 206 .\r\n","page_name":" 488 ","page_number":488},
  {"content":"\r\n\r\nحالى كه اين حديث بر يزيد منطبق نمىشود ؛ زيرا وى بهره‌اى از ايمان و اسلام نداشته است پس از آنكه آن جنايات فجيع را مرتكب شد ، همچون نابود ساختن عترت پاك و مباح ساختن مدينهء پيامبر صلّى اللّه عليه و آله و به آتش كشاندن كعبهء مقدس كه هر كدام از اين گناهان بزرگ ، او را از حيطهء اسلام ، خارج مىسازد .\r\n( 1 ) « صالح » ، فرزند احمد ، بر او اعتراض كرد و به او گفت : عدّه‌اى ما را به دوست داشتن يزيد نسبت مىدهند ؟ به او گفت : آيا كسى كه به خدا ايمان داشته باشد ، يزيد را دوست دارد ؟\r\nپسرش به وى پاسخ داد : پس چرا او را لعنت نمىكنى ؟ ! - چه وقت ديده‌اى كه من كسى را لعنت كرده باشم ؟\r\n- پدر ! چرا لعنت نشود ، آن كسى كه خداوند او را در كتابش ، لعنت كرده است ؟\r\n- خداوند ، در كجا يزيد را لعنت كرده است ؟\r\n- « اگر حكومت به دستتان بيفتد ، آيا جز اين انتظار مىرود كه به فساد در زمين بپردازيد و قطع رحم نماييد ، اينان كسانى هستند كه خداوند لعنتشان كرده است » « 1 » ، آيا فسادى عظيم‌تر از كشتن [ حسين عليه السّلام 
  ] وجود دارد ؟ . . . در اينجا احمد از پاسخ دادن ، خوددارى نمود « 2 » .\r\n( 2 )\r\n\r\nسخن معتضد عباسى\r\n« معتضد عباسى » نامه‌اى را صادر نمود و در آن رسواييهاى بنى اميه را\r\n\r\n\r\n","description":"","footnote":"\r\n( 1 ) محمد / 22 و 23 :   فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ أُولئِكَ الَّذِينَ لَعَنَهُمُ اللَّهُ   .\r\n( 2 ) الصراط السوى في مناقب آل النبى ، ص 95 . الآداب الشرعية 1 / 207 .\r\n","page_name":" 489 ","page_number":489},
  {"content":"\r\n\r\nمنتشر ساخت و اهل بيت را گرامى داشت و دستور داد تا آن را در مجامع دولتى ، مردمى ، اجتماعات عمومى و اعياد ، منتشر سازند ، درباره يزيد ، در آن آمده بود :\r\n( 1 ) « هنگامى كه خلافت به يزيد رسيد ، پيگيرانه به خونخواهى مشركان از مسلمين پرداخت و واقعهء حره را بر مردم مدينه وارد ساخت ، واقعه‌اى كه همانند آن بر بشريت نگذشته و بر مسلمين نيز زشت‌تر و فجيع‌تر از آن وارد نشده است ، پس كينهء خود را آرام كرد و گمان كرد كه براى پيروانش ، از اولياى خدا انتقام گرفته و براى دشمنان خدا و پيامبر صلّى اللّه عليه و آله خونخواهى نموده است » .\r\n( 2 ) وى اضافه مىكند و مىگويد : « مهمترين چيزى كه هتك كرد و عظيم‌ترين جرمى كه مرتكب شد ، ريختن خون حسين بن على عليه السّلام بود ، با آگاهى از جايگاهش نزد رسول خدا صلّى اللّه عليه و آله و شنيدن اين مطلب كه وى فرموده بود : « حسن و حسين دو ريحانهء من از دنيا هستند . حسن و حسين ، دو سرور جوانان اهل بهشت مىباشند » كه بر خدا و پيامبرش گستاخى نموده نسبت به آن دو دشمنى روا داشته و از آن عمل خود ، نه از انتقام ترسيد و نه به فكر معصيتى بوده است » « 1 » .\r\n( 3 ) كشتن ريحانهء رسول خدا صلّى اللّه عليه و آله از عظيم‌ترين حوادث بزرگى بود كه مسلمانان از آن ، آشفته‌خاطر شدند و با آن ، گرفتار آزمونى سخت و مشكل گشتند ؛ همچنانكه آن واقعه ، از فجيع‌ترين حوادث جهانى بود ؛ زيرا آن سنگدلى كه در برابر عترت پيامبر صلّى اللّه عليه و آله روا داشته شد ، از فجيع‌ترين حوادثى است كه در تاريخ عالم ، صورت گرفته است .\r\n( 4 ) آن جفاكاران مسخ شده از سپاه يزيد ، انواع فرومايگى و اقسام پستى را اعمال نمودند و همهء ارزشهاى انسانى و عرف حاكم و آن فضيلت و اخلاقى را كه\r\n\r\n\r\n","description":"","footnote":"\r\n( 1 ) ابن ابى الحديد ، شرح نهج البلاغة\r\n","page_name":" 490 ","page_number":490},
  {"content":"\r\n\r\nمردم قانونى نموده بودند ، ناديده گرفتند ، مردان ، كودكان و زنان را پس از آنكه آنان را از آب محروم نموده بودند ، كشتند و آنگاه آن بدنهاى پاك را تكّه‌تكّه كرده ، آن سرهاى مطهر را بر نيزه‌ها گذاشتند و يادگارهاى پيامبر اكرم صلّى اللّه عليه و آله را بر بالاى شتران به اسارت بردند و آنان را در سرزمينها و شهرها گرداندند تا آن ستمگر ، ستمش را نسبت به خاندان پيامبر صلّى اللّه عليه و آله و چيره شدنش بر آنان را نشان دهد ، همهء اين حوادث به دستور و اصرار وى اجرا شد و او دربارهء آنها مسئول است .\r\n( 1 ) اما ابن زياد ، جز ابزار و وسيله‌اى در دست او ، چيزى نبود كه خواسته‌هايش را اجرا مىكرد چنانچه اين مطلب را در بحثهاى گذشته بيان كرديم .\r\n( 2 ) منزّه ساختن يزيد و افكندن مسئوليت بر فرزند مرجانه ، چيزى نيست جز نمونه‌اى از نمونه‌هاى انحراف از حق و پيروزى از عصبيت كورى كه هر صاحب عقل و اراده‌اى ، پذيراى آن نمىشود .\r\n( 3 ) در اينجا سخن ما در مورد ياوه‌ها و بيهوده‌هايى كه در خصوص تبرئه كردن يزيد ، گفته شده و آنچه از بزرگان دربارهء مجرم شناختن يزيد و مسئول دانستن وى در ريختن خون امام عليه السّلام نقل شده است ، پايان مىيابد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n( 1 )\r\n\r\nبه سوى مدينه\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n( 1 ) اقامت اهل بيت در دمشق ، چندان ادامه نيافت ؛ زيرا يزيد از پيش آمدن فتنه و پريشان شدن افكار عمومى و حادث شدن اوضاع ناگوار ، ترسيد ، چون خطبهء حضرت زينب كبرى و امام زين العابدين عليه السّلام انقلابى فكرى در همهء محافل به وجود آورد ، از آنجا كه آن سخنرانيهاى درخشان ، خردها را روشنى بخشيدند و احساسات را برانگيختند و موضوع سخن روز در نشستها و مجالس شدند ، همچون گداخته‌ها بر ضد آن دولت ستمگر مىجوشيد و از انفجار مردمى خبر مىداد كه دولت يزيد را بنياد براندازد چرا كه مردم شام را با فرومايگى يزيد و پليدى سرشت او آشنا كرده بودند و افكار عمومى را بر عليه وى برانگيختند ، وى ، حتى در مجلس خود ، با انتقاد مواجه شد و از نظر اجتماعى ، سقوط كرد و جايگاهش در دلها را از دست داد .\r\n( 2 )\r\n\r\nعذرخواهى يزيد ستمگر از امام زين العابدين عليه السّلام\r\nيزيد ستمگر ، امام زين العابدين عليه السّلام را فراخواند و از او عذرها خواست و مسئوليت اين جنايت را بر فرزند مرجانه افكند و گفت :\r\n« خداوند ، فرزند مرجانه را لعنت كند ! به خدا ! اگر من همراه او بودم ، هر چيزى را از من مىخواست ، به او مىدادم و با هر چيزى كه مىتوانستم ، مرگ را از او دور مىساختم ، اگر چه به قيمت جان بعضى از فرزندانم تمام مىشد ، ولى\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nخداوند آنچه را ديدى ، حكم فرمود . پسرم ! هر نيازى دارى برايم بنويس « 1 » ، در ميان قوم تو امورى خواهد بود ، پس در هيچ‌كدام همراه آنان داخل مشو » « 2 » .\r\nامام عليه السّلام از او روى برتافت و پاسخى به او نداد ؛ زيرا واقعيت عذر خواهىاش را دانسته بود كه براى فرار از ننگ و فضيحتش بود .\r\n( 1 )\r\n\r\nعرضه نمودن اموال بر اهل بيت عليهم السّلام\r\nيزيد ستمگر ، دستور داد تا سفره‌هايى از ابريشم در مجلسش بگسترانند و بر آنها اموال فراوانى را فرو ريزند و آنها را به اهل بيت تقديم كرد تا به عنوان ديه‌اى براى كشتگان آنان و عوضى براى اموال آنان باشد كه در كربلا به تاراج رفته بود ، پس گفت : « اين مال را به جاى آنچه بر شما رسيده است ، برداريد ! » .\r\n( 2 )\r\n\r\nپاسخ حضرت ام كلثوم عليها السّلام\r\nخواهر حضرت حسين عليه السّلام حضرت ام كلثوم عليها السّلام به درد آمد و خشمگين شد و بر او فرياد زد : « چه اندك است شرم تو ! و چه پررو هستى ! برادر و اهل بيت مرا مىكشى و به جاى آنان به من عوض مىدهى » « 3 » .\r\nحضرت سكينه گفت : « به خدا ! شخصى را سنگدل‌تر از يزيد نديده‌ام ، كافر يا مشركى را بدتر از او و يا جفاكارتر از او نيافته‌ام » « 4 » .\r\n\r\n\r\n","description":"","footnote":"\r\n( 1 ) ابن اثير ، تاريخ 4 / 87 - 88 .\r\n( 2 ) تذهيب التهذيب 1 / 157 .\r\n( 3 ) عبد اللّه بن نور اللّه ، عوالم امام حسين عليه السّلام 17 / 422 - 423 .\r\n( 4 ) همان 17 / 396 .\r\n","page_name":" 496 ","page_number":496},
  {"content":"\r\n\r\nيزيد ، ناكام ماند ؛ زيرا فكر مىكرد ماديات ، اهل بيت را مىفريبد و نمىدانست آنان از دست‌پروردگان الهى هستند كه پليدى را از ايشان دور ساخته ، پاكشان گردانيده است .\r\n( 1 )\r\n\r\nدرخواست امام زين العابدين عليه السّلام\r\nيزيد ستمگر از امام زين العابدين عليه السّلام خواست تا حاجتش را اظهار نمايد .\r\nآن حضرت عليه السّلام فرمود : « از تو مىخواهم كه چهرهء پدرم را به من بنمايانى و آنچه را از زنان گرفته‌اند ، به آنان بازگردانى ؛ زيرا ميراث پدران و مادران ما در ميان آنهاست و اگر مىخواهى مرا بكشى ، پس همراه خانواده‌ام ، كسى را بفرست تا آنان را به مدينه برساند » .\r\n( 2 ) گمان غالب اين است كه مقصود امام از ديدن سر پدرش اين بود كه يزيد ، آن سر مبارك را به او بدهد تا آن را به خاك سپارد ، ولى آن ستمگر ، درخواستش را نپذيرفت ؛ زيرا دستور داده بود تا آن را در همهء نواحى كشور بگردانند تا پريشانى و هراس را ميان مردم منتشر سازد و عبرتى براى هر كسى گردد كه بر ضد او قيام مىكند . اما درخواست امام كه آنچه را كه از زنان گرفته بودند به آنان بازگردانند ، منظور حضرت از اين مطلب ، زيورآلات و ديگر اموالى را كه در روز كربلا از آنان به تاراج برده بودند نبود ، بلكه حضرت مىخواست ميراثهاى نفيسى را كه از جدشان حضرت پيامبر صلّى اللّه عليه و آله به ارث برده بودند ، به آنان بازگرداند ، همچون عمامه ، زره و شمشير آن حضرت و ديگر چيزهايى كه از مال ، گران‌قدرتر بودند .\r\n( 3 ) آن ستمگر ، سر به زير انداخت و دربارهء درخواست امام عليه السّلام به فكر\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nفرو رفت ، سپس سر خود را بلند كرد و به آن حضرت گفت : « چهرهء پدرت را نخواهى ديد ، ولى آنچه از شما گرفته شده است به شما بازگردانده مىشود و اما زنان را كسى جز تو بازنمىگرداند ، من از كشتن تو صرف نظر كرده‌ام » « 1 » .\r\n( 1 )\r\n\r\nسفر به سوى مدينه\r\nيزيد ستمگر ، به « نعمان بن بشير » ، دستور داد تا يادگارهاى پيامبر خدا صلّى اللّه عليه و آله را سرپرستى كند و تا مدينه ، همراه آنان باشد « 2 » . همچنين دستور داد تا آنان را از ترس فتنه و بر هم خوردن اوضاع ، شب هنگام از دمشق خارج نمايند « 3 » .\r\n( 2 )\r\n\r\nرسيدن خبر مراجعت اهل بيت عليهم السّلام به مدينه\r\nخبر فاجعهء بزرگ ، پيش از رسيدن اسيران ، به مدينه رسيد ، آن خبر را « عبد الملك بن حارث سلمى » به دستور ابن زياد ، به مدينه رساند كه به سرعت راه مىپيمود تا بدانجا رسيد ، در حالى كه سفر ، او را خسته كرده بود ، به سوى « اشدق » ، حاكم مدينه شتافت . شخصى او را ديد و از پريشانحالى وى هراسان گشت و به سرعت از او پرسيد : خبر چيست ؟\r\n- خبر ، نزد امير است .\r\n( 3 ) آن شخص ، عظمت مطلب را دريافت و گفت : « انا للّه و انا اليه راجعون ، به خدا حسين كشته شده ، ام سلمه در آن خبرى كه داده ، راستگو\r\n\r\n\r\n","description":"","footnote":"\r\n( 1 ) عبد اللّه ، مقتل الحسين . عوالم 17 / 444 - 445 .\r\n( 2 ) ابن اثير ، تاريخ 4 / 87 .\r\n( 3 ) جوهرة الكلام فى مدح - السادة الاعلام ، ص 128\r\n","page_name":" 498 ","page_number":498},
  {"content":"\r\n\r\nبوده است » « 1 » .\r\nفرستادهء ابن زياد ، خبر كشته شدن حضرت حسين عليه السّلام را به حاكم رساند و وى خوش‌حال و شادمان گشت و گفت : « مصيبتى در برابر مصيبت عثمان ! » « 2 » .\r\n« اشدق » ، دستور داد تا آن خبر را ميان مردم منتشر سازند . مردم ، پريشان خاطر گشته ، در حالى كه گريه آغاز نموده بودند ، به سوى مسجد نبوى به راه افتادند تا از جزئيات اين خبر دردناك ، آگاه شوند .\r\n( 1 )\r\n\r\nسخنرانى اشدق\r\n« عمرو بن سعيد اشدق ستمگر » ، بالاى منبر رفت و در حالى كه از قتل امام عليه السّلام شادمانه پاهايش را تكان مىداد ، كينه‌ها و دشمنيهاى خود را آشكار ساخت و گفت : « اى مردم ! اين برخوردى در مقابل يك برخورد و ضربه‌اى در برابر يك ضربه ، چه بسيار خطبه كه در برابر خطبه‌اى باشد ،  حِكْمَةٌ بالِغَةٌ فَما تُغْنِ النُّذُرُ  « 3 » ، او ما را ناسزا مىگفت و ما او را مىستوديم ، از ما مىبريد و ما به او مىرسيديم ، همچون عادت ما و عادت او ، ولى چه كنيم با كسى كه بر ما شمشيرش را مىكشد و كشتن ما را مىخواهد جز اينكه او را از خود دور كنيم ! ! » .\r\n( 2 ) « عبد اللّه بن سائب » سخنش را كه در آن به كشتن ريحانهء رسول خدا صلّى اللّه عليه و آله اظهار شماتت كرده بود ، بر او قطع كرد و به او گفت : « اگر حضرت فاطمه زنده\r\n\r\n\r\n","description":"","footnote":"\r\n( 1 ) عبد العزيز سيد الاهل ، زينب بنت على ، ص 152 .\r\n( 2 ) عبد اللّه ، مقتل الحسين . عوالم 17 / 389 . مقرم ، مقتل ، ص 335 .\r\n( 3 ) حكمت بالغه خداست و او اين پس اندوز و بند سودى نخواهد بخشيد ( قمر - 5 ) .\r\n","page_name":" 499 ","page_number":499},
  {"content":"\r\n\r\nبود و سر حضرت حسين عليه السّلام را مىديد ، بر او مىگريست » .\r\n( 1 ) اين اعتراض ، آغاز يك انتقاد بود كه حاكم مدينه در حال خطبه خواندن با آن روبه‌رو شد ، اين مسأله او را سخت رنجاند ، پس بر او فرياد كشيد : ما به فاطمه از تو شايسته‌تر هستيم ، پدرش عموى ماست ، همسرش برادر ما و مادرش دختر ما . اگر فاطمه زنده بود ، چشمش مىگريست ولى قاتلش را سرزنش نمىنمود ! ! » « 1 » .\r\n( 2 ) اشدق ، در اين گفتارش از همهء مراسم اجتماعى ، منحرف شد ؛ زيرا ادعا كرد كه اگر فاطمه زنده بود ، قاتل پسرش را سرزنش نمىكرد ، بلكه نزد او ثابت بود كه آن حضرت ، قاتل گناهكار را تبريك مىگفت ؛ زيرا آن كار وى ، تأييدى براى حكومت اموى و گسترشى براى قدرت آنان بود كه همهء جهت‌گيريهاى جاهليت را دربرداشت .\r\n( 3 ) اگر حضرت فاطمه زنده بود و جگرگوشه‌اش را بر صحراى كربلا مىديد كه از مصيبتها و فجايعى رنج مىبرد كه اگر بر هر انسانى جارى مىشد ، جانش به سوز مىآمد ، روان آن حضرت به افسوس و حسرت مىگداخت ؛ زيرا از حضرت رسول خدا صلّى اللّه عليه و آله روايت شده است كه فرمود :\r\n« روز قيامت ، دخترم فاطمه محشور مىشود در حالى كه همراه او جامه‌هايى آغشته به خون دارد و به ستونى از ستونهاى عرش مىآويزد و مىگويد : اى خداوند دادگر ! ميان من و ميان قاتل فرزندم حكم كن ، پس سوگند به پروردگار بهشت كه خداوند براى دخترم حكم مىكند » « 2 » .\r\n\r\n\r\n","description":"","footnote":"\r\n( 1 ) مقرم ، مقتل ، ص 335 .\r\n( 2 ) الصراط السوى فى مناقب آل النبى ، ص 93 .\r\n","page_name":" 500 ","page_number":500},
  {"content":"\r\n\r\n( 1 )\r\n\r\nداغدار شدن هاشميان\r\nخبر دردناك شهادت حضرت حسين عليه السّلام ، همچون صاعقه ، بر سر هاشميان فرود آمد ؛ زيرا صداى شيون و فرياد از خانه‌هايشان برخاست و بانوى بزرگوار ، زينب دختر عقيل « 1 » ، در حالى كه موى پريشان كرده بود ، خارج شد و فرياد مىكشيد : « وا محمدا ! و احسينا ! اى واى برادرانم ! اى واى خويشاوندانم ! » . « 2 »\r\n( 2 ) آنگاه ، با سوز دل ، به سرودن ابياتى پرداخت كه با آنها مسلمانان را مخاطب قرار داده مىگفت :\r\n ما ذا تقولون إن قال النبى لكم * ما ذا فعلتم و أنتم آخر الأمم\r\nبعترتى و بانصارى و ذريّتى * منهم اسارى و قتلى ضرجوا بدم\r\nما كان هذا جزائى اذ نصحت لكم * أن تخلفونى بسوء فى ذوى رحمى \r\n« چه مىگوييد ، اگر پيامبر به شما بگويد ، چه كرديد ، در حالى كه بهترين امّتها هستيد » .\r\n« با عترت و با ياران و ذريّه‌ام كه بعضى از آنان اسير و بعضى كشته و آغشته به خون گشته‌اند » .\r\n« اين سزاى من نبود كه براى شما دلسوزى نمودم و شما اين چنين بعد از من با خويشاوندانم بدى كرده‌ايد » .\r\n( 3 ) « ابو الاسود » ، در حالى كه غرق در گريه و عزا بود ، به وى پاسخ داد كه\r\n\r\n\r\n","description":"","footnote":"\r\n( 1 ) زينب ، دختر عقيل با على بن ركانه از خاندان عبد المطلب ، ازدواج كرد و از او پسرى به دنيا آورد و از دختران او ، عبده است كه مادر ابى البخترى ، قاضى معروف مىباشد . اين مطلب در انساب الاشراف 3 / 420 آمده است .\r\n( 2 ) مرآة الزمان في تواريخ الاعيان .\r\n","page_name":" 501 ","page_number":501},
  {"content":"\r\n\r\nمىگوييم : « پروردگارا ! ما به خود ستم كرده‌ايم و اگر ما را نبخشى و بر ما رحم نكنى ، از زيانكاران خواهيم بود » .\r\n( 1 ) آنگاه سخت بىتاب گشت و چنين سرود :\r\n اقول و زادنى حنقا و غيظا * ازال اللّه ملك بنى زياد\r\nو ابعدهم كما بعدوا و خافوا * كما بعدت ثمود و قوم عاد\r\nو لا رجعت ركائبهم اليهم * اذا وقفت يوم التناد « 1 » . \r\n« مىگويم : در حالى كه كينه و خشمم افزون گشته است ، خداوند حكومت بنى زياد را نابود سازد » .\r\n« و آنان را دور گرداند كه دور شدند و هراسان گشتند آن‌گونه كه ثمود و قوم عاد ، دور شدند » .\r\n« و شترهايشان به سويشان بازنيايند ، آنگاه كه در روز فريادرس ايستاده‌ايد » .\r\nگريه و زارى ، عموميت يافت و عزادارى و اندوه در همهء مناطق مدينه ، منتشر گشت و بيش از آن روز ، گريه كننده‌اى ديده نشده بود .\r\n( 2 )\r\n\r\nعزادارى عبد اللّه بن جعفر\r\n« عبد اللّه بن جعفر » ماتمى براى سوگوارى عموزاده‌اش حسين عليه السّلام بپاكرد ، مردم بر او وارد مىشدند و او را در آن مصيبت دردناك ، تسليت مىگفتند .\r\nمورخان مىگويند : عبد اللّه ، غلامى داشت كه او را « ابو السلاسل » مىگفتند ، او به عبد اللّه گفت : « اين است آنچه از حسين به ما رسيد ! ! » .\r\n\r\n\r\n","description":"","footnote":"\r\n( 1 ) مجمع الزوائد 9 / 199 . طبرانى ، المعجم الكبير 3 / 126 - 127 .\r\n","page_name":" 502 ","page_number":502},
  {"content":"\r\n\r\n( 1 ) آن نابخرد ، فكر مىكرد كه با اين سخن ، به عبد اللّه تقرّب مىجويد زيرا اگر حضرت حسين عليه السّلام نمىبود ، دو پسر عبد اللّه بن جعفر شهيد نمىشدند .\r\nهنگامى كه فرزند جعفر ، سخنش را شنيد ، بىاختيار گشت و با نعلين خود بر او زد و گفت :\r\n« اى فرزند كنيز بدبو ! اين را در مورد حسين مىگويى ؟ به خدا ! اگر همراه او بودم ، دوست داشتم كه از او جدا نشوم تا اينكه همراه وى كشته گردم ، به خدا ! آنچه مرا در مورد فرزندانم آرام مىسازد و مصيبت آنان را بر من آسان مىكند ، اين است كه آن دو ، همراه برادر و عموزادهء من ، در حالى كه با وى همدردى نموده و در كنارش شكيبا بوده‌اند ، كشته شده‌اند » .\r\n( 2 ) سپس ، روى به حاضران در مجلس خود كرد و به آنان گفت : « خداى را سپاس ! مصيبت شهادت حسين بر من گران آمد ، اگر من جان خود را فدايش نكردم ، دو پسرم او را همراهى كرده‌اند » « 1 » .\r\n( 3 )\r\n\r\nعزادار شدن ابن عباس\r\n« ابن عباس » با درد و محنت فراوان ، هنگام شنيدن خبر كشته شدن امام عليه السّلام ، عزادار شد . وى در حالى كه در مسجد الحرام بود ، شخصى اين خبر را محرمانه به وى رساند و او را از آن حادثهء دردآور ، آگاه ساخت . وى پريشان خاطر شد و بىاختيار گشت .\r\n( 4 ) « محمد بن عبد اللّه » به وى گفت : « اى ابو عباس ! چه اتفاقى افتاده است ؟ ! » .\r\n- « مصيبت عظيمى كه آن را نزد خداوند منظور مىداريم » .\r\n\r\n\r\n","description":"","footnote":"\r\n( 1 ) طبرى ، تاريخ 5 / 466 .\r\n","page_name":" 503 ","page_number":503},
  {"content":"\r\n\r\nسپس به گريه افتاد و اندوهگين و غمناك به خانهء خود رفت و در منزلش ، ماتمى بپاساخت ، مردم براى تسليت گفتن به وى در آن مصيبت عظيم به سوى وى آمدند و با او در اندوه و عزا ، مشاركت كردند « 1 » .\r\n( 1 )\r\n\r\nمسور و فرزند زبير\r\nهنگامى كه خبر شهادت حضرت حسين عليه السّلام به مكه رسيد ، « مسور » ، با پسر زبير ملاقات كرد و به او گفت : « خبر كشته شدن حسين بن على كه آن را آرزو مىكردى ، رسيده است ! » .\r\n« فرزند زبير » به حيله‌گرى پرداخت و گفت : « اى ابو عبد الرحمن ! اين را به من مىگويى ؟ به خدا ! كاش در جما « 2 » سنگى باقى نمىماند ، به خدا ! كه آن را آرزو نكرده‌ام » .\r\n( 2 ) مسور به وى پاسخ داد : « تو به وى پيشنهاد كردى كه به منطقهء ديگرى برود » .\r\n« آرى ، به وى پيشنهاد كردم ولى نمىدانستم كه كشته مىشود ، اجلش در دست من نبوده است ، من نزد ابن عباس رفتم و او را تسليت گفتم و دانستم كه اين كار از من بر وى گران مىآيد و اگر تسليت گفتنش را رها مىكردم ، مىگفت :\r\nآيا همانند من واگذاشته مىشود و در عزاى حسين ، تسليت داده نمىگردد ، پس چه كنم ؟ داييهاى من ، دلهايشان بر من ناخشنود شده است و نمىدانم براى چيست ؟\r\n( 3 ) مسور او را نصيحت كرد و به او گفت : « چه نيازى دارى كه از گذشته‌ها ياد\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 238 .\r\n( 2 ) « جما » : ارتفاعى است در نزديكى مدينه .\r\n","page_name":" 504 ","page_number":504},
  {"content":"\r\n\r\nكنى ، بگذار كارها جريان يابد و نسبت به داييهايت نيكوكارى پيشه كن كه پدرت ، نزد آنان از تو ستوده‌تر است » « 1 » .\r\n( 1 )\r\n\r\nسر امام حسين عليه السّلام در مدينه\r\nبيشتر مورخان عقيده دارند كه يزيد ستمگر ، سر ريحانهء رسول خدا صلّى اللّه عليه و آله را به مدينه فرستاد تا رعب و وحشت را گسترش دهد و هر حركتى بر ضد خود را سركوب نمايد . سر شريف را نزد « عمرو بن سعيد اشدق » بردند ، او از اين كار انتقاد كرد و گفت : « به خدا دوست داشتم كه امير المؤمنين ! سر او را نزد ما نمىفرستاد » .\r\n( 2 ) در مجلس وى ، آن مارمولك مارمولك‌زاده ، يعنى مروان بن حكم ، حاضر بود كه بر وى فرياد كشيد : « بدترين مطلب را گفته‌اى ، آن را بياور » .\r\nآنگاه ، آن ، سر شريف را برداشت و با شادمانى تكان خورد و شماتت‌كنان گفت :\r\n يا حبذا بردك فى اليدين * و لونك الاحمر فى الخدين \r\n« چه دوست‌داشتنى است دستهاى سرد تو و رنگ قرمز گونه‌هايت ! ! » .\r\n( 3 ) آن سر با عظمت را آوردند و در مسجد پيامبر صلّى اللّه عليه و آله قرار دادند . زنان خاندان ابو طالب شيون كرده به سوى قبر شريف پيامبر شتافتند و گريه و شيون مىنمودند . مروان گفت :\r\n عجت نساء بنى زبيد عجة * كعجيج نسوتنا غداة الارنب \r\n« زنان اهل بيت گريستند همچون گريهء زنان قريش در عزادارى كشتگان روز بدر » .\r\n\r\n\r\n","description":"","footnote":"\r\n( 1 ) ابن عساكر ، تاريخ 14 / 239 .\r\n","page_name":" 505 ","page_number":505},
  {"content":"\r\n\r\n( 1 ) مروان ، هنگام شنيدن شيون زنان هاشمى ، شادمانى خود را آشكار كرد و گفت : « به خدا ! گويى كه من به روزهاى عثمان مىنگرم « 1 » » .\r\nآنگاه روى به قبر پيامبر صلّى اللّه عليه و آله نمود و گفت : « اى محمد ! يك روز در برابر روز بدر » « 2 » .\r\nكينه‌توزيهاى اموى آشكار گشت و معلوم گرديد كه آنان به اسلام ايمانى ندارند و جاهليت نخستين خود را نگهداشته و انتقام خود را از حضرت پيامبر صلّى اللّه عليه و آله با نابود ساختن عترتش ، گرفته‌اند .\r\n( 2 )\r\n\r\nبازگشت اسيران به كربلا\r\nبعضى از منابع گفته‌اند كه اسيران اهل بيت ، از هيات مأمور محافظت آنان خواستند كه ايشان را به كربلا ببرند تا تجديد عهدى با قبر سيد الشهداء عليه السّلام داشته باشند . درخواست آنان را پذيرفتند و به سوى كربلا تغيير مسير دادند ، هنگامى كه به آنجا رسيدند ، بانوان خاندان علوى با شيون و زارى به سوى مرقد ابا عبد اللّه عليه السّلام شتافتند و بر آن تربت پاك ، اشك ريختند و سه شبانه روز در آنجا ماندند كه از سخت‌ترين شبها و دردناكترين آنها بر اهل بيت بود ، هيچ‌گاه گريه و زاريشان آرام نشد تا آنجا كه صداها گرفته و جانها به سوگ سوزانده شدند .\r\n( 3 ) بعضى از منابع ، بيان داشته‌اند كه صحابى بزرگوار ، « جابر بن عبد اللّه انصارى » نيز براى تشرف به زيارت قبر ابا عبد اللّه عليه السّلام آمده و با امام زين\r\n\r\n\r\n","description":"","footnote":"\r\n( 1 ) مرآة الزمان فى تواريخ الاعيان\r\n( 2 ) شرح نهج البلاغة 4 / 72 و از جمله كسانى كه از رسيدن سر به مدينه ياد كرده‌اند ، بلاذرى در انساب الاشراف 3 / 417 و قاضى نعمان مصرى در المثالب و المناقب مىباشند .\r\n","page_name":" 506 ","page_number":506},
  {"content":"\r\n\r\nالعابدين عليه السّلام ديدار نموده بود كه امام ، از انواع مصيبتها و دردهايى كه بر آنان گذشته بود ، با وى سخن گفت ، سپس كربلا را ترك گفته به سوى مدينه حركت كردند « 1 » .\r\n( 1 )\r\n\r\nبه طرف مدينه\r\nكاروان اسيران اهل بيت عليهم السّلام به سوى مدينه حركت كرد ، به سرعت راه مىپيمود و به چيزى توجه نداشت ، در حالى كه غمها و دردها بر آن سايه افكنده بود ، چشمان دختران رسول خدا صلّى اللّه عليه و آله اشكبار بود و در فقدان عزيزان ، نوحه مىسرودند و با درد و سوگى هر چه بيشتر ، اسارت و ذلّتى كه بر آنان گذشته بود ، يادآور مىشدند .\r\nمدينه ، قبل از رسيدن اسيران ، جامهء عزا بر تن داشت ؛ زيرا ام المؤمنين ، جناب ام سلمه ، يك ماه پس از كشته شدن حضرت حسين عليه السّلام در غم و اندوه آن حضرت ، جان سپرد « 2 » . او خود ، مردم را از كشته شدن آن حضرت باخبر كرده بود .\r\n( 2 )\r\n\r\nخبر دادن بشير از شهادت امام حسين عليه السّلام\r\nهنگامى كه امام زين العابدين عليه السّلام به نزديكى مدينه رسيد ، فرود آمد و خيمهء خود را بپانمود نمود ، عمّه‌ها و خواهرانش را پياده كرد و روى به « بشير\r\n\r\n\r\n","description":"","footnote":"\r\n( 1 ) تيسير المطالب فى امالى ابى طالب ، ص 93 . الحدائق الوردية 1 / 129 . احمد فهمى ، امام زين العابدين ، ص 59 . عبد اللّه ، عوالم الحسين 17 / 446 . مقرم ، مقتل الحسين ، ص 361 .\r\n( 2 ) مرآة الزمان ، ص 103 .\r\n","page_name":" 507 ","page_number":507},
  {"content":"\r\n\r\nجذلم » كرد ، به او فرمود : « اى بشير ! خداوند پدرت را بيامرزد كه شاعر بود ، آيا تو نيز شعر مىسرايى ؟ » .\r\n- « آرى اى فرزند رسول خدا ! من شاعر هستم » .\r\n- « به مدينه وارد شو و كشته شدن ابا عبد اللّه را خبر بده » .\r\n( 1 ) « بشير » به سوى مدينه رفت و هنگامى كه به مسجد پيامبر صلّى اللّه عليه و آله رسيد ، صداى گريه‌آلودش را بلند كرد و گفت :\r\n يا اهل يثرب لا مقام لكم بها * قتل الحسين فادمعى مدرار\r\nالجسم منه بكربلاء مضرج * و الرأس منه على القناة يدار \r\n« اى مردم مدينه ! چه نشسته‌ايد كه حسين كشته شده و چشمانم بر او مىگريند » .\r\n« بدن آغشته به خونش در كربلاست ، در حالى كه سر او را بالاى نيزه مىگردانند » .\r\n( 2 ) توده‌هاى مردم به سوى مسجد نبوى شتافتند در حالى كه بعضى نوحه‌سرايى مىكردند و بعضى شيون‌كنان بودند و از بشير ، خبرهاى بيشترى مىخواستند .\r\n( 3 ) وى ، در حالى كه سخت مىگريست ، روى به آنان كرد و گفت : « اين على بن الحسين است همراه با عمه‌ها و خواهرانش كه به سرزمين شما وارد شده‌اند ، من فرستادهء او به سوى شما هستم و محل او را به شما معرفى مىكنم » .\r\n( 4 ) مردم سخت گريستند و براى استقبال از خاندان پيغمبر صلّى اللّه عليه و آله كه به دين و دنياى آنان نيكى نموده است ، شتافتند . اندوه گسترده و افسردگى در همهء محافل منتشر شد . آن روز - آن‌گونه كه مورخان گفته‌اند - همچون روزى بود كه\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nرسول خدا صلّى اللّه عليه و آله در آن وفات يافت « 1 » . مردم بر امام زين العابدين عليه السّلام فراهم آمدند و آن حضرت را به مصيبت دردناكش تسليت مىگفتند و در اندوه و سوگ با وى مشاركت مىنمودند .\r\n( 1 )\r\n\r\nسخنرانى امام زين العابدين عليه السّلام\r\nامام تصميم گرفت دربارهء مصيبتها و گرفتاريهاى عظيمى كه بر آنان گذشته بود و رنجى كه از اسارت توأم با ذلّت و خوارى برده بودند ، با مردم سخن بگويد .\r\nآن حضرت ، نتوانست ايستاده سخنرانى نمايد ؛ زيرا بيماريها بر او دست يافته و دردها او را رنجور ساخته بود . پس براى آن حضرت عليه السّلام صندلى آوردند كه بر آن نشست و چنين فرمود :\r\n( 2 ) « سپاس خداى پروردگار جهانيان را ! بخشندهء مهربان ، صاحب روز رستاخيز ، آفرينندهء همهء آفريده‌ها ، آنكه دور است و در آسمانهاى بلند ، مرتفع گشت ، و نزديك است تا جايى كه رازگويى را شاهد گرديد ، او را بر كارهاى بزرگ و فجايع روزگاران و درد آنها و سوز جارى و عظمت مصيبت و مصيبتهاى فجيع ، گيرا ، سنگين و كوبنده ، سپاس مىگوييم .\r\n( 3 ) اى مردم ! خداوند ما را به مصيبتهايى بزرگ و صدمات عظيمى در اسلام آزمود ، ابا عبد اللّه الحسين عليه السّلام و عترت او كشته شدند و زنان و كودكانش ، اسير گشتند و سرش را در شهرها بالاى نيزه گرداندند ، اين مصيبتى است كه همانند آن مصيبتى نباشد .\r\n( 4 ) اى مردم ! كدام مرد از شما پس از كشته شدن آن حضرت ، شاد مىشود\r\n\r\n\r\n","description":"","footnote":"\r\n( 1 ) اللهوف ، ص 226 - 227 .\r\n","page_name":" 509 ","page_number":509},
  {"content":"\r\n\r\nو كدام دل ، به خاطر او غمگين نشود و كدام چشم از شما اشكش را نگه مىدارد و ريزش آن را دريغ مىنمايد كه هفت آسمان بزرگ به خاطر كشته‌شدنش گريه كردند ، درياها با امواجشان ، آسمانها با اركانشان ، زمين با اطرافش ، درختان با شاخ‌هايشان ، ماهيها در گردابهاى درياها و فرشتگان مقرب و همهء اهل آسمانها گريسته‌اند .\r\n( 1 ) اى مردم ! كدام قلب باشد كه براى كشته‌شدن وى شكسته نشود و كدام دل ، برايش نسوزد و كدام گوش است كه اين صدمه را كه در اسلام واقع شده ، بشنود و كر نگردد .\r\n( 2 ) اى مردم ! ما اينك آوارگانى طرد شده ، و رانده گشته ، و دور از شهرها شده‌ايم ، گويى كه فرزندان ترك و كابل هستيم ، بدون اينكه گناهى مرتكب شده و يا ناپسندى را انجام داده و يا شكافى در اسلام به وجود آورده باشيم ، اين را در پدران پيشين خود نشنيده‌ايم ، اين چيزى جز كارى ساختگى نيست ، به خدا ! اگر پيامبر آن‌گونه كه در حق ، ما به آنها وصيّت فرمود ، جنگ كردن با ما را به آنان دستور مىداد ، بر آنچه با ما كردند ، چيزى را نمىافزودند ، پس انا للّه و انّا اليه راجعون ، از مصيبتى كه چه عظيم ، فجيع ، گيرا ، زشت ، تلخ و سنگين است ، ما مصيبتهايمان و هر چه به ما رسيده را نزد خداوند منظور مىداريم كه وى عزيز و انتقام‌گيرنده است » .\r\n( 3 ) امام ، در سخنرانى خود به مصيبتهاى سياهى كه خاندان نبوت از آنها رنج برد و ظلم هولناكى كه بر آنها جارى شد ، سخن گفت . . . « صعصعه » به سوى آن حضرت روى آورد و به سبب اينكه بيمار بود ، عذرها خواست ، امام ، عذرش را پذيرفت و بر پدرش رحمت فرستاد . پس از آن ، امام به همراه عمّه و خواهرانش به سوى مدينه حركت كرد ، در حالى كه جمعيت فراوان مردم دور آن حضرت را\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nگرفته و صداى گريه و شيون از آنان بلند شده بود . وقتى كه به مسجد نبوى رسيدند ، بزرگ بانوى خاندان ابو طالب ، دو سوى در مسجد را گرفت و خطاب به جدش ، حضرت پيامبر صلّى اللّه عليه و آله گفت : « اى جد من ! خبر كشته شدن برادرم حسين را براى تو آورده‌ام » . « 1 »\r\n( 1 ) دختران رسول خدا ، به سوگ نشستند و ماتم عزاى سيد الشهدا را برپا نموده ، جامه‌هاى سياه بر تن كرده ، و با اندوه فراوان به سوگوارى پرداختند .\r\n( 2 )\r\n\r\nپاداش دادن به نگاهبانان\r\nبانوان خاندان علوى از رئيس نگهبانان تشكر كردند ؛ زيرا از دمشق تا مدينه ، آنان را سرپرستى نموده و خدمات ارزشمندى در حق آنان كرده بود كه پاداش دادن به او را لازم مىنمود ، فاطمه دختر امام امير المؤمنين عليه السّلام به خواهرش زينب گفت : « اين مرد ، در حق ما نيكى كرده است ، آيا در نظر دارى كه پاداشى به وى بدهيم ؟ » .\r\n- « به خدا ! چيزى همراه ما نيست كه به او ببخشيم ، بجز زيورمان » .\r\n- « آرى ، سخن شما درست است » .\r\nآنگاه دو دستبند و دو النگوى خود را آوردند و آنها را براى وى فرستادند و مؤدبانه عذرخواهى نمودند .\r\n( 3 ) آن مرد از اين كرامت فراگير متأثر شد ، او مىدانست آنان در چه حالى از تنگدستى شديد هستند ، آنها را به آنان بازگردانيد و با احترام گفت : « اگر آنچه را انجام داده‌ام ، براى دنيا مىبود ، اينها مرا راضى مىساخت ولى به خدا ! اين كار را\r\n\r\n\r\n","description":"","footnote":"\r\n( 1 ) مقرم ، مقتل ، ص 374 - 377 .\r\n","page_name":" 511 ","page_number":511},
  {"content":"\r\n\r\nتنها براى خدا و براى خويشاوندى شما با رسول خدا صلّى اللّه عليه و آله انجام داده‌ام » « 1 » .\r\n( 1 )\r\n\r\nاندوه امام زين العابدين عليه السّلام\r\nامام زين العابدين عليه السّلام گريستن بر پدر را شب و روز ادامه داد . امام صادق عليه السّلام مىفرمايد : جدّم ، على بن الحسين عليه السّلام بيست سال بر پدرش گريست ، هيچ غذايى را به وى تقديم نمىكردند ، مگر اينكه به گريه مىافتاد « 2 » .\r\nيكى از غلامانش ، آن حضرت را بازداشت و گفت : « مىترسم يكى از هلاك‌شوندگان گردى ! » .\r\n( 2 ) امام با مهربانى به وى فرمود : « اى شخص ! غم و اندوهم را نزد خداوند شكايت مىكنم ، از خداوند چيزى را مىدانم كه شما نمىدانيد ، يعقوب ، پيامبر بود ، خداوند يكى از فرزندانش را از او دور ساخت ، وى دوازده فرزند داشت و مىدانست كه او زنده است ولى بر او گريست تا اينكه چشمانش از اندوه ، سفيد گشت ، من پدر ، برادران ، عموها و يارانم را در اطراف خود ، كشته شده ديدم ، پس چگونه اندوهم پايان مىيابد ؟ من هرگاه كشته‌شدن فرزندان حضرت فاطمه را به ياد مىآورم ، بغض گلويم را مىفشارد و هر وقت به عمه‌ها و خواهرانم نگاه مىكنم ، فرار كردن آنان را از خيمه‌اى به خيمهء ديگر ، به ياد مىآورم » « 3 » .\r\n( 3 ) اندوه امام بيشتر مىشد و دردهايش مضاعف مىگشت ، هرگاه به ديار خاندانش مىنگريست و آنها را خالى و وحشت‌انگيز مىيافت كه كشته‌شدن صاحبانشان را يادآور مىشدند ؛ زيرا آن ستارگان از آنها دور شدند ، آنها كه\r\n\r\n\r\n","description":"","footnote":"\r\n( 1 ) طبرى ، تاريخ 5 / 462 - 463 . ابن اثير ، تاريخ 4 / 88 .\r\n( 2 ) احمد فهمى ، امام زين العابدين ، ص 31 .\r\n( 3 ) مقرم ، مقتل ، ص 376 - 377 . و قريب به آن در حلية الاولياء 3 / 138 آمده است .\r\n","page_name":" 512 ","page_number":512},
  {"content":"\r\n\r\nزندگى فكرى و اجتماعى مردم را روشنى مىبخشيدند ، شاعر ، در مورد آنان مىگويد :\r\n مررت على ابيات آل محمد * فلم ار مثلها يوم حلت\r\nفلا يبعد اللّه الديار و اهلها * و ان اصبحت منهم برغم تخلت \r\n« بر خانه‌هاى خاندان محمد گذشتم ولى آنها را همچون گذشته نديدم » .\r\n« خداوند صاحبان خانه‌ها را از آنها دور نسازد ، هر چند كه به زور از آنها خالى شده باشند » .\r\n( 1 ) و « دعبل خزاعى » مىگويد :\r\n مدارس آيات خلت من تلاوة * و منزل وحى مقفر العرصات \r\n« مدرسه‌هاى آيات قرآن از تلاوت خالى شده‌اند و منزل وحى از ساكنانش خالى گشته است » .\r\n( 2 )\r\n\r\nبه سوگ نشستن هاشميان\r\nهاشميان ، به شدت بر سيد الشهداء عليه السّلام اندوهگين شدند و به غم و سوگ نشسته ، سه سال بر آن حضرت نوحه‌سرايى را ادامه دادند ، « مسور بن مخرمه ، ابو هريره » و پيران از صحابهء رسول خدا ، مخفيانه مىآمدند و به نوحه‌سرايى آنان گوش فرا مىدادند و به سختى مىگريستند . « 1 »\r\n( 3 )\r\n\r\nاندوه حضرت زينب عليها السّلام\r\nبانوى خاندان ابو طالب ، بر انقراض خاندانش گريه و نوحه‌سرايى را ادامه\r\n\r\n\r\n","description":"","footnote":"\r\n( 1 ) دعائم الاسلام 1 / 230 .\r\n","page_name":" 513 ","page_number":513},
  {"content":"\r\n\r\nداد « 1 » و اشكش هيچ‌گاه نمىخشكيد و از گريستن ، آرام نمىشد ، هرگاه برادرزاده‌اش ، حضرت زين العابدين عليه السّلام را مىديد ، غم و اندوهش فزونى مىيافت « 2 » در حالى كه مصيبتها قلبش را شكافته به صورت كالبدى خشك شده بود كه پس از آن فاجعه ، جز دو سال زنده نماند تا اينكه روحش به ملأ اعلى پيوست .\r\n( 1 )\r\n\r\nبه سوگ نشستن رباب\r\n« رباب » ، همسر حضرت حسين عليه السّلام به شدت براى حضرت سوگوار شد و به اندوهى عميق گرفتار گرديد . آنچنان وفادار بود كه همانندش ديده نشده است ؛ زيرا اشراف قريش او را خواستگارى نمودند ، ولى وى خوددارى نمود و گفت : من بعد از رسول خدا صلّى اللّه عليه و آله پدر شوهرى نمىگزينم ، پس از آن حضرت ، يك سال باقى ماند ، در زير سقفى نرفت تا اينكه به اندوه ، درگذشت « 3 » ، ( 2 ) مورخان مىگويند : وى مرثيهء اندوهبارى در رثاى حضرت سرود و گفت :\r\n ان الذي كان نورا يستضاء به * بكربلا قتيل غير مدفون\r\nسبط النبى جزاك اللّه صالحة * عنا و حبيت خير الموازين\r\nقد كنت لى جبلا صعبا ألوذ به * و كنت تصحبنا بالرحم و الدين\r\nمن لليتامى و من للسائلين و من * يغنى و يأوي اليه كل مسكين\r\nو اللّه لا ابتغي صهرا بصهركم * حتى اغيب بين الرمل و الطين « 4 » \r\n\r\n\r\n","description":"","footnote":"\r\n( 1 ) الوافى في المسألة الشرقية 1 / 43 .\r\n( 2 ) عبد اللّه ، مقتل الحسين عوالم 17 / 424 .\r\n( 3 ) ابن اثير ، تاريخ 4 / 88 . جواهر المطالب 2 / 295\r\n( 4 ) الاغانى 16 / 142 .\r\n","page_name":" 514 ","page_number":514},
  {"content":"\r\n\r\n« آن كس كه نورى روشنىبخش بود ، در كربلا كشته شد و به خاك سپرده نگرديد » .\r\n« اى سبط پيامبر ! خداوند از ما تو را جزاى نيك دهد و دور گرداند از تو خسران را » .\r\n« تو كوه استوارى براى من بودى كه به آن پناه مىبردم ، تو با ما به مهربانى و دين‌دارى رفتار مىكردى » .\r\n« چه كسى براى يتيمان و سائلان باشد و چه كسى بىنياز مىكند و پناه مىدهد هر مسكينى را ؟ » .\r\n« به خدا ! بعد از او دامادى نمىخواهم تا اينكه ميان شن و گل پنهان گردانيده شوم » .\r\n( 1 ) بعضى از مورخان مىگويند : وى ، يك سال در كنار قبر شريف حضرت ، اقامت نمود و سپس از آنجا دور شد ، در حالى كه مىگفت :\r\n الى الحول ثم السلام عليكما * و من يبك حولا كاملا فقد اعتذر \r\n« تا يك سال و سپس سلام بر شما باد كه هر كس يك سال كامل گريه كند ، معذور خواهد بود » .\r\n( 2 ) اين قول بعيد است ؛ زيرا خانوادهء حسينى ، پس از روز عاشورا همگى از كربلا حركت كردند و بنا به اجماع مورخان ، هيچ كس در آنجا باقى نماند .\r\nوفادارى همسران حضرت تا بدانجا بود كه جناب « عاتكه بنت زيد بن عمرو بن نفيل » همسر آن حضرت ، بر او نوحه‌سرايى مىكرد و با سوز دل مىگفت :\r\n و احسينا فلا نسيت حسينا * اقصدته اسنة الاعداء \r\n\r\n","description":"","footnote":"","page_name":" 515 ","page_number":515},
  {"content":"\r\n\r\n غادروه بكربلا صريعا * لا سقى الغيث بعده كربلاء « 1 » \r\n« آه اى حسين ! حسين را فراموش نكنم ، آنكه نيزه‌هاى دشمنان او را زدند » .\r\n« او را در كربلا بر روى زمين رها كردند ، پس از او باران بر كربلا نبارد » .\r\n( 1 )\r\n\r\nغمهاى ام البنين\r\n« ام البنين » بر فرزندان نيكوكارش ، گريه و نوحه‌سرايى نمود ، آنان كه همراه برادرشان حضرت حسين عليه السّلام به شهادت رسيدند ؛ زيرا اندوه ، قلبش را شكافته بود ، وى با سوز دل بر آنان مىگريست .\r\n( 2 ) بعضى از مورخان مىگويند : وى به سوى بقيع خارج مىشد و با اندوه و درد بر آنان نوحه‌سرايى مىكرد ، مردم در اطراف او جمع مىشدند و مرثيه‌هاى اندوهبار وى براى فرزندانش را مىشنيدند و مىگريستند . از جمله كسانى كه براى اين منظور مىآمدند ، « مروان بن حكم » بود كه با وجود قساوت قلب و شدت دشمنىاش نسبت به اهل بيت عليهم السّلام « 2 » متأثر مىشد .\r\n( 3 ) « علّامهء محقق مرحوم سيد عبد الرزاق مقرم » زنده بودن ام البنين را بعد از فاجعهء كربلا رد كرده و نوشته است كه وى پيش از آن ، وفات يافته بود « 3 » ، در حالى كه ابو الفرج و ديگر كسانى كه به اين مباحث اهتمام مىورزيده‌اند ، گفته‌اند كه وى زنده بوده است .\r\n\r\n\r\n","description":"","footnote":"\r\n( 1 ) معجم البلدان 4 / 445 . الأغانى 18 / 62 .\r\n( 2 ) مقاتل الطالبيين ، ص 56 .\r\n( 3 ) مقرّم ، مقتل الحسين ص 336 .\r\n","page_name":" 516 ","page_number":516},
  {"content":"\r\n\r\n( 1 )\r\n\r\nفرجام سر مبارك امام حسين عليه السّلام\r\nسالها گذشت و نسلها و مردم ، همچنان با اشتياق مىپرسند كه سر حضرت امام حسين در كجا به خاك سپرده شد ؟ پس از آنكه بدن پاكش زيارتگاهى در كربلا واقع شد و مردم از موافق و مخالف آن را طواف مىنمايند . گفته‌هاى مورخان در مورد محلى كه به اين شرافت ، دست يافت فراوان است ، بعضى از آنها بدين قرار مىباشد :\r\n( 2 )\r\n\r\n1 - در كربلا\r\nدر نزد شيعهء اماميه مشهور آن است كه آن سر با عظمت به كربلا بازگردانده شد و همراه بدن پاك ، دفن گرديد . « سيد رضى الدين على بن طاووس » گفته است كه عمل شيعه بر اين منوال است « 1 » . از كسانى كه اين مطلب را به نص گفته است ، مجلسى « 2 » و ابن نماست « 3 » همچنانكه نزد گروه بزرگى از علماى سنّت نيز مشهور گشته است ، از آن جمله‌اند : شبراوى « 4 » ، ابن جوزى ، « 5 » بيرونى « 6 » ، قزوينى « 7 » و ديگران ، بدون شك ، علماى شيعهء اماميّه به بحث در اين مورد ، پيش از ديگران توجه و اهتمام دارند و آنان به واقعيت امر ، آگاهتر و بر آن بيش از هر محقق ديگرى ، واقف‌ترند .\r\n\r\n\r\n","description":"","footnote":"\r\n( 1 ) اللهوف ، ص 225 .\r\n( 2 ) بحار 45 / 144 . اعلام الورى ، ص 250 .\r\n( 3 ) مثير الاحزان ، ص 107 .\r\n( 4 ) الاتحاف بحب الاشراف ، ص 70 .\r\n( 5 ) تذكرة الخواص ، ص 265 .\r\n( 6 ) الآثار الباقية ( فارسى ) ، ص 528 .\r\n( 7 ) عجائب المخلوقات ، ص 120 حاشية حياة الحيوان ، ج 1 .\r\n","page_name":" 517 ","page_number":517},
  {"content":"\r\n\r\n( 1 ) اما چگونگى انتقال سرهاى شريف به كربلا و دفن آنها با اجساد پاك ، به نظر ما يكى از دو امر ، محتمل است :\r\nاول : امام زين العابدين عليه السّلام از يزيد درخواست كرد كه به وى اجازهء اين كار را بدهد و او اين درخواست را پذيرفت ، زيرا يزيد از امام تقاضاى رضايت مىنمود بنابراين آن روايت كه : « امام عليه السّلام هنگامى كه از يزيد خواست تا روى پدرش را به وى نشان دهد ، درخواستش را نپذيرفت » ، رد مىگردد و احتمال دارد كه وى پس از نپذيرفتن درخواست ، با آن موافقت كرده باشد .\r\nدوّم : امام زين العابدين عليه السّلام هنگام رسيدن سرها به مدينه ، از حاكم آن خواست تا آنها را همراه بدنها به خاك سپارد ، وى به اين امر رضايت داد و حضرت آنها را گرفت و به سوى كربلا بازگشت و آنها را همراه بدنهاى پاك ، به خاك سپرد .\r\n( 2 )\r\n\r\n2 - در بقيع\r\nگروهى از مورخان عقيده دارند كه حاكم مدينه ، آن سر شريف را در بقيع در كنار مادر آن حضرت عليه السّلام به خاك سپرد « 1 » .\r\n( 3 )\r\n\r\n3 - در نجف\r\nگروهى از اخبار ، از امام صادق عليه السّلام روايت شده كه دلالت دارد بر اينكه سر شريف در « غرى » دفن شده كه بعضى از آنها بدين قرار است :\r\n\r\n\r\n","description":"","footnote":"\r\n( 1 ) شذرات الذهب 1 / 67 . مرآة الجنان 1 / 146 - 136 . البداية و النهاية 8 / 204 . وسيلة المآل ، ص 194 . المنتظم 5 / 344 . طبقات 5 / 238 .\r\n","page_name":" 518 ","page_number":518},
  {"content":"\r\n\r\n( 1 ) 1 - از « عمرو بن طلحه » روايت شده است : امام صادق عليه السّلام ، در حالى كه در حيره بود ، به من گفت : آيا آنچه را به تو وعده داده‌ام نمىخواهى ؟ گفتم : آرى - يعنى رفتن به سوى قبر امير المؤمنين عليه السّلام - پس از آن حضرت سوار شد و اسماعيل نيز سوار گشت ، من همراه آنان سوار شدم تا اينكه از « ثويه » گذشت و ميان حيره و نجف در كنار آتشدانهاى سفيدى ، فرود آمد ، اسماعيل نيز فرود آمد و من هم همراه آنان پياده شدم ، پس نماز خواند و اسماعيل نيز نماز خواند و من هم نماز خواندم ، به اسماعيل فرمود : « برخيز و بر جدت حسين عليه السّلام سلام كن » گفتم :\r\nفدايت شوم ! آيا حسين در كربلا نيست ؟ فرمود : « آرى ، ولى هنگامى كه سر آن حضرت برداشته شد ، يكى از غلامان ما آن را دزديد و در كنار امير المؤمنين عليه السّلام به خاك سپرد « 1 » » .\r\n( 2 ) 2 - « ابان بن تغلب » روايت كرده : همراه امام صادق عليه السّلام بودم كه از كنار كوفه گذشت و دو ركعت نماز خواند ، سپس اندكى جلوتر رفت و دو ركعت به جاى آورد ، پس از اندكى راه پيمود و فرود آمد و دو ركعت نماز گزارد ، پس گفت : « اين ، جاى قبر امير المؤمنين عليه السّلام است » . گفتم : آن دو جايى كه در آنها نماز خواندى ، كجا بود ؟ فرمود : « جاى سر حضرت حسين و جاى منزل حضرت قائم است » « 2 » .\r\n( 3 ) 3 - « على بن اسباط » به سندش ، روايت كرده : امام صادق عليه السّلام فرمود :\r\n« هرگاه به غرى به روى ، دو قبر را مىبينى ، قبرى بزرگ و قبرى كوچك ، آن قبر بزرگ ، قبر امير المؤمنين عليه السّلام و آن كوچك ، سر حضرت حسين عليه السّلام مىباشد » « 3 » .\r\n\r\n\r\n","description":"","footnote":"\r\n( 1 ) وسائل الشيعة 1 / 310 .\r\n( 2 ) فروع كافى 4 / 572 .\r\n( 3 ) وسائل الشيعة 10 / 311 .\r\n","page_name":" 519 ","page_number":519},
  {"content":"\r\n\r\nاينها برخى از اخبارى هستند كه دلالت دارند بر اينكه سر شريف ، در غرى دفن شده است ، ولى عبارت « جاى سر » ، دلالت نمىكند كه در آن دفن شده است .\r\n( 1 )\r\n\r\n4 - در دمشق\r\nگروه بزرگى از مورخان بر آنند كه سر شريف در دمشق به خاك سپرده شد ، ولى در مكانى كه اين شرف را داشته است ، اختلاف دارند ، بعضى از گفته‌ها بدين شرح مىباشد :\r\nالف - در ديوار دمشق .\r\nب - در دار الاماره .\r\nج - در قبرستان « 1 » .\r\nد - درون دروازهء فراديس كه معروف به « مسجد الرأس » مىباشد . « 2 »\r\nه - در مسجد دمشق « 3 » .\r\nو - گفته‌هاى ديگرى نيز وجود دارد .\r\n( 2 )\r\n\r\n5 - در ايران\r\nاين مطلب را « احمد عطيه » « 4 » ذكر نمود ، كه گفته‌اى خلاف قاعده است و كسى از مورخان ، آن را ذكر ننموده است .\r\n\r\n\r\n","description":"","footnote":"\r\n( 1 ) انساب الاشراف 3 / 419 .\r\n( 2 ) البداية و النهاية 8 / 204 .\r\n( 3 ) ابن حيان احمد تميمى ، تاريخ الصحابة ، ص 67 .\r\n( 4 ) دائرة المعارف الحديثة ، ص 152 .\r\n","page_name":" 520 ","page_number":520},
  {"content":"\r\n\r\n( 1 )\r\n\r\n6 - در مصر\r\nبعضى از مورخان معتقدند كه قاهره ، آن سر شريف را در خود جاى داده است ، اما در كيفيت انتقالش به آنجا ، دو قول وجود دارد :\r\n1 - شعرانى ذكر نموده كه حضرت زينب عليها السّلام آن را به مصر منتقل نموده و در آنجا به خاك سپرد « 1 » كه اين گفته‌اى خلاف قاعده است و مورد اعتماد نمىباشد .\r\n2 - مقريزى بيان كرده كه در سال 548 هجرى ، در روز دهم جمادى الآخره از عسقلان به مصر ، انتقال داده شد و سيف المملكه به همراه قاضى مؤتمن بن مسكين ، آن را انتقال داده و استقبال عظيمى از آن به عمل آمده بود « 2 » .\r\n( 2 ) اينها بعضى از گفته‌هايى است كه در مورد به خاكسپارى آن سر عظيم بيان گرديده است . در بيشتر آن اماكن ، مزارى برپا شده كه مسلمين به زيارت آن مىروند و مورد عزّت و افتخار هر شهرى است كه اين نسبت را صاحب گشته باشد .\r\nبه هر حال ، حضرت حسين عليه السّلام در احساسات مردم و دلهاى آنان جاى دارد كه قبر و ياد آن حضرت در اعماق جانهاست ؛ زيرا والاترين تصويرى است كه مردم در همهء دورانها و زمانها ، مقدس شمرده‌اند .\r\n( 3 ) از « ابو بكر آلوسى » در مورد سر حضرت حسين عليه السّلام پرسيده شد ، گفت :\r\n لا تطلبوا راس الحسين * بشرق ارض او بغرب\r\nو دعوا الجميع و عرجوا * نحوى فمشهده بقلبى « 3 » \r\n\r\n\r\n","description":"","footnote":"\r\n( 1 ) طبقات الكبرى 1 / 27 .\r\n( 2 ) نور الابصار ، ص 271 .\r\n( 3 ) البابليات 3 / 128 .\r\n","page_name":" 521 ","page_number":521},
  {"content":"\r\n\r\n« سر حسين را در شرق زمين يا در غرب آن نجوييد » .\r\n« همه را رها كنيد و به سوى من آييد كه مرقدش در قلب من است » .\r\n( 1 ) و « حاج مهدى فلوجى » گفته است :\r\n لا تطلبوا رأس الحسين فانه * لا فى حمى ثاو و لا فى واد\r\nلكنما صفو الولاء يدلكم * فى انه المقبور وسط فؤادى « 1 » \r\n« سر حضرت حسين عليه السّلام را نه در جاى حمايت شده و نه در درّه‌اى مجوييد » .\r\n« لكن صفاى دوستى شما را رهنمون مىگردد كه وى در ميان قلبم دفن شده است » .\r\n( 2 ) حضرت امام حسين عليه السّلام احساسات مردم را تسخير نمود و در دل آنان جاى گرفت ، آنان شيفتهء دوستى و پاكى او گشته و به مصيبتها و گرفتاريهاى عظيمى كه بر آن حضرت جارى گرديد ، داغدار شدند ، مصيبت آن حضرت همچنان دلها را مىشكافت و جانها از عظمت آن به غم و اندوه ، مىسوزند .\r\nمردم به سوى هر مرقدى كه شرف انتساب مرقد سر امام عليه السّلام ، در آن باشد ، براى زيارت مىشتابند . مرقد عظيم ، در قاهره پر از زائرانى است كه از آن بركت مىجويند و زيارتش را از برترين طاعات و قربتها نزد خداى تعالى مىدانند .\r\n\r\n\r\n","description":"","footnote":"\r\n( 1 ) شعراء الحلة 5 / 371 .\r\n","page_name":" 522 ","page_number":522},
  {"content":"\r\n\r\n( 1 )\r\n\r\nآثار انقلاب حسينى\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n[ . . . 
  ]\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n( 1 ) در تاريخ جهان ، انقلابى همچون انقلاب امام حسين عليه السّلام وجود ندارد كه عالم را لرزانده ، حق را شكوه بخشيده و براى انسان ، افتخار آفريده باشد چرا كه همهء فصلهايش نور و همهء آفاقش ، شرافت و مجد است . سرشار از درسهايى جاويدان در موضوع عقيده‌اى كه درمانده نمىشود و ايمانى كه شكست نمىخورد و همت بلندى كه خوار نمىگردد ؛ انقلابى كه براى امتهاى جهان و ملتهاى زمين ، روزگار جديدى را سرآغاز گشت ، روح انقلاب و سركشى در برابر ظلم و ستم و مقاومت در برابر زورگويى و مبارزه با فساد ، نشانهء آن است .\r\nانقلاب سرور آزادگان ، نخستين انقلاب در تاريخ بشرى است به خاطر آنچه در زمينه‌هاى فكرى ، اجتماعى و سياسى محقق ساخته كه از آن جمله است :\r\n( 2 )\r\n\r\nپيروزى جريان اسلامى\r\nامام بزرگوار ، با شهادتش ، پيروزى عظيمى به دست آورد كه هيچ انقلاب ديگرى بر روى زمين به دست نياورده است ؛ زيرا اهداف و اصولى كه به خاطر آنها مبارزه كرد ، پيروز گشتند و از مهمترين آنها پيروزى حركت در نبرد آشكارش با نظام اموى است كه سرنوشت اسلام را به بيهودگى گرفته و براى ريشه كن ساختن آن كوشيد تا اثرى از آن بر صحنهء زندگى نماند . امام حسين عليه السّلام سرنوشت دين اسلام را بر عهده گرفت و در راه آن شهيد گشت و به اسلام ،\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nتازگىاش را باز بخشيد و خطرى را كه بر آن چنگ انداخته بود ، نابود ساخت .\r\n( 1 ) « ماربين » فيلسوف آلمانى مىگويد : « انسان با وجدان ، هرگاه در اوضاع آن روزگار و چگونگى موفقيت بنى اميه در اهدافشان و دستيابى آنان بر همهء طبقات مردم و نيز تزلزل مسلمين . . . دقت كند ، براى او شكى نمىماند كه حسين عليه السّلام با كشته شدنش ، دين جدّش و قوانين اسلام را زنده كرد ؛ زيرا اگر آن واقعه پيش نمىآمد و آن احساسات صادقانه در ميان مسلمين پيدا نمىشد . . . و اگر كشته شدن حسين عليه السّلام نبود ، قطعا اسلام بر آنچه اينك هست ، نمىبود بلكه ممكن بود آثار و قوانينش نابود شود ؛ زيرا در آن عصر ، اسلام تازه در صحنهء گيتى ظهور كرده بود » .\r\n( 2 ) همين پيروزى براى حضرت حسين عليه السّلام در شهادتش ، كافى است كه اسلام را زنده كرد و با خون خود ، فداى آن شد . امام زين العابدين عليه السّلام هنگامى كه طلحة بن عبد اللّه از او پرسيد پيروز كيست ؟ به اين نكته اشاره نمود و به او فرمود :\r\n« هرگاه وقت نماز فرا رسد ، اذان بگو و اقامه بپادار ، پيروز را مىشناسى » « 1 » .\r\n( 3 ) حضرت حسين عليه السّلام خود پيروزمند و غالب بود ؛ زيرا به اسلام ، زندگى و شادابىاش را بازگرداند ، بنابراين ، وى مجدّد بود ، شايد رسول اكرم صلّى اللّه عليه و آله اين جنبه را در نظر داشت كه فرمود : « حسين از من است و من از حسين هستم » .\r\nزيرا اگر فداكارى حضرت حسين عليه السّلام نبود ، همهء تلاشهاى حضرت پيامبر صلّى اللّه عليه و آله و آن خير ، بركت و رحمتى كه براى مردم آورده بود ، از بين مىرفت ؛\r\n\r\n\r\n","description":"","footnote":"\r\n( 1 ) شيخ طوسى ، امالى ص 677 ، ح 1432 .\r\n","page_name":" 526 ","page_number":526},
  {"content":"\r\n\r\nچون بنى اميه تيشهء ويرانى همهء اصولى را كه اين دين آورده بود ، به دست گرفته و كفر و الحاد را اعلام كرده و در ميان مردم با سياستى حكومت نموده بودند كه اثرى از حكم قرآن در آن ، ديده نمىشد .\r\n( 1 )\r\n\r\nشكست امويان\r\nاز نخستين پيروزيهاى درخشانى كه امام كسب كرد ، شكست دادن امويان بود ؛ زيرا فداكارى آن حضرت ، همهء پايه‌ها و بنيادهايى را كه معاويه براى تحكيم حكومت خاندان ابو سفيان برپا داشته بود ، درهم كوبيد .\r\n( 2 ) يكى از نويسندگان مىگويد : « آنچه معاويه براى پسرش يزيد ، طىّ سالها ساخته بود ، حسين ، در چند روز ، ويران ساخت ، مردم به خليفه با چشم تحقير و بىتوجهى نگريستند و مسلمانان از سياستش و از اينكه اين لكه به دولتشان چسبانده شده بود ، متنفر شدند و انتقاد كنندگان ، از او با صفات خدعه ، نيرنگ ، ظلم و ستم ، ياد كردند ، همهء اينها در سايهء هدايت و رهبرى حضرت حسين و خوشنامى آن حضرت و اتخاذ سياست حكيمانه در ايستادگى مقابل ستم آنان و برنامه‌اى استوارى كه براى دور ساختن سركشى و ستم آنان طرح‌ريزى نمود ، دورانديشى و ايثار در اقداماتش صورت گرفت » « 1 » .\r\nامام ، با نهضت مباركش ، آن سرها را سرنگون كرد چرا كه تكبّر ، آنها را پر نموده ، غرور ، سنگينشان كرد و خودسرى ، كورشان گردانيده بود .\r\n( 3 ) « سيد مير على هندى » مىگويد : « كشتار كربلا ، جهان اسلام را به شدت تكان داد ؛ چيزى كه به فروريختن پايه‌هاى دولت اموى ، كمك كرد » « 2 » .\r\n\r\n\r\n","description":"","footnote":"\r\n( 1 ) ريحانة الرسول ، ص 176 .\r\n( 2 ) مختصر تاريخ العرب .\r\n","page_name":" 527 ","page_number":527},
  {"content":"\r\n\r\n( 1 ) اما نشانه‌هاى شكست اموى پس از كشته شدن امام عليه السّلام عبارتند از :\r\n\r\nالف - جدا شدن آنان از واقعيّت اسلام\r\nكشتار هولناك كربلا ، امويان را از محدودهء اسلام ، خارج ساخت و ثابت نمود كه آنان همچنان بر بت‌پرستى و جاهليتشان باقى مانده‌اند ؛ زيرا آنچه بر خاندان پيامبر صلّى اللّه عليه و آله وارد آمد از نابودى فراگير پس از محروم ساختن آنان از آب به وسيلهء فرماندهى نظامى ، گرفته تا تكّه‌تكّه كردن ريحانه پيامبر خدا صلّى اللّه عليه و آله پس از قتل و اسير كردن آزادزنان نبوّت و بانوان وحى كه آنان را از شهرى به شهرى مىگرداندند در حالتى كه ديدن آن ، موى بر بدنها راست مىكرد تا شكست خاندان پيامبر صلّى اللّه عليه و آله را نشان دهند و انتقامجويى خود را از آنان ، در برابر افكار عمومى ، عيان سازند و شعرى كه يزيد به آن تمثل جست و در آن ، نبوت پيامبر صلّى اللّه عليه و آله را منكر شد و اينكه وى عترت را به انتقام خون كسانى از امويان كه در واقعهء بدر كشته شدند ، نابود ساخت ، همهء اين امور ، امويان را از هر سرشت اسلامى ، خارج ساخت و خروجشان از دين را مدلّل نمود .\r\n( 2 )\r\n\r\nب - عموميّت يافتن انتقاد و اعتراض بر آنان\r\nاز نشانه‌هاى شكست شديدى كه امويان بدان دچار شدند ، عموميت يافتن انتقاد و اعتراض بر آنان در همهء محافل بود ؛ زيرا امواج خروشانى از اعتراض بر يزيد - حتى از خانواده و خاندانش - بپاخاست كه از اين امر به شدت پريشان گشت و بر آنچه مرتكب شده بود ، پشيمان شد و رابطهء ميان وى و ميان فرزند مرجانه - بنا به گفته مورخان - به تيرگى گراييد .\r\n( 3 )\r\n\r\nج - انتقال خلافت از بنى اميّه\r\nانقلاب امام ، حكومت اموى را دچار شكست ساخت و همهء نشانه‌هايش را درهم كوبيد و آن را گرفتار جوّى از انقلابات پىدرپى نمود كه\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nشيعيان و ديگران ، آنها را شعله‌ور ساخته تا آنجا كه كاخ آن حكومت سياه ، با قيام دولت عباسى ، فروريخت كه به اين مطلب ، خواهيم پرداخت .\r\n( 1 )\r\n\r\nراهنمايى به واقعيّت اهل بيت\r\nانقلاب سرور شهيدان عليه السّلام واقعيت درخشان اهل بيت را مستدل ساخت و براى جهان اسلام ، قدرتهاى عظيمى را كه دارا بوده‌اند از قبيل استوارى بر حق و پايدارى در برابر حوادث و پايه‌گذارى مسائل سرنوشت‌ساز امت ، آشكار نمود ، كارى كه سبب شد تا بيشتر مسلمين ، نسبت به آنان دوستى و محبت عظيم و خالص و وفادارانه پيدا نمايند .\r\nفاجعهء كربلا آشكار نمود كه اهل بيت ، نمونه‌هاى والاى رهبرى روحانى و عملى اين امت و پيشتازان حق و عدالت در زمين هستند .\r\n( 2 )\r\n\r\nمركزيّت يافتن تشيّع\r\nاز نتايج انقلاب حسينى اين است كه « تشيّع » را در محدودهء عقيدتىاش ، مركزيت بخشيد كه به صورت عقيده‌اى استوار در جان شيعيان درآمد .\r\n« فيليپ حتى » مىگويد : « شيعه ، در روز دهم محرم ، متولد شد ، از آن روز بود كه امامت در نسل على ، قاعده‌اى از قواعد عقيدهء شيعه گرديد ، همان‌گونه كه نبوت محمد صلّى اللّه عليه و آله قاعده‌اى از قواعد اسلام بوده است » « 1 » .\r\nيكى از خاورشناسان مىگويد : « اگر كشته شدن حسين نمىبود ، شيعه‌اى در اسلام وجود نمىداشت » « 2 » .\r\n\r\n\r\n","description":"","footnote":"\r\n( 1 ) تاريخ عرب 1 / 237 .\r\n( 2 ) عمر ابو النصر ، حسين بن على ، ص 10 .\r\n","page_name":" 529 ","page_number":529},
  {"content":"\r\n\r\n( 1 ) نيز « سترثمان » گفته است : « خون حسين كه با شمشيرهاى نيروهاى دولتى جارى شد ، هسته‌اى شد كه عقيدهء شيعى را بيش از خون على كه به دست توطئه‌گر خارجى ، ريخته شد ، روياند » .\r\n( 2 ) « شيخ شوشترى » گفته است : « اگر حضرت حسين ، اين مصيبتها را متحمل نمىشد ، براى شيعيان ، دينى ظاهر نمىگرديد ؛ زيرا بنى اميّه هنگامى كه بر كشور مستولى شدند و فساد به بار آوردند و در پنهان نمودن حق ، كوشيدند تا آنجا كه امر را بر مردم مشتبه ساختند و سبّ على را از اجزاى نماز قرار دادند و در اذهان مردم وارد ساختند كه بنى اميّه ائمهء اسلام هستند و اين امر ، در اذهان مردم ، از روزگار كودكيشان ثابت گشت ، چون آنان اين مطلب را به معلّمان سپردند تا كودكان را در مكتبها و مدارسشان با آن تغذيه كنند و مردم به حقيقت ، معتقد گشتند كه اينها ائمهء دين مىباشند و مخالفت با آنان ، گمراهى است . . . و هنگامى كه حضرت حسين با آن كيفيت به قتل رسيد و خانواده‌اش اسير گشتند ، مردم به خود آمدند كه اگر اينان ، رهبران حق بودند ، اين كار را نمىكردند . اين عمل آنان با دين ، مذهب و عدالت و حتى با ستم ستمكاران نيز مطابقت ندارد » « 1 » .\r\n( 3 ) آن خونهاى پاك ، روح وفادارى و اخلاص نسبت به اهل بيت را نزد اكثريت مسلمين ، تزكيه نمود و در آن روزگار ، بسيارى از كسانى كه موضع بىطرفى در ميان احزاب درگير نبرد براى رسيدن به حكومت ، گرفته بودند ، در زير لواى آنان درآمدند « 2 » . آنچه از مصيبتهاى هولناك بر ريحانهء رسول خدا صلّى اللّه عليه و آله جارى شد ، عقلها را سرگردان ، خردها را آشفته و هر موجود زنده‌اى را سراسيمه كرده بود .\r\n\r\n\r\n","description":"","footnote":"\r\n( 1 ) خصائص الحسين ، ص 89 .\r\n( 2 ) اتجاهات الشعر العربى ، ص 30 .\r\n","page_name":" 530 ","page_number":530},
  {"content":"\r\n\r\n( 1 )\r\n\r\nوحدت بخشيدن به صفوف شيعيان\r\nفاجعهء كربلا ، شيعيان را وحدت بخشيد و روح همكارى را ميان آنان به وجود آورد ، پس از آنكه از كمبود هيجان و فداكارى در دفاع از عقيدهء خود ، مبنى بر شرعى بودن حق خلافت خاص اهل بيت ، رنج مىبردند ، آن احساس ، دگرگون شد و قوىترين نيروى فعّالى گشتند كه براى سرنگونى حكومت امويان شتافتند و همگى با شعار : « يا لثارت الحسين » ، براى خونخواهى حسين ، بپاخاستند .\r\n( 2 ) يكى از نويسندگان مىگويد : « اين حادثهء زشت و منكر ، تا آخرين حدّ ، تشيّع را صفا بخشيد و عاملى براى وحدت شيعيان و هيجان آنان براى يارى دادن به مذهبشان گرديد و سببى شد براى قيامهاى خروشانشان تا از قاتلان حسين ، انتقام بگيرند » « 1 » .\r\n( 3 ) « بروكلمان » نيز اين مطلب را با اين گفته‌اش مؤكد مىنمايد : « آن خونهايى كه زمين كربلا را سيراب نمود ، روح تشيّع را در دل شيعيان ، صفا بخشيد و به آنان اين احساس را داد كه بايد صفوف خود را متحد سازند » .\r\n( 4 ) كشتار كربلا ، احساسات و غمها را در دل شيعيان ، برانگيخت و آنان را به اين باور رساند كه پيش از هر چيز ، به ضرورت اتحاد براى گرفتن انتقام شهادت امام بزرگوار بينديشند ، كسى كه به خاطر عدالت و بازپس گرفتن حقوق ستمديدگان و رنج‌كشيدگان ، بپاخاسته بود » .\r\n\r\n\r\n","description":"","footnote":"\r\n( 1 ) ادب السياسة فى العصر الاموى ، ص 40 .\r\n","page_name":" 531 ","page_number":531},
  {"content":"\r\n\r\n( 1 )\r\n\r\nبه وجود آوردن شعور اجتماعى\r\nنهضت امام در ايجاد شعور اجتماعى و آفرينش روح انقلابى در دلها ، مؤثر بود ، زيرا امّت ، به صورتى كامل دگرگون گشت و پس از آنكه در خاموشى به سر مىبرد ، مسلّح به قدرت ايمان و نيروى عزم و تصميم شد و از همهء منفىگراييهايى كه بر آن دست يافته بود ، رها شد و به مطالبهء حقوق خود و تلاش پيگير براى سرنگونى حكومت اموى پرداخت و سخاوتمندانه به تقديم قربانيانى در قيامهايى پىدرپى كه نشانگر خشم خروشان و ناخرسندى كامل آنان نسبت به بنى اميّه بود ، پرداخت ، ديگر اثرى از ترس و پريشانى در ميان آنان باقى نماند تا آنجا كه مظاهر غرور اموى را درهم نورديد و جبروت و طغيان امويان را بر انداخت .\r\n( 2 ) انقلاب امام حسين عليه السّلام مفهوم ترس و سرسپردگى را كه بر امّت حاكم شده بود ، به اصول انقلاب ، مبارزه و آزاديخواهى از بند ذلّت و بردگى مبدل ساخت ؛ زيرا امام ، نيرويى برانگيزنده به آنان داد و روح انقلابى براى خيزش جهت نبرد با ظلم و ستم را به ايشان بخشيده بود .\r\n( 3 )\r\n\r\nشكوفا نمودن استعدادها\r\nاز رهاوردهاى انقلاب حسينى ، اين بود كه استعدادها و شايستگيها را شكوفا ساخت و نيروهاى عظيمى از ادبيات برجسته در طليعهء ادبيات جهان از نظر لطافت ، برجستگى و زيبايى ، آشكار شد .\r\n( 4 ) ادبيات انقلاب حسينى ، برجسته‌ترين مواردى را شامل شد كه ادبيات سياسى در اسلام ، دربرگرفته است ؛ زيرا در آن ، معادن سرشارى وجود دارد كه از پرفيض‌ترين و هنرمندانه‌ترين سرچشمه‌هاى فكرى به شمار مىآيند ، از\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nجمله مشخصات آن ، اين است كه :\r\nاول : ارج‌گذارى به عدالت اجتماعى و ارزشهاى انسانى كه امام بزرگوار به خاطر آنها مبارزه كرده بود .\r\nدوم : محكوم نمودن ظلم و نبرد كردن با طغيان و مبارزه با غرور و خود سرى .\r\nسوم : برانگيختن جامعه به سوى عزّت و بلندهمتى ، به پيروى از امام حسين عليه السّلام ، سرور بلندهمتى و پيشتاز كرامت انسانى .\r\nچهارم : عرضه نمودن جهت‌گيريهاى فكرى و عقيدتى امام بزرگوار .\r\nپنجم : تمجيد امام به صورتى كه هيچ‌يك از شهداى اصلاحات اجتماعى بدان گونه تمجيد نشده بودند ؛ زيرا اصول آن حضرت با عواطف شعراى شيعه آميخته گشت و موج حركت انسانى در نهضت جاويدانش را دريافتند و با برجسته‌ترين صورت كه يك مصلح اجتماعى در روى زمين تقديس مىشود ، به تقديس حضرتش پرداختند .\r\nششم : ابراز فرومايگى امويان و بيان جنايات آنان در دشمنى با اسلام .\r\nهفتم : شرح مصيبتها و فجايعى كه بر اهل بيت جارى شد .\r\n( 1 ) « سيد محمد سيد گيلانى » مىگويد : « ادبيات شيعه ، تصويرى راستين از ستمكارى جارى شده بر علويان ارائه مىدهد » . وى مىگويد : « كشتار كربلا كه حسين در آن كشته شد و آنچه پس از آن بر علويان پيش آمد ، انگيزه‌اى نيرومند براى شعرا بود و آنان را به قصايد فراوانى گويا ساخت كه اشكها را روان مىسازند ، دلها را مىسوزانند و جگرها را مىشكافند ، در اين ، عجبى نيست كه آنها بازتاب آن خونهاى بىحساب ريخته شده و آن بدنهاى پاره‌پاره گشته‌اى مىباشند كه بر روى زمين رها شدند تا طعمه‌اى براى پرندگان باشند . . .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n( 1 ) اشعار ، در رثاى اهل بيت به صورتى هول‌انگيز ، فراوان گشت ، همه آنها از اعماق جانها برخاسته و از عمق دلها مايه گرفته است كه براى ادبيات عرب اين جهت ثروتى بىكران گشت » « 1 » .\r\n( 2 ) هشتم : زيبايى برجستگى در ادبيات انقلاب حسينى و گرمى عاطفه .\r\nيكى از نويسندگان مىگويد : « شعرى كه حسين به آن مرثيه گفته شد ، گرم و شعله‌خيز است ؛ زيرا از عواطفى نيرومند تعبير مىكند و از جانهايى گداخته و انقلابى سخن مىگويد ، آنان خشمگين و عصبانى هستند ؛ زيرا بنى اميّه ، حقشان را از آنها سلب كرده و جايگاهشان را غصب نموده‌اند ، لذا غضبشان را در شعرى كه بر امويان خشمگين است ، صورت بخشيده‌اند » « 2 » .\r\n( 3 ) شعر حسينى ، نمايانگر صداقت در توصيف احساسات آتشين است و صاحبان آن نه خود را به تكلّف انداخته و نه سخن ديگران را به خود نسبت داده‌اند ، بلكه به شدت متأثر و دردآلود مىباشند و امام را صادقانه توصيف كرده‌اند .\r\nآن ادبيات زنده از غنىترين نمونه‌هاى ادبيات جهانى و از برجسته‌ترين ارزشهاى فرهنگى در اسلام است .\r\n( 4 ) آنچه اشاره به آن لازم است اينكه ادبيات حسينى ، به اين گونه از وضعيت و جايگاه بلند در ادبيات اسلامى نرسيده ، مگر پس از گذشت دوره‌اى طولانى و شايد علت آن به آنچه ابو الفرج ذكر نموده برگردد كه شاعران از ترس بنى اميّه به رثاى حسين ، اقدام نمىكردند .\r\n\r\n\r\n","description":"","footnote":"\r\n( 1 ) اثر تشيّع در ادبيات عرب ، ص 23 .\r\n( 2 ) ادب السياسة ، ص 189 .\r\n","page_name":" 534 ","page_number":534},
  {"content":"\r\n\r\n( 1 )\r\n\r\nمنبرهاى وعظ و ارشاد\r\nاز برجسته‌ترين نتايجى كه انقلاب سرور آزادگان به بار آورد ، همان منبرهاى حسينى است كه امروز به صورت جايگاهى براى ارشاد امّت و رهنمود دادن به آن از طريق آنچه خطبا در وعظ ، ارشاد و شرح فاجعهء سيد الشهداء عليه السّلام بيان مىنمايند درآمده‌اند كه از مهمترين درسها و ارزشمندترين آنها براى فداكارى در راه حق و عدالت است .\r\n( 2 ) « مارتن » ، نويسندهء آلمانى ، اين منبرها را از مهمترين عوامل پيشرفت مسلمين مىداند ، اگر آنها را به خوبى تنظيم و از آنها استفاده نمايند .\r\nمصيبت ابا عبد اللّه عليه السّلام جزئى جداناشدنى از رسالت اسلام و نمايانگر تلاش و مبارزهء آن ، بر ضد سركشان و ايستادن آن در كنار ستمديدگان و رنج بردگان مىباشد .\r\n( 3 ) « جون اشرا » مىگويد : « مصيبت حسين ، والاترين معانى شهادت در راه عدالت اجتماعى را دربردارد « 1 » » .\r\nمنبرهاى حسينى از مهمترين دستاوردها و از برجسته‌ترين رهاوردهاى انقلاب سرور شهيدان عليه السّلام مىباشد و سرشتهاى خيرخواهانه را در دلها كاشته و جانها را از عوامل فساد و انحراف دور داشته و آنها را به نحوى شايسته رهنمود داده كه پايدارى و خوشرفتارى از مشخصات آن است ؛ همچنانكه مدارس سيّارى براى گسترش ايمان به خدا و انتشار ارزشهاى اسلامى ميان مردم مىباشند .\r\n\r\n\r\n","description":"","footnote":"\r\n( 1 ) رحلة إلى العراق .\r\n","page_name":" 535 ","page_number":535},
  {"content":"\r\n\r\n( 1 )\r\n\r\nاستمرار انقلاب\r\nفاجعهء كربلا ، موج هول‌انگيزى از پريشان‌خاطرى و تأثرات عميق به وجود آورد كه بر جان مسلمين چيره شد و آنان را به كار سياسى و دسته‌بندى اجتماعى براى سرنگونى حكومت اموى و انتقام گرفتن از آدمكشان جنايتكار ، برانگيخت .\r\nزمين ، از زمان كشته شدن حسن ، در آتش جنگ مىسوخت « 1 » ؛ زيرا ملتهاى اسلامى همچون سركشى توانمند بپاخاستند و خشم خروشانشان را بر ضد حكومت اموى اعلام نموده براى سقوط آن كوشيدند كه بعضى از اين قيامها ، عبارتند از :\r\n( 2 )\r\n\r\n1 - قيام عبد اللّه بن عفيف\r\nقيام « عبد اللّه بن عفيف » نخستين قيام در كوفه است كه بلافاصله پس از كشته شدن امام ، صورت گرفت و قهرمان عظيم ، « عبد اللّه بن عفيف ازدى » ، به آن پرداخت ، او نخستين كسى بود كه جرقهء انقلاب را روشن نمود و پيروزى دروغينى را كه فرزند مرجانه به دست آورده بود ، به شكست تبديل نمود . در مباحث پيشين دربارهء جزئيات آن ، سخن گفتيم .\r\n( 3 )\r\n\r\n2 - قيام مدينه\r\nحقيقت آن است كه قيام مدينه ، استمرارى براى انقلاب سرور شهيدان عليه السّلام\r\n\r\n\r\n","description":"","footnote":"\r\n( 1 ) مقريزى ، الذهب المسلوك ، ص 27 .\r\n","page_name":" 536 ","page_number":536},
  {"content":"\r\n\r\nبوده ؛ زيرا جانها همچون ديگى بر آتش ، از خشم و كينه بر عليه يزيد مىجوشيد ؛ چرا كه حرمت رسول خدا صلّى اللّه عليه و آله را با كشتن عترت آن حضرت و اسير كردن فرزندانش ، شكسته بود .\r\n( 1 ) آنگاه كه اسيران اهل بيت عليهم السّلام به مدينه بازگشتند و آنچه از مصيبتهاى عظيم و محنتهاى بزرگ پيش آمده را براى مردم بازگفتند و گرفتارى و اسارتى كه بانوان سراى نبوّت و آزادزنان وحى كشيده بودند ، براى آنان توضيح دادند ، دلها بر ريحانهء رسول خدا صلّى اللّه عليه و آله پر از درد و اندوه شد .\r\nخواهر حسين و نوهء پيامبر صلّى اللّه عليه و آله حضرت زينب عليها السّلام براى گرفتن انتقام خون برادر خويش ، احساسات را شعله‌ور مىساخت .\r\n( 2 ) مردم مدينه بر اين باور شدند كه قيام بر ضد يزيد ، واجبى شرعى است ، پس رسما ، بيعت او را شكستند و قيام بر ضد حكومتش را اعلام نمودند .\r\nيزيد ، به « مسرف بن عقبهء مرى » جنايتكار دستور داد تا مدينه را اشغال نمايد و لشكر فراوانى را كه بالغ بر دوازده هزار نفر از مردم شام بود ، در اختيار وى قرار داده به او فرمان داد تا مدينه را به مدت سه روز براى سربازانش مباح كند تا هر چه خواهند با مردم آن عمل كنند و آنچه را دوست دارند از اموالشان ، به تاراج برند ! ! ( 3 ) مسرف ، با سربازانش به سوى مدينه حركت كرد و آن را اشغال نمود و شهر را به مدت سه روز براى سربازانش مباح كرد ، آنان دست به قتل و غارت زدند و هر آنچه را خداوند حرام كرده بود ، مرتكب شدند . سپس از مردم آن بيعت گرفت كه آنان بردگان يزيد هستند ، هر كس خوددارى نمود ، گردن او را زدند ، در آن واقعه ، مصيبتهايى اتفاق افتاد كه جانها را مىسوزاند ، مورخان ، صورتهاى هول‌انگيز و اندوهبارى از آنچه بر مردم مدينه گذشت ، بيان كرده‌اند ، اين فاجعه همچون فاجعهء كربلا بود و ملتهاى اسلامى را به دسته‌بندى سياسى\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nبراى اقدام بر ضد حكومت اموى و سرنگون نمودن آن ، برانگيخت .\r\n( 1 )\r\n\r\n3 - قيام توّابين\r\nمردم كوفه از اينكه امام را واگذاشته بودند ، به شدت پشيمان شدند و از اينكه آن گناه بزرگ را مرتكب شده بودند ، به شدت پشيمان شدند و از اينكه آن گناه بزرگ را مرتكب شده بودند ، به سرزنش يكديگر پرداختند و متفق شدند بر اينكه به گناه خود اعتراف نمايند كه آن حضرت را فرو گذاشتند و لازم است با خونخواهى آن حضرت ، كفّارهء گناهان خود را تقديم كنند . يكى از آنان دخترش را مخاطب قرار داده و گفته است : « دخترم ! پدرت ، از گناه خود به سوى پروردگارش مىگريزد » « 1 » .\r\n( 2 ) آنان كنفرانسى در منزل « سليمان بن صرد خزاعى » برپا نمودند كه بزرگ شيعيان و از صحابهء رسول خدا و داراى سابقه و پيشينه‌اى در اسلام بود . آنها ميان خود به گفتگو پرداختند و بر آن شدند كه ننگ و گناه از آنان پاك نمىشود مگر با كشتن كسانى كه حضرت حسين عليه السّلام را كشته بودند .\r\nدر آن گردهمايى ، چندين خطابهء پرهيجان ايراد شد كه براى گرفتن انتقام خون امام عظيم دعوت به همبستگى و وحدت كلمه مىكرد . برپايى اين كنفرانس - بنا به گفتهء مورخان - در سال 61 هجرى ؛ يعنى سال شهادت حضرت حسين عليه السّلام بود « 2 » .\r\n( 3 )\r\n\r\nمصوّبات كنفرانس\r\nكنفرانس به اتفاق آرا ، تصميماتى اتخاذ نمود از آن جمله :\r\n\r\n\r\n","description":"","footnote":"\r\n( 1 ) طبرى ، تاريخ 5 / 552 .\r\n( 2 ) أنساب الأشراف 6 / 363 - 365 .\r\n","page_name":" 538 ","page_number":538},
  {"content":"\r\n\r\n1 - انتخاب « سليمان بن صرد » ، به عنوان فرماندهء كل قيام تا به برنامه‌ريزى سياسى و نظامى بپردازد .\r\n2 - مكاتبه با مناطق شيعه‌نشين در عراق و خارج آن و اطلاع دادن به آنان در مورد آنچه بر آن متفق شده بودند يعنى گرفتن انتقام خون امام و درخواست از آنان براى ملحق شدن به آنها .\r\n3 - تأخير قيام به مدت چهار سال ، تا اين چهار سال ، دورهء آمادگى و مهيّا شدن براى نبرد باشد .\r\n4 - نخيله ، مركز اصلى باشد و قيام در آنجا اعلام شود .\r\n5 - محرمانه نگهداشتن امر قيام .\r\n( 1 ) اعضاى كنفرانس كه به گفته مورخان ، يكصد نفر بودند ، پراكنده شدند و كار خود را براى جمع‌آورى كمكها براى خريد اسلحه ادامه داده ، مردم را دعوت به همكارى و پيوستن به خود نمودند .\r\n( 2 )\r\n\r\nاعلام قيام\r\nدر سال 65 هجرى ، توّابين ، قيام خروشان خود را بر ضد حكومت اموى اعلام نمودند كه تعداد آنان - بنا به گفته مورخان - چهار هزار نفر بود ، رهبر قيام ، « سليمان بن صرد » ، « حكيم بن منقذ كندى » و « وليد بن عصير كنانى » را به سوى كوفه فرستاد و به آنها دستور داد تا در شهر كوفه حركت كنند و شعار « يا لثارات الحسين ! » ؛ « به خونخواهى حسين برخيزيد » را ندا دهند .\r\n( 3 ) هنگامى كه آن دو به كوفه رسيدند ، آن شعار را سردادند و براى نخستين بار ، اين نداى مؤثر ، در آسمان كوفه طنين‌انداز شد و همچون صاعقه‌اى بر سر\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nآدمكشان جنايتكار بود ، همچنانكه مرهمى بر دل مؤمنان و مسلمانان بود ، عدّه زيادى از مردم ، به نخيله شتافتند كه سليمان بن صرد ، خطابه‌اى مؤثر در ميان آنان ايراد كرد و براى آنان توضيح داد كه وى در پى كسب موقعيت و يا غنيمتى نيست ، بلكه رضاى خدا و سراى آخرت را در نظر دارد و اميدوار است كه خداوند ، وى و برادرانش را به خاطر گناه عظيمى كه در رها كردن ريحانهء پيامبر صلّى اللّه عليه و آله مرتكب شده بودند ، مورد آمرزش قرار دهد .\r\n( 1 )\r\n\r\nدر كربلا\r\nتوّابين ، تصميم گرفتند كه براى زيارت قبر سرور شهيدان عليه السّلام به كربلا بروند تا در كنار مرقد آن حضرت ، توبهء خود را به درگاه خداوند اعلام نمايند .\r\n( 2 ) گروههاى توّابين به سوى كربلا حركت نمودند و هنگامى كه به آنجا رسيدند ، يك صدا فرياد « يا حسين ! » برآوردند و غرق در گريه و زارى شدند و به درگاه خداوند تضرع نمودند تا توبه آنان را بپذيرد و آنها را بيامرزد . آنان در كنار مرقد امام گفتند : « خداوندا ! حسين شهيد فرزند شهيد ، هدايت شده فرزند هدايت شده ، صديق فرزند صديق را رحمت كن .\r\n( 3 ) خداوندا ! ما تو را گواه مىگيريم كه بر دين و بر راه آنان هستيم ، دشمن قاتلانش و دوستدار دوستانش مىباشيم .\r\nخداوندا ! ما فرزند دختر پيامبرمان را واگذاشتيم ، پس گذشتهء ما را بر ما ببخشاى و توبهء ما را بپذير و حسين و يارانش - شهداى صديق - را رحمت كن ، ما تو را گواه مىگيريم كه بر دين آنان و بر آنچه به خاطر آن كشته شدند هستيم ، اگر\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nما را نبخشى و بر ما رحمت نكنى ، از زيانكاران خواهيم بود » « 1 » .\r\nآنگاه بر آن قبر شريف ، بيش از « حجر الاسود » ، ازدحام نمودند در حالى كه گريه مىكردند و به سوى خدا تضرع مىنمودند تا گناهانشان را ببخشد و توبه‌شان را بپذيرد ، سپس به سوى « انبار » حركت نمودند .\r\n( 1 )\r\n\r\nدر عين الورده\r\nگروههاى توّابين حركت نمودند تا اينكه به « عين الورده » رسيده در آنجا اقامت نمودند . سپاهيان اهل شام به سوى آنان روانه گشتند و با آنها درگير نبردى هولناك شدند ، ميان آنان سخت‌ترين و شديدترين نبردها درگرفت و هر دو سپاه ، متحمل تلفات فراوانى شدند ، رهبران توّابين ، همچون « سليمان بن صرد » ، « مسيب بن نجبه » ، « عبد اللّه بن سعد » و ديگران به شهادت رسيدند .\r\nهنگامى كه توّابين ديدند كه ياراى روبه‌رو شدن با مردم شام را ندارند ، ميدان نبرد را ترك كرده ، در تاريكى شب ، به كوفه بازگشتند ، سپاهيان اهل شام نيز به دنبال آنان نرفتند و هر يك به سوى شهر خويش بازگشتند و بدين گونه ، نبرد توّابين پايان يافت در حالى كه امويان را پريشان ساخته و سنگين‌ترين تلفات را بر آنان وارد كرده بود .\r\n( 2 )\r\n\r\n4 - قيام مختار\r\n« مختار » ، از مشهورترين شخصيتهاى عربى است كه تاريخ اسلامى آن را\r\n\r\n\r\n","description":"","footnote":"\r\n( 1 ) طبرى ، تاريخ 5 / 589 . ابن اثير ، تاريخ 4 / 178 .\r\n","page_name":" 541 ","page_number":541},
  {"content":"\r\n\r\nشناخته و نقش مهمّى در حوادث سياسى و اجتماعى آن روزگار ، ايفا نمود . و نيز از برجسته‌ترين سياستمداران در طرح برنامه‌ها و ارائهء شيوه‌ها و چيرگى بر موقعيتها بوده است . وى شايستگى خود را به عنوان مرد انديشه و عمل ، به اثبات رساند .\r\n( 1 ) يكى از نويسندگان دربارهء او مىگويد : « وى ، اطلاعات وسيعى در علم روان‌شناسى و آگاهى از وسايل تبليغ و اطلاع‌رسانى داشته و با احساسات مردم همانند خردهاى آنان سخن مىگفت و به وسايل تبليغ معروف همچون خطابه و شعر ، اكتفا نمىنموده ، بلكه به وسايل ديگرى براى تبليغ دست زده بود ، همچون نمايش ، تظاهرات و شايعه‌پراكنى . و نيز آنچه امروزه با آن را كودتاى نظامى مىناميم دست زد و كوفه را از فرزند زبير گرفت » « 1 » .\r\n( 2 ) وى ، يكى از بزرگان شيعه و شمشيرى از شمشيرهاى خاندان رسول خدا صلّى اللّه عليه و آله بود . و به شدت در آتش درد و بىتابى به خاطر عترت پاك ، مىسوخت .\r\nكسانى كه شمشيرهاى باطل ، آنان را از بين برده بودند . وى براى رسيدن به حكومت تلاش كرد ، نه به خاطر اينكه رغبتى بدان داشت ، بلكه براى اينكه به خونخواهى اهل بيت بپردازد و از قاتلانشان انتقام بگيرد .\r\n( 3 ) به اين قهرمان عظيم ، تهمتهاى ناروايى زده شد ، مانند متهم نمودن وى به ادعاى نبوّت و ديگر نسبتهاى باطلى كه از او بعيد بوده و وى از آنها مبرّا بوده است ؛ زيرا او به خونخواهى امام بزرگوار برخاست ، وجود دولت اموى را لرزانده و شكوه حكومت آن را ساقط گردانيد و ميان عرب و غير عرب ، مساوات را اجرا نمود ، كسى را بر ديگرى برتر نشمرد و در روزگار\r\n\r\n\r\n","description":"","footnote":"\r\n( 1 ) المختار ، ص 43 .\r\n","page_name":" 542 ","page_number":542},
  {"content":"\r\n\r\nحكومتش ، مىخواست كه در پرتو شيوهء سياست حضرت امام امير المؤمنين عليه السّلام و پيروى از عملكرد آن حضرت در سياست اقتصادى و اجتماعى ، رفتار نمايد .\r\n( 1 ) وى ، بسيار باتقوا و در دين ، پرهيزگار بود . مورخان مىگويند : او در ايام حكومت كوتاه مدتش ، براى سپاس به درگاه خداى تعالى ، بسيار روزه‌دارى مىكرد كه خداوند وى را به گرفتن انتقام عترت پاك و نابودى آدمكشان پليد جنايتكار ، موفق فرموده بود .\r\n( 2 ) آنان تهمتهاى بىاساسى به اين قهرمان بزرگ چسباندند تا مقام وى را ناچيز سازند و از اهميتش بكاهند ، ما پس از مطالعهء كارهاى وى ، او را يكى از افراد كم‌نظير تاريخ و از نامداران امّت اسلامى يافتيم ، با شايستگيهاى فراوانى كه در فضل و تقوا ، اصالت انديشه ، عمق نظر و حسن تدبير داشت كه كمتر كسى از مردان و بزرگان روزگار چنين اوصافى را دارا بوده‌اند . . . ، دوست داشتم كه دربارهء نشانه‌هاى شخصيت ارجمندش ، بيشتر سخن بگويم و دربارهء قيام وى و چگونگى دستيابىاش به حكومت ، مطالب بيشترى را بيان نمايم ولى اين كار خود مستلزم كتابى خاص مىباشد كه شايد به خواست خدا ، موفق به اين كار گردم و پيش از آنكه سخن دربارهء وى را پايان دهم ، به صورتى مختصر به بعضى موارد مربوط به موضوع ، اشاره‌اى مىنمايم :\r\n( 3 )\r\n\r\nپريشان شدن آدمكشان جنايتكار\r\nترس و وحشت بر جان آدمكشان جنايتكار و قاتلان ريحانهء رسول خدا صلّى اللّه عليه و آله مستولى شد ؛ زيرا آنان يقين داشتند كه قيام مختار براى انتقام گرفتن از آنان برپا شده است ، لذا بعضى از آنان از ترس وى ، سر به بيابان نهاده و ديگر\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nخبرى از آنان به دست نيامد . عده‌اى ديگر نزد عبد الملك گريختند تا آنان را از حمله و خشم مختار حمايت كند كه يكى از آنان خطاب به وى گفته بود :\r\n ادنو لترحمنى و ترتق خلتى * و اراك تدفعنى فاين المدفع « 1 » \r\n« به تو نزديك مىشوم تا مرا رحم كنى و گرفتاريم را رفع نمايى ، اما مىبينم كه مرا دور مىسازى ، پس كجا بايد رفت ؟ » .\r\n( 1 ) « عبد الملك بن حجاج تغلبين » نيز به وى پناهنده شد و به او گفت : « من به سوى تو از عراق گريخته‌ام » .\r\n( 2 ) « عبد الملك بن مروان » بر وى فرياد كشيد : « دروغ گفتى ، به سوى ما فرار نكرده‌اى ، ولى تو از خون حسين گريختى و بر جان خود ترسيدى و به ما پناه آوردى » « 2 » .\r\n( 3 ) همچنانكه بعضى از آنان به سوى فرزند زبير گريخته و به سپاه وى پيوسته و همراه وى جنگيده بودند ، نه به عنوان ايمان به مسلك وى بلكه به خاطر ترس از مختار كه او خانه‌هايشان را ويران ساخت و بر همهء اموالشان دست يافت . وى ، خانهء « محمد بن اشعث » را ويران ساخت و مصالح آن را گرفت و خانهء شهيد « حجر بن عدى » را با آن بنا كرد كه زياد بن أبيه ، آن را ويران ساخته بود « 3 » .\r\n( 4 ) اما پليد ناپاك ، « عمر بن سعد » ، در خانهء خود پريشان و هراسان ، پنهان شد و شخصيتها را براى واسطه شدن نزد مختار براى گرفتن امان‌نامه و عفو كردن وى ، مىفرستاد . مختار او را به شرطى امان داد كه دست به هيچ اقدامى نزند ، ولى وى در اين مورد ، اقدام به وارونه‌گويى و توريه نمود به اين معنا كه وارد بيت الخلاء نشود .\r\n\r\n\r\n","description":"","footnote":"\r\n( 1 - 2 ) ابن قتيبه ، عيون الاخبار 1 / 179 - 180 .\r\n( 3 ) ابن اثير ، تاريخ 4 / 244 .\r\n","page_name":" 544 ","page_number":544},
  {"content":"\r\n\r\n( 1 ) مختار ، دل مجرمان و قاتلان امام را پريشان ساخت ، به طورى كه زمين در زير پايشان لرزيد و امواج خروشانى از ترس و وحشت ، آنان را در كام خود فرو برد و هيچ‌يك از آنان زندگى آسوده‌اى نيافتند ؛ زيرا شبح مرگ بر آنان سايه افكنده بود .\r\n( 2 )\r\n\r\nنابودى فراگير\r\nمختار ، به اجراى حكم اعدام در مورد هر كسى شتافت كه در كشتن ريحانهء رسول خدا صلّى اللّه عليه و آله مشاركت داشت ؛ زيرا مىكوشيد تا از آنان انتقام گيرد و زمين را از آن پليدان ، پاك گرداند ، به طورى كه - بنا به گفتهء طبرى - در يك روز ، دويست و هشتاد نفر را كشت و كسى از فرماندهان و رهبران آنان موفق به فرار نشدند .\r\nوى ، جنايتكار خبيث ، « عبيد اللّه بن زياد » ، « عمر بن سعد » و پسرش « حفص » را به قتل رساند و « شمر بن ذى الجوشن » را به هلاكت رساند و لاشه‌اش را براى سگها افكند . همچنين ، « قيس بن اشعث » ، « حصين بن نمير » ، « شبث بن ربعى » و ديگران را كشت « 1 » .\r\n( 3 ) خداوند ، دعاى امام بزرگوار را در مورد آن آدمكشان جنايتكار ، اجابت فرمود و آنان را به كشتنى در مقابل كشتن ، هلاك كرد ، و جام تلخى را به آنان نوشاند و به شديدترين صورت ، از آنها انتقام گرفت ، راست گفت خداى تعالى آنجا كه مىفرمايد : « هرگاه پروردگارت بخواهد ( مردم ) سرزمينهاى ستمگر را بگيرد ، اين گونه مىگيرد كه گرفتن او دردناك و شديد است » « 2 » .\r\n\r\n\r\n","description":"","footnote":"\r\n( 1 ) طبرى تاريخ 6 / 51 . تاريخ ابن اثير 4 / 244 - 245 ، تاريخ الاخبار الطوال ، ص 301 - 302 .\r\n( 2 ) هود / 102 :  وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ إِنَّ أَخْذَهُ أَلِيمٌ شَدِيدٌ  .\r\n","page_name":" 545 ","page_number":545},
  {"content":"\r\n\r\n( 1 ) « زهرى » مىگويد : از قاتلان حسين عليه السّلام كسى باقى نماند مگر اينكه در دنيا كيفر شد ، يا به كشتن ، كور شدن ، روسياهى و يا زوال ملك در مدتى ناچيز » « 1 » .\r\nعذاب ، در دنيا بر آنان محقق گشت و آنان در آتش جهنم جاويدانند كه نه عذاب از آنان تخفيف داده و نه به آنها مهلت داده مىشود .\r\n( 2 ) در اينجا سخن از قيام مختار پايان مىيابد كه برجسته‌ترين و اصيل‌ترين قيامها در اسلام مىباشد ؛ زيرا هدفش ، گرفتن انتقام عترت پاك بود كه بنا به فرمودهء پيامبر صلّى اللّه عليه و آله همتاى قرآن كريم هستند . و نيز هدفش گسترانيدن مساوات و عدالت اجتماعى ميان مردم بود .\r\nدرود و رضوان خداوند بر مختار باد ، روزى كه به دنيا آمد ، روزى كه به شهادت رسيد و روزى كه باز زنده برانگيخته خواهد شد .\r\n( 3 )\r\n\r\nاستمرار انقلاب\r\nكشتن مختار به وسيلهء فرزند زبير ، به تضعيف روحيهء انقلابى نزد شيعيان نينجاميد ؛ زيرا قيامهاى ديگرى وجود داشت كه نوادگان امام حسين عليه السّلام و نوادگان برادرش امام حسن عليه السّلام آنها را رهبرى كردند ؛ چون انقلابى عظيم ، « زيد بن على » كه براى نبرد با ظلم و ستم بپاخاست و آتش انقلاب را پس از او ، فرزندش « يحيى » ، شعله‌ور ساخت ، آنان ، اصول حضرت حسين عليه السّلام را شعار خود قرار داده و انتقام خون وى را طالب بوده‌اند .\r\n( 4 ) انقلابها ، همچنان ادامه يافت تا اينكه پرچمهاى سياه همراه با طليعه‌هاى سپاه مسلمين به فرماندهى ابو مسلم خراسانى سرازير گشتند و تاج و تخت اموى را سرنگون ساختند و غرور و جبروتش را در هم كوبيدند .\r\n\r\n\r\n","description":"","footnote":"\r\n( 1 ) جواهر المطالب 2 / 278 .\r\n","page_name":" 546 ","page_number":546},
  {"content":"\r\n\r\n( 1 ) در اينجا سخن ما به اختصار در مورد رهاوردهاى انقلاب كه در زمينه‌هاى فكرى و اجتماعى محقق شده‌اند ، پايان مىيابد و بدين گونه صفحات پايانى اين كتاب را نيز به آخر مىبريم . و آنچه را بارها گفته‌ام ، تكرار مىكنم كه اين تلاش با گستردگى و شمول و دربرگيرندگى خود ، جز صفحه‌اى از زندگانى اين امام بزرگ را نمايان نمىسازد كه احساسات مردم و عواطف آنان را تسخير نموده و در دلها و انديشه‌هايشان جاى گرفته است . من يقين دارم كه آنچه در مورد آن حضرت ، تأليف يافته و آنچه تأليف خواهد يافت ، تمامى جنبه‌هاى شخصيت حضرتش را دربرنمىگيرد و واقعيت زندگى آن حضرت را شامل نمىشود ؛ حياتى كه ادامهء زندگى جدش ، پيامبر صلّى اللّه عليه و آله و ارشادى كه به نفع انسانيّت در نظر داشت ، مىباشد .\r\n( 2 ) وفادارى صادقانه اقتضا مىكند كه از دوستى و معرفت انسان نيكوكار بزرگوار ، « حاج محمد رشاد عجينه » كه در راه نشر اين كتاب اقدام كرد يادى كنم ، او كه در نشر آثار اهل بيت و ابراز فضايلشان كوشش مىكند ، با ايمان به اينكه از گران‌قدرترين خدمتهايى كه به امت تقديم مىشود و از لازم‌ترين و ماندنىترين آنان ، اين خدمت است . وى براى چاپ آن از ارثى كه پدر مرحومش « حاج محمد جواد عجينه » وصيت كرده بود ، مبالغى را منظور نمود كه از خداوند آرزومندم عمل وى بهرهء قبولى يابد و از سوى خداوند ، مغفرت عايدش گردد همچنانكه اين را هم براى خود آرزو دارم و هم براى برادرم « هادى » كه در مراجعه بسيارى از منابع و اشراف بر مباحث اين كتاب تفضّل نمود كه خداوند ، وى را از سوى من پاداش دهد ؛ بهترين پاداشى كه برادرى به برادرش مىدهد « 1 » .\r\n\r\n\r\n","description":"","footnote":"\r\n( 1 ) خداوند را شكر مىگذارم كه ترجمهء جلد سوم اين مجموعه نيز در مورخهء 4 / ماه مبارك / 1417 ه ق . برابر با 25 / 10 / 1375 ه . ش به پايان آمد و به خامهء طبع سپرده شد . الحمد للّه اولا و آخرا و صلى اللّه على سيّدنا محمد و آله الطاهرين .\r\n","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n . \r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n . \r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n . \r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n . \r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n . \r\n","description":"","footnote":"","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n . \r\n","description":"","footnote":"","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n . \r\n","description":"","footnote":"","page_name":" 561 ","page_number":561},
  {"content":"\r\n . \r\n","description":"","footnote":"","page_name":" 562 ","page_number":562},
  {"content":"\r\n . \r\n","description":"","footnote":"","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n . \r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n . \r\n","description":"","footnote":"","page_name":" 567 ","page_number":567},
  {"content":"\r\n . \r\n","description":"","footnote":"","page_name":" 568 ","page_number":568},
  {"content":"\r\n . \r\n","description":"","footnote":"","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n . \r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n . \r\n","description":"","footnote":"","page_name":" 573 ","page_number":573},
  {"content":"\r\n . \r\n","description":"","footnote":"","page_name":" 574 ","page_number":574},
  {"content":"\r\n . \r\n","description":"","footnote":"","page_name":" 575 ","page_number":575},
  {"content":"\r\n . \r\n","description":"","footnote":"","page_name":" 576 ","page_number":576},
  {"content":"\r\n . \r\n","description":"","footnote":"","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n . \r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n . \r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n . \r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n . \r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n . \r\n","description":"","footnote":"","page_name":" 587 ","page_number":587},
  {"content":"\r\n . \r\n\r\n","description":"","footnote":"","page_name":" 588 ","page_number":588}
  ]