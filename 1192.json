[
  {"content":"\r\n[ جلد چهارم 
  ]\r\nشرح و ترجمه احتجاج طبرسى\r\nبقلم نظام الدّين احمد غفّارى مازندرانى\r\nقرن دهم\r\nبتصحيح دانشمند فاضل آقاى پاكتچى\r\nاز انتشارات كتابفروشى مرتضوى\r\nالمكتبة المرتضوية لإحياء الاثار الجعفرية\r\nتهران - ناصرخسرو پاساژ مجيدى\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nبِسْمِ الله الرَّحْمنِ الرَّحِيمِ\r\n\r\nاز حسن بن عبد الرّحمن الحمّانى منقول و مرويست كه من به حضرت الامام الأكرم الأعظم أبى ابراهيم موسى بن جعفر الكاظم عليه السّلام عرض كردم كه هشام بن الحكم را رأى و زعم آنست كه حضرت ايزد عالم جسم است ليكن * ( لَيْسَ كَمِثْلِه شَيْءٌ ) * ، يعنى حضرت موجد عالم شىء و جسم است ، امّا مشابهت و مماثلت بأشياء و أجسام ندارد و او سميع و بصير و عالم و قادر ، و ناطق و متكلَّم است و كلام و قدرت و علم در نزد أرباب كمال و فضل و فهم هر سه جارى مجرى يك چيزند هيچ چيز از اين أشياء مخلوق و متميّز نيست از ديگرى و هر سه يك چيز است .\r\n","description":"","footnote":"","page_name":" 1 ","page_number":3},
  {"content":"\r\nحضرت امام الأعلم عليه السّلام فرمود كه : قاتله الله ، خداى تبارك و تعالى او را مقتول گرداند آيا او نميداند كه جسم محدود است و قبول قسمت در أبعاد ثلاثه مينمايد و كلام غير متكلَّم است .\r\nمعاذ الله مرا پناه به حضرت آله و ابراء بسوى واجب تعالى است از أمثال اين قول بىهمال زيرا كه قادر عالم جسم و صورت وى اسم و صاحب تحديد و رسم نيست و جميع مخلوقات و همگنان در نزد ذات حضرت خالق البريّات در خلقت و ايجاد بالسّويه است و ايجاد ممكنات و اختراع مخلوقات منوط اراده مربوط بمشيّت ايزد علَّامست به غير تردّد در نفس كلام و بدون استنطاق بلسان در حصول مطالب و مرام .\r\nو يعقوب بن جعفر رضى الله عنه از حضرت امام الأنام أبى ابراهيم - موسى بن جعفر الكاظم عليه السّلام روايت كند كه آن حضرت عليه السّلام فرمود كه : ما نمىگوئيم كه حضرت سميع عليم قايم بمحلّ و مقيم است تا آنكه او را زايل از مكان گردانيم و نيز نميگوئيم كه ما حضرت واجب تعالى را در اين مكان خاصّ ميستائيم و نيز قائل بحدّ ايزد أحد نگرديم و او را تحديد و توصيف ننمائيم به آنكه متحرّكيست در شىء از أشياء أركان و جوارح و نيز تعريف و تحديد او به لفظ مشتقّ بشقّ از دهان بود ننمائيم ليكن توصيف ذات او بقدرت و كمال به قول او بدين منوال كه * ( إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ ) * .\r\nيعنى : أمر و حكم حضرت قادر عالم بنوعى است كه چون ارادهء تكوين و ايجاد چيزى نمايد بمجرّد اراده و مشيّت آن به غير تردّد در نفس حضرت فرد صمد به هستى و وجود پيوند دو محتاج بشريك كه ذكر حقايق ملك و اصلاح أبواب علم و درك براى حضرت ايزد تعالى نمايد نيست زيرا كه حضرت واهب\r\n","description":"","footnote":"","page_name":" 2 ","page_number":4},
  {"content":"\r\nالعطيّات غنىّ در ذات و در صفاتست .\r\nو نيز يعقوب بن جعفر الجعفرى رضى الله عنه از حضرت أبى ابراهيم موسى بن جعفر عليه السّلام روايت كند كه من روزى در مجلس بهشت قرين ارم تزئين آن خلاصهء أولاد سيّد المرسلين حاضر بودم كه در آن محضر مذكور گردانيدند كه جمعى هستند كه زعم آن قوم بىسر و پا است كه حضرت الله تبارك و تعالى نزول از عرش أعلاء به آسمان دنياى نمايد .\r\nآن حضرت عليه السّلام بعد از استماع اين كلام كذب التيام روى بمعشر آن أنام آورده فرمود كه : خداى علَّام نزول از هيچ مقام ننمايد و محتاج نزول مقام بىشبهه و ابراهيم نيست و منظر حضرت غنىّ مجيد در قريب و بعيد يكسان و مساويست و به هيچ بعيد دور از حضرت عزيز حميد و حنيف و نيز هيچ قريب قريب بذات كريم مجيب نيست و جميع أشياء محتاجند به حضرت ايزد تعالى و أصلا او را در ذات و صفات احتياج بأشياء نيست و هو * ( ذِي الطَّوْلِ لا إِله إِلَّا هُوَ إِلَيْه الْمَصِيرُ ) * .\r\nو امّا قول جمعى كه اتّصاف ذات قادر سبحان بنزول آسمان اين جهان نمايند بىشبهه و گمان آن طايفه جهله دور از علم و عرفان نسبت ذات - خالق بىامتنان بزياده و نقصان نمايند زيرا كه هر متحرّك محتاج است به آن كه او را حركت دهد يا محتاج است به آنچه كه بوسيلهء آن حركت نمايد پس هر كسى كه به حضرت ايزد مهيمن ظنّ بد برد بدرستى كه آن تيره روزگار در روز حساب و شمار هالك و زيان كار و محروم از رحمت قادر غفّار است ، پس حذر از صفات ايزد أكبر نمائيد كه مبادا صفت كنيد او را بحدّ و تعريف كه باعث زياده و نقصان يا وسيلهء تحريك و تحرّك ذات واهب منّان يا سبب زوال يا طلب زوال ذات\r\n","description":"","footnote":"","page_name":" 3 ","page_number":5},
  {"content":"\r\nقادر متعال گرديد يا بيان صفت نهوض و قعود براى ذات حضرت واجب الوجود نمائيد حذر و احتراز از أمثال اين مقال نسبت بذات ذو الجلال واجب و لازم شمريد زيرا كه ذات حضرت عزّ و جلّ أعظم و أجلّ است از صفت واصفين و نعت ناعتين و توهّم متوهّمين .\r\nو از حسن بن راشد منقول و مرويست كه شخصى از حضرت امام البرايا أبو الحسن موسى عليه التّحيّة و الثّناء از معنى : * ( الرَّحْمنُ عَلَى الْعَرْشِ اسْتَوى ) * سؤال نمود .\r\nآن حضرت فرمود كه : معناى آن عبارت از استيلاى قدرت واحد منّان است بر آنچه از روى قدرت و اجلال ايجاد آن نمود .\r\nو از يعقوب بن جعفر الجعفرى منقول و مرويست كه مردى كه او را عبد - الغفّار السّلمى ميگفتند از حضرت امام الأنام أبى ابراهيم موسى بن جعفر عليه السّلام از قول حضرت ايزد تبارك و تعالى : * ( ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى ) * پرسيد كه يا ابن رسول الله ( ص ) آيا در آنجاى كه نبىّ الورى اقامت نمود حضرت واحد معبود از حجب بيرون آمده و محمّد صلَّى الله عليه و آله و سلَّم او را ديد يا آنكه محمّد صلَّى الله عليه و آله و سلَّم پروردگار قادر عالم را بقلب ديد و نسبت رؤيت ربّ العزّت ببصر نمود حقيقت اين چگونه است ؟ از روى مرحمت و احسان بيان و عيان نمائى .\r\nأبو ابراهيم عليه التّحيّة و السّلام فرمود كه : دنى فتدلَّى بمعنى آنست چون محمّد صلَّى الله عليه و آله و سلَّم به آن مقام آرام گرفت بملك العلَّام نزديك گرديد زيرا كه ذات ايزد علَّام از هيچ موضع و مقام زايل نيست و در همه منزل و مقام حاضر است ليكن متدلَّى به بدن با ذات واحد مهيمن نگردند .\r\n","description":"","footnote":"","page_name":" 4 ","page_number":6},
  {"content":"\r\nعبد الغفّار گفت : يا ابن رسول الله صلَّى الله عليه و آله و سلَّم شما صفات ذات بارى تعالى و تقدّس نمائيد به آنچه ايزد أقدس وصف نفس مقدّس خود به آن نمود چنانچه فرمود : * ( ثُمَّ دَنا فَتَدَلَّى ) * .\r\nپس هر گاه حضرت آله متدلَّى بمحلّ نشود هر آينه ذات لم يزل لازم آيد كه متزايل از بعضى محلّ باشد و حال ذات عزّ و جلّ در تمامى موضع ، و محلّ است چه اگر چنين نمىبود غنىّ معبود وصف ذات فايض الجود خود به اين نمىنمود .\r\nحضرت أبو ابراهيم ( ع ) فرمود كه : يا عبد الغفّار اين نوع در لغة قريش مستعمل است كه هر گاه شخصى خواهد بيان كند كه من استماع فلان كلام نمودم گويد كه : من بفلان سخن نزديك شدم چنانچه در ميان فصحاى ايشان مشهور و عيان است كه قد تدلَّيت اى سمعت و فهمت و تدلَّى بمعنى فهم است .\r\nو از داود بن قبيصه روايت است كه من روزى از خلاصهء أولاد حضرت نبىّ الورى أبو الحسن علىّ بن موسى الرّضا عليه التّحيّة و الثّناء شنيدم كه به زبان معجز بيان فرمود كه : از پدرم سؤال كردند كه يا ابن رسول الله آيا واجب تبارك و تعالى از آنچه أمر به آن نمايد منع از آن فرمايد و چيزى را كه ارادهء آن كند آيا كه نهى از آن نمايد و برايا اعانت بريّت كند بر اقدام فعل و ارتكاب عمل كه حضرت عزّ و جلّ ارادهء وقوع آن فعل نكند ؟\r\nپدرم عليه السّلام فرمود كه : امّا آنچه سؤال نمودى كه آيا ربّ غفور بنده را ممنوع گرداند از آنچه او را مأمور گردانيد به آن بدان كه منع چنين از حضرت ربّ العالمين جايز و محلّ تحسين نيست و اگر اين منع از حضرت ربّ\r\n","description":"","footnote":"","page_name":" 5 ","page_number":7},
  {"content":"\r\nالأرباب مستحسن و مستطاب بودى پس هر آينه ابليس را بعد از أمر به سجدهء آدم او را منع از اقدام آن مطلب و مرام نموده باشند و هر گاه آن عاصى آله بمنع ايزد معبود سجده آدم بواسطهء همين عذر ننمود پس بچه وجه آن مردود ناستود مستحقّ مذمّت و لعنت بود و حال آنكه حضرت واجب الوجود او را لعن فرمود .\r\nاز قول آن ولىّ ايزد أكبر بيّن و ظاهر شد كه خداى تعالى منع أحدى از برايا از مأمور ننمود و نخواهد نمود .\r\nو امّا آنچه سؤال نمودى كه آيا خلَّاق العباد نهى خلقان از مطلب و مراد خود مينمايد يعنى چيزى كه ارادهء وقوع آن كند آيا بعد از آن نهى از آن فرمايد بدان كه اين فعل نيز از ربّ العزيز جايز نيست و اگر جايز و سزاوار بودى پس هر آينه در هنگامى كه ايزد علَّام نهى آدم عليه السّلام از أكل شجرهء منهيّه نمود لازم آيد كه در همان دم حضرت قادر عالم ارادهء أكل شجرنا محترم از حضرت آدم صلَّى الله عليه و آله و سلَّم نموده و اين أمر مبهم بعقل و فهم به غايت ناملتئم بلكه نامحرمست چه اگر مهيمن قادر معبود أمر آدم با ارادهء أكل او از آن شجرهء منهيّه مىنمود بىشبهه بر آدم نداى * ( وَعَصى آدَمُ رَبَّه فَغَوى ) * در جنّت المأوى نمىنمود ، و بر حضرت حقّسبحانه و تعالى جايز و روا نيست كه أمر به چيزى نمايد و ارادهء غير آن فرمايد .\r\nو امّا آنچه سؤال نمودى كه آيا ربّ العزّه اعانت أعيان و أشخاص بريّت بر أمرى كه ارادت و مشيّت قادر منّان بر ايجاد و تكوين آن تعلَّق نگيرد نمايد اين اعانت از پروردگار جايز و سزاوار نيست و ذات حضرت عزّ و جلّ مقدّس أعزّ و أجلّ و أقدس است از آنكه اعانت و امداد أهل كفر و فساد بر قتل انبيا و\r\n","description":"","footnote":"","page_name":" 6 ","page_number":8},
  {"content":"\r\nرسل أمجاد و بر تكذيب أمثال اين عباد و اعانت بر شهادت حسين بن على و فضلاى أصحاب و أولاد آن حضرت ( ع ) نمايد و چگونه اعانت أهل ظلم نمايد بر آنچه ارادهء آن بىشبهه و گمان ننمايد زيرا كه مخالفان قول و فعل انبيا و رسولان و تكذيبكنندگان ايشان را بوسيلهء ارتكاب مخالفت و كذب آن مردم موعود به عذاب جهنّم و عقاب و ألم دائم گردانيد و اگر اعانت حضرت خالق البريّه مر كسى را كه از او ارادهء فعل و مشيّت آن نمايد جايز و رخصت بودى پس هر آينه اعانت فرعون و ساير متمرّدان بر ادّعاء ربوبيّت و كفر و عصيان ظاهر و عيان باشد آيا اين فعل در نظرت نيكو نمايد كه حضرت بيچون از فرعون ملعون ارادهء ادّعاء ربوبيّت كند و بعد از آن از او و از جميع كافران طلب رجعت و ندامت توبه و استنابت از أفعال معصيت به آن حضرت ربّ العزّت فرمايد قايل اين كلام اگر توبهء نسبت كذب بر حضرت ايزد علَّام نموده دوستكام ، و مقضىّ المرام گردد فهو المطلب و اگر آن تيره سرانجام بوسيلهء توبه سرفراز و با انجام نگردد واجب القتل گردد و او به حكم حضرت ذو المنن و بشرع شريف رسول ايزد مهيمن گردن او را بزن .\r\nروايت است از حضرت امام الوفى الزّكىّ علىّ بن محمّد العسكرى عليهم صلوات الله الملك العلىّ كه آن حضرت گفت : كه حضرت أبى الحسن موسى بن جعفر عليه السّلام فرمود : كه حضرت قادر خالق ايجاد خلق نمود و بعد از خلقت و ايجاد انسان معلوم ذات ايزد منّان گرديد از ايشان كدام صنف صابر و مطيع و منقاد حكم حىّ أكبرند همان طايفه را أمر و نهى نمود ، پس آنچه ايشان را أمر فرمود به آن براى ايشان طريق و سبيل أخذ آن ظاهر و\r\n","description":"","footnote":"","page_name":" 7 ","page_number":9},
  {"content":"\r\nعيان بلكه در غايت يسير و آسان است و آنچه ايشان را نهى از آن شىء نمايد سبيل ترك آن را بر او مقرّر و ظاهر فرمايد و جميع خلقان أخذ و اختيار مأمور به و ترك و اجتناب منهى عنه نتوانند نمود مگر باذن و رضاء حضرت واجب الوجود و حضرت قادر سبحان هيچ أحدى از خلقان را بر فعل كفر و عصيان جبر ننمود بلكه اختيار و امتحان خلقان به بلوى و مكاره زمان و محلّ نمود چنانچه بقول عزّ و جلّ خود فرمود كه :\r\n* ( لِيَبْلُوَكُمْ أَيُّكُمْ أَحْسَنُ عَمَلًا ) * يعنى : ابتلاء و اختيار هر يك از شما بواسطهء ظهور و بروز أحسن عمل هر يك از آحاد شما عباد است .\r\nو قول آن حضرت عليه السّلام كه فرمود : أخذ أمر و ترك نهى از هر كس ممكن و ميسّر نيست الَّا باذن ايزد تعالى و تقدّس اشاره و ايما است بتخليت و علم ربّ العزّت يعنى واجب تعالى و تقدّس آن كس را مخلَّى بطبع او و او را عالم و عارف به بد و نيكو هر چيز گرداند تا در قبول قول رسول و اطاعت أمر و حكم قادر عالم او را أصلا عذر و سخن نماند .\r\n\r\nمروى و منقولست كه روزى أبو حنيفه داخل مدينهء طيّبه گرديد و عبد الله بن مسلم در سير طريق با او رفيق بود .\r\nعبد الله روزى به ابو حنيفه گفت : از علماء آل محمّد سيّد البشر عليه - صلوات الملك الأكبر حضرت أبى عبد الله جعفر بن محمّد الباقر عليه السّلام در اين شهر مدينه جنّت قرينه حاضر است با من رفاقت به خدمت آن بهترين جنّ و ناس بواسطهء اكتساب علوم و اقتباس مينمائى كه بنزد او رفته مستفيض گرديم ؟\r\nأبو حنيفه قبول نمود چون باتّفاق او داخل دولت سراى آن امام البرايا\r\n","description":"","footnote":"","page_name":" 8 ","page_number":10},
  {"content":"\r\nشديم ديديم كه جمعى كثير از شيعيان و محبّان آن حضرت منتظر خروج آن سرورند كه چون بيرون آيد به خدمت آن ولىّ ربّ العزّت داخل شده و ملتمسات و حاجات خود را معروض گردانند ما و آن جماعت در آن فكر بوديم ناگاه غلام حديث السّن يعنى پسر قليل السّن از خانهء آن سرور بيرون آمد و من و مردمان از هيبت آن جوان بلكه به جهت تواضع او برخاستند در آن زمان أبو حنيفه در دم ملتفت بجانب او گشته گفت : يا ابن مسلم اين پسر كه نمونهء از شعور و فهم است كيست ؟\r\nگفتم : اين پسر حضرت أبى عبد الله عليه السّلام نامش موسى الكاظم است .\r\nأبو حنيفه گفت : و الله كه من در همين دم در حضور شيعهء او و باقى مردم او را شرمنده گردانم .\r\nعبد الله بن مسلم گويد كه : گفتم : يا أبو حنيفه در اين باب سخن و دم از تو بغايت ناملايم است ، زيرا كه ترا چه قدرت و يا راى الزام و تكلَّم با حضرت موسى الكاظم عليه السّلام است چه او أعلم از تو و از ساير بنى آدم است .\r\nأبو حنيفه با كمال خشيت و خيفة گفت : و الله كه من اين كار مىكنم و او را خجل مىگردانم ، در آن أثر متوجّه به جانب موسى بن جعفر ( ع ) گرديد و گفت :\r\nاى پسر عرب اگر غريب به اين شهر شما مضطرّ گردد چگونه نمايد يعنى اگر مسافر غريب به شهر شما رسد و او را تقاضاى بول و غايط مضطرّ گرداند به كدام محلّ و مكان خود را از آن متقاضى ناگهان مستخلص گرداند .\r\n","description":"","footnote":"","page_name":" 9 ","page_number":11},
  {"content":"\r\nحقيقت در ساعت و زمان آن منبع هوش و عرفان روى به ابو حنيفهء كوفى آورده فرمود كه : آن مسافر با اضطرار بايد كه متوارى به عقب جدار و متوقّى از چشم جار گشته و صيانت خود از شطوط أنهار و مكان مسقط ثمار و محافظت خود از استقبال قبله و استدبار و احتراز از سايهء أشجار كه مهبط رجال أشرار و أبرار بود و از موضع لعن و انكار نموده در آن هنگام در غير اين محالّ و مقام هر چه خواهد به عمل آرد .\r\nباز أبو حنيفه گفت : اى پسر معصيت از كه سانح و صادر گردد از طوايف بشر يا از حضرت غنىّ أكبر ؟\r\nأبى ابراهيم موسى بن جعفر عليه السّلام فرمود كه : يا شيخ أمر معصيت و أفعال منكر از سه وجه بدر نيست .\r\nوجه اوّل : آنكه از حضرت مهيمن قادر بود و أصلا بنده را در آن هيچ نوع قدرت و أثر نبود پس حكيم را سزاوار و در خور نيست كه بنده را بفعل خود كه أصلا آن عبد را قدرت و أثر در آن فعل منكر نباشد معذّب گرداند .\r\nو وجه ثانى : آنكه آن فعل معصيت از بنده و ربّ العزّت صادر به شركت و در حضرت ربّ العالمين أقوى الشّريكين است و شريك أكبر را جدير و درخور نيست كه شريك أصغر را بذنب كه بوسيلهء ارتكاب معصيت و فعل منكرى بشركت يك ديگر مصدر گردانيدند مؤاخذه نمايد .\r\nو وجه ثالث : آنكه أفعال معاصى بالتّمام از بندهء عاصى صادر و سانح گشته و أصلا ايزد عزيز را در آن چيز قدرت و أثر نبود عفو و عذاب أمثال اين معاصى موقوف بمشيّت واجب تعالى است اگر خواهد عفو نمايد و اگر نخواهد عقوبت فرمايد .\r\n","description":"","footnote":"","page_name":" 10 ","page_number":12},
  {"content":"\r\nراوى گويد كه : حضرت موسى كاظم ( ع ) چون اين سخن بيان نمود سكوت تمام به ابو حنيفه نافرجام رسيد چنانچه گفتى از كلام صدق التيام امام عليه السّلام حجر بر دهان أبو حنيفه مستهام آمد و بهت تمام از آن اعتراض ناتمام يافت .\r\nمن گفتم : كه ترا زنهار متعرّض أولاد رسول مختار بأمثال اين گفتار نگردى كه در روز حساب و شمار خاسر و شرمسار گردى و يكى از شعراى عرب بيان اين معنى از روى علم و ادب در اين أبيات مرتبط و منتظم گردانيد شعر :\r\n\r\nلم تخل أفعالنا اللَّاتى نذمّ بها\r\nأحدى ثلث معان حين نأتيها\r\nامّا تفرّد بارينا ، بصنعتها\r\nفيسقط اللَّوم عنّا حين ننشيها\r\nاو كان يشركنا فيها فيلحقه\r\nما سوف يلحقنا من لائم فيها\r\nاو لم يكن لإلهي في جنايتها ذنب\r\nو ما الذّنب الَّا ذنب جانيها\r\n\r\n\r\nروايت كند علىّ بن يقطين رضى الله عنه كه أبو جعفر الدّوانيقى پدرم يقطين را أمر بحفر بئر در قصر العبّادى نمود و تا أبو جعفر در ربقهء حيات بود پدرم در حفر بئر سعى موفور بحيّز ظهور رسانيد امّا آب از چاه مستنبط و ظاهر نگردانيد .\r\nمهدى از منهيان چون استماع خبر حفر بئر در موضع مذكور نمود پدرم را بحضور خود طلب فرمود و گفت : يا يقطين در باب حفر بئر در آن سرزمين سعى و اهتمام تمام بانصرام بايد رسانيد و آب از آن مكان ظاهر بايد گردانيد اگر تمامى آنچه در خزانه بيت المال موجود است صرف بايد نمود زنهار در آن به قدر وسع و امكان سعى و اهتمام فراوان نمائى و تقصير ننمائى كه عذر\r\n","description":"","footnote":"","page_name":" 11 ","page_number":13},
  {"content":"\r\nنامسموع است .\r\nيقطين چون جدّ و اجتهاد مهدى در حفر بئر قصر العبادى بسيار بسيار ديد برادر خود أبو موسى را به جهت حفر بئر بر آن سرزمين مقرّر تعيّن فرمود أبو موسى پيوسته و لا يزال با سعى و كمال استعجال در حفر چاه درگاه و بيگاه اشتغال داشت و عمله و فعله در كندن چاه بودند كه نقب در ته چاه پيدا شد در آن سفل زمين كه از آن باد تصاعد مينمود در ساعت اينخبر بسمع أبو موسى رسيد بسر چاه حاضر شد نقب ديد مانند چاه كه چهل ذرا طول و عرض آن چاه بود .\r\nأبو موسى گفت : مرا به اين چاه فروز آريد پس آنگاه در شقق محلّ محمل نشسته متوجّه قعر چاه گرديد چون به ته چاه رسيد نظر بأطراف و جوانب آن نمود هول و صداى باد از أسفل آن چاه استماع ميفرمود در آن أثر أمر كرد كه او را به بالا كشند چون به بالا رسيد حكم كرد تا آن خرق را واسع گردانيدند و مانند درى عظيم بر آن وضع كردند ، پس آنگاه أبو موسى دو مرد در شقّ محلّ محمل گذاشته گفت : بايد كه به ته اين چاه رفته خبر حقايق آن را كما ينبغى و يليق استعلام و تحقيق نموده كه آن صدا و ندا از چه چيز مسموع و متميّز ميگردد .\r\nچون آن دو مرد بقعر چاه رسيدند عجايب بسيار و غرايب بيشمار به نظر درآوردند و بعد از مكث مدّت در آن محلّ حركت آن حبل نمودند ، جمعى كه در أعلاى آن چاه منتظر و آگاه بودند آن دو مرد را به بالا كشيدند و حقايق آن را از آن دو نفر استعلام و استخبار نمودند .\r\nأبو موسى گفت : آنچه در قعر اين چاه مرئى شما گرديد بيان نمائيد\r\n","description":"","footnote":"","page_name":" 12 ","page_number":14},
  {"content":"\r\nآن دو نفر هر چه در آن بئر مرئى و مبصر ايشان گرديد بابو موسى خبر دادند كه رجال و نسوان و بيوتات و أبنيهء بيرون از حدّ حصر و بيان و متاع فراوان به نظر ما عيان گرديد كه همگى و تمامى آن مسخ بأحجار گرديدند ليكن با مردان و زنان لباسها و جامهاى الوانست ، بعضى ايشان نشسته و گروهى بر پهلوى ايشان خوابيده و برخى تكيه بحيطان بيوت و جدران دارند چون بجامها و لباسهاى آن طايفه دست گذاشتيم آن را مانند هبا يافتيم أمّا ديوارهاى منازل قايمه به همان حال سابق و محكم و برقرار است .\r\nراوى گويد كه : أبو موسى در ساعت حقايق اين خبر بنزد مهدى خليفه يكسر محرّر گردانيد مهدى بعد از اطَّلاع بر آن أمر حقيقت اين خبر بمدينه سيّد البشر بموسى بن جعفر عليه السّلام تحرير فرمود و التماس و سؤال قدوم مسرّت لزوم آن حضرت عليه السّلام بنزد خود نمود بعد از آنكه آن خلاصهء أولاد نبىّ المحمود او را مشرّف فرمود از حقايق آن أمر استعلام و استخبار نمود آن سرور او را بحقيقت آن أمر خبر داد و گفت :\r\nيا أمير المؤمنين اين جماعت بقيّهء قوم مغضوباند كه حضرت قادر منّان منازل ايشان را بر سر آن طايفه أهل عصيان فروز آورده هلاك گردانيد ، و اين قوم أحقافند .\r\nمهدى گفت : يا أبا الحسن أهل أحقاف كدام قومند و أحقاف عبارت از چيست ؟\r\nحضرت موسى بن جعفر ( ع ) گفت : أحقاف رمل است و حقايق أحوال اين طايفه و عصيان ايشان مشهور و عيانست .\r\n\r\nحكايت كرد أبو أحمد هانى بن محمّد العبدى رضى الله عنه و گفت :\r\n","description":"","footnote":"","page_name":" 13 ","page_number":15},
  {"content":"\r\nحديث و حكايت نمود براى من أبو محمّد الحسن العسكرى عليه السّلام و سند حديث و روايت خود به حضرت موسى بن جعفر عليهما الصّلوة و السّلام رسانيد كه آن ولىّ ايزد أكبر عليه السّلام فرمود كه : من در هنگامى كه بمجلس رشيد داخل شدم بر او سلام كردم ردّ سلام من نمود و گفت :\r\nيا موسى بن جعفر شما و پدرت كه خراج براى شما و ايشان مىآيد ؟\r\nمن چون اين سخن از آن نامؤتمن شنيدم گفتم : يا أمير المؤمنين از تو پناه به حضرت آله ميبرم * ( أَنْ تَبُوءَ بِإِثْمِي وَإِثْمِكَ ) * مرا التماس و استدعا از شما آن است كه قبول سخنان باطله و بهتان عامله از أعداء ما در حقّ ما ننمائيد زيرا كه بر شما ظاهر و هويدا است كه از زمان قبض رسول آخر الزّمان الى هذا الاوان پيوسته خلقان كذب و بهتان نسبت بما ميدهند آيا اين أمر بر شما ظاهر نيست اگر شما خويشى و رابطهء قرابتى به حضرت رسول قريشى بينيد و ما را از آن سلسلهء عليّه دانيد بوثيقهء كريمهء * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * ما را مأذون گردانيد بذكر و بيان حديث كه براى شما حكايت كنيم .\r\nرشيد گفت : ترا مأذون گردانيدم .\r\nگفتم : خبر داد به من پدرم از آباى ما و آن أعيان از جدّ ما رسول ايزد منّان عليهم سلام الله تعالى بر آنكه آن نبىّ مكرّم فرمود كه : هر گاه رحم مسّ رحم نمايد هر دو رحم متحرّك و مضطرب ميگردند مرا خداى تعالى فداى تو گرداناد دست خود به من ده تا حقيقت اين أمر بر تو نيز بيّن و ظاهر گردد .\r\nچون رشيد اين سخن از من شنيد گفت : يا موسى بن جعفر به من نزديكتر آى و دورى منماى من نيز بنزديك او رفتم دست مرا گرفته به پيش خود كشيد و مرا بسينهء خود چسبانيد و دست در گردن من كرد و مدّت طويل\r\n","description":"","footnote":"","page_name":" 14 ","page_number":16},
  {"content":"\r\nميان من و او معانقه بود زو چون دست از گردن من برداشت و مرا گذاشت و گفت : يا موسى بن جعفر بنشين با اطمينان خاطر زيرا كه ترا أصلا هيچ گونه بأس و خوف ضرر از من نسبت به تو متصوّر نيست .\r\nمن چون در آن أثر نيك در او نظر كردم ديدم كه از هر دو چشم او آب مانند فواره جوشيد من نظر از او برداشتم و رجعت بنفس خود نمودم .\r\nرشيد در آن وقت روى به من آورده گفت : تو راست گفتى و جدّت رسول ايزد خالق نيز صادق بود و الله كه بعد از ملاقات شما خونم به حركت آمد ، و عروقم بغايت مضطرب و بىآرام و رقّت بر من مستولى گشته در آن مرام بىانتظام شدم و آب از چشمم بىاختيار روان و آشكار گرديد .\r\nيا موسى ترا طلب كردم به جهت آنكه چيزى بسيار خلجان سينه و خاطر منست و مدّتى است كه من هيچ أحدى از أرباب فضل و حال از كيفيّت حقايق آنها استعلام و سؤال نكردم اگر تو مرا از آن مجاب گردانى در آن باب آنچه جواب صواب بود بيان نمائى دست از تو بردارم و قول هيچ أحدى را در حقّ تو نشنوم بدرستى كه به من رسيد كه شما هرگز دروغ نگفتيد نبايد كه تصديق من نمائيد در باب مختلجات كلام كه در خاطر منست .\r\nآن حضرت گويد كه : من در جواب رشيد گفتم : حقايق امور آنچه دانم ترا بر آن مطَّلع گردانم به شرطى كه مرا از طرف خود ايمن گردانى .\r\nهارون رشيد گفت : ترا امانست اگر به من راست گوئى و ترك تقيّه كه شما معشر بنو فاطمه و بنو عبد المطَّلب ميدانيد نمائيد .\r\nآنگاه فرمود كه : يا موسى بن جعفر ما در نسبت با رسول ( ص ) مساوى با شما خواهيم بود و أصلا هيچ گونه تفاوت در آن باب ميان ما و شما با حضرت\r\n","description":"","footnote":"","page_name":" 15 ","page_number":17},
  {"content":"\r\nرسالتمآب نخواهد بود زيرا كه ما بنو عبّاسايم و شما أولاد أبى طالب و عبّاس و أبى طالب هر دو عمّ رسول ايزد واهباند و ربط خويشى و نسب قرابتى اين هر دو با نبىّ أبطحى يكيست شما را در اين باب چه سخن است ؟\r\nحضرت موسى الكاظم ( ع ) گفت : ما به نسب و رحم به حضرت رسول ايزد عالم أقرب از شما خواهيم بود .\r\nهارون رشيد پرسيد كه چون شما أقرب به رسول صلَّى الله عليه و آله و سلَّم از ما خواهيد بود كه بسبب قرابتى ما و شما نسبت به حضرت سيّد البرايا عمومت است ؟\r\nحضرت امام الاكرم موسى الكاظم عليه السّلام فرمود : نه چنين است و وجه أقربيّت ما به رسول صلَّى الله عليه و آله و سلَّم از شما آنست كه عبد الله و أبى طالب هر دو برادر از طرفين مادر و پدرند و پدر شما عبّاس برادر ايشان بود امّا از طرف پدر ، چه مادر او غير مادر عبد الله و أبا طالب بود .\r\nرشيد گفت : شما بنى أبى طالب چون دعوى وراثت به حضرت نبىّ الرّحمه توانيد كرد كه أبا طالب پيشتر از حضرت رسول قادر واهب وفات يافت و پدر ما عبّاس بعد از وفات نبىّ المحمود مدّتى در ربقهء حيات باقى و موجود بود .\r\nحضرت موسى الكاظم عليه السّلام فرمود كه : گفتم يا أمير المؤمنين التماس و استدعا از مكارم أخلاق شما آنست كه مرا از سؤال اين مسأله معذور دارى و به غير اين باب از هر باب سؤال نمائى كه در جواب آن به قدر الوسع و الامكان سعى و اجتهاد نمايم .\r\nهارون رشيد گفت : نه دوست دارم كه از حقيقت اين كما هو حقّه واقف و عالم گردم .\r\n","description":"","footnote":"","page_name":" 16 ","page_number":18},
  {"content":"\r\nمن گفتم : يا أمير المؤمنين پس مرا أمان ده .\r\nهارون رشيد گفت : يا موسى بن جعفر شما پيش ازين كلام يعنى قبل از سؤال أمان از ما در ايمن و با جمعيّت خاطر و مطمئن خواهيد بود بايد كه ما را بحقايق اين أمر عالم و مخبر گردانى .\r\nموسى بن جعفر عليه السّلام گويد كه : گفتم در قول حضرت أمير المؤمنين على عليه السّلام كه فرمود كه : ليس مع ولد الصّلب ذكرا كان او انثى سهم الَّا الابوين و الزّوج و الزّوجه . يعنى : بعد از وفات مورث كه از او ولد صلبى باقى ماند خواه ذكر و خواه انثى هيچ أحدى را در آن ميراث سهم تراث نيست مگر آنكه با ولد صلبى پدر و مادر و شوهر باشند يا زن كه هر يك از والدين و زوج يا زوجه حصّهء سهم خود را برميدارند و باقى ميراث تعلَّق بولد صلبى دارد خواه ذكر و خواه انثى و عمّ مورث را با ولد صلبى او ميراث نرسد .\r\nو در كتاب مستطاب حضرت ربّ الأرباب چيزى كه ناطق در اين باب بود موجود نيست الَّا آنكه بنى عدى و بنى اميّه ميگويند عمّ والد است اين رأىشان است كه بىحقيقت و بىأثر از قول رسول ايزد منّانست و أعيان دين و علماى صادقين اعتماد و اعتنا بقول هيچ أحدى بدون دلايل و براهين ننمايند و هر كه قائل بقول حضرت أمير المؤمنين على عليه السّلام گردد از علماء قضايا و أحكام آن طايفه خلاف قضاياى اين جماعت است اين نوح بن درّاج در اين مسأله قائل بقول على عليه السّلام است و به اين قول حكم فرمود و حضرت او را به اين دو شهر كوفه و بصره متولَّى قضايا و أحكام امّت گردانيد او به همين نوع حكم ميفرمود مردم اين خبر بسمع شريف منهى و معروض گردانيدند آن حضرت\r\n","description":"","footnote":"","page_name":" 17 ","page_number":19},
  {"content":"\r\nأمر باحضار او و احضار آنكه بر خلاف نوح بن درّاج بود نمود .\r\nاز آن طايفه مخالفين و از جملهء ايشان سفيان بن ثورى و ابراهيم - المدنى و فضيل بن عيّاض بودند ، چون آن جماعت بمحضر أمير المؤمنين ( ع ) حاضر گشتند و شهادت دادند كه آنچه نوح بن درّاج بر آن قائل است در اين مسأله آن قول أمير المؤمنين على عليه السّلام است حضرت أمير المؤمنين على عليه السّلام به آن طايفه فرمود كه آنچه بما رسانيدند بعض علماء أهل حجاز چرا شما فتوى به آنچه نوح بن درّاج حكم و فتوى به آن نمود نمىنمائيد .\r\nپس گفتند : ما به خدمت شما آمديم تا بهر چه مأمور گرديم معمول گردانيم حضرت أمير المؤمنين على عليه السّلام حكم و قضاء خود را امضاء نمود .\r\nآنگاه حضرت أبى ابراهيم موسى بن جعفر گفت : يا أمير المؤمنين قدماء و عامّه ميگويند كه روزى حضرت نبىّ جليل القدر در محضر أنصار و مهاجر خطاب مستطاب بأصحاب نموده فرمود كه : أقضاكم علىّ .\r\nو همچنين عمر بن الخطَّاب در بعض محفل و مآب ميفرمود كه علىّ أقضانا و اين اسم جامع تمامى أسماء محموده است زيرا كه جميع آنچه از صفات ممدوح كه حضرت رسالتمآب مدح أصحاب نمود از قرائت و فرايض و علم همگى آنها داخلاند در قضا .\r\nهارون رشيد گفت : يا موسى بن جعفر حقيقت اين أمر را بر من زياده گردان و واضحتر بيان و عيان نماى .\r\nامام الاكرم گفت كه : در آن مجلس از هر نوع مردم بودند گفتم مجالس را أمانات و ساعات بسيار است خاصّه مجلس شما كه هر لحظه متقاضى أمر\r\n","description":"","footnote":"","page_name":" 18 ","page_number":20},
  {"content":"\r\nديگر است .\r\nرشيد گفت : هيچ باك نيست .\r\nگفتم : كه حضرت پيغمبر ميراث به كسى كه مهاجرت با آن حضرت ننمود نميداد و او را بتولَّى و تصدّى هيچ ولايت نميفرستاد تا آنكه آن كس مهاجرت مينمود ، پس آنگه آن شخص را متصدّى و متولَّى ولايات ميگردانيد .\r\nرشيد گفت : اين سخن شما دعوا است و هيچ دعوى به غير حجّت و شهود مسموع و مشهود نيست حجّت خود بيار .\r\nدر آن دم گفتم : حجّت سخنم قول ايزد عالم است كه در كلام خود ميفرمايد كه : * ( وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى - يُهاجِرُوا ) * .\r\nعمّ من عبّاس عليه رحمة الله تعالى مهاجرت با جدّم محمّد مصطفى ، ننمود پس او را بناء وافى هدايت هيچ نوع ولايت نبود .\r\nدر آن أثر رشيد از من پرسيد كه يا موسى من از تو سؤال مينمايم آيا اين سخن را تو فتوى بأعداء در هيچ وقت دادى يا اخبار أحدى از علماء و فقها به چيزى از اين مسأله نمودى ؟\r\nگفتم : اللَّهمّ لا .\r\nيعنى : بار خدايا تو شاهدى و مطَّلع كه من هرگز اين سخن به هيچ كس نگفتم و نيز هيچ أحدى به غير أمير المؤمنين از من سؤال از حقيقت اين ننمود بعد از آن گفت : يا موسى چون شما تجويز عامّه و خاصّه نموديد در آنكه نسب شما را منسوب به حضرت محمّد مصطفى عليه التّحيّه و الثّناء نمايند و به شما گويند كه يا بن رسول الله ( ص ) و حال آنكه شما بنو على و از أولاد أبى طالبيد\r\n","description":"","footnote":"","page_name":" 19 ","page_number":21},
  {"content":"\r\nو جز اين نيست كه هر كس منسوب بوالد آن كس است و فاطمه زهراء عليها سلام ظرف و رعاء بود و نبىّ المحمود جدّ مادرى شما بود ؟\r\nحضرت امام الأكرم موسى الكاظم عليه السّلام فرمود : كه من چون اين كلام ناموزون از هارون رشيد شنيدم گفتم : من نسبت نسب خود به حضرت نبىّ الواهب بر شما ظاهر گردانم .\r\nرشيد گفت : نعم .\r\nگفتم : اگر حضرت نبىّ الرّحمه از تو خواستگارى كريمهء تو نمايند ، شما اجابت آن حضرت در تزويج بنت خود مينمائيد .\r\nرشيد گفت : سبحان الله چرا اجابت نكنم بلكه بعد از اجابت فخر بر عرب و عجم و خويش بلكه بر تمامى أعيان عرب و قريش نمايم .\r\nگفتم : لكن رسول از من مخاطبه نمينمايد و من نيز تزويج او ننمايم گفتم يا أمير المؤمنين بواسطهء آنكه آن نبىّ خير البشر ايلاد من نمود و ترا ايلاد ننمود يعنى : من از أولاد حضرت نبىّ الأمجادم و تو از فرزندان پيغمبر آخر الزّمان نيستى .\r\nرشيد گفت : أحسنت يا موسى بعد از آن گفت : يا موسى شما چگونه ميگوئيد كه ما ذريّت نبىّ الرّحمه‌ايم و حال آنكه رسول ايزد واهب را أصلا عقب نماند زيرا كه عقب هر بشر عبارت از اين و ذكر است كه بعد از او باقى و موجود بود و شما بنو على فرزند دختر آن پيغمبر جليل القدريد و فرزند دختر أصلا عقب آن سرور نخواهد بود ؟\r\nدر آن أثر گفتم : يا أمير المؤمنين ترا قسم است بقرابتى پيغمبر و بقبر آن سرور و به آن كس كه در آن قبر است كه مرا از بيان اين مسأله معفوّ و معذور\r\n","description":"","footnote":"","page_name":" 20 ","page_number":22},
  {"content":"\r\nدارى .\r\nرشيد گفت : نه يا موسى بن جعفر تو كه فرزند على و يعسوب آن قوم يعنى سيّد و رئيس آن طايفه و امام زمان ايشانى آيا مرا خبر حجّت شما نمىدهى و مطَّلع و مخبر بحقايق اين أمر مخفى و مستتر نميگردانى ؟\r\nچنين به من رسيد يا موسى كه تو أعلم امم و امام جميع مردمى و من از سر تو دور و ترا از پيش خود غايب و مهجور نگردانم تا آنكه تمامى اسئله كه از تو سؤال نمودم مرا در آن باب مجاب بدليل و حجّت از كتاب حضرت خداى وهّاب نگردانى چه شما معشر أولاد على ( ع ) دعوى مينمائيد كه چيزى از قرآن حتّى الف و واو كه مكتوب در آن بود از علم شما ساقط و بيرون نبود و البتّه شما را علم بتفسير و تأويل آن بود شما حجّت و برهان خود را در اين باب بقول حضرت مالك الرّقاب * ( ما فَرَّطْنا فِي الْكِتابِ مِنْ شَيْءٍ ) * ميدانيد و خود را از اقتباس رأى - خورشيد انجلاى علما و اقتباس محكم أساس كلامى دانا مستغنى ميشماريد حضرت موسى الكاظم عليه السّلام فرمود كه : يا أمير المؤمنين آيا مرا اذن در جواب ميدهيد ؟\r\nرشيد گفت : بيار آنچه در خاطر دارى .\r\nامام الاكرم أبو ابراهيم موسى الكاظم عليه السّلام فرمود كه : أعوذ با لله من الشّيطان الرّجيم * ( بِسْمِ الله الرَّحْمنِ الرَّحِيمِ ) * * ( وَمِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ وَكَذلِكَ نَجْزِي الْمُحْسِنِينَ وَزَكَرِيَّا وَيَحْيى وَعِيسى ) * يا أمير المؤمنين پدر عيسى كيست ؟\r\nرشيد گفت : يا موسى عيسى را پدر نيست .\r\nأبو ابراهيم فرمود كه : حضرت واجب تبارك و تعالى عيسى عليه السّلام را\r\n","description":"","footnote":"","page_name":" 21 ","page_number":23},
  {"content":"\r\nملحق بذرارى انبيا از طرف مريم عليهم سلام الله تعالى نمود همچنين ما را نيز ايزد تعالى از قبل مادر ما حضرت فاطمة الزّهراء ( ع ) ملحق بذرارى سيّد النّبى العربى گردانيد يا أمير المؤمنين اگر اذن و رخصت در باب بيان اين حقيقت بود زياده گردانم .\r\nرشيد گفت : بيار .\r\nآن حضرت فرمود كه : قول عزّ و جلّ كه در اين آيهء وافى هدايت : * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * هيچ أحدى از علما بيان و دعوى ننمود در باب آنكه حضرت نبىّ المحمود در تحت الكسا در هنگام مباهله با نصارى كسى را به غير علىّ بن أبى طالب ( ع ) و فاطمه الزّهراء و حسن و حسين ديگرى را داخل در آن مكان و مأواى ننمود يا أمير المؤمنين پس أبناء ما حسن و حسين ( ع ) و نساء فاطمة الزّهراء و أنفس ما علىّ بن أبى طالب عليه التّحيّة و الثّناء باشند علماء دين سيّد الورى اجماع كردند در باب آنكه جبرئيل عليه التّحيّة و الدّعاء در روز أحد بعد از مشاهده و ملاحظهء سعى و ضرب و طعن او در حرب گفت : يا محمّد على مواساة عجب نسبت بشما يا نبىّ العجم و العرب مينمايد .\r\nحضرت سيّد العربى فرمود كه : يا أخى علىّ از منست و من از على ( ع ) جبرئيل عليه السّلام گفت : يا رسول الله عليه السّلام من نيز از شما و از علىام پس از آن أمين الوحى ايزد بارى فرمود كه : ( لا سيف الَّا ذو الفقار و لا فتى الَّا على ) حضرت أمير المؤمنين على ( ع ) در نزد واجب تعالى ممدوح است چنانچه عزّ و جلّ مدح خليل عليه السّلام نمود در هنگام كه فرمود :\r\n","description":"","footnote":"","page_name":" 22 ","page_number":24},
  {"content":"\r\n* ( قالُوا سَمِعْنا فَتًى يَذْكُرُهُمْ يُقالُ لَه إِبْراهِيمُ ) * يا أمير المؤمنين ما افتخار بقول حضرت نبىّ المختار مينمائيم به آن كه آن حضرت فرمود كه : على از منست و من از علىام .\r\nرشيد گفت : أحسنت يا موسى حاجات خود را به من اعلام نماى كه در انصرام و انجام مهام و مرام شما سعى تمام نمايم و شما را دوستكام و مقضىّ المرام روانهء مدينهء با سكينهء حضرت سيّد الأنام فرمايم .\r\nموسى الكاظم عليه السّلام ميفرمايد كه : برشيد گفتم أوّل حاجت من به خدمت شما آنست كه اين پسر عمّ خود را اذن رجعت نمائى تا آنكه مراجعه بسوى حرم با محترم جدّ خود * ( مُحَمَّدٌ رَسُولُ الله ) * صلَّى الله عليه و آله و سلَّم و به عيال و أقربا نمايم .\r\nرشيد گفت : در اين أمر نظر و فكر ميكنم ان شاء الله تعالى .\r\nمنقول و مرويست كه مأمون رشيد گفت بقوم و أقربا و بمعشر برايا كه آيا شما ميدانيد كه مرا تعليم تشيّع نمود ؟\r\nقوم گفتند : لا و الله نه بخداى عالم مرا قسم است كه ما را اطَّلاع أصلا بحقيقت اين أمر نيست .\r\nمأمون گفت : مرا هارون رشيد مطَّلع و مخبر بحقيقت اين أمر نمود شخصى گفت : يا أمير المؤمنين اين چگونه جايز بود كه ما ديديم كه قتل اين أهل البيت ميكنيد .\r\nمأمون فرمود كه : صدور قتل ايشان از ما محض بواسطهء ملك دنيا بود لانّ الملك عقيم .\r\n\r\nبعد مأمون گفت : كه روزى موسى بن جعفر ( ع ) بمجلس رشيد داخل\r\n","description":"","footnote":"","page_name":" 23 ","page_number":25},
  {"content":"\r\nگرديد در ساعت رشيد برخاست و استقبال آن حضرت نمود و او را در صدر مجلس اجلاس فرمود خود پيش روى آن سرور نشست و سخن در پيوست و ميان موسى و رشيد سخنان بسيار بسيار جارى و سانح گرديد .\r\nبعد از اين موسى بن جعفر عليه السّلام بپدرم گفت : يا أمير المؤمنين به درستى كه حضرت عزّ و جلّ بر همه واليان عهد او در هر محلّ و مكان واجب و عيان گردانيد كه وسيلهء معاش و سبب انتعاش فقراء امّت باشند ، و دين أصحاب قرض و دين را مؤدّى گردانند و بار گران از گردن بندگان ايزد منّان بردارند و برهنگان را پوشانند و نيكوئى به حال درمانده‌گان و محبّان نمايند يا أمير المؤمنين شما در فعل خيرات و ميراث أولى از ساير برايائى كه مرتكب نيكوئيها گرديد .\r\nرشيد گفت : يا أبا الحسن در فعل خيرات تقصير نميكنم .\r\nبعد از آن آن حضرت برخاست و پدرم نيز بتواضع او برخاست و ميان هر دو چشم او را بوسيد پس آنگاه آن بندهء خاصّ آله را متوجّه منزل و آرامگاه او گردانيد .\r\nبعد از آن روى به من و امين و مؤتمن آورده گفت : يا عبد الله و يا محمّد و يا ابراهيم در ملازمت و بركات ابن عمّ و سيّد شما برويد و ركاب او را بگيريد و دامن جامهء او را مساوى گردانيد و مشايعت او نموده به منزل شريفش برسانيد و ازو مرخّص گشته به منزل خود عودت نمائيد .\r\nما هر سه برادر حسب الأمر پدر در ركاب سعادت أثر آن سرور روان گشتيم در اثناء راه آن پسنديدهء حضرت آله پنهان از برادران بسرّ ميان من و ايشان مرا بشارت بخلافت داد و گفت : چون مالك اين أمر گردى و حكومت\r\n","description":"","footnote":"","page_name":" 24 ","page_number":26},
  {"content":"\r\nبر تو مستقرّ گردد بايد كه نيكوئى بفرزندم نمائى .\r\nپس آنگاه ما را رخصت انصراف به خدمت پدر ما فرمود و چون جرات من در تكلَّم و سخن در محفل و مجلس خالى از هر كس گرديد گفتم : يا أمير المؤمنين اين چه كس بود كه تعظيم و اجلال او نموديد و او را در صدر مجلس ، اجلاس فرموديد و خود در مكان أدون ممكَّن شديد و چون متوجّه منزل و محلّ خود گرديد ما را حكم بمتابعت خدمت او و گرفتن ركاب ايشان نموديد .\r\nپدرم فرمود : كه اى فرزند اين شخص امام مردمان و حجّت خداى سبحان بر خلقان و خليفهء او بر بندگان بىشبهه و گمان است .\r\nمن گفتم : يا أمير المؤمنين اين صفات كامله و نعوت شامله همگى در ذات پسنديدهء شما نيست ؟\r\nپدرم گفت : ما امام جماعت و خليفهء امّت در ظاهر از روى قهر و غلبه‌ايم و موسى بن جعفر امام حقّ از قبل ايزد أكبر و از أوصياى حضرت پيغمبر است اى پسر اين موسى بن جعفر بمقام رسول خير البشر أحقّ است از من و از ساير خلق و بشر .\r\nو الله به حضرت قادر عالم مرا سوگند و قسم است اگر تو در أمر خلافت با من منازعت نمائى هر آينه من جايى كه دو چشم تو در آن ممكَّن است از پيكرت بردارم ، زيرا كه ملك عقيم است و حبّ جاه بىاشتباه بغايت عزيز و عظيم .\r\nامّا چون آن ولىّ بيچون از أمير المؤمنين هارون مرخّص و مأذون - مراجعت به منزل گرديد و ارادهء رحلت از مدينه حضرت نبىّ الرّحمه بمكَّه نمود هارون بعطيّهء صرّهء سوداء كه در آن كيسه دويست دينارى كه يكدرهم از آن پيش و كم نبود فرمود چون خازن زر حاضر ساخت پدرم در آن محلّ روى به\r\n","description":"","footnote":"","page_name":" 25 ","page_number":27},
  {"content":"\r\nفضل آورده گفت : اين زر به خدمت موسى بن جعفر ببر بگوى كه أمير المؤمنين به خدمت شما معروض ميدارد كه ما در اين وقت در ضيق و عسرت معاش - ميگذرانيم ان شاء الله تعالى همين كه جز اين زر از ولايت و مصر برسد البتّه حصّه در سدّ شما به زودى بشما رسد .\r\nمن در آن زمان در پيش روى ايشان برخاستم و گفتم يا أمير المؤمنين شما أبناء مهاجر و أنصار و ساير قريش و بنى هاشم غير ذى اعسار و كسى را كه حسب و نسب او را نميدانيد بلكه نمىشناسيد كه از كدام ولايت و ديار است پنج هزار ريال اعطاء و احسان مينمائيد و موسى بن جعفر كه تعظيم و اجلال او از همه كس بيشتر نموديد دويست دينار كه أخسّ عطيّت تو از عطايائى كه بساير النّاس نمودى بموسى بن جعفر احسان و اعطا فرمودى اين عطيّه نه سزاوار از تو و نه درخور اوست .\r\nپدرم گفت : اسكت لا امّ لك مادرت مباد ساكت شويد بدرستى كه اگر من زياده به او اعطا و احسان نمايم كه ضامن او مىشود از آنچه من ايمن از او نيستم كه فردا به روى من صد هزار شمشير از شيعيان و مواليان او برسد ، و فقراء أهل بيت او بر من زنند .\r\nاى پسر در هنگام بسط ايادى داعين ايشان سلامتى براى من و تو آسان نيست .\r\n\r\n( از شخصى معتبر منقول و مشتهر است كه چون هرون الرّشيد داخل مدينهء با سكينه گرديد متوجّه زيارت نبىّ الرّحمه شد و در آن وقت قبايل أعراب نيز بواسطهء ادراك ملاقات هرون از أطراف و أكناف بمدينه خلاصهء و زبدهء أولاد عبد مناف بلكه در روضه و مطاف او حاضر شدند در آن أثر هرون الرّشيد\r\n","description":"","footnote":"","page_name":" 26 ","page_number":28},
  {"content":"\r\nمحض براى اظهار شرف و فخر خود تقديم بقبر سيّد البشر نمود و فرمود السّلام عليك يا رسول الله ، السّلام عليك يا ابن عمّ و به اين زيارت نبىّ المختار اظهار افتخار بر غير خود از حضّار مطاف سيّد الأبرار نمود .\r\nحضرت أبو الحسن موسى عليه السّلام در آن مقام حاضر بود و از مطلب هرون الرّشيد عالم و مطَّلع گرديد پيش روى رسول صلَّى الله عليه و آله و سلَّم آمد و گفت : السّلام عليك يا رسول الله ، السّلام عليك يا أبه .\r\nهرون الرّشيد چون اين كلام از حضرت أبو الحسن عليه السّلام شنيد رويش متغيّر گرديد و أثر غيظ از رنگ روى و جسم هرون در محضر آن حشم ظاهر و هويدا شد .\r\nو از حضرت أبى الحسن موسى الكاظم عليه السّلام مرويست كه آن امام الهمام عليه الصّلوة و السّلام فرمود كه : من چون أبيات كه از مروان بن أبى حفصه است شنيدم دانستم كه أكثر عامّه عالم بحقايق أمر حقّاند ليكن كتمان آن نمودند و آن أبيات اينست :\r\nشعر :\r\n\r\nأنّى يكون و لا يكون و لم يكن\r\nلبنى البنات وراثة الأعمام\r\nكان التّراث لبنى البنات و لم يكن\r\nللمشركين دعايم الاسلام\r\nلبنى البنات نصيبهم من جدّهم\r\nو العمّ متروك به غير سهام\r\nما للطليق و للتّراث و انّما\r\nسجد الطَّليق مخافة الصّمصام\r\nو بقى ابن نثلة واقفا متلذّذا\r\nفيه و يمنعه ذوى الأرحام\r\nإنّ ابن فاطمة المنوه باسمه\r\nحاز التّراث سوى بنى الأعمام\r\n\r\n\r\nمحمّد بن الحسن از حضرت أبى الحسن موسى عليه السّلام در محضر\r\n","description":"","footnote":"","page_name":" 27 ","page_number":29},
  {"content":"\r\nرشيد در مكَّه پرسيد كه يا موسى بن جعفر محرم را آيا جايز و درخور است كه محمل خود را تظليل كند ؟\r\nحضرت موسى عليه التّحيّة و الثّناء فرمود كه : در حالت اختيار جايز و سزاوار نيست .\r\nمحمّد بن الحسن گفت : آيا محرم را جايز است كه مشى در تحت الظَّلال در وقت اختيار نمايد ؟\r\nآن امام الاكرام گفت : نعم .\r\nمحمّد بن الحسن چون اين سخن از حضرت أبو الحسن ( ع ) شنيد في الفور خنديد .\r\nامام المؤتمن گفت : يا ابن الحسن تعجّب از سنّت رسول حضرت - مهيمن مىنمائى و سخريّه و استهزاء به آن ميفرمايى ؟\r\nنبىّ الاكرم كشف ظلال در احرام خود نمود ليكن در هنگام كه محرم بود مشى در تحت الظَّلال آن رسول ايزد متعال فرمود يا محمّد أحكام ايزد علَّام قياسى نيست تا بعضى آن را قياس ببعضى ديگر توان نمود ، هر كه قياس كند در اين طريق و سبيل كه بىشبهه آن جاهل مضلّ است از سواء السّبيل .\r\nمحمّد بن الحسن بعد از استماع اين سخن ساكت و مبهوت گرديد به نوعى كه در هيچ باب قدرت رجوع بسؤال و جواب نداشت بلكه از آن مجلس برخاست و راه خود برداشت .\r\nو ميان أبو يوسف و حضرت أبى الحسن عليه السّلام نيز مثل اين سخن سانح و جارى در حضور مهدى خليفه گرديد و آن مقدّمه چنان بود كه حضرت\r\n","description":"","footnote":"","page_name":" 28 ","page_number":30},
  {"content":"\r\nموسى الكاظم عليه السّلام بنا بر التماس و استدعاى مهدى از أبا يوسف سؤال مسائل كه أصلا أبو يوسف را بر آنها اطَّلاع نبود نمود ، مهدى چون ديد كه أبى يوسف را أصلا از اسئله حضرت موسى الكاظم عليه السّلام اطَّلاع و علم حاصل نيست بابى يوسف اشارت نمود كه تو از موسى الكاظم عليه السّلام نيز چيزى بپرس .\r\nدر آن وقت أبو يوسف گفت : يا أبا الحسن موسى ( ع ) مرا ارادهء سؤال - مسائل از شماست .\r\nآن حضرت ( ع ) فرمود كه : بيار از سؤال آنچه در ياد دارى\r\n\r\nبيار از سؤال آنچه در ياد دارى\r\nكه من نيستم چون تو از علم عارى\r\n\r\nأبو يوسف گفت : يا موسى الكاظم چه ميگوئى در تظليل سايه از براى محرم آيا جايز و رخصت است ؟\r\nامام موسى الكاظم فرمود كه : جايز نيست .\r\nأبو يوسف گفت : آيا ميتواند خيمه برپا كند و در آنجا ساكن شود ؟\r\nآن حضرت فرمود كه : نعم در ساعت أبو يوسف بيمعرفت گفت : آيا فرق ميان اين و آن ظاهر ، و عيان است ؟\r\nحضرت امام ( ع ) گفت : يا أبا يوسف چه ميگوئى در زن حائض آيا بعد از قطع خون و نقا نماز را قضا مىكند يا نه ؟\r\nأبو يوسف گفت : كه نه .\r\nامام گفت : قضاء صوم مينمايد ؟\r\nگفت : نعم قضاء صوم بر حائض لازم است .\r\n","description":"","footnote":"","page_name":" 29 ","page_number":31},
  {"content":"\r\nامام موسى عليه السّلام فرمود چرا .\r\nأبو يوسف گفت : در شرع حضرت محمّد صلَّى الله عليه و آله و سلَّم چنين آمد .\r\nحضرت امام المؤتمن أبو الحسن عليه السّلام فرمود كه : اين نيز مثل آن است .\r\nدر آن حال مهدى گفت : يا أبا يوسف ترا نمىبينم كه در مباحثه و مكالمه با موسى الكاظم كارى توانى ساخت و با او بجدال پرداخت .\r\nأبو يوسف گفت : يا أمير المؤمنين موسى الكاظم مرا بدليل و حجّة انداخت ساكت شدم .\r\n\r\nو از حضرت أبو محمّد الحسن العسكرى عليه السّلام منقول و مرويست كه شخصى از خواصّ شيعه در مجلس حضرت موسى بن جعفر ( ع ) حاضر شد با كمال اضطرار و بنوعى ميلرزيد كه گويا مرتعش است چون امام الاكرم حال آن مؤمن مكرّم را بغايت نامنتظم ديد مجلس از أغيار خالى ساخت و تفحّص أحوال او پرداخت و از او وجه ارتعاش پرسيد .\r\nگفت : يا بن رسول الله ( ص ) مرا هيچ گونه خوف و اشتباه نماند در آنكه فلان بن فلان در اظهار اعتقاد وصيّت و امامت تو كاذب است زيرا كه نفاق شقاق آن شقى منافق بر من مانند صبح صادق ظاهر و عيان گرديد .\r\nحضرت موسى عليه صلوات الله تعالى فرمود كه : حقيقت اين أمر چگونه بود ؟\r\nآن مؤمن گفت : يا ولىّ ايزد معبود امروز من به آن تيره روز داخل و حاضر مجلس فلان گشتيم و در پيش آن مرد شخصى از أكابر أهل بغداد حاضر بود\r\n","description":"","footnote":"","page_name":" 30 ","page_number":32},
  {"content":"\r\nصاحب مجلس برفيق من گفت : يا فلان زعم تو آنست كه موسى بن جعفر امام خلقان و پيشواى انس و جانست نه اينكه اليوم بر سرير خلافت متمكَّن و حكمش بر عجم و عرب نافذ و روانست بيقين اين رأى و دين تو بر خلاف أهل اسلام و ايمانست .\r\nآن صاحب و شيعهء تو در ساعت در جواب آن ناصبى شقىّ گفت من هرگز مثل اين سخن نگويم بلكه ميگويم و زعمم آنست كه موسى بن جعفر امام نيست و اگر اعتقادم بر عدم امامت او نباشد بر من و بر آن كس كه اعتقاد بر عدم امامت او نكند لعنت ربّ العالمين و لعن ساير مخلوقين و ملائكه أجمعين متواتر و متوالى الى يوم الدّين باد .\r\nهمان كه آن كس اين سخن از آن ناكس شنيد گفت : جزاك الله خيرا و از آن به كسى كه بشما مواسات نمايد لعن كرد .\r\nحضرت موسى بن جعفر گفت : چنانچه ظنّ و گمان تو بر آنست اين أمر نه آنچنانست آنقدرست كه صاحبت از تو أفقه و أعلم به اين أمر و مهمّ است اينكه آن مؤمن فرمود كه : موسى امام نيست او آن موسى اراده نمود كه امام نبود پس آنكه غير آن موسى است او در اين هنگام امامست آن مؤمن به همين قول اثبات امامت من نمود و نفى امامت غير من فرمود .\r\nاى عبد الله وقتى كه توبه و استغفار به حضرت قادر مختار نمائى و اين ظنّ از آن مؤمن زايل و از خود فرمائى از عهدهء اين بيرون مىآئى زيرا كه اين ظنّ نامؤتمن تو بر آن مؤمن بمضمون صدق مشحون * ( إِنَّ بَعْضَ الظَّنِّ إِثْمٌ ) * سبب نفاق و موجب گناه و شقاق و وسيلهء دورى از رحمت حضرت مهيمن خلَّاق است .\r\n","description":"","footnote":"","page_name":" 31 ","page_number":33},
  {"content":"\r\nآن مؤمن خاصّ چون اين كلام از آن ولىّ بيچون عليه السّلام استماع نمود بغايت غمگين و حزين گرديد و گفت : يا ابن رسول الله مرا مال دنيا چيزى نيست تا آن مؤمن را به آن از خود راضى و شادمان گردانم ليكن شطر از ثواب عمل از عبادت و بندگى حضرت عزّ و جلّ صلوات بر شما أهل البيت و جزا و پاداشت لعنت من بر أعداى شما أولاد و أحفاد سيّد الرّسل به او هبه بصدق دل نمودم .\r\nحضرت موسى عليه سلام الملك الغفّار فرمود كه : اى مؤمن نيكوكار الحال از نار بيرون آمدى و منخرط در سلك أبرار و أخيار شدى .\r\nو نيز از أبو محمّد الحسن العسكرى منقول و مروى است كه حضرت امام موسى الكاظم عليه السّلام فرمود كه : يك فقيه از فقهاى ما كه يتيم از أيتام ما را كه منقطع از مشاهدهء ما و محروم از صحبت كثير البهجة و المنفعه ما شده باشد و او را بوسيلهء تعليم ما يحتاج اليه نگاه از مكاره دارد او أشدّ است بر ابليس از هزار عابد زيرا كه همگى همّت و تمامى بهمت عابد وقايت و صيانت نفس اوست و بس بخلاف فقيه كه همّت او با ذات نفس خود ذات جميع بندگان ايزد تعالى و تقدّس است كه همگى بندگان قادر سبحان را از دست ابليس و باقى مردهء شيطان بسعى او در حفظ و امان ايزد منّان باشد و اين در نزد خداى واحد أفضل است از هزار عابد بلكه از هزار هزار عابد .\r\nو در روايت آمده كه حضرت موسى الكاظم ( ع ) بغايت خوش آواز و حسن القرائه و التّلاوه بود و قرآن را بسيار بسيار خوش خواندى و آن حضرت فرمود كه : روزى حضرت امام سيّد السّاجدين زين العابدين ( ع ) تلاوت قرآن مينمود شخصى از آن كوچه كه خانهء آن يگانه گوهر ولايت در اين مقام بود عبور مينمود چون بمحاذى دولتسراى آن امام ورى رسيد و آواز تلاوت قرآن آن امام زمان به گوش آن مؤمن رسيد بيهوش گرديد از حسن صوت آن امام عليه السّلام و أكثر أئمّه بلكه تمامى آن أعيان حسن\r\n","description":"","footnote":"","page_name":" 32 ","page_number":34},
  {"content":"\r\nالصّوت بود .\r\nچنانچه حضرت موسى الكاظم عليه السّلام فرمود كه : اگر امام چيزى از آنچه از حسن الصّوت و غير آن در پيش ايشان است ظاهر و بيان آن نمايند هيچ أحدى از مردان بىشبهه و گمان متحمّل آن نتوانند شد .\r\nشخصى به آن حضرت گفت : نه رسول الله صلَّى الله عليه و آله و سلَّم نماز بمردم ميگذارد و آواز مبارك به قرآن بلند ميگرداند ؟\r\nآن حضرت فرمود : بلى چنين بود امّا رسول معبود حمل آن جماعت كه در عقب نبىّ الرّحمه بودند به قدر قدرت و طاقت ايشان مينمود .\r\n","description":"","footnote":"","page_name":" 33 ","page_number":35},
  {"content":"\r\n\r\nأفعال رضيّه و أعمال مرضيّه از آن بضعهء سيّد البريّه أكثر من أن تحصى و أزيد من أن تعدّ و تنهى است ، امّا چون مصنّف الكتاب أبو على الطَّبرسى أسكنه الله تعالى في الفردوس العالى در اين كتاب التزام نمود كه از احتجاج هر يك از حضرات أئمّه اولياى قدير سبحان و أوصياى رسول آخر الزّمان آنچه به نظر ايشان درآمد بيان نمايد .\r\n\r\nمرويست كه مردى به خدمت حضرت حضرت امام البرايا أبى الحسن علىّ بن موسى الرّضا عليه السّلام و الدّعاء حاضر شد و گفت : يا ابن رسول الله ( ص ) دليل بر حدوث عالم چيست ؟\r\nامام ( ع ) فرمود كه : دليل حدوث وجود تست چنانچه پيشتر نبودى و\r\n","description":"","footnote":"","page_name":" 34 ","page_number":36},
  {"content":"\r\nالحال ذى حيات و موجودى ، پس دانستى كه خود سبب ايجاد نفس خود نشدى و تكوين و ايجاد تو از نفس تو نيست ، و نيز كينونت تو از كسى كه مثل تو بود نخواهد بود زيرا كه تو و مثل تو چون در امكانيّت مشترك و محتاجيد ، علَّت ايجاد خود و ديگرى نتوانند گرديد چون انسان منخرط در سلك عوالم ثمانيه عشر ألف است و حدوث او ثابت شد ، پس حدوث عالم نيز ظاهر و بيّن گرديد\r\n\r\nو از محمّد بن عبد الله الخراسانى خادم الرّضا ( ع ) مرويست كه از زنادقه شخصى به خدمت امام الأتقياء أبو الحسن علىّ بن موسى الرّضا عليه السّلام حاضر شد و در آن حضرت جمعى كثير حاضر بودند در آن أثر آن سرور روى مبارك به آن زنديق كافر آورده گفت : مىبينى كه اگر قول قول شما مىبود و آنچه جمعى ديگر ميگويند آنچنان نميبود آيا نه ما و شما در شرع مساوى و نيك انجامى بوديم و چنانچه أفعال و أعمال شما در عقبى موجب ضرر و وسيلهء دخول سقر است أعمال ما نيز به همان نهج مضرّ مستمر مىبود و حال آنكه هيچ ضرر براى نماز ما و روزه و اداء زكوات و باقى أفعال مبرّات كه از ما در دار دنيا صادر و سانح گرديد و از اقرار بيگانگى ذات حضرت واجب تعالى و تصديق رسالت سيّد الأنبياء نيز ضرر و نقصان بما نرسيد و نخواهد رسيد .\r\nزنديق چون اين سخن از آن ولىّ حضرت مهيمن شنيد ساكت ، و مبهوت گرديد .\r\nأبو الحسن علىّ بن موسى الرّضا ( ع ) فرمود كه : اى زنديق پس قول حقّ قول ما باشد و آن بنوعى است كه گفته شد در باب نماز و روزه و غيرهما كه در اقامت آنها هيچ نوع ضرر متصوّر نيست بلكه أثر نفع آن بقول ايزد أكبر و حضرت پيغمبر در يوم الحشر بيّن و ظاهر گردد .\r\n","description":"","footnote":"","page_name":" 35 ","page_number":37},
  {"content":"\r\nآيا نه شما كه اقدام بر آنها ننموديد هلاك گشتيد و ما نجات از عقوبات يافته مستحقّ ثواب در جنّات شديم .\r\nزنديق گفت : رحمك الله يا أبا الحسن الرّضاء ( ع ) تحديد ذات خداى تعالى كه به اعتقاد شما خالق الأشياء است بيان نمائى كه چگونه است و كيفيّت و كميّت ذات كاملهء او بچه اين است ؟\r\nحضرت ( ع ) گفت : ويلك يعنى اى زنديق چاه ويل كه أسفل دركات - درك و مقام عذاب و سبيل است مسكن و موطن تو باد ، كه تو بر آن رفتى غلط و موجب عذاب و سخطست زيرا كه او أين أين است بواسطهء آنكه ذات او بود و أين نبود و او كيف كيف است به جهت آنكه او بود ، و هيچ كيف موجود نبود و او معروف و محدود بكيفوفيّت و شناخت و مشهور باينونيّت نشود و ذات قادر تعالى و تبارك بطريق حواسّ مدرك و قياس او بشىء و بىمقياس متدرّك نگردد به واسطهء آنكه خداى تعالى شىء لا كالأشياست ، يعنى چيزى است نه مشابه و مانند چيزها .\r\nمرد زنديق گفت : آنچه مدرك بحواسّ نگردد اطلاق لفظ شيئيّت و وجود بر آن نتواند نمود .\r\nحضرت أبو الحسن الرّضاء عليه صلوات الله تعالى فرمود كه : ويلك يا زنديق چون عاجزست حواسّ بىأساس تو از ادراك خالق الأفلاك و النّاس منكر ربوبيّت حضرت أحديت او شدى و امّا در وقتى كه حواسّ ما از ادراك ذات واجب تبارك و تعالى عاجز و قاصر گردد بيقين تا زياده‌تر گردد در وجود پروردگار با واجب الوجود به آن كه چيزيست بخلاف أشياء .\r\nزنديق گفت : يا أبا الحسن مرا خبر ده از ذات حضرت مهيمن كه از چه\r\n","description":"","footnote":"","page_name":" 36 ","page_number":38},
  {"content":"\r\nوقت ظاهر و بيّن گرديد .\r\nحضرت علىّ الرّضاء فرمود كه : تو مرا خبر ده كه كدام وقت بود كه ذات معبود نبود تا من ترا خبر دهم كه ذات قادر از كدام وقت پيدا و ظاهر گرديد .\r\nآن مرد گفت : دليل بر وجود ذات ايزد علَّام كدام است .\r\nحضرت أبى الحسن الرّضاء ( ع ) فرمود كه : من چون نظر در جسد ، و پيكر خود كردم و دانستم كه مرا بىشبهه و گمان قدرت و توان زيادتى ، و نقصان در عرض و طول و رفع مكان و خير منفعت و فوايد به آن نيست بر من واضح و عيان شد كه اين بنيان را احتياج تمام است به بانى .\r\nپس اقرار بذات واحد سبحانى كردم با آنچه مشاهده آن نمودم از مبصرات از دوران فلك و حركات ايشان و سحاب و علامات و تصريف رياح و آيات و اجراء شمس و قمر و نجوم و ساير مشاهدات و غير اينها از آيات و عجائب كه ديدم دانستم كه تمامى آنها را مقدّر و منشى در كار است .\r\nمرد زنديق گفت : يا أبا الحسن پس چرا حاسّه بصر ادراك ذات واحد أكبر نمينمايد .\r\nحضرت امام المؤتمن أبو الحسن الرّضاء عليه السّلام گفت : تا فرق ميان خلقان و ذات ايزد أكبر ظاهر و عيان گردد زيرا كه خلق واجب تعالى و تبارك بجامهء ابصار ايشان مدرك گردد بخلاف ذات حضرت خالق الأرض و السّموات كه آن أجلّ و أتمّ و أرفع و أعظم از آنست كه مدرك ببصر ذى هيولى و عنصر و محيط توهّم و مضبوط بعقل هيچ عاقل گردد .\r\nزنديق گفت : يا أبا الحسن حدّ حضرت مهيمن براى من نكردى .\r\nأبو الحسن عليه السّلام فرمود كه : هيچ حدّ او را نيست .\r\n","description":"","footnote":"","page_name":" 37 ","page_number":39},
  {"content":"\r\nآن مرد گفت : چرا ؟\r\nامام عليه السّلام فرمود كه : هر محدود متناهى است و هر چه احتمال - تحديد دارد متحمّل زياده است ، و هر چه متحمّل زياده باشد نيز متحمّل نقص است و احتمال زياده و نقصان در صفات قادر منّان واقع و عيان نيست پس معبود غير محدود و نه متزايد و نه متناقص و متجزّى بود .\r\nزنديق گفت : مرا خبر ده يا أبا الحسن عليه السّلام از قول شما آنچه گوئيد كه خداى عظيم لطيف و سميع و بصير و عليم و حكيم است و حال آنكه سميع - نيست الَّا باذن و بصير نيست مگر به چشم و لطيف نيست الَّا به عمل و حكيم نيست مگر بصنعت أشياء از روى وفور عقل و ذكا .\r\nأبو الحسن علىّ بن موسى الرّضاء عليه التّحيّة و الثّناء فرمود كه : لطيف از ما بر جدّ و تعريف صنعت فعل است .\r\nآيا نمىبينى هر گاه شخصى چيزى را نيكو فرا گيرد پس او الطاف در أخذ آن چيز نموده چه آن را خوب و نيكو فرا گرفته از اينجاست و ميگويند فلانى در صنعت عمل بغايت لطيف و بىبدل است فكيف نتوان خالق سبحان را لطيف جليل گفت : كه داخل گردانيد در خلق خلق لطيف جليل و تركيب نمود در حيوانات أرواح ايشان را و خلقت و ايجاد هر جنس را مباين جنس ديگر گردانيد در صفت و صورت بنوعى كه بعض از آن مشابه ببعضى ديگر به هيولى و پيكر نيستند ، پس هر يك از خلقان لطف جداگانه از حضرت ايزد يگانه يافتند چه در تركيب صورت هر خلق قوى و ضعيف و حقير لطف از خالق لطيف حيّز تصدير يافته پس لطيف باشد .\r\nبعد از آن ما نظر بسوى أشجار و حمل آن نموديم از آنچه طيّبهء مأكوله\r\n","description":"","footnote":"","page_name":" 38 ","page_number":40},
  {"content":"\r\nهستند از أشجار و از غير مأكوله آن دانستيم كه خالق ما لطيف است ، گفتيم واجب تعالى لطيف است نه مثل لطف خلقان در صنعت ايشان و گفتيم سميع است بواسطهء آنكه أصوات خلايق از عرش أعلاء تا تحت الثّرى بر او غير مخفى بلكه ظاهر و هويداست از مورچه و أكبر از آن در دريا و خشكى بيابان برّ و پوشيده و پنهان نيست و لغات ايشان نيز برو مشتبه بىشبهه و گمان نيست پس از آن گفتيم كه سميع است امّا نه باذن و اينكه گفتيم بصير است امّا نه ببصر زيرا كه أثر مورچه را كه در شب تاريك بر سحماء گذشته باشد مىبيند بر صخره سوداء و دبيب نمله را در شب دجنه مظلمه مىبيند و مضار و منافع آنها را ملاحظه مىكند و شغار و فراخ و نسل آن را در هر مقام و مكان مىبيند پس بواسطهء اين گفتيم كه او بصير است امّا نه به مثل بصارت خلايق .\r\nراوى محمّد بن عبد الله الخراسانى گويد كه : آن مرد از خدمت آن حضرت عليه السّلام دور نشد تا آنكه مسلمان شد و در اين مقام به غير آنچه مذكور گرديد كلام است .\r\nو در خبر ديگر از آن امام الجنّ و البشر مروى و مشتهر است كه حضرت الله تبارك و تعالى مسمّى است بعالم به غير عالم حادث كه به آن دانا به حقايق أشياء گردد بلكه لفظ علم و اطلاق آن به حضرت واحد غفّار استعاره است كه به واسطهء حفظ امور مستقبله و رؤيت و اطَّلاع بر آن بعاريت گرفته‌اند در آنچه بعد آنا فآنا مخلوق و موجود گردد امّا خلق مسمّى بعالم از جهت حدوث علم است به چيزى كه قبل از آن جاهل بود به آن و بسا باشد كه علم خلايق بأشياء از ايشان مفارقت نمايد پس از آن علم بجهل مبدّل گردد و حضرت حقّ عزّ و جلّ مسمّى بعالم است بواسطهء آنست كه هرگز علم ايشان منقلب به جهل\r\n","description":"","footnote":"","page_name":" 39 ","page_number":41},
  {"content":"\r\nنگردد ، پس خالق و مخلوق در اسم عالم جامع و مشترك باشند ليكن در تعيين معنى مختلفاند .\r\nو ديگر آنكه خداى تعالى عالم قايم است امّا نه بمعنى انتصاب و راست ايستادن بساق است ، چنانچه همه أشياء قايم بقوايماند ليكن حضرت ايزد مهيمن جبّار اخبار نمود قايمست بجز آن أمر و حافظ و ساعى بانصرام آنست ، چنانچه ميگويند فلان قايم بأمر ما است و خداى عزّ و جلّ قايمست بر همه نفس به آنچه مكتسب هر كس است و نيز عزيز عالم قايم بر كلام همه انامست و قايم به معنى كافى نيز آمده چنانچه گوئى به شخص كه قم بأمر كذا و كذا يعنى بايد كه فلان شغل و فلان عمل بسعى تو كفايت يابد و اختلال بر آن راه نيابد امّا قايم از ما خلق الله تعالى كسى را گويند قايم بساق و منتصب بقوايم بود باتّفاق پس ما جمع اسم نموديم و جمع معنى ننموديم .\r\nو امّا خبير آن كسى را گويند كه هيچ شىء از او پوشيده و پنهان و به معونت از اطَّلاع او بر او نباشد و خبرت براى تجربه و اعتبار بأشياء نيست تا آنكه از تجربه و اعتبار علم براى ذات ايزد جبّار بهم رسد . و اگر آن اعتبار و تجربه بحيّز اصدار نرسد آن علم نيز بهم نرسد زيرا كه هر كرا كارش چنين بود آن جاهل بتعيّن بود و الله تعالى لم يزل و لا يزال خبير از مردمان و مستخبر از أحوال ايشان بالغدوّ و الآصال است ، پس ما جامع اسم خبير با خبرت سميع و بصيريم ليكن مختلف در معنى خبيريم .\r\nو امّا ظاهر كه اطلاق آن بر واحد قادر نمايند نه بمعنى آنست كه ايزد تعالى بر بالاى أشياء بوسيلهء ركوب بر فوق أشياء و قعود بر آنها ظاهر و هويدا گردد بلكه بواسطهء قهر و غلبيّت واجب تبارك و تعالى بر أشياء و تسلَّط قدرت\r\n","description":"","footnote":"","page_name":" 40 ","page_number":42},
  {"content":"\r\nبر همگى آنها او را ظاهر گويند مثل آنكه مردى گويد كه : ظهرت على أعدائي و أظهرت على خصمى .\r\nيعنى : ظفر بر دشمن يافتم و حضرت الله تعالى از روى لطف و كرم مرا بر خصمم مظفّر و مكرّم گردانيد ظهور الله تعالى بر أشياء به همان انجام است و وجه ديگر در معنى ظاهر آنست كه واحد أكبر ظاهر است از براى كسى كه - شناخت ذات او نمايد و بر آن كس مخفى و پنهان نيست به مكان دليل و برهان بر وجود ايزد سبحان در جميع آنچه تدبير و صنعت آن بقدرت كامله و ارادت شامله ظاهر و عيان گردانيد از آنچه مرئى و مبصر صاحب رؤيت و بصر گردد پس كدام أمر ظاهر أوضح و أظهر أمر از خداى تبارك و تعالى جلّ ذكره باشد زيرا كه تو مقدّم بر صنعت و ارادهء او بهر جا كه توجّه كنى نيستى و از آثار خالق خلق منّان در توحيد آنست كه ترا مستغنى از ساير خلقان گردانيد امّا ظاهر در نزد ما خلايق چيزى بارز بنفس و معلوم بمجد هر كس بود پس ما بىشبهه تلبّس با حضرت تعالى و تقدّس جامع و مشترك در اين اسميم ليكن در معنى جامع و شريك نيستيم .\r\nو امّا باطن كه اطلاق از حضرت مهيمن جايز است آن معنى استبطان مر أشياء نيست آن أمر مغور بلكه مستور در آن چيز بود ليكن اگر استبطان براى أشياء بود البتّه آن استبطان از حضرت قادر سبحان بود از روى حفظ و علم و تدبير و حكم مثل قول جاهل بطنته بمعنى خبرته است يعنى من مخبرم از او و عالم بمكنون سرّ او و باطن در پيش خلقان أمر غابر و مستتر در چيزى را گويند ، پس ما در اسم جامع در معنى مختلفيم با حضرت ايزد كريم .\r\nو همچنين است جميع أسماء اگر چه ما موسوم در همه آن نيستيم .\r\n","description":"","footnote":"","page_name":" 41 ","page_number":43},
  {"content":"\r\n\r\nمنقول و مرويست كه در هنگام كه مأمون عبّاسى اراده كرد كه حضرت امام البرايا أبى الحسن الرّضاء عليه التّحيّه و الثّناء را بعد از خود متولَّى أمر خلافت و خليفهء امّت گرداند در آن أثر أمر و حكم بجمع تمامى بنى هاشم در محضرا و نمود چون همگى آن مردم در آن مجمع جمع گشتند مأمون آنچه به اعتقاد خود در ضمير مكنون داشت پرده از روى آن برداشت و گفت :\r\nاى بنى هاشم من در خاطر دارم كه حضرت امام الأتقياء أبو الحسن الرّضاء ( ع ) را بعد از خود متولَّى و متصدّى أمر خلافت امّت گردانم .\r\nبنى هاشم حسدى بر آن امام ( ع ) داشتند گفتند عجب است از شما مر جاهل كه أصلا او را در تدبير أمر خلافت اطَّلاع حاصل نيست چون خلافت امّت از روى احسان مكرمت به او عنايت و مرحمت فرمائى رحم به حال امّت آر و اين شغل خطير به او مسپار .\r\nمأمون چون اين كلام از بنى هاشم شنيد گفت : من او را خواهم طلبيد و شما خواهيد ديد و دانست كه جاهل كيست از آنچه سؤال دليل كنند او بر آن دليل واضح و عيان بيان نمايد .\r\nامّا چون آن سرور در آن محضر بعد از طلب مأمون حاضر شد همان كه بنو هاشم را نظر به آن امام جنّ و بشر افتاد گفت : يا أبا الحسن الرّضا عليه السّلام التماس و استدعا از شما آنست كه اين منبر را بنور قدوم سعادت لزوم منوّر گردان و از براى ما انتصاب و بيان علم نماى كه ما عبادت و بندگى واجب تبارك و تعالى به آن علم حقيق كما ينبغى و يليق بر وجه تحقيق بجاى آريم .\r\nآن امام شفيق بعد از صعود منبر مدّتى سر پيش داشت و با هيچ أحدى از مردم تكلَّم ننمود ،\r\n","description":"","footnote":"","page_name":" 42 ","page_number":44},
  {"content":"\r\nپس آنگاه برخاست و راست بايستاد و حمد و ثناى خداى تعالى و نعت و تحيّت سيّد الأنبياء محمّد المصطفى با كمال فصاحت و بلاغت مؤدّى فرمود بعد از آن آن ولىّ الله گفت : يا معشر عباد الله أوّل عبادت و تحسين بندگى و طاعت حضرت * ( لا إِله إِلَّا الله ) * شناخت و معرفت اوست و أصل معرفت توحيد و اقرار بيگانگى ذات باريست و نظام توحيد منتظم بذات عبارت از نفى صفات از ذات خالق الموجوداتست زيرا كه عقل كامل شاهد عدل است بر آنكه هر صفت و موصوف مخلوقست و بشهادت هر مخلوق بر خالق او كه از صفت و موصوف نبود و شهادت آنكه هر صفت موصوف به يكديگر مقرن و مشعوفند و بشهادت هر مقترن بحدوث و بشهادت حدوث بر امتناع از ليّت ، يعنى بشهادت آنكه هر أمر حادث ممتنع از وجود أزليست .\r\nو بشهادت أزل ممتنع از حدوث ظاهر و بيّن و واضح و روشن گرديد كه ذات مهيمن مجيد معروف بتشبيه نگردد و آنكه حضرت حقّسبحانه و تعالى ببيان كنه يافت بىشبهه و گمان او را نيافت و هر كه مثال بواسطهء ذات بيمثال او ثابت گرداند بىالتباس شبهه و احتمال آن كس بذات متعال نرسيد و نيز تصديق بذات حضرت واجب الوجود نمود آنكه او را منتهى بوقت نمود و حمد ذات ايزد أحد به حمد لايق و سپاس موافق ننمود هر كه در هنگام حمد اشاره به سوى او نمود و بىشبهه بيقين اراده ذات أرحم الرّاحمين نكرد .\r\nآنكه او را تشبيه به چيزى نمود و حضرت عزّ و جلّ را هيچ تذلَّل از نقص ، و مماثلت بجوهر و عرض نيست و ارادهء ذات قادر عالم ننمود آنكه در او توهّم نمود و هر معروف و مشهور بنفس خود مصنوع و مردود است بحسّ و هر قايم سواى ذات عزيز عالم معلول است ليكن عزّ و جلّ بصنع مصنوعات و ابداع ممكنات و اختراع\r\n","description":"","footnote":"","page_name":" 43 ","page_number":45},
  {"content":"\r\nمخلوقات استدلال كنند بقول ذات او و بعقل و خبرت اعتقاد بمعرفت ربّ العزّت و بفكرت اثبات حجّت او نمايند .\r\nحضرت خالق ايجاد خلايق و تكوين و خلقت خلق نمود تا حجاب ميان اين موجودات و حضرت واجب الوجود شاهد و مشهود بود ايزد منّان مفارقت و مباينت با خلقان نمود تا الفت ميان ربّ البريّه و امّت نبود و ابتداء و اختراع و ايجاد خلقان از حضرت قادر سبحان دليل و برهان واضح و عيان است بر عجز هر مبتدا غير از واجب تعالى و اثبات اختصاص ذات أحديّت به ابتداء نيست و اينكه خلَّاق الموجودات خلايق را ادوات گردانيد اين دليل واضح و مبيّن است بر آنكه أدوات از اراده به حضرت أرحم الرّاحمين نيست زيرا كه أدوات از جهت تتميم مادّياتست و چون اينها مشهودند بر آنكه هر چه ذى موادّ هستند محتاجند و حضرت الله تعالى غنىّ است و أصلا محتاج در ذات و در صفات نيست ، پس أدوات را به حضرت راه نباشد و أسماى او تغيير و أفعال ذو الجلال تفهيم و ذاتش حقيقت و كنهش سبب مفارقت ميان بندهء او و ربّ العزّت است و غيور كريم غفور تحديد از براى ما سواى او است .\r\nپس آنكه طلب بيان صفات ذات واهب العطيّات نمايد آن كس جاهل است و آنكه او را تمثيل صفت كند آن متعدّى متفرّط از بيان حقيقت صفت عزّ و جلّ غافل است و آنكه عزيز مهيمن را مكين بكنه داند آن خاطى از أعيان أهل معاصى است .\r\nو آنكه گويد حضرت الله تعالى بچه كيفيّت است پس آن كس تشبيه ربّ العزيز به چيزى نمود .\r\nو آنكه گفت : كه بر وجود واجب الوجود دليل چيست آن كس ذات تعالى\r\n","description":"","footnote":"","page_name":" 44 ","page_number":46},
  {"content":"\r\nو تقدّس را معلول از علَّت مؤسّس داند و حال آنكه ذات أقدس واجب تعالى و تقدّس علَّت ايجاد هر نفس است .\r\nو آنكه گويد كه : ذات معبود از چه وقت بود آن جحود را شناخت ، و معرفت به حال واجب الوجود نبود و ذات او را بوقت موقّت نمود .\r\nآنكه گويد حضرت واجب الوجود از براى چه بود او براى او تضمين نمود .\r\nو آنكه گفت : حضرت الله تعالى از چه وقت بود آن غافل ذات غنىّ كافل را منتهى به مكان و بنهايت محلّ نمود .\r\nو آنكه گويد : ذات ايزد علَّام تا كدام وقت خواهد بود آن بيرويّت مدّت و غايت بواسطهء خالق البريّه ثابت نمود .\r\nو آنكه او را ذى غايت داند پس او را صاحب غايت شمارد و هر كه او را ذى - غايات داند البتّه آن كس او را مجزّا گرداند و هر كه او را ذى أجزاء داند بيشبهه ذات او را به آن متّصف گرداند و آنكه او را بصفات موصوف نمود پس آن كس ذات تعالى و تقدّس را تعريف بحدّ فرمود و هر كه او را تحديد بحدّ نمود پس البتّه آن كس در ذات تعالى و تقدّس ملحد گرديد و ذات حضرت معبود چنانچه به تحديد أحدى محدود نشود همچنان بتغيير مخلوق متغيّر نگردد .\r\nو حضرت ايزد أحد است به غير تأويل عدّت و ظاهر است نه به تأويل مباشرت متجلَّى است ، امّا نه بطلب مشاهده و رؤيت باطن است ليكن نه باستبطان مزايلت و مباين است بخلقان امّا نه ببعد مسافت و دورى آن قريب است امّا نه بقربت بلاد و مدّت ، لطيف است امّا نه بتجسّم ، موجود است ليكن نه بعد عدم ، فاعل است نه باضطرار ، بلكه باراده و اختيار ، مقدّر است نه بحول و فكرت ، بلكه از روى قوّت و قدرت .\r\n","description":"","footnote":"","page_name":" 45 ","page_number":47},
  {"content":"\r\nمدبّر است ، امّا نه به حركت ، بل بمجرّد قصد و ارادت ، و مريد است نه به همامت ، و شائى است نه بهمّت ، مدركست نه بمجسّت ، سميع است نه به آلت ، بصير است ليكن نه بادات بصارت ، وقت از أوقات را به او مصاحبت نيست و هيچ مكان از أمكنه را به او تضمّن و كفالت بىذات او را أدوات مقيّد نگرداند و أوقات بر هستى ذات و كينونت او نيستى نداند و نتواند سنات و نوم و صفات رسوم بر ذات حىّ قيّوم راه ندارد وجود وافر الجودش بر قدم صفت سبقت ، و تقديم دارد .\r\nابتداء او أزليّت اوست و بقايش دوام سرمديّت او ، و چون حضرت بيچون تشعير مشاعر و ذمّ و تحقير أرباب شعر نمود دانسته شد كه شعر بذات ايزد أكبر سزاوار و درخور نيست و بتجهير جواهر معروف و ظاهر گرديد كه أصلا جوهر را بذات غنىّ قادر رابطه مقرّرى و بوسيله مضادّت بين الأشياء و التيام الفت در ميان آنها ظاهر و هويدا شد كه ذات ملك تعالى را ضدّ و همتا نيست و به ذريعهء آنكه ايزد منّان اقتران بين الامور نمود معروف و مشهور شد كه قرين به حضرت أرحم الرّاحمين نى .\r\nو حضرت ايزد أكبر ظلمت را بنور منوّر گردانيد و جلاليه از بهت مقرّر داشت يعنى كشيدن شير از پستان موافق و لائم دانست و جمود يعنى خشكى ، و بستگى را بتراوت طرى و نضارت بخشيد و محبّت را بحرارت اضافت نمود تأليف فيما بين أشياء متعاديه نمود و تفريق ميان متداينات و بوسيله تفريق أشياء همه چيز را مايل متفرّق آنها نمود و بتأليف و التيام تمامى آنها را بر مؤلَّف ظاهر فرمود و از اينجاست قول بيچون * ( وَمِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ ) * .\r\nپس تفريق ميان تمامى قبل و بعد نمود تا معلوم شود كه آن قبل را قبل\r\n","description":"","footnote":"","page_name":" 46 ","page_number":48},
  {"content":"\r\nاز براى او نيست و آن بعد بعد از براى او و از رؤيت و مشاهدت غرايز أشياء دليل است بر آنكه غريزى نيست از جهت مغرز آنها سواى عزّت ذاتى و تفاوت أشياء نيز برهان ظاهر است بر آنكه مفوّت آن را تفاوت در ذات نيست و اخبار مخبر بقرّ و استقرار از أشياء موجوده أزليّه و أبديّه هر يك را بوقت لايق و أوان موافق آنها دليل حقّ و برهان صدقست بر آنكه وقت از براى موقّت آنها نيست زيرا كه او در أزل و أبد بوده و خواهد بود .\r\nحجاب و خفاء بعضى أشياء از بعضى ديگر دليل روشن و برهان ظاهر است بر آنكه بر هر أحدى معلوم گردد كه هيچ حجاب ميان حضرت مالك الرّقاب و بندگان او نيست . معنى ربوبيّت از جهت ربّ الأربابست چه او مربوب هيچ أحدى نبود و حقيقت سزاوارى الهيّت ثابت براى ربّ العزّت است زيرا كه مألوه كس نبوده و معنى عالم مقرّر از براى ايزد أكبر است ، چه ذات خداى تعالى و تقدّس مشهور و معلوم هيچ كس نگشته و معنى خالق نيز ثابت براى خداى حقّ يعنى موجد خلايق است چه او مستحقّ اين معنى است به جهت آنكه او مخلوق كس نيست ، و تأويل سميع از براى حضرت سميع اوست چه او مسموع كس نبود .\r\nچون زعم بعضى از أصحاب ملل آنست كه حضرت عزّ و جلّ تا ايجاد خلايق و ارتزاق خلق ننمود خالق و رزّاق نشد و اين راى مستحسن حضرات أئمّة الهدى نبود لهذا آن امام البرايا فرمود نه آنست كه حضرت مهيمن سبحان از آن زمان كه ايجاد خلقان نمود و احداث برايا فرمود : مستحقّ معنى خالق و معنى بارئيّت گرديد چه اگر چنين بودى بايستى بنوع از أنواع اشارات - لفظيّه كه مؤيّد آن بودى بيان نمودى و حال آنكه لفظ مذ كه از اشارات لفظيّه\r\n","description":"","footnote":"","page_name":" 47 ","page_number":49},
  {"content":"\r\nاست اعانت آن كلام ننمود و لفظ قد الصاق بابت و جزاى او نفرمود و لفظ لعلّ حاجت آن عمل و كلمه متى نيز آن را موقّت بوقت و محلّ شده و نيز لفظ زمان و حين شامل آئين او نگشته و ايضا لفظ مع كه دلالت بر اتّصال دارد بر مقارن و متّصل آن نشده زيرا كه أوقات نفس خود را شناساند و آلات اشارت بنظاير نمايد و در أشيائى كه فاعل آن ظاهر و هويدا باشد لفظ منذ موضوع از براى قدمت در أمثال آن محالّ ممتنع الاستعمال است و قد أزليّت حامت أشيا از زوال و فناء نمايد و لولاء تكمله موضوع از جهت تكميل بيان أحيان استكمال معنى آن بلا زياده و نقصان فرمايد .\r\nپس هر يك از ألفاظ قد و كلمات منذ و غيرهما دلالت بر معرفت حقايق أشياء در أزمان و ايجاد مباينت هر يك آنها دارد پس آنها از مبنيّات بمعربات آيند يعنى از فساد بصحّت گرايند و حقايق خود را كما ينبغى و يليق ظاهر گردانند بوسيلهء اين أشياء ذات صانعش متجلَّى بقول و بسبب حقيقت اينها وجود أقدسش محتجب از رؤيت بنزد أرباب عزّ و قبول است .\r\nأوهام بسوى أشياء متحاكم است و از أشياء اثبات غير يعنى ذات واجب تعالى ظاهر و هويدا است بلكه از أشياء انبساط دليل وجود و هستى ربّ جميل و استقصاى صفات ايزد جليل است و به اين أشياء به زبان اقرار بمعروف و بعقول تصديق و اعتقاد به حضرت ربّ العباد و اقرار بكلمهء ايمان بايزد سبحان ظاهر و عيان كنند و ديانت ثابت نيست مگر بعد از معرفت حضرت ربّ العزّت و معرفت حاصل نگردد و الَّا باخلاص و اخلاص با تشبيه صحيح نيست زيرا كه نفى أضداد ربّ العباد با صفات تشبيه ميسّر بلكه سزاوار و درخور نيست آنچه در خلق موجود بود در خالق موجود نبود و جميع آنچه ممكن است در خلق مصنوع\r\n","description":"","footnote":"","page_name":" 48 ","page_number":50},
  {"content":"\r\nهمه آن از خالق صانع ممتنع و موضوع است و حركت و سكون بىشايبهء چرا و چون بر حضرت بيچون جارى و سارى نيست ، چگونه اجراى چيزى بر حضرت مهيمن عزيز جايز و عيان تواند بود كه قادر معبود اجراى آن خود به خلقان نمود به او اعاده در ذات فايض البركات نمايد آنچه كه ايزد تبارك و تعالى ابتداء در ايجاد آن چيز در أوّل فرمايد و اگر حال بدين منوال باشد هر آينه ذات او متفاوت و كنه او جارى در حركت آيد .\r\nو ممتنع از معنى أزليّت گردد و امّا چون از جهت حضرت بارى سبحانه و تعالى معنى غير بارى مبروء موجود و امام عالم بحقيقت بهم رسيد هر آينه بايد كه حقايق أسماى مهيّات ازو پرسيد زيرا كه نقصان ظاهر و عيان بر ذات حضرت مهيمن منّان واقع بلكه لازم گردد و هر محلّ حضرت عزّ و جلّ ممتنع از حدوث در مكان و محلّ نبود .\r\nپس در اين وقت و محلّ حضرت ايزد لم يزل مستحقّ معنى أزل نگردد و چگونه تواند بود آنكه امتناع قبول از انشاء غير خود نتواند نمود آن كس ايجاد و انشاء أشياء خلق هر كس تواند نمود و هر گاه حال حضرت * ( لا إِله إِلَّا الله ) * چنين بود هر آينه بيقين بر ذات صانع ربّ العالمين آيهء مصنوع قايم گردد و بعد از آنكه مدلول عليه بود دليل شود .\r\nبناء عليه قول او را در محال أفعال و أعمال حجّت نماند و مسأله را جواب صواب از حضرت ايزد وهّاب در آن وقت ممكن و ميسّر نيست و أصلا در معنى الله هيچ نوع تعظيم و در انكار و بدى او از أمر حقّ ضيم نخواهد بود و از او اخبار نتوان داد مگر بامتناع أزلى و ابتداء در ميان حقيقت صفات ذات او نفرمايد مگر از جهة آن چيزى كه خواهد مبدء از براى آن شده ابتداء فرمايد لا إله الَّا الله العلىّ\r\n","description":"","footnote":"","page_name":" 49 ","page_number":51},
  {"content":"\r\nالعظيم .\r\nبخداى عالم قسم است كه آن جماعت عدول از حضرت الله تعالى نمودند و از أمر حقّ تفريط و تعدّى فرمودند .\r\nبعد از آن امام الانس و الجانّ فرمود كه : كذب العادلون با لله و ضلَّوا ضلالا بعيدا و خسروا خسرانا مبينا و صلَّى الله على محمّد و آله الطَّاهرين .\r\nچون حضرت امام عليه السّلام كلام در باب معرفت حضرت ايزد علَّام به اين مقام رسانيد مأمون و ساير حضّار را قدرت و قوّت انكار آن ولىّ ايزد مختار در آن كار نماند .\r\nمأمون گفت : يا أبا الحسن آنچه فرمودى حقّا خلاف در آن نيست حال خلايق را اين نصيحت كافى است بسعادت و اقبال از منبر نزول اجلال فرمائى حضرت امام المؤتمن أبو الحسن عليه التّحيّة و الثّناء در آن وقت من غير توقّف و امهال نزول از منبر نمود و رجوع بدولتسراى خود فرمود .\r\n\r\nاز حسن بن محمّد النّوفلى منقول و مرويست كه چون سليمان المروزى متكلَّم خراسان به خدمت مأمون عبّاسى رسيد خليفه اكرام و احترام او بسيار نمود و به او صلات و عطاياى بيشمار احسان فرمود و چون در آن زمان حضرت امام البرايا أبو الحسن الرّضا ( ع ) در خراسان تشريف داشتند .\r\nمأمون روى بسليمان آورده گفت : يا سليمان امسال از مزايد احسان حضرت مهيمن كارساز ابن عمّم علىّ موسى الرّضا از حجاز آمده و كلام و أصحاب آن را بغايت دوست دارد و در اعزاز و احترام اين طايفه سعى تمام به انصرام مىرساند . البتّه شما روز ترويه كه هشتم ذى الحجّة الحرام است بواسطهء مناظرهء او به منزل و مقام ما خواهيد بود .\r\n","description":"","footnote":"","page_name":" 50 ","page_number":52},
  {"content":"\r\nسليمان گفت : يا امير المؤمنين من بغايت مستكرهم از آنكه در مجلس شما در محضر جماعت بنى هاشم از مثل او سخن و سؤال نمايم و نقص قدر و منزلت خود در نزد قوم ظاهر فرمايم چه اگر آن كس در مجلس با من متكلَّم گردد مرا از او كمى در كلام و سخن مستحسن نيست و از او باز نمىمانم تا آنكه او را منقطع گردانم چه اگر انقطاع او ننمايم در نزد قوم تخفيف خود و مأمون فرمايم .\r\nگفت : يا سليمان من بواسطهء آن توجّه بشما نمودم كه عالم و عارف و شاهد و واقفم به حال شما در علم و قدرت و قوّت شما در تكلَّم و مطلب و مرام و مقصد تمام من از شما آنست كه او را از يك حجّت و بس ساكت و منقطع النّفس گردانى تا او دعوى فضل و كمال در هر محفل و محالّ نكند .\r\nسليمان گفت : چون خاطر مبارك أمير المؤمنين متوجّه انقطاع و الزام اوست بنده را بجان منّت است بنوعى او را ساكت و ملزم گردانم كه تا در حيات باشد ارادهء تكلَّم و جدال در هيچ محفل و محالّ با أرباب فضل و كمال نكند يا أمير المؤمنين ميان من و ايشان اجتماع نمائى و او را به من گذار و در اعانت او با من تكلَّم فرماى .\r\nروزى ديگر مأمون به خدمت حضرت امام همام رضا عليه السّلام متوجّه گشته گفت :\r\nيا أبا الحسن مردى از أهل خراسان كه او يكى از أهل و أصحاب كلام است بلكه در آن باب بغايت مستعدّ و تمامست نزد ما آمده اگر بر شما گران نباشد بحشمت و سعادت به منزل ما تشريف آريد و از آن منّت بجان ما گذاريد ، در ساعت آن قبلهء أهل سعادت بسعادت برخاست و وضوء از براى عبادت - حضرت ربّ العزّت بتقديم رسانيد و بمجلس مأمون نامأمون حاضر شد و چون\r\n","description":"","footnote":"","page_name":" 51 ","page_number":53},
  {"content":"\r\nسليمان مروزى در آن مجلس حاضر بود ميان او و حضرت امام علىّ الرّضا ( ع ) كلام در بدا بمعنى ظهور بتغيير مصلحت جارى و سانح گرديد .\r\nو آن حضرت ( ع ) از قرآن آيات فراوان استشهاد بر آن آورد كه آن صحيح و عيانست مثل قول خداى تعالى : * ( الله حَقًّا إِنَّه يَبْدَؤُا الْخَلْقَ ثُمَّ يُعِيدُه ) * ، و * ( يَزِيدُ فِي الْخَلْقِ ما يَشاءُ ) * و * ( يَمْحُوا الله ما يَشاءُ وَيُثْبِتُ ) * * ( وَما يُعَمَّرُ مِنْ مُعَمَّرٍ وَلا يُنْقَصُ مِنْ عُمُرِه ) * * ( وَآخَرُونَ مُرْجَوْنَ لأَمْرِ الله ) * و أمثال اين آيات بسيار بيان فرمود .\r\nو سليمان گفت : يا أمير المؤمنين ان شاء الله تعالى من بعد از امروز منكر بدا نگردم و تكذيب به آن نفرمايم .\r\nمأمون گفت : يا سليمان از أبا الحسن ( ع ) آنچه در خاطرت ظاهر و ممكن بود سؤال نماى ليكن بحسن استماع و بشيوهء انصاف كلام ايشان را استماع فرماى .\r\nسليمان گفت : يا سيّدى چه ميگوئى در حقّ آن كسى كه ارادت ربّ العزّه را مانند حىّ و سميع و بصير و قدير آن را اسم و صفت ايزد أكبر گرداند و از أسماى واجب تعالى داند .\r\nحضرت امام الأتقياء أبى الحسن علىّ بن موسى الرّضاء عليه السّلام فرمود يا سليمان نه شما ميگوئيد كه أشياء موجود و مخلوق گرديد از جهت آنكه ايزد معبود مشيّت و ارادت ايجاد آنها نمود و هرگز نميگوئيد كه أشياء حادث و موجود شد بواسطهء آنكه ايزد تعالى سميع و بصير است پس اين دليل است بر آنكه ارادهء ربّ جليل مثل و مانند سميع و بصير و قدير نيست .\r\nسليمان گفت : يا سيّدى حضرت عزّ و جلّ لا يزال و لم يزل مريد در أزل و أبد بود ؟\r\n","description":"","footnote":"","page_name":" 52 ","page_number":54},
  {"content":"\r\nأبو الحسن الرّضا عليه السّلام فرمود كه : يا سليمان پس ارادت او غير او باشد ؟\r\nسليمان گفت : نعم حضرت امام رضا ( ع ) فرمود كه : يا سليمان براى حضرت مهيمن سبحان اثبات غير او نمودى كه در أزل با او بود ، يعنى چنانچه ذات او قديم بود آن نيز قديمست ؟\r\nسليمان گفت : ما او را ثابت نميدانيم .\r\nحضرت امام رضا عليه السّلام گفت كه : آيا آن محدث است ؟\r\nسليمان گفت : آن محدث نيست .\r\nحضرت أبو الحسن الرّضاء عليه السّلام مسأله را بر او اعاده نمود و گفت :\r\nيا سليمان البتّه آن محدث است زيرا كه هر چه قديم و أزلى نباشد محدث جديدى خواهد بود چه اگر محدث نباشد هر آينه أزلى باشد و حال شيء از اين دو وجه بيرون نيست .\r\nسليمان گفت : ارادت او شيء را مثل سمع و بصر و علم او است به آن چيز .\r\nامام الأتقياء يعنى : أبو الحسن الرّضا عليه السّلام فرمود كه : پس ارادهء او از آن عبارت از نفس أقدس واجب تعالى بود ؟\r\nسليمان گفت : نه امام ( ع ) فرمود : پس مريد مثل سميع و بصير نباشد .\r\nسليمان گفت : جز اين نيست كه آنچه مسموع ما گرديد آنست ارادت حضرت الله تعالى و تقدّس همان نفس علم واجب الوجود مقدّس است .\r\n","description":"","footnote":"","page_name":" 53 ","page_number":55},
  {"content":"\r\nحضرت امام الرّضا عليه السّلام فرمود كه : يا سليمان معنى ارادت نفس او كدامست .\r\nآيا به اعتقاد تو ارادهء نفس ايزد أقدس آنست كه او اراده كرد كه حىّ يا سميع يا بصير يا قدير باشد ؟\r\nسليمان گفت : بلى حضرت امام ( ع ) فرمود : پس بارادهء او سميع و بصير باشد ؟\r\nسليمان گفت : نه حضرت امام رضا عليه السّلام فرمود كه : يا سليمان بنا بر اين قوم تو آنچه فرمودى كه : اراده كه سميع و بصير باشد آن را معنى نباشد زيرا كه سميع و بصير بودن ايزد تعالى بوسيلهء ارادهء او نبود .\r\nسليمان گفت : بلى بارادت حضرت ربّ العزّت بود .\r\nدر آن زمان مأمون و جمعى كه در آن مجلس حاضر بودند به خنده در آمدند .\r\nو حضرت امام الأتقياء أبى الحسن الرّضا عليه التّحيّة و الثّناء نيز تبسّم فرمودند و روى مبارك بحضّار آورده گفت : اى ياران بمتكلَّم خراسان رفق و مدارا نمائيد .\r\nپس سليمان گفت : آيا در پيش شما حال من متغيّر به حال ديگر گرديد اگر چنين باشد نيز سهل است زيرا كه به غير حضرت عزّ و جلّ كه متّصف به حال و محلّ نگردد و تمامى أفراد بنى نوع انسانى را از اين صفت ناپسند برائت ذمّت حاصل نيست بلكه انتقال هر يك از أفراد نساء و رجال از حال به حال ديگر به حسب عقل ممتنع و محال نى .\r\n","description":"","footnote":"","page_name":" 54 ","page_number":56},
  {"content":"\r\nچون كلام به اين مقام و محلّ رسانيد منقطع و ساكت گرديد .\r\nبعد از آن امام الانس و الجانّ أبى الحسن الرّضا عليه سلام الملك - المنّان گفت : من يا سليمان اراده دارم كه از تو سؤال مسأله نمايم .\r\nسليمان گفت : جعلت فداك ، فداى تو گردم سؤال كن .\r\nحضرت امام عليه السّلام فرمود كه : يا سليمان خبر ده مرا كه تو و أصحاب تو كه با ساير مردمان سخنان و تكلَّم مينمائيد آيا تكلَّم به چيزى كه مىدانيد و ميشناسيد ميفرمائيد يا تكلَّم بساير النّاس به چيزى كه عارف و عالم بحقيقت آن نيستيد بيان مينمائيد ؟\r\nسليمان گفت : بلكه مردم سخن و تكلَّم نمىنمايند مگر به آنچه عارف و عالم به آن باشند .\r\nحضرت امام الثّقلين أبى الحسن الرّضا عليه السّلام فرمود كه : يا سليمان پس اينكه مردمان ميگويند كه مريد غير اراده است بلكه مريد پيش از اراده است .\r\nيعنى : اطلاق لفظ مريد بر آنكه هنوز ارادهء هيچ چيز ننموده باشد روا است و فاعل قبل از فعل است اين مبطل قول شما است از آنچه ميگوئيد كه نزد أهل هوش و تميز اراده و مريد يك چيز است زيرا كه مريد كسى را گويند كه ارادهء چيزى نمايد و تا اراده نكند مريد نباشد .\r\nسليمان گفت : جعلت فداك اين نه از آن بابت است كه مردمان عارف و عالم به آن باشند و بسهل و آسان مطَّلع و مخبر بحقايق آن توانند شد .\r\nحضرت امام الأتقياء أبى الحسن الرّضا عليه السّلام فرمود كه : من شما را بنمايم و بشناسانم كه شما دعوى علم بحقيقت اينها بدون فقاهت و معرفت\r\n","description":"","footnote":"","page_name":" 55 ","page_number":57},
  {"content":"\r\nنموديد و فرموديد كه : ارادت مثل سمع و بصر است از براى ربّ العزّه و هر گاه معنى ارادت و نسبت آن به حضرت آله در نزد شما بنوعى باشد كه در حوصلهء تعقّل و معرفت مردم متعقّل و مرتسم نشود و أكثر بشر بدان مخبر و آگاه نگردند پس شما چون بدون تعرّف و تفقّه آن ميفرموديد كه اراده مثل سمع و بصر است .\r\nسليمان از اين سؤال عاجز و حيران ماند و زبان بر اجراى جواب آن نراند .\r\nبعد از آن حضرت امام الانس و الجانّ أبى الحسن الرّضا عليه سلام الملك المنّان فرمود كه : يا سليمان آيا حضرت قادر سبحان عالم به حقايق جميع آنچه در جنان و نيران بود هست يا نه ؟\r\nسليمان گفت : نعم حضرت امام رضا ( ع ) فرمود پس هر چه معلوم حضرت عزّ و جلّ باشد در بهشت و دوزخ موجود باشد و آن نيز از بابت اين خبر بود يعنى از قبيل ساير معلومات او بود ؟\r\nسليمان گفت : بلى امام الهدى أبى الحسن الرّضا عليه السّلام فرمود كه : تمامى آنچه در جنّت و نار موجود مستدام باشد معلوم ايزد علَّام بود چنان كه أصلا در آن دو محلّ موجود و ممثّل نبود مگر آنكه آن موجود معلوم حضرت عزّ و جلّ بود و علم مهيمن سبحان بىشبهه و گمان محيط بود بر آن .\r\nبعد از آن امام الانس و الجانّ فرمود كه : يا سليمان آيا حضرت ايزد منّان آنچه براى سكينهء نيران و جنان مقرّر و عيان در آن دو مكان نمود چيزى\r\n","description":"","footnote":"","page_name":" 56 ","page_number":58},
  {"content":"\r\nبر آن زياده و نقصان گرداند يا نه ؟ سليمان گفت : بلكه حضرت ذى الجود و الاحسان هر روز احسان جديد و عطاى مزيد نسبت بسكنهء آن دو مكان ظاهر و پديد گرداند .\r\nحضرت امام البرايا أبى الحسن الرّضا عليه التّحيّة و الثّناء فرمود كه : يا سليمان اينكه گفتى حضرت رحيم الرّحمن بسكنهء آن دو مكان اعطا و احسان زياده گرداند .\r\nآيا در علم حضرت قادر خالق در سابق به آن تعلَّق گرفته بود كه هر روز احسان زياده به سكَّان جنان و جزا و پاداشت أهل نيران نيز بر وفق زيادهء عمل آن طايفه بايشان خواهم رسانيد يا نه ؟\r\nسليمان گفت : جعلت فداك نه ، زيرا كه زيادتى احسان حضرت ايزد مجيد را نهايت و غايت پديد نيست .\r\nحضرت امام رضا عليه التّحيّة الصّلوة و السّلام فرمود كه : پس به مذهب شما چون حضرت قادر بيچون عارف و عالم بزيادتيها كه در جنّت و نار واقع گردد نيست علم او محيط بموجودات جنّت و نار نباشد و هر گاه علم حضرت آله محيط بجميع آنچه در جنان و نيران بود نبود بىشبهه حضرت ربّ - العباد عالم بحقايق أشياء قبل از ايجاد آنها بطريق أولى نخواهد بود تعالى الله عن ذلك علوّا كبيرا .\r\nسليمان گفت : يا مولا آنچه گفتم كه حضرت مهيمن منّان عارف و عالم به آن نيست بواسطهء آنست مراتب مزاياى اعطا و احسان ايزد مجيد را غايت پديد نيست زيرا كه حضرت عزّ و جلّ وصف جود و احسان ذات أقدس خود براى سكنهء آن محلّ مقدّس نمود و مرا بغايت كراهت است از آنكه بيان جود واهب\r\n","description":"","footnote":"","page_name":" 57 ","page_number":59},
  {"content":"\r\nبىامتنان نسبت بسكَّان آن مكان نمايم .\r\nامام البرايا أبى الحسن الرّضا عليه السّلام از لسان معجز نشان بيان فرمود كه : احاطهء علم بارى تعالى بمزيدت احسان و اعطاء در محلّ نيران و مكان جنّة المأوى موجب انقطاع آن از سكنهء نيران و جنان نگردد زيرا كه در سابق علم ايزد خالق متعلَّق بود به آن كه يوما فيوما بل ساعة فساعتا و آنا فآنا براى ايشان عطاء و احسان نسبت بأهل جنان و جزا و پاداشت سكنهء نيران اضافه خواهد نمود .\r\nبعد از آن دو و هر يك از اين دو گروه بمحلّ لايق و مكان مستحقّ ايشان حضرت ايزد سبحان آنچه عالم بحقايق استحقاق اضافه هر يك از سكنهء نيران و جنان بود نسبت بايشان ظاهر و عيان گردانيد چنانچه در قرآن لازم الاذعان بيان حال سكنهء هر يك از نيران و جنان واضح درخشان فرمايد چنانچه در بيان زيادتى عذاب و عقاب أهل نيران بيان ميفرمايد كه :\r\n* ( كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ ) * و در بيان أحوال أهل جنان ميفرمايد كه : * ( عَطاءً غَيْرَ مَجْذُوذٍ ) * .\r\nو نيز حضرت عزّ و جلّ در بيان حال سكنهء أهل جنان و مستسعدان آن محلّ فرمايد كه : * ( فاكِهَةٍ كَثِيرَةٍ لا مَقْطُوعَةٍ وَلا مَمْنُوعَةٍ وَفُرُشٍ مَرْفُوعَةٍ ) * . پس حضرت تبارك و تعالى عالم بحقايق آن بود و از أهل جنان قطع زيادتى عطاء و احسان أصلا ننمود .\r\nآيا مىبينى كه آنچه أهل جنّت أكل نمودند يا شرب آن فرمودند مكان مأكول و مشروب البتّه خالى نماند بلكه آنچه برداشتند كاركنان قضاء و قدر عوض آن بجايش گذاشتند .\r\n","description":"","footnote":"","page_name":" 58 ","page_number":60},
  {"content":"\r\nيا سليمان آيا اين قطع نعيم از أهل جنانست ؟\r\nسليمان گفت : نه زيرا كه هر چه صرف گرديد عوض آن رسيد .\r\nحضرت امام الأتقياء أبى الحسن الرّضا عليه السّلام فرمود : همچنين است بهمهء آنچه در جنّت و نار موجود و برقرار باشد چون از آن نعم چيزى حضرت قادر بيچون صرف نمايند در ساعت به حكم حضرت ايزد عوض آن به همان مكان رسد ، پس آن مقطوع از ايشان نباشد .\r\nسليمان گفت : بلى آن قطع است از ايشان زيرا كه هرگز احسان زيادت از حضرت ربّ العزّت نسبت به آن جماعت نشد .\r\nحضرت أبى الحسن الرّضا ( ع ) فرمود كه : پس شما به اعتقاد خود آنچه بعد از صرف مشروب و مأكول به آن مكان رسد عوض آن نميدانيد پس جميع آنچه در جنان با تمادى قرون و دهور و توالى سنين و شهور بوسيلهء تصرّف سكَّان آن مكان انقطاع و نقصان يافته ساعة فساعة كم گردد بنوعى كه بعد از تقضّى أحيان از آن أصلا نشان ظاهر و عيان نماند .\r\nاگر حضرت ذو الجلال بدين منوال باشد اى سليمان هر آينه اين موجب ابطال خلود موعود حضرت ايزد معبود است بلكه آن فعل ناصواب و خلاف كتاب مالك الرّقابست زيرا كه حضرت عزّ و جلّ در حقّ سكنهء آن محلّ ميفرمايد :\r\nكه * ( لَهُمْ ما يَشاؤُنَ فِيها وَلَدَيْنا مَزِيدٌ ) * .\r\nو در محلّ ديگر فرمايد كه : * ( عَطاءً غَيْرَ مَجْذُوذٍ ) * .\r\nو ايضا در موضع ديگر ميفرمايد كه : * ( وَما هُمْ مِنْها بِمُخْرَجِينَ ) * .\r\nو نيز فرمايد كه : * ( خالِدِينَ فِيها أَبَداً ) * .\r\nو نيز ايزد عزيز فرمايد كه : * ( وَفاكِهَةٍ كَثِيرَةٍ لا مَقْطُوعَةٍ وَلا مَمْنُوعَةٍ ) * الآية .\r\n","description":"","footnote":"","page_name":" 59 ","page_number":61},
  {"content":"\r\nسليمان بعد از استماع اين سخنان بنوعى ساكت و حيران گشته كه أصلا و قطعا قدرت اجراى لسان بر جواب كلام آن امام الأنام عليه الصّلوة و السّلام نداشت لهذا خاك خجلت جهالت بر ديدهء عمى و ضلالت خود انباشت .\r\nبعد از آن حضرت امام الانس و الجانّ فرمود كه : يا سليمان آيا مرا مخبر از ارادت واحد أكبر نميدانى ؟ آيا آن در أزل با حضرت عزّ و جلّ بود ؟\r\nسليمان گفت : اراده همان مشيّت ربّ العزّت باشد .\r\nامام عليه الصّلوة و السّلام فرمود كه : يا سليمان شما در همين كلام عيب ضرار و أصحاب او در صبح و شام مينموديد كه ايشان ميگويند كه هر چه خداى عزّ و جلّ در هر مكان و محلّ زمين و آسمان و در بحر و برّ ايجاد نمود از سگ و خوك و انسان و قرده و دابّه و ساير حيوان همه آنها از ارادهء ايزد سبحان بود و همين ارادهء قادر منّان زنده ميگرداند و ميميراند و ميرود و مىآيد مىخورد و مىآشامد و نكاح مىكند و لذّت مىيابد و ظلم مىكند و مرتكب فعل فواحش و عمل منكر مثل شرك و كفر گردد .\r\nبعد از آن حضرت ذو الجلال از آن أفعال اظهار برائت نمايد و كراهت و عداوت خود را نسبت به آن عمل و عامل آن فواحش و منكر بر أفراد بشر بيّن و ظاهر گرداند .\r\nسليمان گفت : ارادهء حضرت ايزد عالم مثل سمع و بصر و علم اوست .\r\nامام الأتقياء أبى الحسن الرّضا ( ع ) فرمود كه : اى سليمان كرةَّ ثانيه باز بر سر همان كلام ناساز رجعت نمودى پس در اين حال مرا خبر ده كه آيا سمع و بصر و علم نزد تو مصنوع نميدانيد پس چگونه تقسيم آن نموديد چنانچه يك مرتبه\r\n","description":"","footnote":"","page_name":" 60 ","page_number":62},
  {"content":"\r\nميگوئيد كه ايزد معبود اراده ننمود و مرّة بعد اخرى ميگوئيد كه اراده نمود امّا بحيّز فعل معمول نگردانيد .\r\nسليمان گفت : يا أبا الحسن الرّضا ( ع ) اين نيز بطريق قول ماست كه يك بار ميگوئيم كه خداى تعالى عالمست ببعضى أشياء و مرتبهء ديگر گوئيم كه ايزد أكبر مخبر و عالم ببعضى چيز ديگر نيست .\r\nحضرت امام البرايا عليه التّحيّة و الثّناء فرمود كه : اين و آن مساوى نيست يعنى اراده و علم يكسان نيستند زيرا كه نفى معلوم مستلزم نفى علم نيست ليكن نفى مراد مستلزم نفى اراده است به جهت آنكه تا چيزى را اراده نكند آن مراد نشود ، امّا بسا بود كه علم ظاهر و پيدا باشد و معلوم أصلا بيّن و هويدا نباشد .\r\nسليمان بعد از آنكه از جواب ولىّ ايزد وهّاب عاجز و بيتاب شد باز بر سر همان سخن بىبنيان سابقه مراجعت مينمود و آن حضرت او را ملزم و منقطع ميگردانيد .\r\nخلاصهء كلام آنكه چون سليمان قدرت سؤال و جواب نداشت هر وقت كه مراجعت به همان خلاف و گزاف سابقه مينمود آن حضرت از روى علم و انصاف خلاف آن بىانصاف را بر او ظاهر و صاف ميگردانيد بنوعى كه سليمان اقرار و تصديق قول آن بضعهء حضرت رسول ( ص ) مينمود ليكن سليمان متكلَّم - خراسانى هر ساعت از كثرت بهت و حيرانى منتقل به حال ديگر ميشد ، چنانچه گاهى منكر اقرار شدى و گاه مقرّ بمنكر گشتى و هر ساعت آن امام باقبال ، و سعادت بر او نقض بيّن و ظاهر ميكرد تا آنكه كلام ميان سليمان و آن امام انس و الجانّ به طول شايان كشيد و عجز و انقطاع سليمان و ابرام و الزام آن مضطرّ\r\n","description":"","footnote":"","page_name":" 61 ","page_number":63},
  {"content":"\r\nحيران كرّات بسيار و مرّات بيشمار بر خليفه و حضّار آن مجلس ظاهر و آشكار گرديد .\r\nمصنّف كتاب رحمة الله عليه ميفرمايد كه : من بخوف طول كلام ايراد تفصيل آن مقصد و مرام ننمودم .\r\nملخّص كلام آنكه چون سليمان از جواب سخنان امام الأتقياء ، أبى الحسن علىّ الرّضا عليه السّلام عاجز و مضطرّ گرديد گفت : يا أبا الحسن الرّضا ارادت ربّ العزّت عبارت از قدرت اوست .\r\nامام البرايا فرمود كه : يا سليمان اين سخنان شما از روى علم و عرفان نيست ، زيرا كه حضرت قادر ايزد قدرت بر أمر دارد كه هرگز در أبد الآباد اراده بلكه ياد آن نكند چنانچه در قرآن لازم الاذعان ميفرمايد كه : * ( وَلَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ) * پس اگر ارادت بنوعى كه تو گفتى يا سليمان همان عين قدرت بود بايستى ايزد وهّاب ارادهء ذهاب كه قدرت بر آن داشت نمودى و حال آنكه بر همگنان واضح و عيان و لايح درخشانست كه قادر منّان ارادهء رفتن ننمود و چون رفت .\r\nچون امام الأنام كلام صدق التيام به اين محلّ و مقام رسانيد سليمان منقطع و ساكت گرديد بنوعى كه بعد از انقطاع و الزام أصلا پيرامون سخن در آن مجلس و مقام نگشت بلكه در همان محلّ از مأمون طلب رخصت انصراف به منزل خود نمود بعد از تحصيل رخصت با همّت تمام و حيرت لا كلام معاودت به مقام خود فرمود ، در همان أثر مأمون نيز از مجلس برخاست و قوم متفرّق شدند و حضرت امام البرايا متوجّه دولتسراى خود كه نمونه جنّت المأوى بود گرديد .\r\n\r\nاز صفوان بن يحيى مرويست كه أبو قرّة المحدّث صاحب شبرمه از من\r\n","description":"","footnote":"","page_name":" 62 ","page_number":64},
  {"content":"\r\nالتماس نمود كه او را داخل محفل جنّت مثل ولىّ حضرت عزّ و جلّ أبى الحسن الرّضا عليه التّحيّة و الثّناء گردانم من بعد از استيذان از آن امام الانس و الجانّ او را داخل در آن مقام دار السّلام گردانيدم .\r\nامّا چون أبو قرّه بشرف تقبيل سدّهء سنيّه و تلثيم عتبهء عليّهء رضيّهء رضويّه عليه ألف ألف سلام و تحيّت مشرّف گرديد از آن ولىّ ايزد متعال از حقايق حرام و حلال استعلام و سؤال مينمود و از فرايض و أحكام و آداب شرايع اسلام دين سيّد الأنام استبصار و استفهام ميفرمود تا آنكه كلام گفت و شنيد أبو قرّه با امام الأنام منتهى بسؤال توحيد ايزد علَّام گرديد .\r\nأبو قرّه به آن حضرت گفت : جعلت فداك مرا خبر ده از حقيقت كلام ايزد أكبر با حضرت موسى پيغمبر ( ع ) كه آن بچه عنوان و بكدام زبان بود ؟\r\nامام الأنام عليه السّلام فرمود كه : حضرت قادر سبحان أعلم است به آنكه آن سخنان بكدام لغت و لسان بود كه بموسى كليم عليه التّحيّة ، و التّسليم تكلَّم نمود ، آيا كلام ايزد تعالى با موسى عليه السّلام به سريانى بود يا بعبرانى .\r\nدر آن زمان أبو قرّه به زبان خويش شروع در سخنان با آن سرور انس و جانّ نمود و گفت : يا أبا الحسن من با تو سخن و سؤال از همين لسان و مقال و بدين منوال بحث و جدال خواهم فرمود .\r\nپس آنگاه أبو قرّه گفت : يا بن رسول الله آيا كلام حضرت ملك العلَّام با موسى كليم عليه و على نبيّنا الصّلوة و السّلام به مثل كلام با ساير أنام بود ؟\r\nأبو الحسن الرّضا ( ع ) فرمود : سبحان الله منزّه و مقدّس است حضرت الله تعالى و تقدّس از آنچه تو ميگوئى معاذ الله از آنكه او مشابهت بخلقان\r\n","description":"","footnote":"","page_name":" 63 ","page_number":65},
  {"content":"\r\nداشته باشد يا متكلَّم گردد به مثل آنچه متكلم گردند به آن ساير خلقان ، ليكن تبارك و تعالى بمضمون * ( لَيْسَ كَمِثْلِه شَيْءٌ ) * مشابهت و مماثلت به هيچ أحدى از موجودات ندارد و قابل و فاعل مثل حضرت عزّ و جلّ نيست .\r\nأبو قرّه گفت : همين چگونه است ؟\r\nأبو الحسن الرّضا ( ع ) فرمود كه : كلام خالق از براى مخلوق نيست ، و حضرت ايزد حافظ در هنگام كلام متلفّظ بشقّ فم و لسان و نطق و بيان نگردد ليكن ميفرمايد كه : * ( كُنْ فَيَكُونُ ) * .\r\nيعنى : بمجرّد تلفّظ اين لفظ و مشيّت أمر آن چيز بحيّز ظاهر گردد پس آنچه ايزد أقدس با حضرت موسى ( ع ) از أمر و نهى به غير تردّد در نفس مخاطبه و مكالمه با آن نبىّ المقدّس نمود همين نوع بود و بس .\r\nأبو قرّه گفت : يا بن رسول الله ( ص ) چه ميگوئى در كتب منزله آسمان ، و مكتوبهء مرقومهء ايزد سبحان .\r\nحضرت أبو الحسن الرّضا ( ع ) فرمود كه : تورات و انجيل و زبور و فرقان و باقى كتاب كه حضرت ذو الجلال بأنبياء و رسل ارسال و انزال نمود همگى و تمامى آن كلام حضرت ربّ العالمين است كه براى مخلوقين فرستاد و آن نور هدايت است از براى بريّت تمامى آن كلام محدث است زيرا كه آن كلام غير خدا است و هر چه هست به غير ذات الله تعالى همه حادث است چنان كه در باب حدوث قرآن ميفرمايد كه : * ( أَوْ يُحْدِثُ لَهُمْ ذِكْراً ) * .\r\nو ايضا عزّ و جلّ در محلّ ديگر فرمايد كه : * ( ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوه وَهُمْ يَلْعَبُونَ ) * .\r\nو الله بخداى عالم قسم است همگى كتب آسمانى كه حضرت مهيمن\r\n","description":"","footnote":"","page_name":" 64 ","page_number":66},
  {"content":"\r\nسبحانى انزال نمود همهء آن حادث ظاهر و عيانست .\r\nأبو قرّه گفت : يا امام الانس و الجانّ آيا كتب منزلهء آسمانى نابود و فانى گردد ؟\r\nأبو الحسن الرّضا عليه السّلام فرمود كه : اجتماع مسلمين است بر آنكه سواى ذات ايزد سبحان جميع أشياء در معرض فنا و نقصان است و ما سواى حضرت عزّ و جلّ بالتّمام فعل لم يزل است .\r\nيعنى : وجود همهء موجودات از حضرت خالق الأشياء خداى تبارك و تعالى است ، پس تورات و انجيل و زبور و فرقان نيز از فعل ربّ العزيز باشد .\r\nيا أبا قرّه آيا از مردمان نشنيدى كه ميگويند ربّ القرآن و همچنين قرآن در روز حساب و هنگام تطاير الكتاب گويد كه : يا ربّ الأرباب اين فلانى است كه من روز او را تشنه داشتم و شب او را بيخواب و گرسنه گذاشتم پس مرا شفيع او گردان و همچنين است تورات و انجيل و زبور همهء اين كتب محدث و مربوب است و احداث اين كتب نمود آنكه ليس كمثله شيء هدى لقوم يعقلون .\r\nيعنى : حضرت واجب الوجود أحد كه شبيه و ندّ و مثل و ضدّ ندارد اين كتب آسمانى را براى انبيا و رسل منزل و مرسل گردانيد بواسطهء ارشاد ، و هدايت قوم كه صاحب عقل و رويّت و ادراك و فطنت باشند . پس آن كس كه زعم او چنان بود كه اين كتب آسمانى قديماند و أزلى بىشبهه و گمان آن جاهل نادان خداى منّان را أوّل قديم سبحان و واحد بىامتنان نميداند و ميگويد كه كلام ايزد علَّام لم يزل با حضرت عزّ و جلّ بود و كلام را بدايت و نهايت نيست أبو قرّه گفت : ما چنين در روايت از أصحاب نقل و روايت كرديم كه كتب\r\n","description":"","footnote":"","page_name":" 65 ","page_number":67},
  {"content":"\r\nآسمانى بالتّمام در يوم القيام در هنگام كه همگى أنام در روى يك زمين با صفوف بسيار و خلق بيشمار در آن مسكن و مقام قائم و برقرار باشند در آنجا حاضر گردند از جهت حضرت ربّ العالمين تا آنكه رجوع به آن نمايند زيرا كه اين كتب آسمانى تمامى از حضرت ايزد واهباند و اين كتب جزء ايزد قدير است ، پس تعبيرش بسوى سميع بصير باشد و بالاخره رجعت همه كتب سماويّه به حضرت خالق البريّه بود .\r\nأبو الحسن عليه الصّلوة و السّلام فرمود كه : نصارى در حقّ مسيح عليه السّلام نيز مثل اين ميگويند چنانچه آن طايفه را اعتقاد چنانست كه عيسى روح حضرت ايزد سبّوحست بلكه جزء واجب تعالى است و رجعت عيسى ( ع ) در ذات خالق البريّات واقع خواهد شد .\r\nآنگاه آن ولىّ الله فرمود كه : تعالى الله ربّنا پروردگار خداى ما منزّه و متعالى است از آنكه مجزّى يا مختلف گردد و اختلاف و ائتلاف نيست الَّا در متجزّى متوهّم كه مستلزم قلَّت و كثرتست و اين هر دو مخلوقند كه دلالت بر وجود خالق كه خلقت و ايجاد قلَّت و كثرت و ساير موجودات نموده دارد .\r\nأبو قرّه گفت : بدرستى كه ما روايت از قول أصحاب ثقه نموديم كه خداى تبارك و تعالى قسمت رؤيت و كلام ميان دو پيغمبر عاليمقام ( ع ) نمود چنانچه كلام به حضرت موسى عليه السّلام مقرّر داشت و لقاء و رؤيت براى نبىّ الرّحمه محمّد ( ص ) گذاشت .\r\nأبو الحسن الرّضا عليه السّلام فرمود كه : مبلَّغ أحكام أوامر و نواهى ايزد تعالى و تقدّس بثقلين جنّ و انس از أنبياء كدام است نه حضرت محمّد نبىّ المقدّس است كه بشما ميرسد كه * ( لا تُدْرِكُه الأَبْصارُ وَهُوَ يُدْرِكُ الأَبْصارَ ) * ، * ( وَلا\r\n","description":"","footnote":"","page_name":" 66 ","page_number":68},
  {"content":"\r\nيُحِيطُونَ بِه عِلْماً ) * و * ( لَيْسَ كَمِثْلِه شَيْءٌ ) * .\r\nأبو قرّه گفت : بلى أبو الحسن عليه السّلام فرمود : پس چگونه كسى از ايزد خالق بواسطهء ارشاد و هدايت جميع خلايق مرسل گردد و اخبار و اعلام تمامى أنام نمايد كه من از نزد ايزد علَّام به جهت ارشاد و اعلام آمدم و ايشان را بأمر خدا باطاعت و متابعت أوامر و نواهى حضرت آلهى ميخوانم و بأفعال و أعمال كه موجب أجر و ثواب در يوم الحساب باشد واقف و آگاه گردانم آن پيغمبر جليل القدر در محضر أكثر بشر مكرّر در باب تنزيه و تقديس ذات ايزد قادر گويد : كه * ( لا تُدْرِكُه الأَبْصارُ ) * * ( وَلا يُحِيطُونَ بِه عِلْماً ) * و * ( لَيْسَ كَمِثْلِه شَيْءٌ ) * تفسير آيات و الله أعلم آنست كه خداى غفّار مدرك بأبصار طوايف مخلوقات نگردد و در حيطهء علم هيچ عالم محيط نشود و مثل و مانند چيزى نبود آن نبىّ الانس و الجانّ بعد از تكرار بيان اين آيات قرآن لازم الاذعان بلسان صدق بيان فرمايد كه : من او را به چشم سر ديدم و بعلم و فضل محيط بحقيقت ذات عزّ و جلّ گرديدم و او را به صورت بشر در نظر درآوردم .\r\nآيا شما را آنچه طايفهء زنادقه بعد از اطَّلاع و استعلام بحقايق أمثال اين كلام اگر سبّ و دشنام در هر محفل و مقام دهند بد و نافرجام نمينمايد كه گويند كه پيغمبر ايشان تبليغ أمر از خداوند سبحان بامّتان خود نمود و باز از وجه ديگر امّت خود را بخلاف آن أمر و حكم فرمود بدين وسيله سرزنش أهل اسلام در أكثر مجالس در حضور خاصّ و عامّ نمايند شما را نه عقل و علم تمامست و نه غيرت دين و اسلام .\r\nأبو قرّه گفت : نه در كلام ملك تعالى واقعست كه : * ( وَلَقَدْ رَآه نَزْلَةً أُخْرى ) * .\r\n","description":"","footnote":"","page_name":" 67 ","page_number":69},
  {"content":"\r\nأبو الحسن الرّضا ( ع ) فرمود كه : بعد از اين آيه آيهء ديگر است كه دلالت دارد بر آنچه مرئى و مبصر گرديد ، چنانچه ايزد معبود فرمود كه : * ( ما كَذَبَ الْفُؤادُ ما رَأى ) * حضرت عزّ و جلّ براى او بيان مينمايد كه دل نبىّ الأمجد محمّد صلَّى عليه الله و آله و سلَّم تكذيب آنچه آن حضرت بديدهء سر به نظر درآورد ننمود بلكه آنچه بديدهء بصر يعنى به چشم سر مشاهده نمود ديدهء دل تصديق آن فرمود بعد از آن آنچه رسول آخر الزّمان به چشم سر ديد امّتان را اخبار بحقايق آن نمود چنانچه * ( لَقَدْ رَأى مِنْ آياتِ رَبِّه الْكُبْرى ) * .\r\nپس آيات ايزد تبارك و تعالى غير ذات الله تعالى است و فرمود كه : * ( لا يُحِيطُونَ بِه عِلْماً ) * و در آن باب خلاف از حضرت رسالتمآب ظاهر نشد زيرا كه اگر أبصار ادراك ذات قادر مختار مينمودى بىشبهه و گمان علم آن حضرت بذات ايزد عالم محيط بودى و معرفت ذات حاصل و ثابت شدى .\r\nأبو قرّه گفت : يا أبا الحسن الرّضا عليه السّلام شما تكذيب روايت مينمائيد حضرت امام الأتقياء فرمود هر گاه روايت مخالف آيت قرآن ربّ العزّت باشد تكذيب آن لازم است و حال آنكه اجتماع مسلمين است بر آنكه علم - انسان احاطهء ذات قادر سبحان نتواند نمود و أبصار و ادراك او نميتواند ، فرمود و مثل حضرت عزّ و جلّ چيزى نخواهد بود .\r\nأبو قرّه چون سؤال از قول ايزد متعال : * ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى ) * نمود ، آن حضرت ( ع ) او را اخبار و اعلام نمود بر آنكه ملك علَّام رسول عاليمقام خود را بمعراج برد صاحب اللَّواء و التّاج گردانيد .\r\nبعد از آن أبو الحسن الرّضا عليه السّلام بيان سبب معراج نمود كه آن\r\n","description":"","footnote":"","page_name":" 68 ","page_number":70},
  {"content":"\r\nبراى نمودن آيات بود چنانچه فرمود كه : * ( لِنُرِيَه مِنْ آياتِنا إِنَّه هُوَ السَّمِيعُ الْبَصِيرُ ) * پس آيات الله غير ذات الله تعالى است بسى معذرت نمود و بيان كرد كه چرا با او چنين نمود و آنچه او را نمود از آيات چنانچه فرمود : * ( فَبِأَيِّ حَدِيثٍ بَعْدَ الله وَآياتِه يُؤْمِنُونَ ) * .\r\nپس الله تعالى و تقدّس خبر داد كه حديث و آيات غير از ذات مقدّس او است . أبو قرّه گفت : پس ذات خداى تعالى و تقدّس كجا است ؟\r\nأبو الحسن الرّضا عليه السّلام فرمود كه : كجا مكان را گويند و اين مسأله شاهد از غايبست هيچ كس بنزد ايزد تعالى و تقدّس نرفته و او را بديدهء بصر و به چشم سر در نيافته و نديده ليكن قادر مهيمن همه كس را ديد و او در جميع مكان موجود مدير صانع حافظ و ممسك آسمانها و زمين و رازق خلايق أجمعين است .\r\nأبو قرّه گفت : يا أبا الحسن نه الله تعالى در بالاى آسمانها است در جاى كه سواى ذات بىهمتاى او هيچ كس نيست .\r\nحضرت أبى الحسن الرّضا عليه السّلام فرمود كه : * ( وَهُوَ الله فِي السَّماواتِ وَفِي الأَرْضِ ) * .\r\nيعنى : اوست خدائى كه در آسمانها و در زمينها است * ( وَهُوَ الَّذِي فِي السَّماءِ إِله وَفِي الأَرْضِ إِله ) * .\r\nو در محلّ ديگر فرمايد كه : و * ( هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ ) * .\r\nو در موضع ديگر : * ( وَهُوَ مَعَكُمْ أَيْنَ ما كُنْتُمْ ) * و * ( ثُمَّ اسْتَوى إِلَى السَّماءِ وَهِيَ دُخانٌ ) * .\r\n","description":"","footnote":"","page_name":" 69 ","page_number":71},
  {"content":"\r\nو در محلّ ديگر : و * ( هُوَ الَّذِي خَلَقَ لَكُمْ ما فِي الأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ ) * .\r\nو در جاى ديگر : و * ( إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ ) * بدرستى كه ذات او بود و هيچ خلق نبود و او همچنان كه هست بود . يعنى عالم و خالق و رازق بود و أصلا خلق نبود حضرت عزّ و جلّ با خلايق كه منتقل از حال به حال ديگر گردند نبود تا از حال به حال ديگر منتقل گردد زيرا كه اين صفت محدث و محتاج است و حقتعالى لا يزال مستغنى از حدوث و زوال است .\r\nأبو قرّه گفت : يا أبا الحسن الرّضا عليه السّلام شما چرا در هنگام دعا دستهاى خود بسوى آسمانها برميداريد نه بقول شما واجب تبارك و تعالى در جميع مكان و مأوى حاضر و پيدا است پس رفع ايادى در وقت دعا بسوى سماء چرا ؟\r\nأبو الحسن الرّضا عليه السّلام فرمود كه : حضرت معبود طلب عبادت و بندگى و طاعت و سرافكندگى از بندگان خود به چند نوع نمود و واجب الوجود را مفازع و مستعيذ يعنى محلّ فزع و عبادت براى ربّ العزّت بسيار است ، پس ذات أقدس او طلب بندگى و طاعت از بندگان خود بقول و فعل و علم و عمل و توجّه بندگى او در بعضى مكان و محلّ نمود چنانچه طلب عبادت بتوجّه نماز و بندگى ايزد بىنياز بسوى كعبه بيت الله الحرام نمود و أمر بقامت أفعال و مناسك حجّ و عمره بتوجّه بسوى كعبهء مقدّسه فرمود همان قادر سبحانه تعالى طلب عبادت در وقت دعا و طلب حاجات و بدعاء بتضرّع و ابتهال بسط ايادى و رفع آن بسوى سماء نمود بر حال استكانت و علامت تذلَّل از براى عزّ و جلّ و عبوديّت چون اين نوع بندگى در نزد ايزد مهيمن نيكو و مستحسن بود أمر به آن نمود .\r\n","description":"","footnote":"","page_name":" 70 ","page_number":72},
  {"content":"\r\nأبو قرّه گفت : أقرب به حضرت ربّ العالمين أصناف ملائكه‌اند يا امم روى زمين ؟\r\nحضرت أبو الحسن الرّضا عليه السّلام فرمود كه : اگر أقرب بايزد أكبر به ذراع و شبر ميگوئى بدرستى كه أشياء همگى بنزد حضرت وهّاب يك باباند و تمامى موجودات فعل حضرت عزّ و جلّاند ، چنانچه بوسيلهء اشتغال به بعضى غافل و مشتغل از بعضى ديگر نگردد از جايى كه تدبير مخلوقات ملاء أعلاء نمايد از همان مكان تدبير سكنهء سفلى فرمايد و تدبير خلق أوّل از حيث خلق آخرست به غير عناد و كلفت و به غير مئونت أحدى و مشاورت .\r\nو اگر أقرب بسوى ايزد واهب در وسيلت و سبب رحمت گوئى پس آن بىشائبهء ريب و گمان كسى است از بندگان او كه أطوع به حضرت ايزد سبحان بود يعنى طوع و رغبت و بندگى و اطاعت او به حضرت ربّ العزّت بيشتر از ساير بشر باشد و شما روايت ميكنيد كه آنچه بنده را از ساير أشياء به حضرت ايزد تبارك و تعالى نزديكتر گرداند آنست كه بندهء ساجد بود .\r\nو نيز روايت ميكنيد كه چهار نفر از ملائكه واحد أكبر در نزد يكى از پيغمبران عزيز سبحان با يك ديگر ملاقات كردند در سابق سمت تحرير يافت كه در خدمت حضرت موسى كليم على نبيّنا و عليه التّحيّة و التّسليم حاضر گشتند يكى ايشان خلق أعلاء و ديگرى خلق سفلى و ثالث ايشان از خلق شرق و رابع ايشان از خلق غرب بود بعضى از ايشان از بعضى ديگر سؤال نمودند كه سير و سلوك شما از نزد كه بود همه ايشان گفتند كه ما را حضرت ربّ العالمين براى خدمت چنين و چنين فرستاد پس در اين دليل واضح و مبيّن است كه اين در منزلت ايزد جليل است نه تشبيه و تمثيل .\r\n","description":"","footnote":"","page_name":" 71 ","page_number":73},
  {"content":"\r\nأبو قرّه گفت : يا أبى الحسن الرّضا عليه السّلام آيا تو اقرار مينمائى بر آنكه ايزد تبارك و تعالى محمول است .\r\nحضرت أبى الحسن الرّضا ( ع ) فرمود كه : هر محمول مفعول است و مضاف بغيرست و محتاج به آن ، پس محمول در لفظ نقص است امّا حامل فاعل است و در لفظ ممدوحست و همچنين است قول قائل فوق و تحت و أعلى و أسفل و حال آنكه حضرت تعالى ميفرمايد كه : * ( وَلِلَّه الأَسْماءُ الْحُسْنى فَادْعُوه بِها ) * و در هيچ كتب از كتب منزلهء آسمانى و مرقومهء مختومهء ايزد سبحانى نفرمود كه حضرت واجب الوجود محمول است بلكه فرمود : او حامل در بحر و برّ نگاه دارندهء آسمان و زمين و ساير مخلوقين است بقدرت و قهر و ما سوى الله تعالى محمول است .\r\nو ما نشنيديم از أحدى كه ايمان بخداى منّان آورده باشد و اقرار به عظمت و جلالت او نموده باشد هرگز در دعاء و حالت استكانت و ابتهال و تضرّع به حضرت ايزد متعال گويد يا محمول .\r\nأبو قره گفت : يا أبا الحسن عليه السّلام آيا تكذيب بروايت كه واقع است در باب آنكه هر گاه حضرت آله بغضب آيد ملائكه حملهء عرش مجيد را علم و معرفت بغضب حضرت ربّ العزّت بوسيلهء ثقل و گرانى كه مجدّد از حمل آن بديشان رسد مطَّلع گردند در ساعت به سجده در آيند و اظهار عجز و بندگى خود نمايند ، پس وقت كه غضب ايزد واهب بر طرف گردد و خفّت بر ايشان رسد آن ملائكه بموقف خود رجعت كنند .\r\nأبو الحسن الرّضا عليه السّلام فرمود كه : مرا خبر ده از آنكه الله تبارك و تعالى از زمان لعنت ابليس تا امروز تو و تا روز قيامت آيا ملك منّان همچنان\r\n","description":"","footnote":"","page_name":" 72 ","page_number":74},
  {"content":"\r\nبر ابليس خسيس و بر اولياى آن متمرّد رئيس أهل عصيان بر خشم و غضبان است يا آنكه راضى از ايشانست ؟\r\nأبو قره گفت : نعم بيشك غضبانست بر او و بر متابعانش .\r\nامام الأتقياء أبو الحسن الرّضا عليه السّلام فرمود كه : پس در چه وقت - حضرت الله تقدّس از آن غاوى خلقان راضى گرديد كه ثقل عرش بر حملهء آن خفيف گشته كه متحمّل آن شدند و حال آنكه تو ميگوئى كه حضرت قادر متعال لم يزل و لا يزال غضبان بر آن غاوى ضالّ است بلكه با متابعانش بىقيل و قال .\r\nبعد از آن امام الانس و الجانّ گفت : ويحك يا أبا قره چگونه برائت و اظهار اقتدار قدرت مينمائى در آنكه پروردگار خود را متّصف گردانى بصفت تغيّر و زوال و انتقال از حال به حال و اينكه ميگوئى بر حضرت ايزد بارى سارى و جارى است تمامى آنچه بر مخلوقين سارى و جاريست منزّه و مقدّس است حقّ سبحانه و تعالى و تقدّس از آنكه لم يزل زايل با زائلين گردد و تغيّر با متغيّرين يابد و عقل كامل شاهد عادل و بيّنه حقّست بر آن .\r\nصفوان گويد كه : أبو قرّه بعد از استماع اين كلام آن ولىّ ايزد وهّاب به نوعى متحيّر گرديد كه أصلا زبانش جارى بسؤال و جواب نگرديد بناء عليه از مجلس برخاست و بيرون رفت .\r\n\r\nاز عبد السّلام بن صالح الهروى منقول و مرويست كه من روزى بموقف عرض امام البرايا أبو الحسن علىّ بن موسى الرّضا عليه السّلام معروض گردانيدم كه يا ابن رسول الله چه ميگوئى در باب حديث كه أهل حديث روايت ميكنند كه مؤمنان در منازل خود در چنان زيارت پروردگار خود ايزد سبحان مينمايند ؟\r\n","description":"","footnote":"","page_name":" 73 ","page_number":75},
  {"content":"\r\nآن حضرت عليه السّلام فرمود كه : يا أبا صلت الله تبارك و تعالى پيغمبر خود حضرت محمّد مصطفى عليه صلوات الله تعالى بر جميع خلق خود از رسل و أنبياء و ملائكه أرض و سماء أفضل گردانيد و طاعت آن حضرت را طاعت خود و متابعت او را متابعت خود و زيارت نبىّ الرّحمه را زيارت خود در دنيا و آخرت گردانيد چنانچه عزّ و جلّ فرمود كه : * ( مَنْ يُطِعِ الرَّسُولَ فَقَدْ أَطاعَ الله ) * .\r\nو در محلّ ديگر ميفرمايد كه : * ( إِنَّ الَّذِينَ يُبايِعُونَكَ إِنَّما يُبايِعُونَ الله ) * .\r\nو حضرت نبىّ ايزد مختار فرمود كه : من زارنى في حياتى او بعد موتى فقد زار الله تعالى .\r\nيعنى : هر كه مرا زيارت كند خواه در حيات و خواه بعد از وفات من - چنانست كه آن كس زيارت ايزد تعالى و تقدّس كرده باشد درجهء حضرت نبىّ الرّحمه در جنّت أرفع درجات أنبياء و رسل عزّ و جلّ است پس آن كس كه زيارت نبىّ الأقدس در درجهء او در منزل مقدّس آن حضرت نمايد چنانست كه زيارت الله تبارك و تعالى و تقدّس بتقديم رساند .\r\nأبا الصّلت گويد كه : من گفتم يا ابن رسول الله در روايت آمده كه ثواب * ( لا إِله إِلَّا الله ) * براى قائل آن نظر بوجه الله تعالى است معنى اين كلام چيست حضرت أبو الحسن الرّضا ( ع ) فرمود كه : يا أبا الصّلت آن كسى كه وصف ذات ايزد أكبر بوجه از وجوه نمايد بىشبهه آن أبتر كافر است ليكن ، وجه خداى مهيمن أنبياء و رسل و حجج حضرت عزّ و جلّ است كه بوسيلت و وساطت آن أعيان عليهم صلوات الله الرّحيم الرّحمن متوجّه به حضرت ربّ العالمين و بمعرفت و دين او گردند .\r\nو حضرت ايزد سبحان ميفرمايد كه : * ( كُلُّ مَنْ عَلَيْها فانٍ وَيَبْقى وَجْه رَبِّكَ\r\n","description":"","footnote":"","page_name":" 74 ","page_number":76},
  {"content":"\r\nذُو الْجَلالِ وَالإِكْرامِ ) * .\r\nو در موضع ديگر فرمايد كه : * ( كُلُّ شَيْءٍ هالِكٌ إِلَّا وَجْهَه ) * ، پس نظر بسوى أنبياء و رسل الله تعالى و حجج عليهم السّلام در درجات ايشان ثواب عظيم براى مؤمنانست در روز قيامت هنگام جزا و عنايت .\r\nو حضرت نبىّ الرّحمه فرمود هر كه : بغض ما اهل بيت و عترت من داشته باشد من او را نمىبينم و او مرا نميبيند در روز قيامت .\r\nو آن حضرت فرمود كه : يا أبا الصّلت در ميان شما جمعى هستند كه بعد از مفارقت من ديگر مرا نخواهند ديد .\r\nيا أبا الصّلت : خداى تعالى موصوف به مكان و مقام و مدرك به أبصار و أوهام نگردد .\r\nأبا الصّلت گويد كه من به او گفتم : يا ابن رسول الله صلَّى الله عليه و آله و سلَّم مرا از حقيقت جنان و نيران اعلام و اعلان نمائى كه اليوم هر دو مخلوق و موجودند يا نه ؟\r\nآن حضرت فرمود نعم هر دو موجودند و نبىّ المحمود ( ص ) در هنگام كه معراج سماء نمود مشاهدهء آن هر دو مقام و مأوى فرمود .\r\nأبا الصّلت گويد كه گفتم : يا ابن رسول الله صلَّى الله عليه و آله و سلَّم قوم بسيار را رأى و قول آنست كه بهشت و دوزخ مخلوق نيستند بلكه مقدّرند .\r\nأبو الحسن الرّضا ( ع ) فرمود كه : آن جماعت از ما و ما از آن طايفه نيستيم كسى كه منكر خلق جنّت و نار است آن شخص تكذيب حضرت نبىّ المختار و مكذّب أئمّة الأبرار عليهم سلام الله الملك الغفّار است و او از ولايت ما نيست و مخلَّد در جهنّم مقيم و آن مكان خوارى مستقيم خواهد بود .\r\n","description":"","footnote":"","page_name":" 75 ","page_number":77},
  {"content":"\r\nو از اينجاست كه حضرت بيچون ميفرمايد كه : * ( هذِه جَهَنَّمُ الَّتِي يُكَذِّبُ بِهَا الْمُجْرِمُونَ يَطُوفُونَ بَيْنَها وَبَيْنَ حَمِيمٍ آنٍ ) * .\r\nو نيز رسول عزيز ما فرمود كه : چون مرا به آسمان بردند جبرئيل امين ( ع ) دست مرا گرفته داخل جنّت گردانيد و چند عدد رطب از درخت خرماى جنان چيده به من داد من آن را تناول نمودم آن متحوّل بنطفه در صلب من گرديد و چون به زمين فرمود آمدم و با خديجه مواقعه نمودم او بفاطمهء حوراء انسيّه حامله شد و هر گاه من مشتاق رائحهء جنان ميشدم استشمام رائحهء دخترم فاطمه ( ع ) مينمودم .\r\nحضرت امام الأتقياء أبى الحسن الرّضا ( ع ) روزى در محضر جمعى از محبّان آن سرور و بعضى از نواصب أمر فرمود كه قول ايزد عزّ و جلّ * ( وُجُوه يَوْمَئِذٍ ناضِرَةٌ إِلى رَبِّها ناظِرَةٌ ) * .\r\nيعنى : وجوه أهل نجات در روز عرصات با كمال اشراق و اضائت منتظر ثواب پروردگار ايشان ربّ العزّت است .\r\nو نيز آن حضرت ( ع ) فرمود كه : حضرت رسول صلَّى الله عليه و آله و سلَّم گفت كه الله تعالى جلّ جلاله در حديث قدسى به من خطاب فرمود كه يا محمّد ايمان به من نياورد كسى كه تفسير كلام من برأى خود نمايد و نشناخت مرا آنكه شبيه مخلوق مجسم فرمايد و بر دين قويم و جادّهء مستقيم من نيست آنكه در دينم قياس را به كار برد و قياس كند .\r\nو نيز حضرت أبى الحسن الرّضا ( ع ) فرمود كه : هر كسى كه رد متشابه قرآن بمحكم آن نمايد بىشكّ آن بنده سليم مهتدى بطريق مستقيم گرديد بعد از آن آن امام الانس و الجانّ عليه السّلام فرمود كه : در أحاديث و أخبار ما نيز\r\n","description":"","footnote":"","page_name":" 76 ","page_number":78},
  {"content":"\r\nمتشابهاتست چنانچه متشابهات قرآنست و محكماتست چنانچه محكمات قرآن لازم الاذعانست بايد كه ردّ متشابهات أخبار ما بمحكمات آن نمائيد و تابع متشابهات بدون محكماتش نگرديد كه اگر چنين كنيد گمراه و دور از رحمت آله خواهيد بود .\r\nو نيز حضرت امام الهدى أبى الحسن الرّضا عليه الصّلوة من الملك الأعلى فرمود كه : كسى كه تشبيه ايزد خالق بخلق نمايد بىشبهه آن جاهل بىدرك مشرك است و آنكه به حضرت واحد أكبر نسبت أمر دهد كه او را از نسبت مثل آن أمر نهى و زجر كرده باشد آن أبتر كافر است .\r\n\r\nو از حسين بن خالد منقول و مرويست كه من از أبى الحسن الرّضا عليه السّلام شنيدم فرمود كه : حضرت عزّ و جلّ لم يزل عليم و قدير و حىّ و قديم ، و سميع و بصير بود .\r\nمن گفتم : يا ابن رسول الله قومى چنين پندارند و گويند كه خداوند عزّ و جلّ عالم است بعلم ، و قادر است بقدرت و حىّ است بحياة و قديم است بقدم و سميع است به گوش و بصير است به چشم .\r\nامام عليه السّلام فرمود كه : هر كسى كه قابل به اين گردد و اين را دين و آئين خود گرداند بدرستى كه آن بيدين آله ديگر به غير ذات يكتاى بيهمتاى ايزد أكبر به جهت خود سزاوار و در خور دانسته آنها را بخدائى گرفته و آن كس أصلا به هيچ چيز در ولايت ما نيست .\r\nبعد از آن آن هادى انس و جانّ أبى الحسن الرّضا عليه السّلام تكرار آن كلام صدق التيام نمود كه خداى عزّ و جلّ لم يزل عليم و قادر و حىّ و قديم و سميع و بصير لذاته است و تعالى و تقدّس و منزّه بلكه در غايت تقدّس است از\r\n","description":"","footnote":"","page_name":" 77 ","page_number":79},
  {"content":"\r\nآنچه مشركان و مشبّهات نسبت بذات حضرت واهب سبحان دهند تعالى الله عن ذلك علوّا كبيرا .\r\nو نيز از حسين بن خالد مروى و منقولست كه من روزى معروض رأى فيض اقتضاى أبى الحسن الرّضا عليه الصّلاة و السّلام من الله تعالى گردانيدم كه يا ابن رسول الله صلَّى الله عليه و آله و سلَّم قوم بسيار ميگويند كه حضرت رسول مختار در حضور مهاجر و أنصار فرمود كه : خداى تعالى خلق آدم بر صورت خود نمود .\r\nحضرت أبى الحسن الرّضا عليه السّلام فرمود كه : قاتلهم الله ربّ العباد\r\nآن أرباب عناد را از نفع حيات بىبهره گرداناد و الله كه آن طايفه حذف أوّل حديث نمودند زيرا كه حقايق بيان اين اجمال آنست كه رسول ملك - العلَّام عليه السّلام روزى به دو مردى كه به يكديگر سبّ و دشنام ميدادند گذشت از يكى ايشان چنان استماع نمود كه به ديگرى ميگفت كه خداى تعالى روى تو را و روى آنكه مشابه روى تست قبيح گرداناد .\r\nحضرت رسالتمآب بقائل اين كلام نامستطاب خطاب نمود كه يا عبد الله به برادرت چنين نگوى بدرستى كه خداى عزّ و جلّ خلق آدم على صورته .\r\nاز ابراهيم بن أبى محمود منقول و مرويست كه من به حضرت امام الأتقياء أبو الحسن الرّضا ( ع ) معروض گردانيدم كه شما در باب اين حديث كه مردمان از رسول آخر الزّمان روايت ميكنند كه آن برگزيدهء حقّ عزّ و علاء فرمود كه : ملك تعالى هر شب از عرش أعلى نزول به آسمان دنيا مينمايد .\r\nأبو الحسن عليه السّلام فرمود كه : لعنت خداى عالم بر محرّفين كلم از مواضع آن مبدّلين سخنان از مكان بيان بر خلاف موضع و محلّ آن باد .\r\n","description":"","footnote":"","page_name":" 78 ","page_number":80},
  {"content":"\r\nو الله بخداى عالم قسم است كه رسول صلَّى الله عليه و آله و سلَّم چنين نگفت بلكه آنچه سيّد المرسلين بيان فرمود چنين بود كه حضرت ايزد معبود در هر ثلث آخر شب در ليالى جمعه از أوّل شب تا آخر شب فرشته به آسمان - دنيا ميفرستد و او را أمر بندا مينمايد بدين وجه كه آيا هيچ سايلى هست كه آنچه خواهد سؤال كند تا او را باعطاى آن سرافراز گردانيم و آيا هيچ تائب هست كه ندامت و رجعت به حضرت ربّ العزّت نمايد تا توبهء او را بپذيريم و او را به آن وزر و خطايا نگيريم آيا هيچ مستغفرى هست كه طلب مغفرت و رحمت كند تا او را بيامرزيم .\r\nاى طالب خير روى به عمل نيكو آرا واى طالب شرّ در طلب آن سعى كمتر كن كه موجب نقصان و ضرر بلكه سبب سكنى و موطن سقر است آن فرشته ايزد منّان پيوسته ندا ميكنند تا آنكه فجر طلوع كند و بعد از طلوع فجر معاودت به محلّ مستقرّ خود نمايد از ملكوت سماء و از آن مكان و مأواى .\r\nاى فلان پدر بزرگوارم اين حديث از جدّ عاليمقدارم روايت كند و جدّم از آباى كرام عظامم و آن أعيان از رسول ايزد علَّام عليهم الصّلوة و السّلام .\r\nو از محمّد بن سنان منقول و مرويست كه من از حضرت أبى الحسن الرّضا سؤال نمودم كه آيا خداى تعالى و تقدّس قبل از ايجاد و خلق خلايق عالم و عارف بحقايق نفس أقدس خود بود يا نه ؟\r\nآن حضرت ( ع ) فرمود كه : نعم گفتم : آيا مىشنيد و ميديد ؟\r\nامام الأنام عليه السّلام گفت : محتاج به آنها نبود زيرا كسى نبود كه سؤال از حضرت معبود و طلب شيء از واجب الوجود نمايد او بود و نفس او و\r\n","description":"","footnote":"","page_name":" 79 ","page_number":81},
  {"content":"\r\nنفس او بود و او قدرتش نافذ و روان بود و محتاج بتسميهء نفس نبود ليكن ربّ الودود اختيار أسماء بواسطهء نفس خود از جهت غير خود نمود تا او را به آن أسماء نخواند زيرا كه اگر قادر داور را بنام كسى نخواندى أصلا ايزد تعالى شناخته نشدى پس اوّل اسم كه حقّ تعالى و تقدّس براى ذات أقدس خود اختيار نمود آن اسم العلىّ العظيم بود و بواسطهء آنكه واجب تعالى أعلى الأشياء است بالتّمام پس معناى او الله است و اسمش العلىّ العظيم است و اين اسم أوّل أسماء ملك تعالى است زيرا كه او علىّ بر همه أشياء است .\r\n\r\nو آن حضرت عليه السّلام فرمود كه : قول خداى تبارك و تعالى * ( يَوْمَ يُكْشَفُ عَنْ ساقٍ ) * ساق حجاب از نور است وقتى كه آن حجاب منكشف گردد مؤمنان همگى بسجدهء قادر منّان و أصلاب منافقان بنوعى تاريك و ظلمانى گردد كه استطاعت سجود ندارند .\r\nمرويست كه شخصى از أبو الحسن الرّضا عليه السّلام از حقيقت معنى آيه كلام حضرت بيچون : * ( كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ) * چون سؤال نمود آن حضرت عليه السّلام فرمود كه : الله تعالى موصوف به مكان نگردد حلول در آن ننمايد تا بوسيلهء محجوب در آن مكان گردد و از نظر عباد پوشيده و پنهان ماند و ليكن مراد از آن محجوب و ممنوع بودن خلقان از ثواب و رحمت ايزد سبحان است .\r\nو چون از آن حضرت از قول حضرت عزّ و جلّ : * ( وَجاءَ رَبُّكَ وَالْمَلَكُ صَفًّا ) * سؤال نمودند آن ولىّ ايزد وهّاب در جواب سايل فرمود كه : حقّ تعالى بىشبهه و ارتياب متّصف بمجىء و ذهاب نگردد و از اين كلام حضرت ملك العلَّام ارادهء خواهش اينان أمر خود نمود يعنى أمر پروردگار تو بايشان رسد .\r\n","description":"","footnote":"","page_name":" 80 ","page_number":82},
  {"content":"\r\nو سؤال از آن حضرت عليه السّلام چون از قول عزّ و جلّ * ( هَلْ يَنْظُرُونَ إِلَّا أَنْ يَأْتِيَهُمُ الله فِي ظُلَلٍ مِنَ الْغَمامِ وَالْمَلائِكَةُ ) * نمودند فرمود كه : يعنى ملائكه در ظلل از غماماند و گفت : اين چنين نازل شد .\r\nو چون سؤال از قول ايزد متعال : * ( سَخِرَ الله مِنْهُمْ ) * و از قول حضرت واجب تعالى * ( الله يَسْتَهْزِئُ بِهِمْ ) * .\r\nو از قول ايزد آله * ( وَمَكَرُوا وَمَكَرَ الله ) * ، و از قول ايزد عالم : * ( يُخادِعُونَ الله وَهُوَ خادِعُهُمْ ) * شد .\r\nآن امام الأنام فرمود كه : خداى واجب الوجود سخريّه و استهزاء و مكر و ريب و خدعه و فريب با هيچ موجود ننمود ليكن قادر مهيمن به آن طايفه وخيم - العاقبه جزاء سخريّه و جزاء استهزاء و جزاء مكر و خديعت كه فعل و عمل هر يك از أصناف آن امّت رسانيد .\r\nآنگاه آن ولىّ الله فرمود كه : تعالى عمّا يقول الظَّالمون علوّا كبيرا .\r\nو چون از آن حضرت سؤال از قول عزّ و جلّ * ( نَسُوا الله فَنَسِيَهُمْ ) * نمودند آن سرور فرمود كه حضرت الله تبارك و تعالى سهو و نسيان نميكند زيرا كه سهو و نسيان صفات مخلوقين است و محدّثين .\r\nآيا نشنيدى كه عزّ و جلّ ميگويد كه : * ( وَما كانَ رَبُّكَ نَسِيًّا ) * يعنى نسيان شيوهء پروردگار تو نيست ليكن هر كه ايزد مهيمن را فراموش كند او جزاى نسيان و نسيان ملاقات روز قيامت بنوعى كه فراموش نموده از حضرت ربّ العزّت خواهد يافت ، چنانچه فرمود كه : * ( نَسُوا الله فَأَنْساهُمْ أَنْفُسَهُمْ ) * * ( فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا ) * .\r\nيعنى : حقّ سبحانه و تعالى ايشان را ميگذارد و چنانچه ايشان خداى\r\n","description":"","footnote":"","page_name":" 81 ","page_number":83},
  {"content":"\r\nتعالى را فراموش كردند و ترك استعداد لقاء روز قيامت نمودند جزاى اين عمل از قادر لم يزل به آن طايفه وخيم العاقبه و اصل گردد .\r\nو نيز از آن حضرت سؤال از قول عزّ و جلّ * ( فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً ) * نمودند فرمود كه : هر كرا خداى تعالى اراده هدايت او بايمان نمايد در دنيا و ارادهء ايصال به جنّت و دار كرامت خود در آخرت فرمايد تشريح سينهء آن كس بواسطهء تسليم و انقياد أمر خود واجب تعالى و تقدّس مينمايد و او را ساكن و موثّق به آنچه او را موعود گردانيد از ثواب گرداند تا آنكه خاطرش جمع ، مطمئنّ گردد و آن را كه ارادهء اضلال و از جنّتش و دار كرامتش در آخرت بواسطهء كفر و معصيت او در دار دنيا كه مسكن محنت و مشقّت است فرمايد سينه او را منشرح نگرداند بلكه بغايت تنگ و حرج گرداند تا آنكه آن كس شكّ در كفر او نمايد و مضطرب در اعتقاد او گرداند و او را منقلب گرداند به حال ديگر بنوعى كه گوئيا او صعود و عروج به آسمان مىنمايد .\r\nآنگاه آن ولىّ الله تلاوت اين آيه كلام الله نمود * ( كَذلِكَ يَجْعَلُ الله - الرِّجْسَ عَلَى الَّذِينَ لا يُؤْمِنُونَ ) * .\r\n\r\nو از أبو الصّلت مرويست كه چون مأمون الرّشيد از حضرت أبو الحسن رضا عليه السّلام سؤال از قول عزّ و جلّ : * ( وَهُوَ الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ وَكانَ عَرْشُه عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا ) * نمود .\r\nآن امام البرايا عليه السّلام فرمود كه : ايزد سبحانه و تعالى ايجاد و خلق عرش أعظم و آب و ملائكه واهب أكرم پيش از آسمانها و زمينها نمود ، پس ملائكه استبداد نفس خويش و بعرش و به آب به حضرت عزّ و جلّ نمودند بعد از\r\n","description":"","footnote":"","page_name":" 82 ","page_number":84},
  {"content":"\r\nآن حضرت مالك الرّقاب عرش را به روى آب ممكَّن گردانيد و قدرت خود را بر ملائكه ظاهر نمود .\r\nبعد از آن ملائكه دانستند كه حضرت سميع بصير بر تمامى أشياء عالم و قدير است پس از آن ربّ العزّت عرش را بقدرت خود رفع و نقل نمود و جاى آن را بر بالاى آسمان هفتم مقرّر فرمود .\r\nپس آنگاه حضرت آله در شش روز خلق آسمانها و زمينها نمود و ذات ايزد معبود مستولى بر عرش او بود و ربّ العالمين قادر بود بر آنكه بيك طرفة العين ايجاد سموات سبع و أرضين نمايد لكن ايزد علَّام خلق آسمان و زمين در ستّة ايّام بواسطهء آن نمود تا بر ملائكه حضرت واجب الوجود ظاهر شود كه آنچه ازينها مخلوق گشتند هر يك بعد از ديگرى حادث و پديد شدند ، پس استدلال بحدوث آنچه ازينها حادث شدند مرّة بعد مرّة اخرى بر حضرت الله تبارك و تعالى نمايند و ايجاد و خلقت عرش از ربّ العزّت بواسطهء ضرورت و احتياج به آن بىشبهه و گمان نبود ، زيرا كه ذات واجب تبارك و تعالى غنىّ از عرش و از جميع موجودات است و ذات أقدس از جلوس بر عرش و در آن مكان موصوف و عيان نگردد بواسطهء قادر عالم جوهر و جسم نيست تا محتاج ، و مفتقر به مكان و مقرّ بود الله تبارك و تعالى منزّه و مقدّس از صفات جميع برايا است تعالى الله عن ذلك علوّا كبيرا .\r\nو امّا قول حضرت عزّ و جلّ * ( لِيَبْلُوَكُمْ أَيُّكُمْ أَحْسَنُ عَمَلًا ) * يعنى خلَّاق على الاطلاق كه خلق خلايق بر وضع جدير و لايق و بر طبق تقاضاى عناصر مطابق و موافق نمود بواسطهء اختيار و امتحان ايشان به تكليف طاعت و عبادت بر سبيل امتحان و تجربهء أمر ديگر زيرا كه عزّ و جلّ لم يزل عالم به همه أشياء در هر مكان و محلّ ،\r\n","description":"","footnote":"","page_name":" 83 ","page_number":85},
  {"content":"\r\nاست .\r\nدر آن حال مأمون گفت : يا أبا الحسن چنانچه مرا در اين باب مفرّح گردانيدى حضرت مفتّح الأبواب ترا از جميع ألم و اضطراب مفرّح گرداناد .\r\nپس آنگاه مأمون روى به آن ولىّ الله آورده گفت : يا ابن رسول الله ( ص ) معنى اين آيات كلام خالق البريّات * ( وَلَوْ شاءَ رَبُّكَ لَآمَنَ مَنْ فِي الأَرْضِ كُلُّهُمْ جَمِيعاً أَ فَأَنْتَ تُكْرِه النَّاسَ حَتَّى يَكُونُوا مُؤْمِنِينَ ) * و آيهء * ( وَما كانَ لِنَفْسٍ أَنْ تُؤْمِنَ إِلَّا بِإِذْنِ الله ) * چيست ؟\r\nحضرت أبو الحسن الرّضا ( ع ) فرمود كه : حديث و حكايت كرد برايم پدرم موسى بن جعفر از پدرش جعفر بن محمّد و آن حضرت از پدرش محمّد بن على و محمّد بن علىّ از پدرش علىّ بن الحسين و آن حضرت از پدرش سيّد الشّهداء أبى عبد الله الحسين و آن سبط نبىّ الهاشمى از پدرش أمير المؤمنين علىّ ابن أبى طالب صلوات الله عليهم أجمعين كه حضرت أمير المؤمنين على ( ع ) فرمود كه مسلمانان روزى به حضرت رسول آخر الزّمان ( ص ) معروض گردانيدند كه يا رسول الله صلَّى الله عليه و آله و سلَّم جمعى از مردمان كه شما را قدرت تمام بر ايشانست اكراه و اجبار بر اسلام و اطاعت دين ايزد علَّام نمائى تا عدد ما بسيار شود و قوّت و اقتدار ما بر أعداى دين قاهر مختار حاصل گردد .\r\nحضرت نبىّ المحمود فرمود كه : مرا خوش نمىآيد كه ملاقات به خداى عزّ و جلّ نمايم يا بدعت كه أصلا از احداث و اختراع مثل آن أمر از حضرت ايزد أكبر خبرى به من نرسيده باشد و من از جماعت متكلَّفين را كه خلايق بخير بر أمر دارند حضرت كريم مجيد چون اين مكالمه فيما بين امّت و نبىّ الرّحمه شنيد اين آيهء مباركه به آن حضرت منزل و مرسل گردانيد كه : يا محمّد * ( وَلَوْ شاءَ رَبُّكَ لَآمَنَ مَنْ\r\n","description":"","footnote":"","page_name":" 84 ","page_number":86},
  {"content":"\r\nفِي الأَرْضِ كُلُّهُمْ جَمِيعاً ) * .\r\nيعنى : اگر اراده و مشيّت ربّ الأرباب در باب ايمان سكنهء زمين بر سبيل الجاء و اضطراب متعلَّق گردد در دار دنيا هر آينه تمامى آنها ايمان مىآوردند چنانچه در هنگام رؤيت ناس و معاينه در آخرت اظهار ايمان مينمايند و اگر من كه خالقم خلايق را مجبور بطاعت و ملجا بمتابعت خود - گردانم هر آينه خلق از من مستحقّ مدح و ثواب يا محمّد ( ص ) در هيچ باب نگردند ليكن ارادهء من عزيز ميهنم از ايشان آنست كه همگى طوايف خلقان در حالت اختيار من غير كره و اجبار ايمان به حضرت ايزد غفّار آرند تا آنكه از من مستحقّ زلفى و كرامت و دوام خلود و ابود در جنّت الخلد كه دار الأمن ، و استراحت است گردند .\r\nآيا تو اكراه مردمان بايمان ميكنى و ايشان را مجبور به آن ميگردانى تا مؤمن گردند يعنى حصول اين أمر از تو بغايت متغيّر بلكه غير ممكن و متعذّر است لهذا ملك تعالى اين آيت به حضرت سيّد الورى انزال و ارسال نمود كه * ( أَ فَأَنْتَ تُكْرِه النَّاسَ حَتَّى يَكُونُوا مُؤْمِنِينَ ) * و اين اشاره به آنست كه اكراه امّت بنبىّ الانس و الجانّ بر اسلام و ايمان در حيّز قدرت و اقتدار نبىّ المختار نيست بلكه آن منوط و مربوط باراده و مشيّت حضرت قادر مختار است .\r\nو امّا قول حضرت عزّ و جلّ * ( وَما كانَ لِنَفْسٍ أَنْ تُؤْمِنَ إِلَّا بِإِذْنِ الله ) * پس اين آيه بر سبيل تحريم ايمان بدون اذن رحيم الرّحمن نباشد بلكه معنى آن بدين وجهست كه ايمان نمىآرد هيچ نفس به حضرت خداى تعالى و تقدّس مگر باذن و ارادهء ايزد مقدّس و اذن حضرت ذو المنن عبارت از أمر أرباب نفوس است بايمان بنوعى كه ايشان را تكليف به آن كند كه تعبّد او نمايند به\r\n","description":"","footnote":"","page_name":" 85 ","page_number":87},
  {"content":"\r\nاختيار و خواهش خويش و الجاء نفوس بسوى ايمان عبارت از زوال تكليف ، و تعبّد است بلكه جبر و اضطرار ايشان است به آنچه خواهد و اراده نمايد .\r\nمأمون گفت : يا أبا الحسن فرّجت عنّى فرّج الله عنك چنانچه مرا خوشحال و متنعّم گردانيدى .\r\nيا أبو الحسن خداى تعالى ترا مفرّج گرداند و جميع مكروهات از تو بردارد يا امام الامّه مرا خبر از قول خالق البريّه : * ( الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَكانُوا لا يَسْتَطِيعُونَ سَمْعاً ) * ده كه تفسير اين آيهء كريمه چيست ؟\r\nحضرت امام عليه السّلام فرمود كه : غطا عين ممنوع از ذكر نيست و ذكر به چشم ديده نشود ليكن حضرت عزّ و جلّ جمعى را كه تكفير بولايت علىّ بن أبى طالب سلام الله عليه نمودند آن طايفهء وخيم العاقبه را تشبيه بكوران نمود زيرا كه ايشان قول حضرت رسول صلَّى الله عليه و آله و سلَّم در حقّ على عليه السّلام قبول ميكردند ليكن گوش اطاعت ولايت آن منبع فضل و هوش نمىنمودند .\r\nمأمون گفت : يا أبا الحسن فرّجت عنّى فرّج الله عنك .\r\n\r\nو از عبد العظيم بن عبد الله الحسنى مرويست كه از ابراهيم بن أبى محمود رضى الله عنه روايت كند كه ابراهيم گفت : من از حضرت أبو الحسن رضا عليه السّلام از قول خداى بيچون معنى آيهء * ( وَتَرَكَهُمْ فِي ظُلُماتٍ لا يُبْصِرُونَ ) * - سؤال نمودم .\r\nآن حضرت عليه السّلام فرمود كه : خداى تعالى و تبارك موصوف به صفت ترك نگردد چنانچه ايزد خالق هرگز متّصف بصفات خلق خويش نشده و ليكن قادر متعال وقتى كه عالم بر أحوال آن طايفه گردد كه بوسيلهء اغواى آن مضلّ ضالّ رجعت از كفر و ضلال بواهب ذو الجلال نمينمايند جبّار منتقم لا يزال منع معاونة\r\n","description":"","footnote":"","page_name":" 86 ","page_number":88},
  {"content":"\r\nو لطف بىغايت خود از آن كفرهء تيره مآل مينمايد و آن مشت خاكسار را به اختيار ايشان ميگذارد .\r\nابراهيم رضى الله عنه فرمايد كه : من بعد از آن از آن ولىّ حضرت لم يزل از قول عزّ و جلّ * ( خَتَمَ الله عَلى قُلُوبِهِمْ وَعَلى سَمْعِهِمْ ) * الآيه سؤال نمودم .\r\nآن امام الانس و الجانّ فرمود كه : ختم عبارت از طبع و مهر قلوب كافران است از براى عقوبت كفر ايشان چنانچه عزّ و جلّ در محلّ ديگر خبر به حضرت خاتم الرّسل ميدهد كه * ( بَلْ طَبَعَ الله عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا ) * .\r\nو نيز از آن سرور سؤال نمودم كه آيا ايزد أكبر بندگان خود را بر معاصى مضطرّ و مجبر ميگرداند بنوعى كه بنده را در ترك آن أصلا قدرت و اختيار نماند آن حضرت عليه السّلام فرمود نه بلكه ربّ العزّت از روى احسان و مرحمت بنده را مخيّر گرداند و مهلت دهد تا توبه و رجعت بواهب بىمنّت نمايند .\r\nگفتم : يا ابن رسول الله صلَّى الله عليه و آله و سلَّم قادر خلَّاق تكليف عباد و خلق خود بأمر ما لا يطاق مينمايد .\r\nآن ولىّ الخالق و الخلائق بالاستحقاق فرمود كه : از حضرت ايزد مجيد أمثال اين أمر غير سديد چون ظاهر و پديد گردد كه در كلام حميد ميفرمايد كه : * ( وَما رَبُّكَ بِظَلَّامٍ لِلْعَبِيدِ ) * .\r\nبعد از آن مرشد و هادى انس و جان فرمود كه : يا فلان حكايت كرد پدر بزرگوارم بواسطهء من يعنى موسى بن جعفر از پدرش جعفر بن محمّد الصّادق عليهما السّلام نقل نمود كه آن سرور فرمود كه : اگر كسى را زعم و گمان چنان بود كه قادر سبحان جبر بندگان خود بفعل معاصى و أمر شاقّ و تكليف ايشان بما لا يطاق نمايد شما بعد از اطَّلاع بأحوال او أكل ذبيحهء او ننمائيد و\r\n","description":"","footnote":"","page_name":" 87 ","page_number":89},
  {"content":"\r\nشهادت او را قبول ميفرمائيد و نماز در خلف او نگذاريد و از زكات چيزى به او مدهيد .\r\n\r\nو از يزيد بن معاويه الشّامى منقول و مروى است كه در أيّام مسافرت من به خراسان چون بمرو رسيدم داخل مجلس بهشت قرين ارم تزئين أبو الحسن الرّضا عليه السّلام گرديدم گفتم :\r\nيا ابن رسول الله صلَّى الله عليه و آله و سلَّم مردمان از امام الخلائق جعفر ابن محمّد الصّادق صلوات الله عليهما روايت ميكنند كه آن حضرت در حضور جمعى از مسلمين مكرّر چنين فرمود كه : لا جبر و لا تفويض بل أمر بين الأمرين ، يعنى اين كلام با امام الأنام بر چه انجام و انصرامست ؟\r\nآن مرشد خاصّ و عامّ فرمود كسى را كه زعم آن تيره سرانجام چنان باشد كه خداى علَّام أفعال ما را خود بتقديم و انصرام مىرساند و بعد از آن ما را به آن معذّب ميگرداند آن كس قائل بجبر خداى تعالى و تقدّس است ، و آن كسى كه زعمش چنان بود كه حضرت عزّ و جلّ تفويض أمر خلق و روزى همهء خلايق بحجج ايزد خالق يعنى أنبياء و رسل و أئمّة السّبل نمود آن شخص قائل بتفويض است و بىشبهه قائل بجبر كافر و قائل بتفويض مشركست .\r\nگفتم : يا ابن رسول الله پس أمر بين أمرين كدام است ؟\r\nآن حضرت فرمود أمر بين أمرين عبارت از وجود سبيل و طريق مستقيمست بسوى اتيان و اقدام مأمور به و ترك منهى عنه .\r\nگفتم : يا ابن رسول الله آيا حضرت عزّ و جلّ را مشيّت و ارادت در أمر و نهى يعنى در فعل و طاعت و ترك معصيت است .\r\nآن امام الامّه عليه السّلام و التّحيّه فرمود كه آيا طاعات آن بىشايبه\r\n","description":"","footnote":"","page_name":" 88 ","page_number":90},
  {"content":"\r\nگمان بارادت و مشيّت خداى منّان است به جهت آنكه أمر بطاعات و رضا خود در آن و معاونت بر آن ظاهر و عيان گردانيد و ارادت و مشيّت ربّ العزّت در أمر معصيت نهى او از آنست و اظهار سخط خود در آن و خسران و خذلان عاصيان است بر آن .\r\nمن گفتم : پس خداى عزّ و جلّ را در آن باب قضا و حكم بر أصناف امم بود حضرت امام أبو الحسن الرّضا عليه السّلام فرمود كه قادر عالم بلا ارتياب حكم بخلايق در هر باب به آنچه مستحقّ آن باشند از ثواب و عقاب در دنيا و آخرت نمايد .\r\nروايت است كه روزى در نزد حضرت أبو الحسن الرّضا جبر و تفويض مذكور گرديد آن حضرت فرمود كه : عزّ و جلّ آله هرگز مطيع باكراه و كس از او عاصى به غلبه بلا اشتباه نشد . يعنى الله تبارك و تعالى هيچ بنده را بجبر و كراهت مطيع خود ننمود و بقهر و غلبگى خود بر آن طايفه ايشان را عاصى بجبر بر معاصى نفرمود و بندگان خود را مهمل نگذاشت در ملك خود بلكه به أرسال انبيا و رسل تمامى خلايق را قادر خالق بر طريق حقّ دلالت نمود .\r\nو او مالك است بواسطهء آنچه مالك خلقان به آن شده و قادر است بر عباد بنا بر آنچه اقتدار ايزد غفّار بر بندگان بر آنست .\r\nپس اگر بندگان او قصد طاعت او نمايند حضرت الله تعالى و تقدّس صدّ و منع ايشان از آن بندگى و طاعت نمىنمايد .\r\nو اگر عباد بوسيلهء تمرّد و الحاد قصد معصيت و عناد نمايند پس اگر ايزد قادر منّان نخواهد حائل ميان بندگان و آن فعل عصيان نمايد و اگر حايل فيما بين عباد و آن فعل فساد بعنايت ربّ العباد واقع نگردد و بندگان به\r\n","description":"","footnote":"","page_name":" 89 ","page_number":91},
  {"content":"\r\nوساطت و تمرّد و طغيان مرتكب آن فعل عصيان گردند در اين حال نتوان گفت كه مهيمن سبحان داخل در آن فعل و عصيان گردانيد .\r\nآنگاه آن ولىّ الله حضرت آله فرمود : كسى كه ضبط حدود اين كلام بر سبيل درك و استعلام نمود پس او خصم غالب بر مخالف مبرم خود خواهد بود .\r\nاز حسين بن خالد مروى است كه من به حضرت امام الانس و الجنّ أبو الحسن الرّضا عليه السّلام گفتم : كه يا ابن رسول الله صلَّى الله عليه و آله و سلَّم مردمان ما را منسوب بقول جبر و تشبيه ميگردانند و ميگويند كه شما قائليد به تشبيه و جبر نسبت به حضرت واحد أكبر بواسطهء أخبار و أحاديث مرويّه از آباى شما أئمّة الأبرار عليهم سلام الله الملك الغفّار .\r\nآن حضرت عليه السّلام در ساعت باقبال و سعادت گفت : يا ابن خالد مرا خبر ده از آن أحاديث و أخبار كه مروى است از آباى عظام كرامم در باب - تشبيه ايزد وهّاب .\r\nآيا روايت كه شما در باب تشبيه و جبر حضرت مهيمن قادر از ساير بشر شنيديد بيشتر است يا أخبار و أحاديث كه من از حضرت پيغمبر عليه صلوات الملك الأكبر در باب عدم تشبيه و جبر براى شما نقل و روايت كردم ؟\r\nگفتم : يا ابن رسول الله صلَّى الله عليه و آله و سلَّم بلكه آنچه شما روايت از آن پيغمبر جليل القدر نموديد بيشتر است ؟\r\nآن حضرت عليه السّلام فرمود كه : پس شما بگوئيد كه رسول خداى تبارك و تعالى قائل بجبر و تشبيه بود .\r\nمن گفتم : يا ابن رسول الله صلَّى الله عليه و آله و سلَّم اين قوم ميگويند\r\n","description":"","footnote":"","page_name":" 90 ","page_number":92},
  {"content":"\r\nكه حضرت نبىّ المحمود در باب جبر و تشبيه ايزد معبود چيزى بيان ننمود و جز اين نيست كه روايت از رسول ( ص ) كنيد .\r\nامام البرايا أبو الحسن الرّضا عليه التّحيّة و الثّناء فرمود كه : پس بايست ميگفتند كه آباى من أئمّه ايزد علَّام عليهم السّلام نيز در باب جبر و تشبيه قادر وهّاب چيزى نفرمودند امّا از آن أعيان مردمان چنين روايت كردند .\r\nپس آنگاه آن ولىّ حضرت آله روى به من آورده فرمود كه : هر كسى كه قايل تشبيه و جبر خداى تعالى و تبارك گردد بىشبهه و شكّ آن كافر مشرك است و ما از آن جاهل بيرويّت بيزاريم در دنيا و آخرت .\r\nيا ابن خالد وضع أخبار و أحاديث از ما أئمّة الأبرار در جبر و تشبيه ايزد جبّار جماعت خلاف نابكار كه تصغير عظمت خداى جبّار نمودند فرمودند و بر ما آن أحاديث و أخبار موضوعه از روى كذب و افتراء بسته‌اند پس محبّ ايشان مبغض ما و مبغض ايشان محبّ ما است و موالات با ايشان معادات با ما است و معادات با ايشان موالات با ما است .\r\nوصل بايشان قطع از ما است و قطع از ما وصل با ايشان است و جفا كردن با آنها نيكوئى كردن با ما است و نيكوئى در حقّ ما جفا در حقّ ايشان است ، و اكرام و احترام آن طايفه اهانت و عدم عزّت ما است و اهانت و عدم حرمتشان وسيلهء اكرام و عزّت و احترام ما است .\r\nكسى كه آن طايفه را قبول نمود ما را ردّ فرمود و آنكه ما را قبول فرمود آن جمع مردود را ردّ نمود و هر كه با آن جماعت نيكوئى كرد با ما بدى كرد و كسى كه به آن طايفه بدى نمود با ما نيكوئى فرمود .\r\n","description":"","footnote":"","page_name":" 91 ","page_number":93},
  {"content":"\r\nو مصدّق ايشان مكذّب ما است و مكذّب ما مصدّق ايشان است و هر كه اعطاء و احسان به آن طايفه نمايند ما را از عطا و احسان محروم فرمايد و هر كه آن جماعت را محروم گرداند بما احسان و عطا نمايد .\r\nيا ابن خالد هر كه از شيعه و محبّان ما است بايد كه آن طايفه را بولايت و نصرت نگيرد ايشان را أصلا بمودّت و دوستى نپذيرد .\r\n","description":"","footnote":"","page_name":" 92 ","page_number":94},
  {"content":"\r\n\r\nذكر بيان احتجاج أبى الحسن الرّضا عليه صلوات ربّ الأرض و السّماء بر أهل كتاب ايزد تعالى از أصناف يهود و مجوس و نصارى و أهل زبور و صابى و غير ايشان و الزام اين جماعت بتوفيق ايزد منّان\r\nاز حسن بن محمّد النّوفلى منقول و مروى است كه چون حضرت ولىّ ايزد بيچون أبو الحسن الرّضا عليه السّلام در خراسان بمأمون الرّشيد وارد گرديد در همان هفتهء ورود مأمون الرّشيد بفضل بن سهل أمر نمود كه اجتماع أصحاب مقالات مثل رأس الجالوت و جاثليق و رؤساء صابئين و هربذ أكبر و أصحاب زردشت و نسطاس الرومى و متكلَّمين در يك محلّ نمايد و تمامى اين طوايف را در يكجمع و محضر حاضر فرمايد تا مأمون كلام حضرت أبو الحسن الرّضا ( ع ) با ايشان و كلام ايشان به آن امام الانس و الجانّ در باب مذهب و أديان استماع نمايد .\r\n","description":"","footnote":"","page_name":" 93 ","page_number":95},
  {"content":"\r\nفضل بن سهل بموجب فرموده عمل نموده و چون به حكم مأمون أصحاب مقالات را فضل در يك محلّ جمع نمود و مأمون را به اجتماع ايشان در يك مكان اعلام فرمود .\r\nمأمون گفت : ايشان را بنزد من حاضر گردان فضل بن سهل حسب الأمر مأمون آن جماعت را بمجلس او حاضر گردانيد .\r\nدر آن وقت مأمون گفت : كه ما شما را براى كار خير جمع كرديم و دوست داريم ابن عمّم اين مدنى كه درين ولايت بنزد ما آمده شما با او مناظره نمائيد بايد كه صباح به زودى تمام در نزد من حاضر شويد و أحدى از شما از اين أمر تخلَّف ننمايد .\r\nجملگى گفتند سمعا و طاعة ما صبح زود تمام به خدمت تو يا أمير المؤمنين حاضر خواهيم شد .\r\nحسن بن محمّد النّوفلى روايت كند كه ما را حديث و حكايت با حضرت أبو الحسن الرّضاء عليه السّلام بود و با آن حضرت عليه السّلام در تكلَّم بوديم كه ناگاه يا سر الخادم از در در آمد و گفت : يا سيّدى أمير المؤمنين يعنى مأمون الرّشيد بشما از روى شوق تمام سلام فرستاد و ميگويد : كه فداك أخوك برادر فداى تو گردد أصحاب مقالات و أهل أديان مختلفه و آراى متخالفه و متكلَّمين از جميع أهل هر ملَّت صباح زود پيش ما حاضر خواهند بود اگر شما بسعادت و اقبال با ايشان تكلَّم و جدال و مباحثه قيل و قال را دوست داشته باشيد ما را مشرّف گردانيد و اگر از تكلَّم آن طايفهء گمراه مستكره باشيد بايد متحمّل آزار و مشقّت نگرديد و اگر راضى باشيد ما با آن جماعت به منزل شما به خدمت مشرّف گرديم و اين بر ما بغايت سبك و آسان است .\r\n","description":"","footnote":"","page_name":" 94 ","page_number":96},
  {"content":"\r\nحضرت أبو الحسن الرّضا عليه السّلام بيا سر فرمود كه : سلام ما بايشان برسانيد و بگوئيد كه اراده و مطلب شما را دانستيم على الصّباح ان شاء الله به نزد شما خواهيم بود .\r\nاز حسن بن النّوفلى مرويست كه چون يا سر بواسطهء تبليغ سلام و پيام آن سرور از مجلس بدر رفت آن حضرت بجانب ما ملتفت گرديد و گفت : يا نوفلى تو از أهل عراقى بيشتر رقّة عراقى أصلا غليظ نيست آنچه در پيش تست ابن عمّم همگى و تمامى آنچه بر ما جمع نمود براى چيست ؟ يعنى أهل شرك ، و أصحاب مقالات و بدعت را ؟\r\nمن گفتم : فداى تو گردم اراده و امتحان شما در فضل و حال معرفت و كمال دارد و بسيار بسيار خاطرش مصمّم است در آنكه بداند و بشناسد كه حالت شما در چه مرتبه است .\r\nآن حضرت گفت : و الله كه بناء او بر أساس غير وثيق البنيانست و بخداى عالم قسم است كه بناء او بسيار بسيار بد بنيان است .\r\nپس آنگاه آن ولىّ الله فرمود : كه يا نوفلى بناء او در اين باب كدام است ؟\r\nگفتم : يا بن رسول الله بدرستى كه أصحاب كلام و بدع خلاف علماء أهل شرعند و اين بواسطهء آنست كه عالم منكر نگردد الَّا أمر منكر را و أصحاب مقالات و كلام يعنى متكلَّمون و أهل شرك أصحاب انكارند چنانچه اگر بر آن طوايف حجّت آريد بر آنكه خداى تعالى يكيست گويند كه تصحيح وحدانيّت حضرت الوهيّت نمائيد .\r\nو اگر گويند كه حضرت محمّد رسول و فرستاده ايزد تعالى است آن طوايف\r\n","description":"","footnote":"","page_name":" 95 ","page_number":97},
  {"content":"\r\nگويند كه اثبات نبوّت و رسالت آن حضرت فرمائيد و چون أحدى ارادهء بيان دلايل و حجج بر آن جمعى لجج نمايد آن طايفه بر آن مرد بدل از روى بهت و جهالت سخنان گويند و آن كس اگر دليل ايشان را با حجّت خود باطل كند اين جماعت أصلا استماع دلايل او ننمايند و چندان مغالطه نمايند تا ترك قول خود نمايد ، يا سيّدى و مولاى شما از اين جماعت بر حذر بوده ، جعلت فداك يا خير يا سيّد .\r\nآن سرور صلَّى الله عليه و آله و سلَّم از كلام نوفلى تبسّم نمود بعد از آن فرمود كه : يا نوفلى آيا ميترسى كه آن لئام بوسيلهء لجاجت و ابرام حجّت ناتمام خود را بر ما قطع و اتمام نمايند ؟\r\nنوفلى گويد كه گفتم : لا و الله من در هيچ دم بواسطهء مباحثه و مجادلهء فضل و علم از جهت شما نترسيدم بدرستى كه من از حضرت ذو المنن مترجّى و مترقّبم كه شما را بر آن طايفه وخيم العاقبه مظفّر و منصور گرداند ان شاء الله تعالى .\r\nپس آنگاه آن ولىّ الله تعالى فرمود كه : يا نوفلى آيا ميخواهى بدانى كه در چه ساعت و چه دم مأمون از اين حركت ناملايم پشيمان و نادم گردد ؟\r\nگفتم : نعم يا ابن رسول الله صلَّى الله عليه و آله و سلَّم .\r\nآن حضرت فرمود كه : ندامت مأمون و پشيمانى از اين حركت ناموزون در هنگامى خواهد بود كه استماع احتجاج ما بر يهود و أهل تورات بتورات آن طايفه عاقبت نامحمود و بأهل انجيل بانجيل ايشان و بر أهل زبور بزبور آن جماعت و بر گروه صائبين بعبرانيّت ايشان و بر هرابذه بغارسيّت آن قوم و بر أهل روم بروميّت ايشان و بر أهل هر مقالات بلغات آن طوايف نمايد كه به آن مردم\r\n","description":"","footnote":"","page_name":" 96 ","page_number":98},
  {"content":"\r\nتكلَّم نمايم .\r\nپس هر گاه كه قطع كلام و لجاجت و ابرام هر صنف آن لئام نمائيم و حجّت آن طايفه يك يك را شكسته مقطوع و ملزم گردانيم بنوعى كه هر يك از أصناف - أهل مقالات از مقالات خود برگشته رجعت بقول من نمايند در آن دم مأمون نادم گشته ميداند كه آن موضع و مكان كه سبيل سلوك در آنست او نه مستحقّ آنست در آن وقت اظهار ندامت و خجالت نمايد و لا حول و لا قوّة الَّا با لله العلىّ العظيم .\r\nچون روز ديگر بأمر خالق أكبر صبح صادق سر از مشرق بدر كرد خورشيد خاور جهان ظلمانى را از كسوت لباس ظلمت عارى ساخته به اضائت و استضائه خود نورانى گرديد .\r\nفضل بن سهل به خدمت آن ولىّ حضرت عزّ و جلّ آمده بعد از عرض تحيّت و نيكو بندگى گفت : جعلت فداك ابن عمّت منتظر قدوم مسرّت لزوم شما است و تمامى قوم در آن مجمع و محضرند شما بسعادت و اقبال در تشريف آوردن آن محالّ چه ميفرمائيد ؟\r\nحضرت امام البرايا أبى الحسن الرّضا عليه السّلام فرمود كه : يا فضل در پيش باش كه من نيز بتوفيق عزّ و جلّ به غير تراخى و مهل بناحيهء شما به آن محلّ ساير مستعجليم .\r\nپس آنگاه آن ولىّ الله وضوء بواسطهء بندگى حضرت آله كرده بعد از آن آن امام الانس و الجانّ شرب سريق نموده و ما را نيز از آن خورانيده ، و از دولت سراى خود بيرون آمد ما نيز با آن ولىّ ايزد عزيز بيرون آمده روانه شديم و چون آن ولىّ خداى بيچون بمجلس مأمون رسيد محفل ديد مملوّ و مشحون\r\n","description":"","footnote":"","page_name":" 97 ","page_number":99},
  {"content":"\r\nاز خلق افزون چنانچه جلوس أحدى در آن ممكن ممكن نبود و از كثرت خلايق در آن مأمن جاى توطَّن أرباب پيكر و بدن بغايت متعسّر بلكه متعذّر بود و محمّد بن جعفر از جماعت و سلسلهء طالبيان و جمع كثير از هاشميان بنى هاشم و قوّاد حاضر بودند .\r\nو چون حضرت امام الأتقياء أبى الحسن الرّضا عليه السّلام داخل آن مجلس شد مأمون و محمّد بن جعفر و جميع بنى هاشم بتواضع آن امام الامم برخاستند و ايستادند ، مأمون دست مبارك آن ولىّ ايزد أكبر تعالى و تبارك را گرفته بر سرير در پهلوى خود ممكَّن گردانيد امّا آن جماعت همچنان ايستاده بودند تا آنكه حضرت أبى الحسن الرّضا ( ع ) ايشان را رخصت جلوس نمود قوم نشستند .\r\nامّا مأمون را هميشه روى سخن به حضرت أبى الحسن عليه السّلام بود ساعة فساعة با آن حضرت حديث و حكايت مىنمود پس از آن ملتفت به سوى جاثليق گرديد و گفت :\r\nيا جاثليق اين ابن عمّم علىّ بن موسى بن جعفر است و او از أولاد فاطمه دختر پيغمبر ما محمّد مصطفى صلَّى الله عليه و آله و سلَّم و پسر علىّ بن أبى طالب است و من بسيار بسيار ميخواهم كه تو با او متكلَّم گشته بر او احتجاج به انصاف نمائى و لجاج ننمائى .\r\nجاثليق گفت : يا أمير المؤمنين چگونه محاجّه كنم با كسى كه بر من احتجاج بكتاب نمايد كه من منكر آن باشم يا در باب مباحثه او جدال مستدلّ گردد بر من بقول پيغمبرى كه مرا ايمان و اخلاص به نبىّ ايشان نيست .\r\nحضرت امام البرايا چون اين كلام از آن أعلم نصارى شنيد گفت : يا\r\n","description":"","footnote":"","page_name":" 98 ","page_number":100},
  {"content":"\r\nنصرانى اگر من حجّت و الزام شما بر انجيل عيسى كه كتابت شما است نمايم اقرار به آن نمائى ؟ جاثليق گفت : مرا چگونه قدرت دفع ما نطق به الانجيل كه مرقومهء منزلهء ربّ جميل و محتومه و مكرّمهء ايزد جليل است بود .\r\nآرى بخداى ايزد تعالى قسم است من بر رغم انف خود اقرار به آن نمايم هرگز انكار آن ننمايم امام گفت : سؤال كن هر چه خواهى و جواب بشنو .\r\nجاثليق گفت : چه ميگوئى در باب نبوّت عيسى و كتاب او كه از حضرت ملك تعالى آورده آيا منكر هيچ يك ازين دو تا كتاب و عيسى عليه التّحيّه و الثّناء ميباشيد يا نه ؟\r\nامام البرايا أبى الحسن الرّضا عليه سلام الله تعالى فرمود كه : ما مقرّيم بنبوّت عيسى ( ع ) و بكتاب او و به آنچه آن حضرت نبىّ الله امّت خود را بشارت داد به آن و حواريّين اقرار به آن نمودند .\r\nيعنى : ما مقرّيم بنبوّت عيسى و كتاب او كه هر دو مقرّ و مخبر از نبوّت سيّد البشر بودند و كافر منكريم بنبوّت همهء عيسى كه مقرّ بنبوّت محمّد صلَّى الله عليه و آله و سلَّم و بكتاب آن رسالتمآب نبودند و بشارت بامّت به بعثت آن نبىّ - الرّحمه ندادند .\r\nجاثليق گفت : نه قطع و فصل أحكام شرع به حكم ملك العلَّام به دو شاهد عدلين است الحال كه شما مدّعى نبوّت براى پيغمبر خود محمّد صلَّى الله عليه و آله و سلَّم باشيد نه بر شما لازم است كه دو گواه از غير أهل ملَّت خود بر نبوّت محمّد بر طبق دعوى خود از آن جماعت كه نصرانيّه منكر آن طايفه نباشد بگذرانيد و اين سؤال كه با ما كردى از غير أهل ملَّت ما مثل آن بر سؤال نمائى .\r\n","description":"","footnote":"","page_name":" 99 ","page_number":101},
  {"content":"\r\nامام الأتقياء أبى الحسن الرّضا فرمود كه : يا نصرانى آيا قبول بشهادت عادل كه پيشتر در زمان عيسى عليه السّلام در خدمت آن حضرت بوده از من مينمائى ؟\r\nجاثليق گفت : آن عادل را بنام مذكور گردان تا بدانم كيست .\r\nحضرت امام الأنام عليه السّلام فرمود كه : چه ميگوئى در حقّ يوحنّا الدّيلمى .\r\nجاثليق گفت : بخ بخ ذكر نام دوستترين مردمان در نزد مسيح عليه سلام الملك المنّان نمودى .\r\nحضرت امام المؤتمن أبى الحسن الرّضا فرمود كه : من ترا قسم ، اى جاثليق قسم بذات پروردگار عالم مىدهم آيا انجيل ناطق است به آنكه يوحنّا مذكور كرد گفت : كه حضرت مسيح عليه السّلام مرا خبر بدين محمّد - العربى سيّد البشر داد و مرا بشارت داد بر آنكه آن پيغمبر جليل القدر بعد از من به چند سال به حكم ايزد مهيمن پيدا و ظاهر خواهد شد و حضرت عيسى بن مريم حواريّين را نيز بوجود آن نبىّ الاكرم محمّد صلَّى الله عليه و آله و سلَّم بشارت داد و آن طايفه ايمان برسول آخر الزّمان آوردند .\r\nجاثليق گفت : يوحنّا از حضرت عيسى عليه السّلام اين كلام ذكر فرمود كه آن حضرت بشارت نبوّت مردى و بأهل بيت و وصىّ او داد و مشخّص ننمود كه نبوّت آن مرد در چه وقت و زمان بود و نام و نشان او را قوم نيز بيان نكردند تا ما را معرفت به حال آن نبىّ آخر الزّمان ظاهر و عيان گردد .\r\nامام الخلائق عليه السّلام گفت : اى جاثليق اگر من براى تو كسى را كه قارى انجيل بود بيارم تا بر تو در انجيل جايى كه ذكر محمّد و أهل بيت و امّت\r\n","description":"","footnote":"","page_name":" 100 ","page_number":102},
  {"content":"\r\nآن حضرت بود تلاوت كند آيا تو ايمان به آن نبىّ آخر الزّمان خواهى آورد ؟ جاثليق گفت : اين سخت نيست .\r\nحضرت امام البرايا أبى الحسن الرّضا ( ع ) روى به نسطاس الرّومى آورده گفت : تو حفظ سفر ثالث انجيل نمودى يا نه ؟\r\nگفت : مرا حفظ انجيل چندان نيست .\r\nدر آن حال آن ولىّ ايزد متعال به طرف رأس الجالوت ملتفت گشته فرمود كه انجيل خواندى ؟\r\nگفت : بلى آن حضرت گفت : سفر ثالث آن را بگير اگر در آن اسم محمّد رسول آخر الزّمان و أهل بيت ايشان باشد شهادت براى ما بر طبق آن بيان و عيان گردان و اگر در سفر ثالث انجيل نام آن رسول جميل نباشد شهادت مدهيد .\r\nپس آنگاه آن ولىّ الله شروع در تلاوت انجيل ايزد مجيد نموده تا به جاى كه نام گرام رسول ملك العلَّام بود رسيد توقّف نمود و گفت يا نصرانى ترا بمسيح و مادرش قسم است كه آيا عالم و مطَّلعى بر آنكه من عالم بانجيلم ؟\r\nرأس الجالوت گفت : نعم در آن دم امام الامم تلاوت آيه انجيل كه در او ذكر حضرت نبىّ الجميل بود با أسامى گرامى اهل بيت و امّت آن نبىّ الرّحمه فرمود .\r\nبعد از آن گفت : يا نصرانى چه ميگوئى اين قول حضرت مسيح بن مريم است اگر تو تكذيب آنچه انجيل كتاب ربّ جليل بر آن ناطق است نمائى پس تو تكذيب موسى و عيسى عليهما السّلام نمودى ، چه هر يك از آن دو پيغمبر جليل القدر مصدّق آن پيغمبر ديگر بودند و امم خود را أمر بتصديق هر يك\r\n","description":"","footnote":"","page_name":" 101 ","page_number":103},
  {"content":"\r\nاز آن پيغمبر نمودند و آنچه من در باب نبوّت محمّد ذكر كردم كه در انجيل مذكور است ، اگر منكر آن شوى واجب القتل گردى زيرا كه تو كافر پروردگارت ايزد قادر و پيغمبرت عيسى بن مريم و بكتابت انجيل شدى .\r\nجاثليق گفت : من منكر آنچه از انجيل بر من ظاهر و بيّن و لايح و روشن گرديد نخواهم شد و مقرّم به آن .\r\nآن ولىّ قادر مختار گفت : اى حضّار گواه بر اقرار او شويد .\r\nبعد از آن گفت : يا جاثليق سؤال كن از آنچه در خاطر دارى .\r\nجاثليق گفت : مرا خبر از حوارىّ عيسى پيغمبر ده كه چند نفر بودند و از عدد علماى انجيل مطَّلع گردان كه آن طايفهء محمود العاقبه كه چند كس بودند ؟\r\nحضرت امام رضا ( ع ) فرمود كه : بر مخبر عارف و عالم معارف وارد شدى بدان كه حواريّين عيسى پيغمبر دوازده نفر بودند و أفضل و أعلم آن مردم لوقا بود و امّا علماى نصارى آن جمع نيكو سير نيز سه نفر بودند : يوحنّا اكبر ياحى و يوحنّا بقرقيسيا و يوحنّا الدّيلمى بزخار بود كه ذكر حضرت پيغمبر جليل القدر ما و ذكر أهل بيت آن سرور در نزد او بود و او كسى است كه مبشّر امّت عيسى و بنى اسرائيل برسالت و بعثت حضرت نبىّ الرّحمه بود .\r\nآنگاه آن ولىّ الله فرمود كه : يا نصرانى و الله كه ما ايمان و اقرار داريم به عيسى كه او ايمان بمحمّد آخر الزّمان آورده بود .\r\nامّا منكر هيچ چيز عيساى شما نيستم مگر ضعف او را در بندگى ربّ العزّت و قلَّت صيام و صلاة او را در عبادت .\r\nجاثليق بعد از استماع اين كلام از آن امام الأنام گفت : و الله كه شما\r\n","description":"","footnote":"","page_name":" 102 ","page_number":104},
  {"content":"\r\nافساد علم و ضعف أمر و مهمّ خود نموديد مرا ظنّ و گمان در حقّ شما چنان بود كه أعلم أهل اسلام و أفضل ايشان خواهى بود .\r\nأبو الحسن الرّضا عليه الصّلوة و السّلام فرمود كه : اين براى چه چنين باشد ؟\r\nجاثليق گفت : از آنكه تو ميگوئى عيسى عليه السّلام ضعيف در بندگى ايزد علَّام و قليل الصّلوة و الصّيام در ليالى و أيّام شهور و أعوام بود و حال آنكه عيسى در عبادت ايزد غفّار مستدام و پايدار بود چنانچه هرگز در روز روزه را افطار ننمود و أصلا در هيچ شب آن نبىّ واجب الوجود بخواب و استراحت نفرمود و پيوسته آن پيغمبر ايزد أكبر قائم اللَّيل و صائم الدّهر بود .\r\nحضرت امام الأتقياء أبو الحسن الرّضا عليه السّلام فرمود كه : براى كه عيسى عليه السّلام باقامت صلوات و صيام قيام مىنمود كه او به اعتقاد فاسد شما معبود است .\r\nجاثليق لال و گنگ و منقطع بىعقل و فرهنگ گرديد .\r\nحضرت الرّضا عليه السّلام فرمود كه : يا نصرانى من از تو سؤال مسأله نمايم .\r\nجاثليق گفت : سؤال كنى اگر دانم جواب تو گويم .\r\nامام المؤتمن أبى الحسن الرّضا سلام الله تعالى فرمود كه اى جاثليق تو منكرى از آنكه عيسى عليه السّلام احياء موتى باذن الله تبارك و تعالى مىنمود .\r\nجاثليق گفت : پيشتر من منكر بواسطهء آن بودم كه كسى محيى موتى و مرئى كور مادر زاد او بود و مبروص را معالجه نمايد البتّه آن كس پروردگار تعالى\r\n","description":"","footnote":"","page_name":" 103 ","page_number":105},
  {"content":"\r\nو تقدّس است بلكه او مستحقّ عبادت هر كس است و چون مطَّلع و مخبر بحقيقة حال آن روح الله جليل القدر گشتم از اطاعت و عبوديّت او برگشتم .\r\nحضرت أبى الحسن عليه السّلام فرمود كه : احياء موتى سبب الوهيّت يا خالقيّت اگر مىشدى بدرستى كه اليسع پيغمبر آنچه عيسى عليه السّلام به عمل آورد از احياء موتى او نيز احياء موتى نمود و بر روى آب عبور فرمود و ابراء أكمه و أبرص كرد و امّت نبىّ الله او را ربّ و آله فرا نگرفتند و به غير خداى عزّ و جلّ او را پرستش و بندگى در هيچ وقت و محلّ نكردند و حضرت حزقيل النّبى ( ع ) آنچه حضرت عيسى بن مريم مصنوع گردانيد او نيز مثل همان صنعت در أيام نبوّت خود ظاهر نمود و احياء سى و پنج هزار كس بعد از موت آن طايفه العصاة مدّت شصت سال به حكم خالق متعال فرمود و هيچ أحدى از امّت او را بمعبوديّت اطاعت و عبوديّت ننمود .\r\nبعد از آن آن ولىّ ايزد مجيد أبى الحسن الرّضا عليه السّلام ملتفت به جانب رأس الجالوت گرديد و گفت : يا رأس آيا اين جماعت را از اسارى بنى - اسرائيل در تورات يافتى كه بختنصّر از سباياى بنى اسرائيل در هنگام خرابى بيت المقدّس و قتل أكثر ايشان و انتقال بقيّة السّيف آن گروه اختيار نمود و اين جماعت را به شهر بابل نقل فرمود .\r\nحضرت ربّ العباد آن نبىّ الله را به آن سرزمين فرستاد و آن حضرت موتى آن امّت را احياء نمود و اين حكايت و خبر در تورات مرقوم و مستظهرست و دفع آن از يهودان ميسّر بلكه امكان ندارد مگر از كافران شما كه بر دين موسى ابن عمران نباشند .\r\nرأس الجالوت گفت : ما اين كلام از تورات ايزد علَّام شنيديم و ميدانيم .\r\n","description":"","footnote":"","page_name":" 104 ","page_number":106},
  {"content":"\r\nحضرت امام الأتقياء أبى الحسن الرّضا عليه السّلام فرمود كه : راست - ميگوئى .\r\nبعد از آن ، آن امام الانس و الجانّ فرمود كه : يا يهودى اين سفر تورات از من بشنو .\r\nراوى گويد در آن حال آن ولىّ حضرت ذو الجلال شروع در تلاوت آيات تورات نمود ، يهودى با كمال تحيّر روى به آن سرور نمود مىشنيد كه آن حضرت تلاوت آيات در غايت فصاحت و بلاغت مينمود آن يهودى بر خود مىپيچيد و تعجّب ميفرمود .\r\nبعد از آن ، آن امام الامّه عليه السّلام روى بجاثليق نصرانى آورده گفت يا نصرانى آيا آن جمعى أنبياء كه أسامى سامى ايشان مذكور و عيان گرديد آنها پيش از عيسى عليه السّلام بودند يا عيسى أقدم بود بر ايشان ؟\r\nنصرانى گفت : آن جماعت بر عيسى مقدّم بودند .\r\nحضرت امام علىّ بن موسى الرّضا عليه السّلام فرمود كه : بناء عليه به شخص چند كه جمعى پيش از عيسى عليه السّلام بودند كه احياء موتى و ابراى أكمه و أبرص مىنمودند آن عمل مخصوص آن حضرت نبود و در زمان سيّد الأنام صلوات الله عليه مثل اين أمر به حكم آن پيغمبر جليل القدر از حضرت أمير المؤمنين حيدر بيّن و ظاهر گرديد حقيقت اين خبر چنانست كه قريش با جميع أحفاد خويش اجتماع نموده به خدمت نبىّ الرّحمه آمده از رسول آخر الزّمان سؤال و استدعا نمودند كه آن حضرت موتى آن امّت را زنده گرداند .\r\nسيّد البريّه بموجب التماس آن علىّ بن أبى طالب عليه السّلام را بايشان مواجه نمودند و مقرّر فرمود كه : آن ولىّ حضرت آله برفاقت و همراه ايشان به\r\n","description":"","footnote":"","page_name":" 105 ","page_number":107},
  {"content":"\r\nجبّانه كه مقبرهء آن طايفه بود رفته بآواز بلند منادى نمايد بأسماء آن جماعت موتى كه آن قوم و رهط از آن حضرت التماس و سؤال نمودند و بگويد كه يا فلان و فلان حضرت رسول ايزد مجيد محمّد صلَّى الله عليه و آله و سلَّم ميفرمايد كه به اذن واهب حميد از مسكن و مقام خود برخيزيد أمير المؤمنين بموجب فرموده عمل نموده چون پيغام رسول خدا به آن قوم رسانيد در ساعت بأمر و حكم ربّ العزّت آن گروه از جاى خود برخاستند و تراب از سر و روى خود مىريختند در آن حال قريش هر يك از أحوال و امور قوم و خويش سؤال نمودند .\r\nبعد از آن آن جماعت را بيعت محمّد صلَّى الله و رسالت ايشان اخبار و اعلان نمودند همگى و تمامى آن قوم گفتند ما بسيار بسيار ميخواستيم كه ادراك زمان رسالت نمائيم تا تحصيل شرف صحبت كثير البهجت آن نبىّ الرحمه نموده و ايمان به آن رسول آخر الزّمان مىآورديم .\r\nبعد از آن يك ديگر را وداع نموده بمسكن و مدفن خود هر يك معاودت نمودند و آن حضرت صلَّى الله عليه و آله و سلَّم براى أكمه و أبرص و مجانين نموده و مكالمه بابهايم و طيور و جنّ و شياطين نامحصور فرمود امّت آن سرور او را ربّ و خداى أكبر فرا نگرفتند و به غير خداى عزّ و جلّ هيچ أحدى را پروردگار در هيچ زمان و محلّ ندانستند و يكى از ما منكر فضل آن خاتم الرّسل نشد اگر شما بواسطهء احياء موتى و ابراى أكمه و أبرص عيسى عليه السّلام را پروردگار فرا ميگيريد پس شما را جايز است كه اليسع بن اخطوب و حزقيل عليه السّلام را دو پروردگار دانيد زيرا كه ايشان هر دو فعل مثل صنعت و عمل عيسى بن مريم عليهما السّلام ظاهر كردند از احياء موتى و غير آن .\r\nو حقيقت اين خبر آنست كه وقتى در ميان بنى اسرائيل به حكم ايزد\r\n","description":"","footnote":"","page_name":" 106 ","page_number":108},
  {"content":"\r\nكريم طاعون عظيم پيدا شد و در بعضى از نسخ معتبره به نظر مترجم أحقر رسيد كه اشتداد طاعون بمشيّت و ارادت حضرت بيچون بحدّى رسيده بود كه هر روز هفتاد هزار نفر از مرد و زن بلكه بيشتر از ربقهء حيات بيرون رفته در سلك أموات منخرط ميگشتند چون بنى اسرائيل اشتداد طاعون را روز بروز در تزايد و افزون مشاهده و ملاحظه نمودند و بتجربه يا باخبار ثقه معلوم آن طايفه متحيّر گرديده هر كه فرار از عساكر نصرت مآثر طاعون نمايد يحتمل كه از سر پنجهء صولت طاعون نيم جان بيرون برد لهذا آن جماعت بهيئت اجتماعى ترك أوطان و ديار كرده از آن سرزمين فرار نمودند و چون بعد از قطع منازل به مقصد رسيدند هنوز أحمال و أثقال بالتّمام از دوابّ انزال و انتقال ننموده بلكه أكثر به منزل نرسيده بودند كه نداى موتوا موتوا از جوانب أربع و جهات ستّه به مسامع ايشان ميرسيد و به غير وصيّت و وداع دوستان جان به قابض آن مىسپردند .\r\nو گويند آن نداء دو ملك عزّ و جلّ يكى از أعلى و يكى از أسفل به سمع آن برگزيدگان حكم و أمر ايزد لم يزل ميرسيد تمامى ايشان از خورد و كلان رجال و نسوان و عبيد و مماليك امان همگى جان دادند در يك ساعت و چون مدّت بر آن گذشت مردمى در آن حوالى و أطراف ساكن بودند . بعد از اطَّلاع بر حقيقت أحوال آن جماعت اجتماع نموده ديوار و حيطان بر أطراف ايشان كشيدند و آن مكان حظيرهء آن غافلان گرديد امّا چون مدّت بيعدّت منقضى شد و عظام رميم و اجسام نامستقيم گرديد .\r\nنبىّ از أنبياى بنى اسرائيل بقولى ارميا و بقولى حزقيل بر آن گذشتگان عبور نمود از كثرت عظام باليهء ايشان تعجّب بسيار نمود آن حال حضرت قادر متعال\r\n","description":"","footnote":"","page_name":" 107 ","page_number":109},
  {"content":"\r\nوحى بدعاء آن نبىّ بعظام رميمه فرستاد كه اى استخوانهاى پوسيده و كهنه بر خيزيد بأذن عزّ و جلّ در ساعت برخاستند و خاك از سر و روى خود ريختند و بعد از آن باتّفاق آن نبىّ ايزد لم يزل در همان مكان و محلّ بعبادت غنىّ عادل مشتغل بودند .\r\nپس آنگاه به حكم آله به أجل مسمّى هر يك آنها استراحت نمودند .\r\nبعد از آن آن حضرت عليه السّلام فرمود كه : ابراهيم خليل الله الرّحمن صلوات الله عليه در هنگام كه طيور را بأمر غفور قطعه قطعه نمود .\r\nپس آنگاه لحوم عظام تمامى آن طيور را در يك مقام جمع كرده كوفت تا امتزاج تمام حاصل شد آن را بر رؤس كلّ جبل كه قريب با آن محلّ بود وضع نموده به حكم واجب الوجود هر يك آن طير را باسم او ندا فرمود در ساعت آن طيور به حكم قادر شكور حيات جديد يافته در اقبال و توجّه به خدمت آن نبىّ المشكور سعى موفور بظهور رسانيدند و بشرف ادراك صحبت آن نبىّ الرّحمه مشرّف گشتند .\r\nو بعد از آن موسى بن عمران عليه السّلام و أصحاب او هفتاد نفر كه آن پيغمبر جليل القدر بأمر قادر مختار براى ميقات اختيار كرده وقتى كه آن طايفه با آن رسول عزّ و جلّ به بالاى آن جبل رفتند بموسى عليه السّلام گفتند :\r\nكه چون تو حضرت قادر لم يزل را در اين مأمن و محلّ مىبينى ما را نيز البتّه بنماى چنانچه تو او را مىبينى ما هم بشرف لقاء و رؤيت مشرّف گرديم .\r\nموسى عليه السّلام گفت : اى أصحاب من حضرت مهيمن را به چشم سر نديدم و ايزد عالم بىشكّ و شبهه مرئى و مشاهد هيچ أحدى از أهل نگردد آن طايفهء بيرويّه موسى عليه السّلام و التّحيّه را در آن باب مصدّق نداشتند .\r\n","description":"","footnote":"","page_name":" 108 ","page_number":110},
  {"content":"\r\nفقالوا * ( وَإِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى الله جَهْرَةً فَأَخَذَتْكُمُ الصَّاعِقَةُ ) * بظلمهم .\r\nتفسير آيه و الله أعلم آنست كه أصحاب موسى كليم الله كه برفاقت آن نبىّ آله به ميقاتگاه رفته بودند ميگفتند كه : ما ايمان بشما نمىآريم تا حضرت حقّ سبحانه و تعالى را ظاهر و آشكارا نبينيم هر چند از گفتن آن كلام منكر منع و زجر مىنمود مفيد نيفتاد .\r\nچون حضرت مهيمن قادر آن طايفه را بر قول آن أشياء مصرّ و مستمرّ ديد آن ظلمه را بصاعقهء نار محترق گردانيد و آن هفتاد را بالتّمام سوختهء نابود ساخت .\r\nحضرت موسى عليه السّلام فردا وحيدا باقى ماند چون حال بدان منوال مشاهده نمود متحيّر گشته بموقف بارگاه حضرت آله معروض گردانيد كه ملكا صمدا مهيمنا احدا من بموجب حكم و أمر تو هفتاد نفر از أعيان بنى اسرائيل برگزيدم و آن جماعت را بعد از استخاره بأمر حضرت شما بميقاتگاه آوردم الحال اگر من تنها اين خبر به بنى اسرائيل برم چون تصديق بخبر من نمايند و اگر ارادت و مشيّت ربّ العزّت شما در هلاكت ايشان متعلَّق بود بايست پيشتر از آن ما و ايشان را هلاك ميگردانيدى در اين وقت سفهاء اين قوم با ما چه گويند چنانچه وثيقه كريمهء * ( لَوْ شِئْتَ أَهْلَكْتَهُمْ مِنْ قَبْلُ وَإِيَّايَ أَ تُهْلِكُنا بِما فَعَلَ السُّفَهاءُ مِنَّا ) * الآيه شاهد اين كلام است .\r\nچون موسى عليه السّلام اين استدعا و التماس از حضرت خالق الجنّ و النّاس نمود عزّ و جلّ بموجب دعا و التماس موسى ( ع ) بعد از آن آن طايفه را - بالتّمام زنده گردانيد .\r\nپس آنگاه آن ولىّ الله فرمود كه : جميع آنچه من ذكر كردم ترا قدرت\r\n","description":"","footnote":"","page_name":" 109 ","page_number":111},
  {"content":"\r\nدفع آن بىشبهه و گمان نيست زيرا كه تورات موسى كليم الله و انجيل عيسى روح الله و زبور داود نبىّ الله و فرقان محمّد حبيب الله ناطقاند بر آن پس اگر هر كسى كه احياء موتى و ابراى أكمه و أبرص و مجانين نمايد شما او را خدا دانيد بايد كه شما به غير ربّ الأرباب همه اين جماعت را خدا دانيد . آنگاه گفت : چه ميگوئى يا نصرانى ؟\r\nجاثليق گفت : قول قول تست و لا إله الَّا الله .\r\nبعد از آن امام الانس و الجان ملتفت بجانب رأس الجالوت گرديد و فرمود كه : يا يهودى روى به من آر تا از تو سؤال آيات عشره كه به حضرت موسى عليه السّلام منزل گشته نمايم .\r\nآيا تو در تورات نوشته يافتى كه به اين مضمون مرقوم بود كه نباء محمّد صلَّى الله عليه و آله و سلَّم و امّت او هر گاه بيايد امّت أخيره متابعان راكب بعير آن جماعت تسبيح ربّ العزّت نمايند جدا جدا تسبيح كردن جديد در كتابش بود .\r\nپس بايد كه بنى اسرائيل فزع و پناه بسوى ايشان برند و بجانب ملك ايشان روند تا آنكه دلهاى آن طايفه مطمئنّ گردد زيرا كه در دست متابعان راكب بعير شمشيرهاست كه امم كافره را در أقطار أراضى عالم پاك ميگردانند يا يهودى در تورات موسى بن عمران به همين نوع مكتوب و عيانست .\r\nرأس الجالوت گفت : نعم ما همچنين در تورات يافتيم .\r\nپس از آن بجاثليق گفت : يا نصرانى آيا بكتاب شعيا عارف و دانائى يا نه ؟\r\nجاثليق گفت : حرف به حرف آن كتاب را عالم و عارفم .\r\n","description":"","footnote":"","page_name":" 110 ","page_number":112},
  {"content":"\r\nآنگاه آن ولىّ الله روى بسوى هر دو ايشان آورده گفت : كه شما ميدانيد كه اين از آيات تورات ربّ العالمين است كه يا قوم بدرستى كه من بينم راكب الحمار را كه لابس است بجلبات نور و راكب البعير را مشاهده مينمايم كه ضوء او مثل ضوء قمرست .\r\nآن دو كافر تصديق صدق التيام آن ولىّ ملك العلَّام نموده گفتند كه بىشبههء ارتياب و ابهام شعيا نبى عليه السّلام متكلَّم به اين كلام مكرّر در محضر جمعى از أنام گرديد .\r\nدر آن دم حضرت امام رضا عليه السّلام فرمود كه : يا نصرانى آيا اين كلام را در انجيل از قول عيسى عليه السّلام ميدانى كه آن روح الله فرمود كه من بنزد پروردگار شما و پروردگار خود ميروم و فارقليطا بعد از من از نزد واجب تعالى بشما مىآيد تا ارشاد و هدايت شما نمايد و شهادت بر حقيقت نبوّت من دهد چنانچه من شهادت بر رسالت آن حضرت دارم و او آن نبى مقدّس است كه به حكم ايزد تعالى و تقدّس براى شما و همه كس تفسير مشكلات أشياء و بيان معضلات و مخفيّات همهء آنها نمايد و اوست آن نبىّ ايزد عالم كه فضايح امم و قبايح مردم را بر أهل عالم واضح و مبرهن ميگرداند و اوست پيغمبر حضرت قادر ايزد كه عمود كفر را مىشكند و أكثر آن طايفه را تابع خداى معبود و مطيع أوامر و نواهى خود خواهد نمود .\r\nچون آن ولىّ قادر مجيد كلام حقيقت انجام انجيل به اين محلّ و مقام رسانيد .\r\nجاثليق گفت : يا أبا الحسن الرّضا عليه السّلام هيچ چيز شما از انجيل ربّ العزيز نقل و بيان ننمودى الَّا آنكه ما آن را بلا زياده و نقصان در آن كتاب\r\n","description":"","footnote":"","page_name":" 111 ","page_number":113},
  {"content":"\r\nلازم الاذعان ديديم و به آن بلسان و جنان قايل و مقرّيم .\r\nحضرت أبى الحسن الرّضا عليه السّلام فرمود كه : يا جاثليق آنچه من براى شما نقل كردم آن را در انجيل به غير تغيير و تبديل يافتى و آن در انجيل - واهب بىامتنان ثابت و عيان است يا نه ؟\r\nجاثليق گفت : نعم امام الأتقياء أبى الحسن الرّضا عليه السّلام فرمود كه : يا جاثليق آيا مرا خبر از إنجيل كه مفقود نموديد نميدهيد كه بعد از فقدان كرةَّ ثانيه آن را در نزد كه يافتيد و كدام شخص اين انجيل را براى شما وضع و احياء نمود ؟\r\nجاثليق گفت : هرگز انجيل ربّ جميل از نزد ما مفقود نشد و أصلا تغيير و تبديل در انجيل نيست مگر يك روز كه آن در پيش ما نبود روز ديگر آن را يافتيم تر و تازه كه متّى و يوحنّا اخراج آن نموده بنزد ما آوردند .\r\nحضرت امام رضا عليه السّلام فرمود كه : اى جاثليق بيقين و به تحقيق معرفت شما بسنن انجيل و بحقايق أحوال علماء آن كتاب ربّ جليل بسيار بسيار قليل است اگر در واقع حقيقت أمر انجيل و بيان آن موافق زعم و گمان شما بودى گنجايش اختلاف شما أرباب خلاف و گزاف در انجيل از روى عناد و اعتساف نبودى و اين اختلاف در اين انجيل كه اليوم در دست شما است بسيار است براى همان وضع و اضافهء بعضى اشياست .\r\nپس اگر انجيل بر عهد أوّل بودى كه حضرت عزّ و جلّ بر عيسى بن مريم منزل گردانيد شما در آن اختلاف نكردندى ليكن من حقيقت اين أمر براى تو افاده نموده منكشف بلكه واقف گردانم به آن .\r\nاى جاثليق بدان كه بر تقدير عزّ و جلّ انجيل أوّل مفقود ناپيدا شد جميع\r\n","description":"","footnote":"","page_name":" 112 ","page_number":114},
  {"content":"\r\nنصارى بنزد علماى ايشان مجتمع گشتند و گفتند كه : عيسى روح الله مقتول گرديد و انجيل از ما مفقود و ناپيدا شده شما علماء و أرباب فضل و ذكائيد در اين باب فكر برجا نمائيد پس بايد كه آنچه در پيش شما از آن كتاب مستطاب ملك الوهّاب باشد براى ما بيان نمائيد .\r\nلوقا و مرقانوس كه : أعلم علماى نصارى بودند گفتند : كه انجيل ايزد علَّام تبارك و تعالى در سينه‌هاى ماست و براى شما آن را سفر در هر أحد اخراج نموده بشما رسانيم به شرط آنكه شما خيانت در آن ننمائيد و كنائس كه معبد حقّ تعالى و تقدّس است آن را خالى نگذاريد .\r\nبدرستى كه ما بر شما هر أحد سفر سفر آن را تلاوت نمائيم تا آنكه تمامى و همگى آن را جمع نمائيم .\r\nبعد از آن حضرت امام الانس و الجانّ أبو الحسن الرّضا عليه السّلام - فرمود كه : اى جاثليق بدان كه لوقا و مرقانوس و يوحنّا و متّى براى شما نصارى وضع اين انجيل بعد از آنكه انجيل أوّل را مفقود نموديد فرمودند و اين جماعت أوّليه شاگردان شاگردان اوّليناند ، آيا تو اى جاثليق اين مقدّمه بيقين و تحقيق ميدانيد ؟\r\nجاثليق گفت : من تا حال مطَّلع و مخبر برين أحوال نبودم الحال از فواضل علم و حال و از مزاياى فضل و كمال تو كه حقيقت اين كمال أمر بر من مبيّن و مبرهن گردانيدى واضح و روشن گرديد و اين از بسيارى علم شما - بانجيل واجب الوجود تعالى و تبارك كه از لسان مبارك شما استماع نموديم فرا گرفتيم و الَّا قبل ازين ما را به هيچ گونه تحقيق و يقين أصلا علم كما ينبغى و يليق بر حقايق اين نبود ليكن الحال آنچه از شما شنيدم دل من شهادت بر\r\n","description":"","footnote":"","page_name":" 113 ","page_number":115},
  {"content":"\r\nحقيقت آن دهد و اين كلام صدق التيام را الفت تمام بخاطر مستهام ما بهم رسيد بلكه ساعت فساعت أثر اين در خاطرم زيادت است .\r\nحضرت امام البريّه فرمود كه : شهادت اين جماعت بر تو بچه نوعست ؟\r\nجاثليق گفت : جايز و مسموعست زيرا كه اين طايفه علماء انجيل و بندگان خاصّ الخاصّ ربّ جليلاند از اين جمع لايق بتشبيه بهر چيزى كه شهادت بر آن دهند البتّه حقّست .\r\nدر آن دم آن ولىّ قادر بىچون روى مبارك بمأمون و باقى حضّار آن مجلس جنّت آثار از أهل بيت مأمون و غير ايشان از بنى هاشم آورده فرموده كه بر او گواه شويد كه اقرار بچه وجه نمود .\r\nايشان گفتند : يا بن رسول الله صلَّى الله عليه و آله و سلَّم ما جميع شاهد هستيم بر اقرار او .\r\nمأمون گفت : بعد از اين اقرار از او انكار مسموع بلكه لايق و سزاوار نيست بعد از آن امام الجنّ و الانس أبى الحسن الرّضا عليه السّلام به جاثليق فرمود كه : بحقّ پسر و مادر ترا قسم است كه آيا ميدانى كه متّى از علماء انجيل به اعتقاد شما در محضر أعيان نصارى گفت : كه مسيح عليه السّلام پسر داود بن ابراهيم بن اسحق بن يعقوب بن يهود ابن خفرون بود و مرقانوس در نسبت عيسى عليه السّلام گفت كه : او كلمة الله بود كه حلول در جسد آدمى نموده انسان گرديد و لوقا كه أعلم نصارى به اعتقاد آنها بود گفت عيسى بن مريم و مادرش دو انسان بودند از لحم و دم كه روح القدس او در آن داخل گرديد ، ديگر آنكه تو ميگوئى كه شهادت كه عيسى عليه السّلام بر نفس أقدس خود داد حقّ است .\r\n","description":"","footnote":"","page_name":" 114 ","page_number":116},
  {"content":"\r\nچنانچه گفت : اى امّت بنى اسرائيل بشما ميگويم كه عروج به آن مكان و صعود به آسمان نمىنمايد مگر كسى كه نزول از آسمان به زمين نمايد الَّا راكب البعير خاتم الأنبياء يعنى شتر سوار محمّد مصطفى عليه صلوات ربّ الأرض و السّماء كه خاتم پيغمبرانست زيرا كه آن سيّد الأنبياء صعود بسماء و نزول از آنجا به غبرا نمايد . يا نصرانى تو در اين قول چه ميگوئى حقّ است يا نه ؟\r\nجاثليق گفت : اين قول عيسى بن مريم است ما منكر آن نيستيم .\r\nامام عليه السّلام فرمود كه : پس چه ميگوئى در شهادت لوقا و مرقانوس و متّى در حقّ عيسى على نبيّنا و عليه التّحيّة و الثّناء در باب آنچه نسبت به آن حضرت دادند .\r\nجاثليق گفت : كه كذب و افتراء به حضرت عيسى عليه السّلام بسته‌اند در آن أثر ولىّ ايزد أكبر روى بقوم آورده گفت : يا قوم نه الحال اين نصرانى ، ضالّ تزكيهء آن جماعت در شهادت نمود و خود گواهى داد كه آن طايفه علماء انجيل و قول ايشان حقّ و بىتبديل است ؟\r\nجاثليق گفت : يا عالم المسلمين دوست دارم كه مرا بخاطر ربّ العالمين از أمر اين طايفه معذور داشته معفوّ گردانى .\r\nحضرت علىّ بن موسى الرّضا عليه السّلام فرمود ما هم بموجب التماس و استدعاء تو چنان كرديم الحال هر چه خواهى از من سؤال كن يا نصرانى .\r\nجاثليق گفت : غير من بايد كه از شما سؤال تواند نمود و الله كه مرا ظنّ و گمان چنان نبود كه در ميان علماء مسلمانان مثل شما موجود در اين زمان باشد از روى احسان مرا بگذاريد و دست از من بداريد .\r\nبعد از آن آن حضرت عليه السّلام ملتفت برأس الجالوت گرديد و فرمود كه\r\n","description":"","footnote":"","page_name":" 115 ","page_number":117},
  {"content":"\r\nيا يهودى تو سؤال ميكنى يا من سؤال كنم ؟\r\nرأس الجالوت گفت : بلكه من از شما سؤال مينمايم ليكن حجّت و دليل شما را قبول نمىنمايم مگر آنكه از تورات يا از انجيل يا از زبور داود يا آنچه از صحف ابراهيم و موسى عليهما سلام الله تعالى باشد .\r\nحضرت امام الأتقياء أبى الحسن الرّضا عليه التّحيّة و الثّناء فرمود كه بايد كه از من استماع حجّت و دليل نكنى الَّا از تورات ، يعنى آنچه تورات موسى عليه السّلام بر آن ناطق باشد بلسان آن حضرت و انجيل بلسان عيسى بن مريم عليه السّلام و زبور بلسان داود عليه السّلام بود از من بحجّت قبول نمائى .\r\nرأس الجالوت گفت : شما نبوّت محمّد صلَّى الله عليه و آله و سلَّم را از كجا بثبوت ميرسانى ؟\r\nحضرت أبى الحسن الرّضا عليه السّلام فرمود كه : شهود نبوّت آن نبىّ المحمود باعلام رسولان حضرت ايزد معبود موسى بن عمران و عيسى بن مريم و داود خلفاى واجب تعالى در زمين بودند .\r\nرأس الجالوت گفت : قول موسى بن عمران بر شهادت رسالت و نبوّت محمّد ( ص ) بيّن و ثابت ميتوانى نمود ؟\r\nامام البرايا أبى الحسن الرّضا عليه السّلام فرمود كه : يا يهودى موسى بنى اسرائيل را وصيّت براى رسالت آن حضرت نمود چنانچه بايشان گفت كه بدرستى زود باشد پيغمبر بشما بيايد از قبل حضرت ملك تعالى كه از برادران شما بود ، پس بايد كه تصديق آن نبىّ واجب تعالى نمائيد و آنچه گويد از او بشنويد .\r\nيا يهودى ميدانى كه بنى اسرائيل را برادرى با ولد اسماعيل بود اگر تو\r\n","description":"","footnote":"","page_name":" 116 ","page_number":118},
  {"content":"\r\nعارف و عالم مىبودى بقرابتى اسرائيل از اسماعيل و سبب ميان ايشان از طرف ابراهيم عليه السّلام حقيقت اين أمر بر تو بيّن و ظاهر بودى .\r\nرأس الجالوت گفت : اين قول موسى بن عمران عليه صلوات الملك - المنّان است امّا دفع آن نتوانيم نمود .\r\nحضرت امام البرايا أبى الحسن الرّضا عليه التّحيّة و الثّناء فرمود كه : آيا اين سخن در پيش طايفهء يهود شما صحيح و واقع است ؟\r\nرأس الجالوت گفت : نعم آرى ليكن من ميخواهم كه شما أمر را از تورات موسى بن عمران بر ما صحيح و عيان گردانى .\r\nامام الأتقياء أبى الحسن الرّضا فرمود : آيا تو منكرى در باب آنكه در تو راه حضرت غافر الخطيئات بشما خطاب مستطاب نموده ميگويد كه : جاء النّور من قبل سيناء و أضاء للنّاس من جبل ساعير و استعلن علينا من جبل فاران .\r\nرأس الجالوت گفت : شما تفسير و تعريف اين كلمات نمائيد كه مرا بيقين و تحقيق اطَّلاع كما ينبغى بر تفسير اين كلمات بتحقيق نيست .\r\nحضرت امام الخلائق أبى الحسن الرّضا عليه سلام الله الخالق فرمود كه من تفسير اين كلمات و حقايق آن ترا مخبر و مطَّلع گردانم .\r\nامّا قول خداى تعالى جاء النّور * ( مِنْ طُورِ سَيْناءَ ) * اين عبارت از وحى ملك تعالى به حضرت موسى عليه السّلام بر جبل طور سينا است .\r\nو امّا قوله اضاء للنّاس من جبل ساعير ساعير\r\nعبارت از جبلى است كه حضرت عزّ و جلّ در آن محلّ به عيسى بن مريم وحى منزل گردانيد و روح الله در آن مكان بودى .\r\nو امّا قول خداى تعالى ( و استعلن علينا من جبل فاران ) اين جبل از جبال\r\n","description":"","footnote":"","page_name":" 117 ","page_number":119},
  {"content":"\r\nمكَّه است و مسافت ميان آن جبل و مكَّه يك روزه راهست اين بيان حقيقت أحوال خير المآل حضرت رسول ايزد متعال است .\r\nامّا اى يهودى روزى حضرت شعيا النّبى ( ص ) ميگفت : كه دو راكباند كه زمين بوسيلهء آن دو نبىّ ذو المنن بغايت روشن مزيّن گردد يكى راكب حمار و يكى راكب بعير و اين كلام شعياء نبىّ را تو در تورات ايزد تعالى و اصحابت ديديد پس راكب حمير چه كس و راكب بعير كدام بندهء سميع بصير است ؟\r\nرأس الجالوت گفت : مرا معرفت به حال آن دو بنده ربّ العزّت نيست بايد كه شما بخاطر موسى كليم الله مرا بأحوال آن دو بنده إله عارف و آگاه گردانى .\r\nامام البريا فرمود كه : اى يهودى راكب حمار حضرت عيسى بن مريم و راكب جمل محمّد صلَّى الله عليه و آله و سلَّم هست ، آيا اين كلام را از تورات ميدانى يا منكر آنى ؟\r\nرأس الجالوت گفت : نه ما از منكران نيستيم زيرا كه اين سخن در تورات كالشّمس في وسط السّماء بيّن و آشكار است .\r\nبعد از آن ولىّ ايزد منّان گفت : يا يهودى امّا ترا معرفت به حال حيقوق النّبى ( ع ) و التّحيّه هست يا نه ؟\r\nرأس الجالوت فرمود كه : نعم مرا معرفت تمام به حال آن نبىّ الاكرم است .\r\nپس آنگاه آن ولىّ الله فرمود كه : كتاب مستطاب شما تورات ناطقست بر آنكه آن نبىّ ايزد تعالى فرمود كه :\r\nجاء من الله تعالى بالبيان من جبل فاران و امتلأت السّموات من تسبيح أحمد ( ص ) و امّته .\r\n","description":"","footnote":"","page_name":" 118 ","page_number":120},
  {"content":"\r\nتفسير و معنى كلام آنكه از جبل فاران نبىّ عاليشأن بأفصح بيان به واسطهء ارشاد خلايق ظاهر و عيان گردد و آن پيغمبر جليل القدر راكب شتر باشد و خيل آن ساكن در بحر و برّند و بنزد ما با كتاب جديد بعد از خرابى بيت المقدّس پديد گردند ، يعنى بكتاب قرآن ظاهر و عيان گردند ، آيا تو عالم و عارف به حال آن نبىّ صاحب الفضل و المعارف هستى يا نه و ايمان به آن نبىّ عاليشأن آوردى ؟\r\nرأس الجالوت گفت : يا أبا الحسن الرّضا عليه السّلام حيقوق النّبى - صلَّى الله عليه و آله و سلَّم به اين كلام متكلَّم گرديد و ما منكر قول آن نبىّ ايزد داور نيستيم .\r\nحضرت امام الأتقياء أبى الحسن الرّضا عليه السّلام فرمود كه : داود نبىّ عليه السّلام در زبور مذكور نمود و تو آن را تلاوت و قرائت نمودى كه : اللَّهمّ ابعث مقيم السّنّه بعد الفتره ، يعنى بار خدايا متحتّم سنّت را بعد از ايّام قرب مبعوث گردان .\r\nآيا تو بعد از فترت به غير حضرت نبىّ الرّحمه محمّد المصطفى هيچ پيغمبر را ميدانى كه اقامت بسنّت نموده باشد ؟\r\nرأس الجالوت فرمود كه : ما منكر اين كلام نيستيم زيرا كه اين قول داود عليه السّلام است ليكن آن نبىّ الاكرم از اين كلام اختيار عيسى عليه الصلاة و السّلام نمود چه أيّام آن حضرت أيّام فترت و أيّام بىسرانجام بود .\r\nحضرت أبى الحسن الرّضا عليه السّلام فرمود كه : تو بحقيقت اين أمر جاهل و بيخبرى زيرا كه از عيسى عليه السّلام سنّت جديد پديد نشده چه اگر سنّت عليحده داشتى نام و نشان آن باقى و عيان بودى بلكه سنّتش موافق\r\n","description":"","footnote":"","page_name":" 119 ","page_number":121},
  {"content":"\r\nسنّت تورات بموسى كليم عليه التّحيّة و التّسليم بود تا آنكه حضرت واجب - الوجود بسوى آسمان او را رفع نمود .\r\nيا نصرانى ، آيا در انجيل مكتوبست كه ابن البريّه يعنى عيسى عليه السّلام ميرود فارقليطا يعنى محمّد المصطفى عليه سلام الله تعالى بعد از او مىآيد و آن حضرت اصار بشرايع و أحكام پروردگار بر خلايق مخفّف سازد ، و دشوار نسازد و جميع أشياء را بر شما تفسير و تأويل نموده واضح و هويدا گرداند و شهادت بر نبوّت من دهد چنانچه من گواهى بر رسالت آن نبوّت پناهى دادم من بشما بأمثال آمدم و آن نبىّ اقبال بر تأويل و تفسير شرع حضرت ذو الجلال آيد ، آيا در انجيل ايمان به اين كلام آن رسول ايزد منّان آورديد و اقرار داريد ؟\r\nرأس الجالوت گفت : آرى ما منكر آن نيستيم .\r\nامام الأتقياء أبى الحسن الرّضا عليه السّلام فرمود كه : من از نبىّ تو موسى بن عمران از تو سؤال نمايم .\r\nيهودى گفت : سؤال كن .\r\nامام الأتقياء أبى الحسن الرّضا عليه السّلام فرمود كه : حجّت شما بر نبوّت موسى عليه التّحيّة و الثّناء كدامست ؟\r\nرأس الجالوت گفت : دليل و برهان بر نبوّت موسى بن عمران آنست كه آن حضرت بآيات و معجزات روشن و عيان بر بنى اسرائيل و ساير خلقان آمد كه هيچ أحدى از أنبياء و رسولان به مثل آن آيه و نشان پيش از ايشان از قبل رحيم الرّحمن بخلقان بىشبهه و گمان نيامدند .\r\nحضرت امام عليه السّلام فرمود كه : به مثل كدام معجزه و نشان بخلقان\r\n","description":"","footnote":"","page_name":" 120 ","page_number":122},
  {"content":"\r\nآمده بيان آن نمائى ؟ رأس الجالوت گفت : مثل شكافتن بحر نيل بأمر ربّ جميل بواسطهء عبور بنى اسرائيل ، و ديگر قلب عصاى آن نبىّ ايزد تعالى به صورت اژدها و سيّم انفجار حجر بضرب عصا و اظهار عيون مشحون بر آبها ، و چهارم بيرون آوردن دستها و اشتعال أنوار از سر انگشتان آن نبىّ الورى و علامات ديگر از آن پيغمبر جليل القدر بيّن و ظاهر گرديد كه خلايق را قدرت بر أقدام أمثال آنها نيست .\r\nحضرت امام الورى أبى الحسن الرّضا عليه التّحيّة و الثّناء فرمود كه :\r\nراست گفتى در باب آنكه آنچه ذكر كردى تمامى آن حجّت و برهان نبوّت موسى بن عمران بود كه خلايق را قدرت باتيان مثل آنچه آن حضرت در آن وقت براى امامت ظاهر كرد نبود .\r\nاى رأس الجالوت آيا نه هر كسى كه دعوى نبوّت كند و بر طبق دعوى خود معجزه چنان بيّن و عيان گرداند كه هيچ أحدى از خلقان را قدرت اظهار و اتيان مثل آن نباشد بر شما تصديق آن كس بر ثبوت او به حكم واجب تعالى و تقدّس واجب و لازم بلكه از فروض متحتّم است .\r\nرأس الجالوت گفت : نه بر ما تصديق آن شخص لازم نيست زيرا كه موسى كليم عليه التّحيّة و التّسليم را نظير و شبيه در عمل و مثل بواسطهء قرب و مكان عزّت و محلّ به حضرت عزّ و جلّ نبود و هيچ أحدى مثل آن رسول كامل نخواهد بود ، پس بر ما واجب نيست كه اقرار بر نبوّت هر مدّعى رسالت نمائيم مگر آنكه آن كسى بر علامت و نشان كه موسى بن عمران عليه السّلام بخلقان آورد او نيز به مثل آنها بهتر از آن ظاهر و عيان گرداند .\r\n","description":"","footnote":"","page_name":" 121 ","page_number":123},
  {"content":"\r\nأبى الحسن الرّضا عليه التّحيّة و الثّناء فرمود كه : پس شما چگونه اقرار به أنبياء عليهم السّلام كه پيش از موسى عليه السّلام بودند نموديد و حال آنكه هيچ أحدى از آن أنبياء و رسولان انغلاق بحر و انفجار حجر و اظهار عيون اثنا عشر مملوّ و مشحون بر آب عذب منهمر ننمودند .\r\nچون آن ولىّ بيچون كلام صدق التيام به اين مقام و مكان رسانيد رأس الجالوت مبهوت و حيران ماند و أصلا قدرت نطق و بيان با آن عالم يهودان نماند و لسان كذب نشان خود را بر جواب آن امام الانس و الجانّ سارى و جارى نگردانيد .\r\nحضرت أبى الحسن الرّضا عليه السّلام گفت : اى يهودى جواب گوئى هر گاه از أنبياء و رسولان حضرت آله مثل معجزات موسى عليه السّلام ظاهر و صادر نشده باشد و نيز اخراج يد بيضاء و انقلاب عصا به صورت اژدها از آن رسل و أنبياء ظاهر و هويدا نگشته آن شما چگونه مقرّ برسالت آنها گشتيد ؟\r\nرأس الجالوت گفت : من بشما خبر دادم كه هر گاه آن أنبياء حضرت آله بر طبق دعوى نبوّت و رسالت خود هر يك ايشان آيه و نشان ظاهر و عيان گردانند كه جميع خلقان از اتيان و اظهار مثل آن قادر نباشند اگر چه آيه و معجزات ايشان خلاف آيات و علامات موسى بن عمران باشد ما به مثل ما جاء به موسى بن عمران اقدام و اتيان نموده باشند در اين هر دو حال بر تمامى أفراد بنى نوع انسان از نساء و رجال تصديق مقال و اطاعت و متابعت أفعال اين انبيا و رسل حضرت ذو الجلال واجب است بىشبههء قيل و قال .\r\nحضرت أبى الحسن الرّضا عليه السّلام فرمود كه : اى رأس الجالوت پس شما را چه مانع از تصديق عيسى بن مريم عليه التّحيّة و الثّناء گرديد و حال آنكه\r\n","description":"","footnote":"","page_name":" 122 ","page_number":124},
  {"content":"\r\nآن نبىّ ملك تعالى إحياء موتى و ابراى أكمه و أبرص و ايجاد طير از گل باذن ايزد تعالى و تقدّس مينمود بعد از آنكه نفخ در آن دميدى به حكم ايزد كارساز آن طير بپرواز آمدى چون آن رسول بيچون دعوت نبوّت نمود و بر طبق دعوى معجزه ظاهر فرموده بنا بر اقرار شما آن پيغمبر بود شما چرا از تصديق عيسى عليه السّلام استنكار و ابا ظاهر و آشكار نموديد و اطاعت او به حكم و أمر واجب تعالى ننموديد ؟\r\nرأس الجالوت گفت : كه مردمان ميگويند كه از عيسى بن مريم آيه و نشان بيّن و عيان گرديد ليكن أصلا هيچ چيز از آن علامات مرئى و مشاهد ما نگرديد حضرت امام البرايا فرمود كه : هيچ از آيات و علامات ما جاء به موسى بن عمران عليه سلام الله الواحد مرئى و مشاهد تو گرديد بىشبهه بيقين از ثقات أخبار بشما رسيد كه از موسى بن عمران عليه السّلام آيات و علامات چنين و چنان ظاهر و عيان گرديد .\r\nرأس الجالوت گفت : بلى چنين است .\r\nأبى الحسن الرّضا عليه السّلام فرمود كه : همچنين است آنچه از أخبار متواترهء مردم از حضرت عيسى بن مريم عليه السّلام بشما رسيد كه از آن نبىّ مكرّم به حكم واهب عالم معجزه چنين بحيّز ظهور رسيد پس چون تصديق موسى كليم عليه السّلام نموديد و تصديق عيسى عليه التّحيّة و التّسليم نفرموديد ؟\r\nرأس الجالوت ساكت و مبهوت گرديد و أصلا لسان بر جواب آن امام الانس و الجانّ جارى نگردانيد .\r\nحضرت امام الهمام أبى الحسن الرّضا عليه السّلام فرمود كه : أمر حضرت محمّد صلَّى الله عليه و آله و سلَّم مثل أمر موسى و عيسى و ساير أنبياء است با\r\n","description":"","footnote":"","page_name":" 123 ","page_number":125},
  {"content":"\r\nجميع ما جاء به از أحكام شرايع اسلام و ديگر از آيات و علامات مخصوصهء سيّد البشر آنست كه آن سرور يتيم بىمادر و پدر و فقير و شبان و أجير بود و تعليم كتاب و تردّد بنزد هيچ معلَّم بواسطهء تعليم خطَّ و علم ننمود و به قرآن ايزد معبود كه در او قصص أنبياء و أخبار آن أعيان حرف به حرف مذكور و مشهود است ، و محتوى است بر أخبار آنكه گذشت و آنكه الى يوم القيام باقى و مستدام خواهد بود و ثقلين انس و جان آمده .\r\nبعد از آن ايشان را مخبر بأسرار آن جماعت از آنچه در خانهاى ايشان از عمل و طاعت و تمرّد و معصيت نمودند گردانيد و آيات و علامات لا تعدّ و لا تحصى از آن سيّد الورى ظاهر و هويدا گرديد .\r\nرأس الجالوت مبهوت گفت : خبر عيسى و خبر محمّد صلَّى الله عليه و آله و سلَّم هيچ كدام در نزد ما يهود بصحّت و انجام نرسيد و ما را اقرار به نبوّت و رسالت و نبوّت عيسى و محمّد عليهما السّلام نيست . امام رضا ( ع ) گفت : آيا شاهدان كه شهادت اقامه نمودند شاهدان زور و گواهان نامقبول و مشكورند آن يهود عاقبت نامحمود ساكت گرديد و زبان او اصلا ببيان جواب سارى و جارى نشد .\r\nچون آن يهود مبرم ساكت و ملزم شد حضرت امام الاكرم أبى الحسن الرّضا عليه السّلام هربذ أكبر كه أعلم علماء زردشت بود بنزد خود خواند و با او سخن از دين و آئين زردشتيان راند و فرمود كه : اى هربذ أكبر مرا خبر ده از زردشت كه زعم تو آنست كه او پيغمبر است حجّت شما بر نبوّت زردشت چه است ؟\r\nهربذ گفت : حجّت او آنست كه آيات و علامات بواسطهء ما ظاهر نمود چنانچه هيچ أحدى پيش از و مثل آن بما ظاهر و عيان ننمود و ما هرگز مثل آن\r\n","description":"","footnote":"","page_name":" 124 ","page_number":126},
  {"content":"\r\nاز پيشينيان نديديم و نشنيديم امّا آنقدر است كه اين أخبار أسلاف ماست كه از آنها بما رسيد كه آن نبىّ بر ما حلال گردانيد چيزى را كه غير او هيچ كس آن را بما حلال نگردانيد پس ما تابع او شديم .\r\nحضرت أبى الحسن الرّضا عليه السّلام فرمود كه : آيا نه آنچه از أخبار زردشت بشما رسيد تابع آن شديد ؟\r\nهربذ گفت : بلى حضرت أبى الحسن الرّضا عليه السّلام فرمود كه : همچنين است حال ساير امم سالفه كه أخبار به آنچه از أنبياى ذو الاقتدار و رسل عالى مقدار به ايشان رسيد به آن عمل نمودند و آنچه حضرت موسى بن عمران و عيسى بن مريم بنت عمران و محمّد بن عبد الله عليهم السّلام الله المنّان از نزد قادر سبحان بخلقان آوردند و أكثر طوايف امم اطاعت آن رسل مهيمن عالم نمودند الَّا شما مجوس عذر شما در ترك اقرار به اين پيغمبران عاليشأن ، و متابعت ايشان چيست بيان نمائيد كه چرا بر زردشت پيشتر بأخبار متواتره كه از او بشما رسيده كه او بآيات و علامات زبان خود بر أسلاف شما آمده كه غير او اتيان به مثل آن ننمودند و شما بمجرّد شنيدن آن قبول دين زردشت نموديد و دين رسل و أنبياء و قريب العهد بآباى شما بلكه بشما بودند قبول ننموديد ؟\r\nهربذ أكبر چون جواب معتبر بر اعتراض آن ولىّ ايزد داور نداشت مبهوت و منقطع گرديده در مكان خود ماند و بعد هذا أصلا به هيچ حرف لا و نعم نطق و بيان نراند .\r\nو چون آن ولىّ قادر بيچون آن سه كافر مدبر را بالزام ساكت و زبون گردانيد از حضّار آن مجلس و مكان از متكلَّمان و طوايف امم و مدّعيان فضل و\r\n","description":"","footnote":"","page_name":" 125 ","page_number":127},
  {"content":"\r\nعلم بخوف آنكه مبادا از آن حضرت ملزم گردند قدرت بلكه ارادهء تكلَّم ننمودند آن امام با سعادت و اقبال چون حال آن أرباب قيل و قال را بدان منوال ديد بآواز بلند فرمود كه اگر در ميان شما طوايف أنام أحدى مخالف أهل اسلام كه او را حرف و كلام با متابعان دين سيّد الأنام بود حاضر باشد بايد كه سؤال نمايد به شرط آنكه تجشّم در سؤال نكند .\r\nدر آن حال عمران الصّابى كه يكى از أعيان متكلَّمين بود بر پاى خاست و گفت : يا عالم النّاس اگر نه شما بدعوى مردمان را بسؤال از شما دعوت نمودى من از شما سؤال نميكردم و اقدام بشما در پرسيدن مسايل علم كلام و تفحّص و استعلام هيچ مقصد و مرام نمىنمودم و الله كه من داخل أعاظم بلاد مثل كوفه و بصره و شام و جزيره و بغداد بالتّمام گشته يا أكثر متكلَّمين ملاقات كردم و بيكى از علماء نرسيدم كه بر من اثبات وجود واحدى كه قايم بوحدانيّت خود بود كه به غير او ديگرى نبود نمايد اگر مرا اذن دهى از شما سؤال نمايم .\r\nحضرت أبى الحسن الرّضا عليه سلام الله تعالى عمران الصّابى را قبل از آن نديده بود و در حالت تكلَّم او نيز نام او را از او و از ساير مردم نشنيده آن سرور در همان دم فرمود كه : اگر در ميان اين مردم عمران الصّابى باشد تو خواهى بود .\r\nعمران گفت : بلى من عمرانم .\r\nآن حضرت عليه السّلام فرمود يا عمران سؤال كن ليكن با انصاف باش و از طريق تمرّد و اعتساف و اباء و استنكاف ننمائى .\r\nعمران گفت : و الله يا سيّدى و مولائى مرا مطلبى نيست الَّا أمرى كه خاطرم متعلَّق است به آن و التماس و استدعا از شما آنست كه آن را براى من ثابت ، و\r\n","description":"","footnote":"","page_name":" 126 ","page_number":128},
  {"content":"\r\nهويدا گردانى .\r\nحضرت امام الورى فرمود كه : هر چه بخاطرت رسد سؤال كن .\r\nعمران الصّابى شروع در سؤال كلام و در عرض مطالب و مرام به آن امام الأنام عليه الصّلوة و السّلام نمود در هنگام مكالمهء ايشان ازدحام و كثرت مردمان بحدّى رسيد كه بعضى بر بالاى بعض ديگر افتادند .\r\nو در أثناى مكالمات عمران الصّابى گفت مرا خبر ده از كائن أوّل يعنى از موجود اوّل كه قبل از او موجودى و بحيّز وجود پديد نگرديد و نيز مرا از آنچه مخلوق و موجود گشتند مخبر و مطَّلع گردان .\r\nحضرت امام البرايا عليه سلام الله تعالى فرمود كه : يا عمران سؤال كردى جواب آن بشنو و بفهم امّا واحد موجود او لا يزال واحد و كائن بود كه چيزى ديگر با او نبود او بلا حدود و أعراض است و هميشه بعد از اين نيز خواهد بود ، بعد از آن ابداع مخلوقات و ايجاد و اختراع موجودات بأعراض مختلفه و حدود متفاوته نمود ذات مقدّس او در هيچ چيز اقامت و هيچ مكان استقامت ندارد و حدّ و تعريف واحد لطيف در هيچ چيز توصيف نپذيرد و او به چيزى مشابهت و مماثلت نگيرد ، يعنى او را مثل و ضدّ و مشابه و ندّ از أزل تا أبد نبود و نخواهد بود و خلايق را حضرت ايزد خالق بعد از ايجاد بر چند نوع مختلف گردانيد چنانچه بعضى را صفوه و پاك طينت و گروهى را غير صفوه و حبيب بىاتصاف و جمعى را با يك ديگر بر صفت اختلاف و صنفى را متّفق و بر وفق ايتلاف گردانيد و ألوان و ذوق و طعم در أنواع بنى آدم و در باقى موجودات قادر عالم پديد نمود و حضرت واجب الوجود را در ايجاد موجودات و اختراع مصنوعات أصلا حاجت نبود و نيز براى فضل و مزيد منزلت نبود كه وصول به آن بدون او\r\n","description":"","footnote":"","page_name":" 127 ","page_number":129},
  {"content":"\r\nميسّر و ممكن نباشد و در خلق خلايق حضرت واهب خالق را بواسطهء نفس - أقدس او رويّت زيادت و نقصان بىشائبه گمان نبود يا عمران تعقّل اين سخنان كما ينبغى و يليق نمائى .\r\nعمران گفت : نعم و الله يا سيّدى در اين مرام فكر تمام نمايم .\r\nپس آنگاه آن ولىّ الله فرمود كه : يا عمران اگر حضرت ايزد خالق را به واسطهء حاجت خود خلق مىنمود هر آينه خلقت خلايق نبود الَّا براى استعانة از ايشان براى حاجت امور ضروريّه مقتضيه آن و هر گاه چنين مىبود لايق و سزاوار بود كه حضرت قادر معبود أضعاف ما خلق ايجاد مىنمود زيرا كه أعوان و أنصار هر چند بيشتر صاحب ايشان قويتر خواهد بود .\r\nعمران الصّابى گفت : كه يا سيّدى راست گفتى .\r\nبعد از آن فيما بين ايشان سؤال و جواب فراوان گذشت و چون سؤال و جواب ميان امام الأتقياء أبى الحسن الرّضا عليه التّحيّة و الثّناء و ميان عمران الصّابى به طول انجاميد و آن حضرت عليه السّلام الصّابى را ملزم گردانيد و در أكثر مسايل عمران بقول آن امام الانس و الجانّ قائل گرديد و مقدّمه قيل و قال در نزاع و جدال به جائى رسيد كه عمران در آن مكان و محالّ گفت : كه اى أعلم مردمان من گواهى مىدهم كه حضرت مهيمن سبحان بر همان صنعت است كه شما بيان و عيان نموديد ليكن يا سيّدى مرا يك مسأله باقيست .\r\nحضرت فرمود كه : هر چه خواهى بپرس .\r\nعمران الصّابى گفت : كه يا سيّدى من ترا سؤال از حكيم على الاطلاق مينمايم كه او در چه چيز و بر چه نوعست آيا هيچ محيط به حضرت عزيز است ، و خداى عزّ و جلّ از شىء به شىء ديگر متحوّل ميگردد و آيا ربّ العزت را به هيچ\r\n","description":"","footnote":"","page_name":" 128 ","page_number":130},
  {"content":"\r\nچيز حاجت هست يا نه ؟ حضرت امام الأتقياء أبى الحسن الرّضا عليه السّلام فرمود يا عمران من ترا خبر به آن دهم ، ليكن بايد كه از آنچه سؤال نمودى تعقّل آن از روى علم و عرفان نمائى زيرا كه اين مقدّمه پنهانترين مقدّمات مغموضاتست كه در مسايل مردم وارد كرد و اين را كسى كه متقارب بعقل بود ليكن عازب بحلم و جهل باشد تعقّل و تفهّم نتواند نمود امّا صاحبان عقل و فهم و داعيان فضل و علم كه منصف بحلم باشد آن جماعت عاجز از درك و فهم آن بىشبهه و گمان نباشند .\r\nاى عمران حضرت عزّ و جلّ ثابت در لا شىء لم يزل بود و ايجاد خلق و ساير أشياء از حضرت واجب تبارك و تعالى براى حاجت نبود الَّا آنكه خلق بعضى ممسك بعض و بعض ايشان داخل در بعضى ديگر و خارج از آن كردند امّا خداى تعالى و تبارك بقدرت كامله و ارادت شاملهء خود حافظ و ممسك تمامى أشياء است واهب عادل در هيچ شىء داخل نشود ليكن حضرت مهيمن از هيچ شىء خارج نبود و هيچ چيز از محافظت او بيرون و او از امساك هيچ چيز عاجز و زبون نيست بلكه جميع موجودات و مكنونات در حيّز قدرت ، و اقتدار خالق البريّات است ، امّا أحدى از خلايق عالم و عارف بحقايق آن به غير ايزد خالق نيست و حضرت عزّ و جلّ أنبياء و رسل را مطَّلع و مخبر بحقيقت آن أمر گردانيد و بعد از ربّ العالمين به غير أنبياء و مرسلين و أهل سرّ حضرت ايزد أكبر و مستحفظان أمر و خازنان أمين حضرت أرحم الرّاحمين كه عالم بشريعت و ديناند كسى ديگر را اطَّلاع أصلا بر آن أمر نيست و أمر واحد قادر * ( كَلَمْحِ الْبَصَرِ أَوْ هُوَ أَقْرَبُ ) * . يعنى : مثل گردانيدن چشم بصر از آن ميسّر است ، زيرا كه\r\n","description":"","footnote":"","page_name":" 129 ","page_number":131},
  {"content":"\r\nهر گاه حضرت آله ارادهء ايجاد شىء نمايد * ( فَإِنَّما يَقُولُ لَه كُنْ فَيَكُونُ ) * پس به مجرّد مشيّت و ارادت آن چيز بر منصّهء ظهور ظاهر گردد و هيچ چيز به حضرت ربّ العزيز نزديكتر از چيز ديگر و نيز چيز دور تر از چيز ديگر نيست بلكه تمامى أشياء در قرب و بعد به حضرت ملك تعالى يا عمران مساوى و يكسان است آنچه گفتم ، فهميدى ؟\r\nعمران گفت : نعم يا سيّدى فهميدم و گواهى مىدهم بر آنكه قادر سبحان بر همان صنعت و نشان است كه شما بصنعت وحدت او از لسان معجز نشان بيان و عيان نموديد و گواهى مىدهم بر آنكه حضرت محمّد نبىّ الرّحمه مبعوث بر تمامى امّت از ايزد خالق بهدايت بدين حقّ است .\r\nعمران بعد از اسلام به طرف قبله سر به سجده مهيمن علَّام گذاشت .\r\nاز حسن بن محمّد النوفلى منقول و مرويست كه جماعت متكلَّمين چون عمران الصّابى را در ميان خود بغايت در علم و كمال فاضل و تمام ميدانستند و او در قيل و قال و در مباحثه علم جدال هرگز منقطع و لال نگرديد در آن دم كه او را ساكت و ملزم ديدند دم در كشيدند و هيچ يك از آن مردم با حضرت امام أعلم أبى الحسن الرّضا صلَّى الله عليه و آله و سلَّم بنطق و تكلَّم در نيامدند و سؤال از هيچ أمر مبهم و غير مبهم از ترس و وهم الزام در آن محفل و مقام ننمودند ، بلكه چون تاب مقاومت از آن طايفه طاق بود مضمون الفرار من سنن المرسلين فيما لا يطاق مطابق و موافق خود دانسته فرصت غنيمت شمرده به غير رخصت مأمون أكثر جماعت از آن محفل بيرون رفتند .\r\nدر آن حال مأمون الرّشيد برخاسته متوجّه مقام خود گرديد أبى الحسن الرّضا عليه التّحيّة و الثّناء نيز با مأمون داخل مهمانسراى رشيد گرديد و ساير\r\n","description":"","footnote":"","page_name":" 130 ","page_number":132},
  {"content":"\r\nمردمان منصرف بمقام و مكان خود شدند .\r\nليكن حضرت ولىّ ايزد مهيمن بعد از معاودت و مراجعت به منزل جنّت مثل خود روى مبارك بجانب يكى از عبيد خود آورده فرمود كه يا غلام به نزد عمران الصّابى رفته او را به پيش من آر كه مرا با او شغل و كار است .\r\nحسن بن محمّد النّوفلى روايت كند كه من بعد از عرض بندگى و تحيّت به خدمت آن امام الامّه معروض گردانيدم كه : جعلت فداك يا ابن رسول الله صلَّى الله عليه و آله و سلَّم فداى تو گردم من عالم و عارف بموضع مسكن و مقام آن مؤمن جديد الاسلامم او در نزد بعضى برادران شيعهء ما مىباشد .\r\nآن حضرت عليه السّلام فرمود كه : هيچ باك نيست در هر مقام كه خواهد توطَّن نمايد ليك الحال اين اسب را برداشته بنزد او رفته او را به پيش من حاضر كنيد من بدان خدمت قيام نمودم و عمران الصّابى را به خدمت آن امام الامّه عليه السّلام و التّحيّه آوردم آن حضرت عليه السّلام او را عزّت و احترام لا كلام نمود بعد از آن كسوت و لباس فاخر از سر كار فيض آثار خود طلبيده او را مخلَّع گردانيد و ده هزار درهم نيز طلب داشته به آن احسان و اعطا فضله منضمّ گردانيد .\r\nحسن النّوفلى گويد كه : من چون اين نوع اشفاق و احسان از حضرت امام الانس و الجانّ نسبت بعمران جديد الاسلام و الايمان ملاحظه ، و مشاهده نمودم گفتم : جعلت فداك حكايت فعل جدّ بزرگوارت أمير المؤمنين سلام الله عليه به عمل آوردى .\r\nآن حضرت عليه السّلام فرمود كه : اين چنين واجب است بعد از آن بعمران و بما گفت كه در وقت عشاء تعشّا در نزد ما خواهى كرد چون وقت موعود ما و\r\n","description":"","footnote":"","page_name":" 131 ","page_number":133},
  {"content":"\r\nعمران در خدمت آن ولىّ ايزد معبود حاضر شديم مرا در دست راست و او را در دست چپ خود اجلاس نمود تا آنكه فارغ از طعام و كلام شديم جلوس ما در خدمت امام الهمام به همان نظام انتظام داشت .\r\nو چون عمران روان شد حضرت امام الأتقياء أبى الحسن الرّضا ( ع ) به عمران فرمود كه : شما و حسن با يك ديگر مصاحب بوده در طريق سير و سلوك در طريقه مرافقت موافقت نمائيد و على الصّباح باتّفاق پيش ما حاضر شويد تا شما را مطعوم بطعام مدينه جنّت قرينه گردانيم .\r\nحسب الأمر آن ولىّ ايزد أكبر على الصّباح ما و عمران باتّفاق به خدمت آن وصىّ نبىّ امام الانس و الجانّ آمديم و طعام در خدمت آن امام الهمام تناول نموديم كه در مدّت عمر به خوشمزگى آن طعام هيچ گونه از أشربه و أطعمه را نخورده بوديم .\r\nروزى ديگر عمران به منزل و مكان خود استيطان نمود حقيقت خبر او ميان أصحاب مقالات منتشر گرديد متكلَّمين و غيرهم اجتماع نموده با او شروع در جدال و مباحثه قيل و قال نمودند عمران دلايل تمامى ايشان را در نظر همگنان باطل و أمر آن طايفه را فاسد و معطَّل ميگردانيد تا آنكه آن جهلهء نادان از او اجتناب نموده گريزان شدند مأمون الرّشيد ده هزار درهم بصله به او احسان و كرم نمود و فضل بن سهل كه در جود و سخاوت بىبدل بود مال بسيار به او احسان و ايثار نمود و حضرت امام البرايا أبى الحسن الرّضا عليه السّلام او را والى و جابى صدقات بلخ و أطراف آن حوالى گردانيد و او رغايب بمردم به غير مشقّت و تعب رسانيد .\r\n\r\nاز علىّ بن الجهم منقول و مرويست كه من روزى در خدمت مأمون الرّشيد\r\n","description":"","footnote":"","page_name":" 132 ","page_number":134},
  {"content":"\r\nبواسطهء أمر ضرور حاضر شدم .\r\nحضرت امام الاكرم أبى الحسن الرّضا عليه سلام الملك الودود در آن مجلس حاضر بود مأمون در آن ساعت از آن ولىّ ايزد بيچون از أحوال انبيا و عصمت ايشان از ذنوب و عصيان استعلام نمود و گفت : يا ابن رسول الله صلَّى الله عليه و آله و سلَّم نه شما ميگوئيد كه أنبياء و رسل عليهم السّلام از جميع و زر و آثام بعصمت ايزد علَّام معصومند ؟\r\nآن حضرت عليه السّلام فرمود كه : نعم .\r\nمأمون گفت : پس معنى قول حضرت ملك تعالى * ( وَعَصى آدَمُ رَبَّه فَغَوى ) * چيست ؟\r\nحضرت امام الأتقياء فرمود كه : خداى تعالى بعد از ايجاد و خلقت آدم و حوّا بآدم خطاب مستطاب نمود كه : * ( يا آدَمُ اسْكُنْ أَنْتَ وَزَوْجُكَ الْجَنَّةَ وَكُلا مِنْها رَغَداً حَيْثُ شِئْتُما وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ) * .\r\nيا مأمون حضرت قادر بيچون آدم و حوّا را از تقرّب آن درخت ممنوع كرد امّا از أكل آن و از أكل آنچه از جنس آن باشد منع و زجر ننمود چنانچه فرمود :\r\n* ( وَلا تَقْرَبا هذِه الشَّجَرَةَ ) * و نفرمود كه : و لا تأكل من هذه الشّجره مع هذا آدم و حوّا از آن شجرهء منهيّه القرية أكل ننمودند بلكه از غير آن شجره به وسوسهء شيطان و به قسم دروغ آن رئيس عاصيان از شجرهء كه جنس همان درخت بود تناول نمودند چه آن غاوى طاغى و آن باغى ياغى بآدم عليه السّلام گفت كه\r\n* ( ما نَهاكُما رَبُّكُما عَنْ هذِه الشَّجَرَةِ ) * بالتّقرّب اليها و الانس بها .\r\nيعنى : نهى ايزد تعالى متعلَّق بقرب آن شجره است نه بأكل آن و ديگر آنكه آن نهى از آن شجرهء خاصّ مستلزم نهى از ساير أجناس آن شجر\r\n","description":"","footnote":"","page_name":" 133 ","page_number":135},
  {"content":"\r\nنيست و نهى از أكل آن درخت ننمود * ( إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ ) * و بعد از آن قرب شروع در قسم كذب نمود چنانچه فرمود كه : * ( وَقاسَمَهُما إِنِّي لَكُما لَمِنَ النَّاصِحِينَ ) * .\r\nخلاصهء معنى كلام حضرت مهيمن علَّام آنكه شيطان بآدم و حوّا گفت چون شما از اين درخت تناول كنيد دو ملك يا هر دو مخلَّد در جنّت خواهيد بود و حضرت قادر أحد خلود و أبود شما را در جنّت نمىخواهد لهذا شما را از أكل اين شجرة الخلد ممنوع و منزجر گردانيد ، بعد از آن شيطان بر صدق قول و بيان خود قسم ياد نمود كه من براى شما ناصح أمين و خير خواه يوم الدّينم .\r\nچون آدم و حوّا پيشتر از آن نديده بودند كه گواهى كسى بنا حقّ دهد و بر طبق قول دروغ خود قسم ياد كند كه من محقّم * ( فَدَلَّاهُما بِغُرُورٍ ) * ، پس به دلالت مؤكَّده بحلف و يمين شيطان لعين بربّ العالمين آدم و حوّا موثّق گشته او را در آن قول صادق پنداشته و قسم و نصيحت او را به حساب برداشتند * ( فَأَكَلا مِنْها ) * از آن درخت تناول كردند و اين عمل از حضرت أبو البشر قبل از استسعاد آن سرور برتبهء جليل القدر نبوّت سانح و صادر گرديد و اين فعل از آن پسنديدهء عزّ و جلّ گناه كبيره نبود كه آن مسجود له ملايكه ايزد غفّار كه مستحقّ دخول نار گردد .\r\nيا مأمون اگر چه خداى تعالى فرمود كه : * ( وَعَصى آدَمُ رَبَّه فَغَوى ) * ، ليكن حضرت واجب الوجود بعد از آن فرمود كه : * ( ثُمَّ اجْتَباه رَبُّه فَتابَ عَلَيْه وَهَدى ) * و در محلّ ديگر حضرت عزّ و جلّ ميفرمايد كه : * ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * .\r\n","description":"","footnote":"","page_name":" 134 ","page_number":136},
  {"content":"\r\nمصنّف الكتاب أبو على الطَّبرسى أسكنه الله تعالى بحبوحة جنّاته فرمود كه : در اين مقام حضرت امام الأنام أبى الحسن الرّضا عليه السّلام از ذكر ذنب أبو البشر ارادهء ذنوب صغاير موهوبه بتوبه كه بوسيلهء ترك فعل مندوب و ارتكاب فعل مكروه بهم رسيده نموده باشد نه ذنب صغير كه بارتكاب فعل قبيح مصدّر گردد و آن گناه صغيره نظر بما فوق بالاضافه بگناه كه أعظم از آن بود صغيره باشد زيرا كه صدور مثل اين گناه از أنبياء حضرت إله بلا ارتياب و اشتباه جايز نيست چه دلايل عقل و نقل مقتضى اين قول است .\r\nمصنّف رحمة الله عليه فرمود كه : رجعت ما بسياق حديث و حكايت لازم است .\r\nچون آن ولىّ ايزد بيچون از سؤال أوّل مأمون را مجاب گردانيد مأمون گفت : يا ابن رسول الله معنى قول واجب تبارك و تعالى : * ( فَلَمَّا آتاهُما صالِحاً جَعَلا لَه شُرَكاءَ فِيما آتاهُما ) * چيست ؟ .\r\nحضرت أبى الحسن الرّضا عليه السّلام فرمود كه : حوّا براى آدم صلَّى الله عليه و آله و سلَّم پانصد بطن ذكر و انثى به حكم واجب تعالى زائيده آدم و حوّا عهد بخداى عزّ و جلّ و دعا كرده گفتند كه بار خدايا اگر آنچه بما احسان در باب أولاد و فرزندان نمائى مستدعى و ملتمس ما از شما آنست كه أولاد ما را صالح و سالم از غايت زمينگيرى و از أكثر ألم گردانى .\r\nخداى تعالى حسب الاستدعاء آدم و حوّا تمامى آنچه از نسل به ايشان اعطاء و احسان نمود همه را خلق سوىّ در خلقت و برى از آفت و عاهت گرداند و اين جماعت انسان دو صنف بودند گروه اناث و گروه ذكران و اين هر دو گروه از طريق متابعت پدر و مادر برون رفته بندگى و شكر ايزد أكبر بر نهج عبوديّت و شكر پدر و مادر براى عزّ و جلّ مؤدّى و ظاهر نكردند بلكه شركاء به واسطهء\r\n","description":"","footnote":"","page_name":" 135 ","page_number":137},
  {"content":"\r\nواجب تعالى پيدا كرد .\r\nپس از آن حضرت ايزد معبود تقديس و تنزيه ذات مقدّس خود از آن صفت نالايق نمود چنانچه فرمود كه : * ( فَتَعالَى الله عَمَّا يُشْرِكُونَ ) * .\r\nمأمون بعد از استماع اين جواب موزون از آن ولىّ حضرت بيچون گفت من گواهى مىدهم كه تو پسر رسول الله سيّد البشرى حقّا پس خبر ده مرا از قول خداى عزّ و جلّ كه در حقّ حضرت خليل الرّحمن ابراهيم عليه السّلام ميفرمايد كه : * ( فَلَمَّا جَنَّ عَلَيْه اللَّيْلُ رَأى كَوْكَباً قالَ هذا رَبِّي ) * الآيه . . .\r\nامام البرايا أبى الحسن الرّضا عليه التّحيّة و الثّناء فرمود كه : ابراهيم - خليل عليه السّلام در آن هنگام بر سه صنف عبدهء كوكب بود و صنف عبادت زهره مينمودند و كرّة پرستش قمر ميكردند و جمعى از عبدهء آفتاب بودند در حينى كه او از سرب كه در آن مكان پنهان بود بيرون آمد چون شب شد ، و آسمان مزيّن بستارگان گرديد و ستارهء زهره مرئى و مشاهد آن حضرت گشت بر سبيل انكار و استخبار گفت : هذا ربّى .\r\nيعنى : بزعم شما عبدهء نجوم اگر گنجايش عبادت و پرستش باشد بايد كه زهره و آن ستاره‌ايست در غايت روشنى او پروردگار باشد چون آن كوكب غروب و افول نمود ابراهيم عليه السّلام فرمود كه : * ( لا أُحِبُّ الآفِلِينَ ) * من چيزى را كه افول و غروب نمايد دوست ندارم زيرا كه افول از صفات محدثين و به قوّت محتاجين است نه از صفات قديم ربّ العالمين .\r\nو چون قمر طالع گرديد باز آن حضرت بر سبيل استخبار و انكار فرمود كه :\r\n* ( فَلَمَّا رَأَى الْقَمَرَ بازِغاً قالَ هذا رَبِّي ) * و چون قمر به حكم ايزد أكبر غروب كرد * ( قالَ لَئِنْ لَمْ يَهْدِنِي رَبِّي لأَكُونَنَّ مِنَ الْقَوْمِ الضَّالِّينَ ) * .\r\n","description":"","footnote":"","page_name":" 136 ","page_number":138},
  {"content":"\r\nيعنى : اگر پروردگار ما را هدايت و ارشاد بطريق ارشاد ننمايد هر آينه من از آن قوم گمراه و ظالمين خواهم بود .\r\nو چون صبح نورانى گريبان و دامان افق را تتق گردانيده جهان تاريك را مانند سينهء بىكينهء أصحاب معرفت و عرفان مشحون و مملوّ از نور علم و ايقان و منوّر ساخت خسرو خاور سر از مشرق بدر كرده و هر تيره بصر را قرّت عين بصر گشته از قراضه نقود زر از كران تا كران بلكه از دامن تا گريبان پر از درّ و جواهر گردانيد و خورشيد أنور به نظر كيميا أثر از آن پيغمبر جليل القدر مرتسم و جلوه گر گرديد .\r\n* ( فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ ) * آن حضرت عليه السّلام فرمود كه : اين آفتاب بسيار بزرگتر از قمر و زهره است اين كلام از نبىّ ايزد علَّام بر سبيل انكار و استخبار بود نه بر سبيل اخبار و اقرار چنانچه بر اولو الألباب ظاهر و آشكار است .\r\n* ( فَلَمَّا أَفَلَ قالَ لا أُحِبُّ الآفِلِينَ ) * آن حضرت خطاب بأصناف ثلاثه از عبدهء زهره و شمس و قمر نموده فرمود كه : * ( يا قَوْمِ إِنِّي بَرِيءٌ مِمَّا تُشْرِكُونَ إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً وَما أَنَا مِنَ الْمُشْرِكِينَ ) * .\r\nو اينكه حضرت ابراهيم عليه السّلام اظهار برائت خود از أرباب شرك و لئام نموده مطلب و مرام آن نبىّ الاكرام اعلام آن كفره يعنى أصناف ثلاثه بالتّمام بر بطلان مذهب ناتمام ايشان بود بر آنكه هر چه بصنعت آفتاب ، و ماهتاب و زهره بود البتّه آن مستحقّ عبادت نبود بلكه مستحقّ عبادت كسى است كه خالق أمثال اين آيات و موجد أرض و سموات بود .\r\nو آنچه آن حضرت احتجاج به آن و بر آن قوم شوم نمود آن از ملهمات حضرت\r\n","description":"","footnote":"","page_name":" 137 ","page_number":139},
  {"content":"\r\nمعبود تجليل ربّ جليل بود چنانچه حضرت عزّ و جلّ فرمود كه : * ( وَتِلْكَ حُجَّتُنا آتَيْناها إِبْراهِيمَ عَلى قَوْمِه ) * .\r\nخلاصهء كلام آنكه امام الأتقياء أبى الحسن الرّضا عليه السّلام فرمود سؤال و خطاب ابراهيم عليه السّلام بر آن أصناف ثلاثه عبدهء نجوم بر آن كلام بالهام ايزد علَّام اعلام آن طوايف آثام بر بطلان مذهب ناتمام و الزام تمام ايشان بود .\r\nمأمون بعد از استماع آن جواب موزون از آن خلاصهء أولاد رسول بيچون فرمود كه : لله درّك يا ابن رسول الله صلَّى الله عليه و آله و سلَّم اين كلام در ميان عرب در مكان و محلّ دعا مستعمل است و درّك بمعنى درّ اللَّبن است وقتى كه بسيار شود .\r\nمأمون گفت : يا ابن رسول الله صلَّى الله عليه و آله و سلَّم خبر ده از قول ابراهيم عليه التّحيّة و التّسليم در محلّ كه عزّ و جلّ از أحوال او به حضرت خاتم الرّسل خبر ميدهد كه : * ( رَبِّ أَرِنِي كَيْفَ تُحْيِ الْمَوْتى قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي ) * .\r\nامام الأنام أبى الحسن الرّضا عليه السّلام فرمود كه بدرستى كه حضرت الله تعالى و تبارك بابراهيم خليل وحى فرستاد كه من از بندگان خود يكى را بخلَّت گيرم و دوستى چنان كه اگر از من آن خليلم استدعا و سؤال احياء موتى نمايد من از روى كثرت اشفاق و مرحمت التماس او را بعزّ اجابت مقرون گردانم و به آن سبب موتى را بوسيله سؤال خليلم زنده سازم و او را بدان سبب بنوازم .\r\nچون ابراهيم عليه السّلام اين پيام از وحى ملك العلَّام استماع و استعلام نمود در نفس مقدّس و خاطر أقدس آن برگزيدهء ايزد تعالى و تقدّس مصمّم گرديد\r\n","description":"","footnote":"","page_name":" 138 ","page_number":140},
  {"content":"\r\nكه او آن خليل ملك جليل است .\r\n* ( وَإِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي ) * على الخلَّة .\r\nيعنى : حضرت خليل الرّحمن بعد از آنكه از وحى ايزد منّان استماع نمود خواست بداند كه خليل اوست يا ديگرى فلهذا گفت : * ( رَبِّ أَرِنِي كَيْفَ تُحْيِ الْمَوْتى ) * ، اى پروردگارم بنما به من كه چگونه احياء موتى مينمايى ؟\r\nحضرت محى الأموات فرمود كه : آيا تو ايمان به من در باب آنكه قادرم بر احياء أموات و ايجاد مردگان بعد از ممات نياوردى و تا حال اين أحوال بر تو مخفى و پنهان ماند .\r\nخليل بعد از خطاب ربّ جليل گفت : بلى ايمان آوردم و مقرّم بر آنكه قدرت بر احياء و بعثت هر ميّت دارى ليكن * ( لِيَطْمَئِنَّ قَلْبِي ) * . ليكن چون فرمودى كه هر كرا من بخلَّت گيرم و او را بدوستى بپذيرم اگر آن كس از من بخواهد كه احياء أموات بواسطهء استدعا و التماس او نمايم آن دعاء و خواهش او بعزّ اجابت مقرون است .\r\nالحال چون مرا در خاطر از كمال التفات متواتر متكاثر ايزد أكبر كه شايد آن خليل مهيمن جليل من باشم لهذا اين گستاخى نمودم كه احياء أموات نمائى تا خاطرم در باب خلَّت ربّ العزّت براى من جمع گردد و دل خود را مطمئنّ گردانم كه من خليل حضرت مهيمن منّانم .\r\n* ( قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً ) * .\r\nحضرت معبود فرمود كه : اى ابراهيم چون مطلب تو اطمينان خاطر در\r\n","description":"","footnote":"","page_name":" 139 ","page_number":141},
  {"content":"\r\nباب خلَّت است بگير چهار مرغ از هر جنس طيور كه خواهى و جميع آنها را قطعه قطعه نموده در پيش خود بكوب تا لحوم و عظام آنها با يك ديگر امتزاج تمام يابد پس بر سر تمامى جبال كه قريب به منزل و محلّ تست گوشت كوفته آنها را بگذار بعد از آن سرهاى آن طيور را بدست گرفته هر يك را باسم ايشان بنزد خود بخوان تا حقيقت حال بر تو ظاهر و عيان گردد .\r\nخليل الرّحمن بموجب أمر قادر سبحان كركس و بطَّ و طاوس و خروس را بعد از ذبح و قطع رؤس جميع آنها را مقطوع الأعضاء گردانيد و همه لحوم و عظام را ممزوج به يكديگر ساخت .\r\nبعد از آن آن گوشت ممزوج را بر سر كوهها كه در حوالى آن حضرت بوده جزء گردانيده گذاشت و منقار آنها را ميان انگشتان گرفته پس از آن هر يك آن طيور را باسماى ايشان در نزد خود بدانه و آب كه گذاشته بود خواند ، در هنگام نداى حضرت خليل الرّحمن أجزاى آن طيور بعضى بجانب بعضى ديگر طيران مىنمودند تا آنكه مساوى أبدان گرديدند و گوشت و عظام كوفته و شكستهء هر بدن به حكم قادر مهيمن بنزد همان بدن جمع گشت پس از آن هر يك آن طيور منضمّ برقبه و رأس خود گرديدند .\r\nابراهيم عليه السّلام دست از منقار آن مرغان برداشت طيور بطيران آمده خود را به آب و دانه خليل الرّحمن رسانيده شروع در شرب آب و التقاط دانه نمودند .\r\nبعد از آنكه از آن شغل پرداختند و خود را از آب و دانه سير ساختند و زبان به حمد و ثناى مهيمن منّان گشاده .\r\nبعد از آن گفتند : يا نبىّ الله ما را زنده گردانيدى حضرت ربّ العباد\r\n","description":"","footnote":"","page_name":" 140 ","page_number":142},
  {"content":"\r\nشما را پيوسته زنده دارد .\r\nابراهيم عليه السّلام گفت : بلكه احياء شما كسى نمود كه ميميراند و زنده ميگرداند و اگر ارادهء ايجاد شيء كند مىتواند خود فرمايد كه هو * ( يُحْيِي وَيُمِيتُ وَهُوَ عَلى كُلِّ شَيْءٍ قَدِيرٌ ) * .\r\nمأمون الرّشيد چون اين جواب صواب از آن ولايتمآب شنيد گفت بارك الله فيك يا أبا الحسن عليه السّلام مرا خبر ده از قول حضرت عزّ و جلّ كه در كلام منزل به حضرت خاتم الرّسل از أحوال موسى كليم عليه التّحيّة و التّسليم خبر داد كه : * ( فَوَكَزَه مُوسى فَقَضى عَلَيْه قالَ هذا مِنْ عَمَلِ الشَّيْطانِ إِنَّه عَدُوٌّ مُضِلٌّ مُبِينٌ ) * .\r\nحضرت امام الأتقياء أبى الحسن الرّضا عليه السّلام فرمود كه چون موسى عليه السّلام داخل مدينهء از مداين فرعون به حكم تقدير قادر بيچون در وقت غفلت أهل آن مدينه گرديد و آن ما بين مغرب و عشا بود كه آن نبىّ ايزد مجيد به آن شهر رسيد * ( فَوَجَدَ فِيها رَجُلَيْنِ يَقْتَتِلانِ هذا مِنْ شِيعَتِه وَهذا مِنْ عَدُوِّه فَاسْتَغاثَه الَّذِي مِنْ شِيعَتِه عَلَى الَّذِي مِنْ عَدُوِّه ) * .\r\nپس موسى عليه السّلام حكم بر عدوّ شيعه خود نمود به حكم خداى مجيد دست بر آن دشمن شيعه رسانيد همان دم آن عدوّ به راه عدم شتافت .\r\nموسى عليه السّلام فرمود كه : * ( هذا مِنْ عَمَلِ الشَّيْطانِ ) * يعنى از مقاتله و مجادله كه ميان اين قبطى و اسرائيلى سانح و صادر گرديد از عمل شيطان و سركش از فرمان قادر سبحان است نه آنچه حضرت موسى نبىّ مرسل بجز فعل و عمل قتل از آن مصدر گردانيد اشاره به آن بود آن بدرستى كه شيطان عدوّ مبين دشمن گمراه سازندهء انسان از روى ظهور و عيان است .\r\n","description":"","footnote":"","page_name":" 141 ","page_number":143},
  {"content":"\r\nمأمون گفت : پس معنى قول موسى عليه السّلام كه فرمود : * ( رَبِّ إِنِّي ظَلَمْتُ نَفْسِي فَاغْفِرْ لِي ) * چيست ؟\r\nحضرت أبى الحسن الرّضا عليه السّلام فرمود كه : موسى كليم عليه التّحيّة و التّسليم ميگويد : كه اى پروردگار من ظلم بر نفس خود كردم زيرا كه نفس را در غير موضع او گذاشتم بوسيلهء دخول اين شهر كه تمامى اين مردم تبعهء فرعون ملعوناند .\r\n* ( فَاغْفِرْ لِي ) * ، يعنى : مرا از نظر اين أعداى بيدين خود بپوشان و محجوب و پنهان گردان كه مبادا بر من ظفر يافته مرا بقتل رسانند .\r\n* ( فَغَفَرَ لَه إِنَّه هُوَ الْغَفُورُ الرَّحِيمُ ) * حضرت رحيم غفور موسى عليه السّلام را از نظر آن خلايق پنهان و مستور گردانيد .\r\nموسى گفت : * ( رَبِّ بِما أَنْعَمْتَ عَلَيَّ ) * اى پروردگارم به آنچه نعمت به من دادى يعنى قوّت و قدرت كه از روى احسان و مرحمت و كرم و عطيّت به من نمودى تا آنكه مردى را كشتم بوساطت دست رسانيدن به آن و گفت : * ( فَلَنْ أَكُونَ ظَهِيراً لِلْمُجْرِمِينَ ، ) * پروردگارا بايد كه من ظهير و نصير مجرمان و گناهكاران نباشم بلكه مجاهد در راه تو اى عزيز واحد باشم به اين قوّت و قدرت كه از روى شفقت و مرحمت به من احسان و عنايت كردى و چندان جهاد با أعداى تو اى خلَّاق العباد نمايم كه از من راضى گردى .\r\n* ( فَأَصْبَحَ فِي الْمَدِينَةِ خائِفاً يَتَرَقَّبُ ) * در آن شهر آن نبىّ ايزد أكبر خايف و منتظر و مترصّد اذيّت و آزار از أهل كفر بروز آورد و چون بعد از طلوع فجر از مسكن بدر آمد .\r\n* ( فَإِذَا الَّذِي اسْتَنْصَرَه بِالأَمْسِ يَسْتَصْرِخُه ) * ، پس نيك ناگاه همان شخص\r\n","description":"","footnote":"","page_name":" 142 ","page_number":144},
  {"content":"\r\nسابق كه روز پيشتر با يكى از تبعهء فرعون كافر در جنگ و جدل بود كه آن حضرت سر آن مدبر را از سر آن مستغاثى مضطرّ دفع كرده بود باز با يكى از أهل شرك و كفر در آويخته بود چون بمقابل آن پيغمبر جليل القدر آمد في الفور از دست آن كافر شكايت و استغاثه به حضرت موسى عليه التّحيّة و الثّناء نمود .\r\n* ( إِنَّكَ لَغَوِيٌّ مُبِينٌ ) * موسى عليه السّلام به او گفت : كه تو غاوى ظاهر و روشنى زيرا كه ديروز با يك مرد در جنگ بودى و امروز نيز با يكى در جدل و پيكارى من ترا بدست ايشان دهم و اراده نمود كه او را به آن جماعت بسپارد .\r\n* ( فَلَمَّا أَنْ أَرادَ أَنْ يَبْطِشَ بِالَّذِي هُوَ عَدُوٌّ لَهُما ) * پس چون آن نبىّ بيچون اراده كرد كه متحيّر و محزون را حوالهء آن طايفه كه دشمن موسى و دشمن آن مستغاثى بودند نمايد و حال آنكه آن مرد از پيروان موسى و مطيعان آن كليم الله تعالى بود .\r\nامّا چون آن مستغاثى ديد كه موسى عليه السّلام در فكر اوست و گفت اى * ( قالَ يا مُوسى أَ تُرِيدُ أَنْ تَقْتُلَنِي كَما قَتَلْتَ نَفْساً بِالأَمْسِ إِنْ تُرِيدُ إِلَّا أَنْ تَكُونَ جَبَّاراً فِي الأَرْضِ وَما تُرِيدُ أَنْ تَكُونَ مِنَ الْمُصْلِحِينَ ) * .\r\nيعنى : اى موسى عليه السّلام چنانچه ديروز يكى را بقتل آوردى امروز ارادهء قتل من دارى و ميخواهى كه جبّار و ظالم در روى زمين باشى ، و نميخواهى كه از نيكوكاران و صلحاى بندگان ربّ العالمين گردى .\r\nمأمون چون اين جواب صواب از آن ولايتمآب استماع نمود گفت : يا أبا الحسن عليه السّلام جزاك الله عن أنبيائه خيرا خداى جزاى خير از أنبياء خود بشما عايد و متواصل گرداناد بالنّبيّ و آله الأمجاد .\r\nمأمون گفت : يا ابن رسول الله صلَّى الله عليه و آله و سلَّم مرا خبر ده از معنى\r\n","description":"","footnote":"","page_name":" 143 ","page_number":145},
  {"content":"\r\nقول موسى عليه السّلام كه در هنگام مكالمه او بفرعون ملعون فرمود كه * ( فَعَلْتُها إِذاً وَأَنَا مِنَ الضَّالِّينَ ) * .\r\nأبى الحسن الرّضا عليه السّلام فرمود كه : چون حضرت موسى عليه السّلام بعد از مراجعت از خدمت شعيب به حكم سميع مجيب بواسطهء تبليغ رسالت به نزد فرعون مفرّ از نصير و عون آمد و آداب شرع و أحكام و تبليغ پيام قادر علَّام نمود فرعون آن حضرت را شناخت زيرا كه نبىّ الرّحمه مدّت بتقدير ربّ العزّت در حجر تربيت فرعون بيرويّت بود و بعد از قتل قبطى از خوف فرعون از آن شهر فرار نموده بيرون رفت همان كه متمرّد عنيد بعد از معاودت آن حضرت آن نبىّ ايزد مجيد را ديد گفت : * ( وَفَعَلْتَ فَعْلَتَكَ الَّتِي فَعَلْتَ وَأَنْتَ مِنَ الْكافِرِينَ ) * . فرعون گفت : اى موسى نه تو چنان فعل كردى كه بر تو واضح است و تو از جملهء كافران بودى بمعنى آنكه كفران نعمت ما نمودى يا آنكه كيش و آئين خود را بر ما پوشانيدى .\r\nحضرت موسى عليه السّلام گفت : * ( فَعَلْتُها إِذاً وَأَنَا مِنَ الضَّالِّينَ ) * معنى آن فعل از من بر منصّهء ظهور ظاهر گرديد و حال آنكه من از راه گم شده بودم كه در مدينهء از مداين شما افتادم و چون تمرّد و جبّارى تو از حضرت بارى بر من واضح و لايح بود از تو گريختم زيرا كه از تو ميترسيدم و چون به خدمت شعيب النّبىّ عليه السّلام مشرّف شدم مدّتى در خدمتى آن نبىّ عاليقدر بسر بردم و از تزويج بنت آن پيغمبر جليل القدر و رخصت انصراف به وطن مألوف چون به محاذى طور سينا رسيدم قضا را در همان محلّ بتقدير عزّ و جلّ متعلَّقه ما را وضع حمل شد در شبى بغايت تاريك احتياج به آتش بهم رسيد در آن مكان هر چند سعى بيشتر بواسطهء تحصيل آتش كردم نشان كمتر يافتم پارهء از\r\n","description":"","footnote":"","page_name":" 144 ","page_number":146},
  {"content":"\r\nجوانب اربع و جهات ستّ در پى آن شتافتيم أصلا به مقصود نرسيديم بالأخره در كوه طور آتش منظور ما گرديد بتوفيق ارشاد ايزد مجيد متوجّه آن صوب گرديدم بعد از قطع مسافت بعيده خود را به آن رسانيدم أصلا نشان آتش در آن جبل نبود متحيّر ماندم .\r\nدر آن أثنا نداى از حضرت ربّ العليّ به من رسيد * ( فَوَهَبَ لِي رَبِّي حُكْماً ، وَجَعَلَنِي مِنَ الْمُرْسَلِينَ ) * ، حضرت واهب مجيد به من علم و حكمت بخشيد مرا از أنبياى مرسلين گردانيده أمر به تبليغ رسالت بشما نمود .\r\nخلاصهء كلام آنكه حضرت امام الهمام أبى الحسن الرّضا عليه السّلام فرمود كه : مطلب موسى عليه السّلام از آن كلام * ( وَأَنَا مِنَ الضَّالِّينَ ) * گم كردن راه سير و سلوك مسافت مقصودهء او بود به ضلَّت و گمراهى از طريق معرفت ، و شناخت حضرت آلهى يا مأمون حضرت آله بيچون براى پيغمبر جليل القدر خود حضرت سيّد الأنبياء محمّد المصطفى صلَّى الله عليه و آله و سلَّم در قرآن اين آيه فرستاد كه : * ( أَ لَمْ يَجِدْكَ يَتِيماً فَآوى ) * بارى سبحانه و تعالى ميفرمايد كه : آيا محمّد نه من ترا تنها يافتم مردمان بسوى تو مكان و مأوى دادم .\r\n* ( وَوَجَدَكَ ضَالاًّ ) * ، يعنى : ترا در نزد قوم تو يا محمّد گم يافتند .\r\nفهدى ، يعنى : ايزد تعالى هدايت قوم بشما نمود تا شما را شناختند * ( وَوَجَدَكَ عائِلًا فَأَغْنى ) * ، يعنى : يا محمّد چون ترا صاحب عيله و فقر يافتم ترا غنى گردانيدم تا آنكه دعاى ترا مستجاب ساختم چه در استجابت دعا گنجايش حصول همگى مطالب و مدّعا است .\r\nمأمون گفت : بارك الله فيك يا ابن رسول الله صلَّى الله عليه و آله و سلَّم مرا خبر ده از معنى قول خداى عزّ و جلّ كه در حقّ حضرت موسى عليه التّحيّة\r\n","description":"","footnote":"","page_name":" 145 ","page_number":147},
  {"content":"\r\nو الثّناء ميفرمايد : * ( وَلَمَّا جاءَ مُوسى لِمِيقاتِنا وَكَلَّمَه رَبُّه قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي ) * الآيه . . . .\r\nيا أبا الحسن عليه السّلام چگونه جايز و رخصت بود كه كليم الله تعالى موسى بن عمران عليه سلام الملك المنّان عالم و عارف به آن نباشد كه رؤيت قادر سبحان جايز و عيان نيست تا سؤال از آن نمايد ؟\r\nحضرت امام الرّضا عليه السّلام فرمود كه : موسى كليم الله عالم بود بر آنكه عزّ و جلّ مختار مرئى و مشاهد بأبصار هيچ آفريدگان نگردد ليكن در هنگامى كه قادر عالم آن حضرت را مقرّب گردانيده برگزيد تكلَّم نمود آن كليم الله بعد از مراجعت از ميقاتگاه قوم را بحقيقت مناجات و قرب و تكلَّم حضرت آله با او آگاه گردانيد قوم بيكبار گفتند :\r\n* ( لَنْ نُؤْمِنَ لَكَ حَتَّى ) * نسمع كلام الله .\r\n* يا موسى ما ايمان بشما نمىآريم تا آنكه كلام مهيمن علَّام را چنانچه شما شنيديد ما نيز بشنويم و آن قوم در آن وقت به كثرت تعداد نفس هفتصد هزار كس بودند .\r\nموسى عليه السّلام از آن طوايف بنى اسرائيل هفتاد هزار نفس براى ميقات واجب تعالى و تقدّس اختيار باز در ميان ايشان هفت هزار برگزيد باز از اين جماعت هفتصد كس اختيار نمود .\r\nپس از آن موسى بن عمران هفتاد مرد كه باتّفاق بنى اسرائيل بهترين ايشان بودند بواسطهء ميقات پروردگار منّان برگزيده باتّفاق آن طايفه بيرون رفته بطور سينا رفتند چون به آن محلّ و مكان رسيدند آن نبىّ مرسل به حكم عزّ و جلّ تمامى آن جماعت را در دامن آن جبل گذاشته فردا وحيدا به بالاى كوه طور تصاعد نمود و از حضرت عزّ و جلّ سؤال و استدعا فرمود كه : با او تكلَّم نمايد و\r\n","description":"","footnote":"","page_name":" 146 ","page_number":148},
  {"content":"\r\nكلام خود را ايزد علَّام بر همگى و تمامى آن أنام كه باتّفاق آن نبىّ الاكرام به آن محلّ و مقام آمدند بشنواند .\r\nحضرت واجب الوجود استدعا و سؤال آن نبىّ ايزد معبود را به عزّ اجابت مقرون و مشحون نمود و همان كه مهيمن سبحان بموسى بن عمران تكلَّم فرمود آن كلام مسموع تمامى رفقاى كليم الله عليهم السّلام از فوق و تحت و يمين و شمال و پس و پيش آن طايفه گرديد زيرا كه حضرت قادر علَّام احداث كلام در شجرهء زيتون نمود .\r\nبعد از آن كلام از آنجا منبعث بسمع هر أنام مىشد چنانچه از جميع وجوه و جهات ستّ مىشنيدند مع هذا در آن هنگام به حضرت موسى عليه السّلام گفتند كه : يا موسى ما به اين شنيدن كلام ايمان بشما نمىآريم زيرا كه بر تمامى ما ثابت و هويدا نشد كه اين صدا كه بما ميرسد اين كلام خداى تبارك و تعالى است * ( لَنْ نُؤْمِنَ لَكَ حَتَّى نَرَى الله جَهْرَةً ) * .\r\nچون آن قوم اين سخن بزرگ بلسان راندند و استكبار و استنكار ، و سركشى از فرمان ايزد جبّار ظاهر و آشكار كردند حضرت منتقم قهّار صاعقه بر آن جماعت منزل گردانيد چنانچه وثيقهء * ( فَأَخَذَتْكُمُ الصَّاعِقَةُ ) * بظلمهم مخبر و محكى است به آن آن جماعت بيكبار بصاعقه نار نابود و خاكسار گشتند موسى از مشاهدهء آن أمر متحيّر شده گفت : يا ربّ من بعد از مراجعت بنى اسرائيل را در هنگام كه گويند قوم را بقتل آورديد بواسطهء آنكه صادق در باب مناجات به حضرت عزّ و جلّ نبوديد بچه وجه مجاب گردانم ؟\r\nقادر وهّاب بنا بر دعا و اضطراب آن نبوّت مآب آن طايفه را احيا نموده بمصحوب موسى عليه السّلام بنزد أصحاب ايشان فرستاد .\r\n","description":"","footnote":"","page_name":" 147 ","page_number":149},
  {"content":"\r\nپس آن قوم بعد از احياء گفتند : يا موسى اگر شما از الله تبارك و تعالى سؤال رؤيت براى خود مىنموديد كه خود را بشما بنمايد ايزد متعال هر آينه اجابت سؤال شما مىنمود و شما بعد از مشاهده و رؤيت ربّ العزّت ما را خبر از حقيقت حال و كيفيّت ذات ذو الجلال ميداديد كه چگونه است پس ما را كما ينبغى و يليق معرفت ذات از روى حقّ بتحقيق حاصل گشتى .\r\nحضرت موسى ( ع ) گفت : يا قوم بدرستى و تحقيق كه خداى غفّار مرئى و مشاهد أبصار اولو الأبصار نگردد و ذات خالق البريّه را أصلا كيفيّت نيست ، و غافر الخطيئات بآيات و معلوم بأعلام و علامات گردد .\r\nقوم گفتند : تا سؤال رؤيت ننمائى ايمان ما به شما بىشبهه محال است .\r\nموسى در آن حال گفت : يا ربّ أقوال بنى اسرائيل بسمع حضرت ايزد متعال ميرسد و تو اى قادر عالم عارف و علَّام به صلاح حال آن مردم خواهى بود .\r\nحضرت واحد معبود بموسى كليم عليه السّلام وحى نمود كه آنچه قوم به جبر و لؤم از شما سؤال كنند و استدعا نمايند كه از من سؤال كنى بايد كه از من سؤال نمائى كه من ترا مؤاخذه بقول و جهل آن جهّال به هيچ حال ننمايم پس در آن حال موسى عليه السّلام سؤال رؤيت قادر متعال بدين منوال فرمود كه : * ( رَبِّ أَرِنِي أَنْظُرْ إِلَيْكَ قالَ لَنْ تَرانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكانَه فَسَوْفَ تَرانِي ) * .\r\nيعنى : موسى عليه السّلام گفت : يا ربّ اى پروردگار من خود را به من نمائى .\r\n","description":"","footnote":"","page_name":" 148 ","page_number":150},
  {"content":"\r\nحضرت ايزد وهّاب در جواب آن نبوّت مآب فرمود كه : يا موسى ( ع ) تو هرگز مرا نخواهى ديد نه در دنيا و نه در عقبى .\r\nچون معلوم حضرت بيچون بود كه قوم موسى به اين جواب مجاب نميگردند فرمود كه يا موسى نظر بسوى جبل كن اگر جبل بعد از رؤيت آيهء از آيات من مستقرّ وز آن ممكَّن گردد ترا نيز رؤيت من ميسّر شود * ( فَلَمَّا تَجَلَّى رَبُّه لِلْجَبَلِ ) * چون عزّ و جلّ بآيهء از آيات خود متجلَّى به آن جبل گرديد .\r\n* ( جَعَلَه دَكًّا وَخَرَّ مُوسى صَعِقاً ) * آن از هيبت و جلالت آن آيت بستوه آمده و شكاف شكاف گشت و موسى بيهوش شد و بعد از افاقه بمضمون صدق مشحون * ( فَلَمَّا أَفاقَ قالَ سُبْحانَكَ تُبْتُ إِلَيْكَ ) * موسى عليه السّلام فرمود كه : منزّه و مقدّس ذات أقدس تو و توبه و رجعت بسوى معرفت خود به تو از جهل قوم ناأهل خود نمودم .\r\n* ( وَأَنَا أَوَّلُ الْمُؤْمِنِينَ ) * و من أوّل مؤمنان آن جماعتم كه به تو ايمان آرند ، كه مرئى و مشاهد بصر هيچ شاهد نگردى .\r\nمأمون گفت : لله درّك يا أبو الحسن مرا خبر ده از قول خداى عزّ و جلّ كه در حكايت - يوسف ( ع ) ميفرمايد كه : * ( وَلَقَدْ هَمَّتْ بِه وَهَمَّ بِها لَوْ لا أَنْ رَأى بُرْهانَ رَبِّه ) * ؟ حضرت أبى الحسن الرّضا ( ع ) فرمود كه امرأهء عزيز مصر قصد يوسف ( ع ) در باب مراوده نمود و اگر يوسف ( ع ) برهان پروردگار خود نميديد هر آينه او نيز قصد مينمود چنانچه آن امرأه قصد نمود ليكن چون آن نبىّ حضرت بيچون معصوم بود و معصوم قصد گناه نكند و هرگز به آن راه بيراه نيابد فلهذا آن حضرت نيز قصد گناه در هيچ گاه ننمود و اتيان به آن نفرمودند .\r\nايضا پدرم موسى الكاظم عليه السّلام از پدر خود جعفر صادق عليه سلام الملك الخالق حديث و حكايت نمود كه آن حضرت فرمود كه زليخا قصد فعل نمود\r\n","description":"","footnote":"","page_name":" 149 ","page_number":151},
  {"content":"\r\nو يوسف عليه السّلام قصد عدم فعل فرمود .\r\nمأمون گفت : لله درّك يا أبا الحسن مرا خبر ده از قول عزّ و جلّ كه در حقّ يونس پيغمبر ( ع ) ميفرمايد كه : * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه ) * .\r\nحضرت أبى الحسن الرّضا عليه السّلام فرمود كه : ذا النّون يونس بن متى بود كه از روى غضب از قوم خود روى پنهان نمود و يقين او بود كه ما رزق او را در هر مكان و محلّ كه بود مضيق نخواهيم فرمود لفظ ظنّ اينجا بمعنى استيقن است و از اينجاست قول خداى عزّ و جلّ * ( وَأَمَّا إِذا مَا ابْتَلاه فَقَدَرَ عَلَيْه رِزْقَه ) * .\r\nيعنى : رزق او را مضيّق و مقتر گردانيد * ( فَنادى فِي الظُّلُماتِ ) * . يعنى يونس در ظلمت شب و ظلمت بحر و ظلمت شكم ماهى در اين سه جا مناجات به حضرت آلهى نموده گفتى : * ( أَنْ لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ ) * يعنى : اى مقدّس خداى كه نيست خدائى خداى بحقّ تبارك و تقدس بجز ذات أقدس تو بدرستى كه من از جملهء ظالمان بنفس خودم بواسطهء ترك عبادت قادر سبحان كه قرّت عين من در بطن حوت بتذكار و تكرار آن بود .\r\nحضرت قادر لم يزل اجابت دعاى آن نبىّ عزّ و جلّ نمود و فرمود كه * ( فَلَوْ لا أَنَّه كانَ مِنَ الْمُسَبِّحِينَ لَلَبِثَ فِي بَطْنِه إِلى يَوْمِ يُبْعَثُونَ ) * .\r\nيعنى : اگر يونس بن متى عليه السّلام در بطن حوت تسبيح و دعاى ايزد تبارك و تعالى نمينمود و مناجات به حضرت مجيب الدّعوات نمىفرمود در بطن حوت تا روز بعث ساكن مىبود .\r\nمأمون گفت : لله درّك يا أبا الحسن مرا خبر ده از قول عزّ و جلّ : * ( حَتَّى إِذَا اسْتَيْأَسَ الرُّسُلُ وَظَنُّوا أَنَّهُمْ قَدْ كُذِبُوا جاءَهُمْ نَصْرُنا ) * .\r\n","description":"","footnote":"","page_name":" 150 ","page_number":152},
  {"content":"\r\nحضرت امام الأتقياء أبى الحسن الرّضا عليه السّلام فرمود كه : حضرت عزّ و جلّ ميفرمايد كه : تا هنگام كه رسل مأيوس از قوم پر افسون و افسوس خود گشتند و قوم ايشان را بر ظنّ و گمان چنان بود كه رسل تكذيب ميكردند در آن وقت نصرت ما برسل رسيد .\r\nمأمون گفت : لله درّك يا أبا الحسن عليه السّلام مرا خبر ده از قول حضرت ايزد علَّام قادر * ( لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ ) * .\r\nحضرت ولىّ ايزد أكبر أبى الحسن الرّضا عليه السّلام فرمود كه : اين خطاب مستطاب به حضرت رسالتمآب محمّد مصطفى عليه صلوات الله تعالى از حضرت قادر وهّابست زيرا كه در نزد مشركان مكَّه هيچ أحدى در وزر و اثم أكبر و أعظم از نبىّ العرب و العجم محمّد صلَّى الله عليه و آله و سلَّم در آن دم نبود بواسطهء آنكه مشركان مكَّه در آن زمان به غير بندگى قادر عالم پرستش سيصد و شصت صنم مينمودند .\r\nچون آن رسول خالق بيچون برسالت مبعوث گرديد آن طايفه را دعوت بكلمة الاخلاص لا إله الَّا الله نمود و أمر باقرار بيك خداى خاصّ فرمود ، اين مقدّمه بر آن كفّار بغايت عظيم و بسيار نمود .\r\nقالوا * ( أَ جَعَلَ الآلِهَةَ إِلهاً واحِداً إِنَّ هذا لَشَيْءٌ عُجابٌ وَانْطَلَقَ الْمَلأُ مِنْهُمْ أَنِ امْشُوا وَاصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ما سَمِعْنا بِهذا فِي الْمِلَّةِ الآخِرَةِ إِنْ هذا إِلَّا اخْتِلاقٌ ) * .\r\nمشركان قريش و غيره مىگفتند كه : يا محمّد ما را از بندگى و پرستش - خدايان ما منع نمايد و ما را مأمور بطاعت و عبادت يك خداى ناديده براى زمين و آسمان فرمايد اين أمر بغايت عجيب و غريب است و جمعى از آن جماعت جدا\r\n","description":"","footnote":"","page_name":" 151 ","page_number":153},
  {"content":"\r\nگشتند و طريق حقّ برداشتند و گروهى به همان آئين كه سابقا داشتند بر عبادة آلههء متعدّده ثابت قدم و راسخ دم بوده دست از آن شيوهء نامرضيّه بر نداشتند و ميگفتند كه اين در ملَّت آخرت پسنديده نيست .\r\nپس چون عزّ و جلّ براى حضرت خاتم الرّسل مكَّه را مفتوح گردانيد ايزد أكبر كريمهء * ( إِنَّا فَتَحْنا لَكَ فَتْحاً مُبِيناً لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ ) * بر آن حضرت منزل فرمود .\r\nيعنى : يا محمّد گناه تو كه به اعتقاد مشركان بواسطهء دعوت آن كافران به يگانگى خداى عزّ و جلّ ثابت و حاصل است از ما تقدّم و تأخّر يكسر معفوّ است و مغفور و ما تأخّر بواسطهء آن مذكور و عيان است كه مشركان مكَّه بعضى مسلمان گشتند و بعضى بعد از فتح مكَّه از آن محلّ بيرون رفته ليكن بر همان شرك و عصيان بودند و جمعى از ايشان كه در مكَّه باقى و پنهان بودند آن طايفه قادر بر انكار توحيد در هنگام كه مردمان ايشان را بر آن دعوت مينمودند نبودند .\r\nپس گناه آن رسول ايزد تعالى و تقدّس معفوّ و مغفور است به واسطهء آنكه توحيد و يگانگى قادر مجيد بر آن طايفه بيّن و ظاهر گرديد .\r\nمأمون گفت : لله درّك .\r\nيا أبا الحسن مرا خبر ده از قول خداى عزّ و جلّ : * ( عَفَا الله عَنْكَ لِمَ أَذِنْتَ لَهُمْ ) * .\r\nأبى الحسن الرّضا عليه الصّلوة و السّلام فرمود كه : نزول اين آيه از بابت إيّاك أعنى و اسمعى يا جاره است .\r\nيعنى : من ترا ميگويم و يا همسايه تو بشنو حضرت مالك الرّقاب مستطاب به حضرت نبىّ الرّحمه فرمود و ليكن ارادهء امّت آن حضرت نمود .\r\n","description":"","footnote":"","page_name":" 152 ","page_number":154},
  {"content":"\r\nيا مأمون همچنين است قول خداى عزّ و جلّ : * ( لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخاسِرِينَ ) * .\r\nو نيز قول حضرت ربّ العزّت * ( وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا ) * ، در اين موضع هر چند خطاب به حضرت نبوتّمآب است امّا مراد ربّ العباد اعلام و ارشاد بندگان اوست .\r\nمأمون گفت : يا ابن رسول الله صلَّى الله عليه و آله و سلَّم راست گفتى مرا خبر ده از قول خداى تعالى : * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه ) * .\r\nحضرت الرّضا عليه الصّلوة و السّلام فرمود كه : روزى حضرت رسول ايزد معبود بواسطهء مهمّ ضرور كه بر زيد بن حارثه بن شراحيل الكلبى داشت ارادهء خانهء آن مرد نمود چون آن رسول بيچون بسراى زيد رسيد زن او را ديد كه غسل ميكرد آن حضرت ( ص ) مخاطبه به آن امرأه نموده فرمود كه : سبحان الله الَّذى خلقك و ارادهء حضرت نبىّ المقدّس از اين كلام تنزيه و تقديس خداى منّان از قول آنكه زعم او چنانست كه فرشتگان دختران خداوند قادر بيچونند نمود .\r\nپس حضرت عزّ و جلّ دفع قول آن طايفه نموده فرمود : * ( أَ فَأَصْفاكُمْ رَبُّكُمْ بِالْبَنِينَ وَاتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً ) * اين استفهام بىشبهه و ابرام بر سبيل انكار و استعظام آن مقصد و مرامست چنانچه ميفرمايد كه آيا اى جماعت قائلين به اين قول بو الفضول خداى تعالى كه پروردگار تمامى خلقان است شما را برميگزيند و پسر ميگرداند و ملائكه كه در صنعت تجرّد\r\n","description":"","footnote":"","page_name":" 153 ","page_number":155},
  {"content":"\r\nاز شما پيشترند ايشان را به اعتقاد تمام شما دختر ميگرداند اين سخن شما بسيار بسيار بزرگ است .\r\nحضرت أبى الحسن الرّضا عليه السّلام فرمود كه : چون نبىّ المحمود ديد كه امرئه زيد غسل مىكند فرمود كه : آن كسى كه ترا خلق كرد اگر فرزند ميگرفت او نيز هر آينه محتاج به اين تطهير و اغتسال ميگرديد .\r\nامّا بعد از مراجعت آن سرور و معاودت زيد به خانه زوجهء او حقيقت أمر كما كان مسموع زيد گردانيد حتّى كلام آن حضرت كه در حقّ او فرمود كه : سبحان الَّذى خلقك .\r\nزيد بعد از استماع حديث سيّد البشر بغايت متحيّر گرديد در باب آنكه نميدانست كه مطلب و مرام سيّد الأنام از آن كلام چه بود ؟\r\nبالأخره ظنّ زيد بر آن قرار گرفت كه رسول بيچون امرئه او را ديد و عاشق گرديد زيرا كه آن امرأه در ميان عرب در حسن و جمال بديع المثال بود .\r\nبناء على هذا به خدمت حضرت سيّد البريّه آمد و گفت : يا رسول الله صلَّى الله عليه و آله و سلَّم زن من بغايت بد خلق است ميخواهم او را برخصت شما طلاق دهم .\r\nرسول ( ص ) فرمود كه : « * ( أَمْسِكْ عَلَيْكَ زَوْجَكَ وَاتَّقِ الله ) * » يعنى : اى زيد امساك محافظت زوجهء خود نماى و او را طلاق مفرماى و بپرهيز بخداى عزّ و جلّ از طلاق او در اين محلّ بنماى چون حضرت ( ص ) عالم و عارف بعدد ازواج خود بود و ميدانست كه آن نيز داخل سلسلهء ازواج خواهد بود ليكن نبىّ حضرت مهيمن اين أمر پنهان ميداشت و بزيد اظهار نميكرد و مىترسيد كه مردم گويند\r\n","description":"","footnote":"","page_name":" 154 ","page_number":156},
  {"content":"\r\nكه محمّد صلَّى الله عليه و آله و سلَّم ميگويد اگر زيد نمىبود البتّه زن او به زودى مرا خواهد بود و به اين وسيله عيب و سرزنش آن رسول حبيب صلَّى الله عليه و آله و سلَّم نمايند .\r\nپس حضرت عزّ و جلّ اين آيه بخاتم الرّسل منزل گردانيد كه : * ( وَإِذْ تَقُولُ لِلَّذِي أَنْعَمَ الله عَلَيْه ) * .\r\nيعنى : در هنگام نبىّ ملك العلَّام گفت : به آن كس كه خداى تعالى و تقدّس او را از نعم متواتره خود منعّم گردانيد يعنى نعمت اسلام به او انعام و اكرام نمود تو نيز اى رسول عزيز به او انعام و احترام فرمودى چنانچه گفتى : * ( أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه ) * .\r\nامّا زيد بن حارثه زوجهء خود را مطلَّقه گردانيد و آن زن عدّت طلاق از زيد نگاهداشت بعد از آن حضرت رحيم الرّحمن او را به تزويج رسول آخر الزّمان در آورد . واحد متعال حقيقت اين خبر را در قرآن انزال فرمود چنانچه عزّ و جلّ فرمود كه : * ( فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَكانَ أَمْرُ الله مَفْعُولًا ) * چون خداى بيچون عالم بود كه منافقان در باب تزويج زوجهء زيد عيب و سرزنش رسول مجيد نمايند .\r\nلهذا واجب تبارك و تعالى انزال اين آيه به حضرت نبىّ الورى نمود كه * ( ما كانَ عَلَى النَّبِيِّ مِنْ حَرَجٍ فِيما فَرَضَ الله ) * .\r\nيعنى : خبرى كه حضرت ايزد واهب بر آن نبىّ العجم و العرب لازم و واجب گردانيد آن سيّد البشر را در آن أمر هيچ گونه جرح و تعب نخواهد بود\r\n","description":"","footnote":"","page_name":" 155 ","page_number":157},
  {"content":"\r\nمأمون گفت : يا ابن رسول الله صلَّى الله عليه و آله و سلَّم و الله كه سينهء مرا از آن اندوه و ألم كه در باب آن أمر مبهم بود شفاء دادى و آنچه بر من ملتبس و بغايت مخفى و مبهم بود واضح و عيان و لايح درخشان گردانيدى فجزاك الله عن أنبيائه و عن الاسلام خيرا پس حضرت ربّ العباد ترا از اسلام و از أنبياى أمجاد جزاى خير دهاد .\r\nو راوى اين كلام علىّ بن الجهم گويد مأمون بعد از آن براى نماز و عبادت حضرت بىنياز برخاست و محمّد بن جعفر چون در آن مجلس حاضر بود مأمون دست او را گرفته بيرون رفتند و باتّفاق و متابعت يك ديگر روانه منزل و مقام شدند در راه مأمون بمحمّد بن جعفر گفت : يا عمّ امروز پسر برادرت را چون ديدى ؟\r\nمحمّد بن جعفر گفت : عالم و فاضل بود و دانا و كامل با آنكه نديدم او را تردّد در در خانهء مردم براى علم نمايد .\r\nپس مأمون گفت : اى عمّ اين پسر برادرت از أهل بيت النبوّه و معدن الرّسالت است از آن جماعت كه حضرت نبىّ الرّحمه در حقّ ايشان فرمود كه\r\nألا إنّ أبرار عترتى و أطايب ارومتى أحلم النّاس صغارا و أعلم النّاس كبارا فلا تعلَّموهم انّهم أعلم منكم لا يخرجونكم من باب هدى و لا يدخلونكم في باب ضلال .\r\nبر أصحاب دانش و بينش واضح و روشن و لايح و مبرهن است كه اين حديث بر تقدير صحّت مخصوص عترت و ذرّيت آن حضرت است چه آن صفات كامله در آن طايفه موجود است و يقين است كه هيچ طايفه را علم و حلم وجود و كرم به قدر كمال حضرات أئمّه معصومين صلوات الله عليهم نيست .\r\nچون مأمون و ساير تبعه متوجّه مقام شدند حضرت امام الأشرف أبى\r\n","description":"","footnote":"","page_name":" 156 ","page_number":158},
  {"content":"\r\nالحسن الرّضا ( ع ) نيز منصرف به منزل خود گرديد و چون روز ديگر شد جمعى به خدمت آن سرور رفته آن حضرت را از قول مأمون و جواب عمّ او محمّد بن جعفر مطَّلع و مخبر گردانيدند .\r\nامام الأتقياء أبى الحسن الرّضا ( ع ) از آن كلام بخنده در آمده تبسّم نمود بعد از آن گفت : يا ابن الجهم بايد كه مغرور نگردى به آنچه از او شنيدى پس بدرستى كه مأمون در پى أذيّت منست امّا خداى تبارك و تعالى انتقام من از او خواهد كشيد .\r\n","description":"","footnote":"","page_name":" 157 ","page_number":159},
  {"content":"\r\n\r\nذكر بيان احتجاج حضرت امام الأتقياء أبى الحسن الرّضا سلام الله تعالى بر جميع برايا در بيان آنچه متعلَّق است به امامت\r\nو بيان صفات آن كس كه خداى تعالى او را - مخصوص به اين صفات گردانيدند و بيان طريق آن كسى كه بر صفت امامت بود و ذمّ آنكه تجويز اختيار امامت به غير آن صفات كند و ملامت آنكه در امام غلوّ نمايد و بيان أمر شيعه بتوريه و تقيّه در وقت ضرورت و حاجت و حسن تأدّب .\r\nأبو يعقوب البغدادى روايت كند كه ابن السّكَّيت به حضرت امام البرايا أبى الحسن الرّضا عليه السّلام گفت : يا ابن رسول الله صلَّى الله عليه و آله و سلَّم ، چرا موسى بن عمران در هنگام بعث مبعوث بيد بيضاء و آلت سحر عصى گرديد و عيسى بن مريم عليه السّلام مبعوث بآلت طبّ و حضرت خاتم الرّسل محمّد مبعوث و مرسل بكلام و خطبت گرديد ؟\r\n","description":"","footnote":"","page_name":" 158 ","page_number":160},
  {"content":"\r\nحضرت الرّضا عليه السّلام و عليه التّحيّه و الثّناء فرمود كه : در هنگام كه واجب الوجود موسى را برسالت ارسال فرمود در ميان أهل عصر موسى ( ع ) سحر غالب و سحره و كهنه در جهان بيرون از حدّ حصر و بيان بودند ، لهذا موسى عليه السّلام الله تعالى از نزد حضرت ملك العلىّ به آن قوم به چيزى آمد كه در وسع و طاقت آن جماعت اتيان مثل آن نبود و به آن سحرهاى همه ساحر را باطل گردانيد و بوسيلهء آن اثبات حجّت خود بر ايشان نمود .\r\nامّا عيسى عليه السّلام در أيّام كه زمينگيرى و أنواع بيمارى كه مردمان را احتياج بطبيب و معالج بسيار بود مبعوث گرديد و با آيات معجزات از نزد حضرت خالق البريّات به آن مرض و زمانات آمد كه در نزد ايشان مثل آن بىشبهه و گمان نبود و زياده بر معالجان أهل آن زمان احياء أموات و ابراى أكمه كور مادر زاد و ابراء أبرص باذن الله تعالى و تقدّس مينمود و به آن وسيله اثبات حجّت خود بر آن جماعت و بهر كس فرمود .\r\nامّا حضرت نبىّ الحافظ محمّد صلَّى الله عليه و آله و سلَّم در وقت و زمان مبعوث گرديد كه أغلب بر أهل عصر آن رسول ايزد واهب كلام و شعر و خطب بود ، پس آن حضرت سيّد الأنام از نزد ملك العلَّام با مواعظ و أحكام كه مورث و منتج بطلان قول كفرهء لئام أيّام آن نبىّ الأكرم بود آمده و به آن مواعظ ، و كلام اثبات نبوّت و حجّت خود بر آن أنام نمود .\r\nيعقوب بغدادى راوى كلام گويد كه : ابن السّكَّيت تا در مجلس آن امام الأنام بود على الدّوام ميگفت : كه و الله يا امام الامم من هرگز در ميان مردم مثل شما در فضل و علم هيچ أحدى نديدم .\r\nآنگاه ابن السّكيت گفت : اى خلاصهء أولاد رسول ايزد علَّام حجّت بر\r\n","description":"","footnote":"","page_name":" 159 ","page_number":161},
  {"content":"\r\nامام در اين ايّام چيست و مرشد و هادى خلايق اليوم كيست ؟ أبى الحسن الرّضا عليه السّلام فرمود كه : حجّت و مرشد در اين محلّ از مزاياى احسان حضرت عزّ و جلّ عقل است زيرا كه بعقل آنكه خبر از قادر خالق دهد معلوم گردد كه صادق است يا نه ، پس بوسيلهء عقل تصديق او نمايد و آنكه كذب بر حضرت واهب نسبت دهد بوساطت عقل تمام هر سامع تكذيب آن مكذّب ناتمام نمايد .\r\nراوى گويد : كه ابن السّكَّيت گفت : اى أصحاب و الله كه سؤال مرا همين جواب است .\r\nبر أرباب عقل و ذكاء و أصحاب فضل ظاهر و مؤيّد است كه اين كلام حضرت امام الأنام أبى الحسن عليه السّلام متضمّن است بر آنكه حضرت قادر عالم اين عالم را در زمان و أيّام تكليف خالى از صادق أمين از قبل خداى ربّ العالمين نگذارد و هر چه بر هر مكلَّف مشتبه شود ملتجى به او گردد يعنى در أمر شريعت هر چه بر أحدى از مكلَّفان امّت مشتبهه و مخفى گردد رجوع به آن صادق أمين صاحب دلالت و ارشاد كه عقل دلالت بر صدق او بر حضرت ربّ العزّت نمايد فرمايد ، چه اگر عقل نميبودى هيچ أحدى از مكلَّف عارف و عالم صادق از كاذب و كاذب از صادق نبودى پس مشيّت عقل و حجّت أوّل خداى عزّ و جلّ است .\r\nاز قاسم بن مسلم از برادرش عبد العزيز منقول و مروى است كه مادر أيّام سكناى أبى الحسن الرّضا عليه السّلام در مرو اقامت داشتيم در روز جمعه در مسجد جامع آن شهر درآمديم خلق بسيار در گوشه و كنار آن مسجد مجتمع ديديم چون نيك بكلام و سخنان مردمان رسيديم كلام آن امام در أمر\r\n","description":"","footnote":"","page_name":" 160 ","page_number":162},
  {"content":"\r\nامامت و بيان اختلاف مردمان در آن بود و هر كس چيزى ميگفتند من چون حال بدان منوال مشاهده نمودم بسرعت تمام خود را به خدمت سيّد و مولاى خود أبى الحسن الرّضا عليه السّلام رسانيده حقيقت أمر أنام كه در باب امام خوض لا كلام مينمودند اعلام نمودم كه هر أحدى در آن مرام كلام بغايت بىانتظام در آن مسكن و مقام مذكور ميكردند .\r\nآن سرور عليه الصّلوة و السّلام تبسّم نمود ، پس آنگاه آن ولىّ الله ( ع ) فرمود كه : يا عبد العزيز اين قوم جاهل بىتميز فريب در دين و شكّ و ريب در ملَّت و آئين ظاهر كردند بدرستى كه حضرت الله تعالى قبض روح حضرت نبىّ الورى ننمود مگر وقتى كه دين او را بشرايط و أحكام كامل و تمام نمود و ارسال ، و انزال قرآن بر آن رسول آخر الزّمان فرمود كه : در او تفصيل هر چيز بالتّمام و بيان حلال و حرام و حدود و أحكام و جميع ما يحتاج اليه أنام بحدّ كمال و تمام است .\r\nخلاصهء كلام آنكه مهيمن علَّام هيچ چيز از ضروريّات دين مبين و واجبات شرع سيّد المرسلين صلَّى الله عليه و آله و سلَّم را فوت و فرو گذاشت ننمود و آن را در قرآن بأوضح بيان عيان نمود چنانچه مصدوقهء : * ( ما فَرَّطْنا فِي الْكِتابِ مِنْ شَيْءٍ ) * شاهد حقّ و كلام صدق است بر آن و در حجّة الوداع كه آخر عمر آن پيغمبر جليل القدر عليه الصّلوة و السّلام است كريمهء : * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * نازل شد پس أمر امامت از اتمام دين و اكمال نعمت بر تمامى مسلمين است .\r\nحضرت رسول متوجّه بارگاه حضرت آله نشد تا آنكه براى امّت بيان معالم دين و ايضاح سبيل يقين بلكه براى ثقلين نمود و همگى امّت را بر قصد حقّ و\r\n","description":"","footnote":"","page_name":" 161 ","page_number":163},
  {"content":"\r\nاطاعت قادر مطلق گذاشت و حضرت أمير المؤمنين على عليه السّلام را به امامت ايشان اقامت فرمود كه : أعلم و أفضل از تمامى أهل عالم بعد از نبىّ الأكرم بود و هيچ چيز از ما يحتاج اليه نگذاشت الَّا آنكه بيان نمود .\r\nپس آن كسى را كه زعمش چنان بود كه مهيمن سبحان اكمال دين ننمود آن كس ردّ كتاب و قرآن خداى عزّ و جلّ نمود و هر كه ردّ كتاب الله تعالى نمود بىشبهه آن جاهل و مدبر كافر است .\r\nيا عبد العزيز آيا ايشان قدر امامت و محلّ و مكان آن را از امّت ميدانند كه خداى تعالى براى كدام طايفه از امّت امامت مقرّر و مرحمت فرمود تا بعد از معرفت تجويز اختيار ايشان در امامت امّت نمايند .\r\nبدان كه امامت بوسيلهء جلالت قدر و مكان و عظمت و مرتبه و شأن و علوّ رفعت او در نزد ايزد منّان و بممانعت جانب و ببعد و غور او از هر أقارب و أجانب است از آنكه مردمان بعقول قاصرهء ايشان به آن رتبهء عليّه توانند رسيد يا بآراى ناقصه خود را به آن مرتبهء عاليه توانند رسانيد تا به اختيار ايشان اقامت بر امامت نمايند زيرا كه امامت منصب بغايت قليل است كه حضرت ربّ جميل آن را در سابق مخصوص ابراهيم خليل گردانيد و بعد از نبوّت و خلَّت آن را مرتبهء ثالثه عزّت و كرامت و شرف و فضيلت آن حضرت نمود و آن پيغمبر رفيع القدر را به آن اكرام و احترام معزّز و مكرّم فرمود و اشارت بذكر امامت آن حضرت عزّ و جلّ در كتاب منزل بخاتم الرّسل نمود ، چنانچه خطاب به حضرت خلَّتمآب فرمود كه : * ( إِنِّي جاعِلُكَ لِلنَّاسِ إِماماً ) * .\r\nخليل الرّحمن بعد از استماع اين نويد ايزد منّان مبتهج و شادمان گشته با كمال ذوق و سرور از حضرت ربّ غفور از روى استفهام و استعلام گفت\r\n","description":"","footnote":"","page_name":" 162 ","page_number":164},
  {"content":"\r\n* ( وَمِنْ ذُرِّيَّتِي قالَ ) * الله عزّ و جلّ * ( لا يَنالُ عَهْدِي الظَّالِمِينَ ) * .\r\nابراهيم عليه السّلام فرمود كه : اى خداوند معبود آيا اين عنايت ، و احسان و كرامت امامت و امتنان مخصوص است به من يا براى ذرّيت و فرزندانم نيز خواهد بود ؟\r\nواجب الوجود فرمود كه : عهد امامت تعلَّق بظلمهء هيچ امّت نگيرد ، و غنىّ واحد براى اين منصب جليل القدر هر بشر را در حيّز قبول نپذيرد .\r\nاى عبد العزيز اين آيت وافى هدايت ابطال امامت جميع ظالم تا روز قيامت نمود چه ربّ العزّت اين رتبهء جليلهء امامت را در صفوت ذرّيّت حضرت خليل الله عليه السّلام و التّحيّه فرمود و بعد از اكرام ابراهيم عليه السّلام به آن احسان و احترام آن پيغمبر به آن انعام و اكرام حضرت معبود آن - امامت را بوراثت در أهل بيت صفوت و طهارت ذرّيّت حضرت ابراهيم عليه السّلام معيّن و مقرّر فرمود .\r\nپس ايزد تعالى و تقدّس در حقّ آن نبىّ المقدّس گفت كه : * ( وَوَهَبْنا لَه إِسْحاقَ وَيَعْقُوبَ نافِلَةً وَكُلاًّ جَعَلْنا صالِحِينَ وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ وَإِيتاءَ الزَّكاةِ وَكانُوا لَنا عابِدِينَ ) * پس عزّ و جلّ پيوسته رتبهء امامت را از سلسلهء عاليه و در ذرّيّت عليّهء آن حضرت زايل نگردانيد و بعضى از ذرّيّت او امامت را از بعض ذرّيّهء ديگر آن پيغمبر جليل القدر بوراثت بوسيلهء استحقاق به حكم قادر على الاطلاق قرن بعد از قرن متصرّف ميشدند تا آنكه آن مرتبهء رفيعه بوراثت به حضرت سيّد البريّه رسيد و آن نبىّ الرّحمه به ارث و هم باستحقاق متصرّف آن گرديد .\r\nچنانچه ايزد متعال جلّ جلاله در قرآن لازم الاذعان بيان وراثت و\r\n","description":"","footnote":"","page_name":" 163 ","page_number":165},
  {"content":"\r\nقرابت رسول آخر الزّمان به حضرت خليل الرّحمن عليهما صلوات الله الملك المنّان نموده فرمود كه : * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَالله وَلِيُّ الْمُؤْمِنِينَ ) * .\r\nپس امامت مخصوص از براى حضرت سيّد البريّت صلَّى الله عليه و آله و سلَّم بود و آن حضرت بأمر ربّ العزّت علىّ عليه الصّلوة و السّلام را متقلَّد قلادهء أمر امامت بر رسم آنچه حضرت واهب العطيّه آن را واجب و لازم نمود گردانيد لهذا امامت در ذرّيّت أصفياء أمير المؤمنين على عليه السّلام و التّحيّه آن جماعت كه علم و ايمان به حكم حضرت مهيمن سبحان منزل بايشان است چنانچه عزّ و جلّ در قرآن لازم الاذعان بيان آن نمايد كه : * ( وَقالَ الَّذِينَ أُوتُوا الْعِلْمَ وَالإِيمانَ لَقَدْ لَبِثْتُمْ فِي كِتابِ الله إِلى يَوْمِ الْبَعْثِ ) * .\r\nپس اين امامت مخصوص است بأولاد و ذرّيّت على عليه السّلام و التّحيّه تا روز قيامت زيرا كه بعد از محمّد نبىّ الرّحمه حضرت ربّ العزّه پيغمبر براى امّت تا روز قيامت مبعوث نخواهد نمود .\r\nپس از كجا اين طايفهء جهّال امامت كه منزلت أنبياء و به ارث أوصياء و صفت اصفياءست اختيار آن نموده ميگويند كه امامت و خلافت بخداى عزّ و جلّ و خلافت حضرت محمّد خاتم الرّسل است و به غير استحقاق باتّفاق أهل نفاق و شقاق تصرّف در آن نمودند و حال آنكه بعد از وفات سيّد الأنام آن مسكن و مقام متعلَّق به حضرت أمير المؤمنين على عليه السّلام و ميراث حسن و حسين عليهم السّلام بودند .\r\nبدرستى كه امامت زمام دين و نظام امور مسلمين و صلاح جهان و عزّت اكرام مؤمنانست بلكه امامت رأس اسلام نامى و فرع سامى او است و اتمام صلاة\r\n","description":"","footnote":"","page_name":" 164 ","page_number":166},
  {"content":"\r\nو صيام و زكات و حجّ بيت الله الحرام و جهاد و توفير فىء و صدقات براى أهل اسلام و اجراء و امضاى حدود و أحكام و منع ثغور و أطراف بلاد و أمصار به امام است .\r\nامام حلال خداى علَّام را حلال و حرام او را حرام اقامت بحدود خداى تعالى و منع فساد از دين ملك العلى نمايد و امام تمامى بريّت را بسبيل ربّ العزّت بحكمت و موعظت حسنه و حجّت بالغه خواند .\r\nو امام براى اين عالم مثل آفتاب درخشنده است در افق بحيثيّتى كه ايادى و أبصار هيچ أحدى به آن نرسد .\r\nامام بدر منير و سراج زاهر مستنير و نور ساطع و نجم هادى لامع در ظلمات كفر ماه شب چهارده است . و در لحج بحار سفينه بر سكون و قرار است .\r\nو امام بر تشنگان أهل ايمان و اسلام آب بغايت عذب و خوشگوار است .\r\nو امام دليل بر هدايت أنام و منجى از ردى در غواهب وزر و آثام است .\r\nو امام بر سكنهء بقاع حارّه از براى آن كسى كه او بوساطت رصانت آن بقاع شروع تمرّد و استنكار نمايند نارست براى احتراق آن أشرار .\r\nو امام به حكم ايزد تعالى و تبارك دليل است بر سالك كه اگر از آن مفارقت كند در ضيق المهالك هالك است سحاب ماطر و غيث هاطل متقاطر و آفتاب منوّر و زمين گسترانيده و چشمهء غدير و غدير و روضه است .\r\nو امام أمين وثيق و والد رفيق و برادر شفيق است و مفزع عباد و پناه ايشان در محلّ درماندگى و أيّام اضطرار و گرفتارى أنام امامست .\r\nو امام أمين خداى علَّام در زمين او و حجّت حقّ بر بندگان ايزد خالق و خليفهء خداى در بلاد حضرت ربّ العباد و داعى بخداى تعالى و\r\n","description":"","footnote":"","page_name":" 165 ","page_number":167},
  {"content":"\r\nمانع از حريم الله است .\r\nامام مطهّر از ذنوب و مبرّا از تمامى عيوب و مخصوص بعلم و موسوم به حلم و موصوف بجود و كرم و نظام امور دين و وسيلهء عزّت مسلمين و باعث خشم منافقين و محلّ بوار كافرين است .\r\nامام واحد است كه دنيا در زمان او متدانى و متكافى او به هيچ أحد نتواند نمود و مشابه و مانند او پيدا نتواند فرمود و هيچ عادل بعدل أنام و يافتن مثل او و پيدا كردن نظير و بدل آن پسنديدهء حضرت عزّ و جلّ در هيچ وقت و محلّ محتمل نيست .\r\nو امام عادل به حكم عزّ و جلّ مخصوص بعقل كامل است و همگى و تمامى اين صفت كامله و نعوت پسنديده در امام به غير سؤال و طلب او را ايزد علَّام ، و بدون اكتساب از فضلاى أنام از متفضّل وهّاب بايشان اختصاص يافت .\r\nپس كيست آنكه بحقيقت معرفت امام تواند رسيد و أحوال او را كما ينبغى و يليق از روى علم و تحقيق تواند يافت و يا آنكه أحدى را امكان اختيار آن بود امامت ، هيهات ، هيهات عقول عقلا گم و حيران و علوم فضلا در تيه بيداء حيرت سرگردان ألباب أولو الالباب در آن باب حاير و قاصر و عيون أولو الأبصار در شأن آن أصحاب و إله و متحسّر بلكه عظماء در نزد بزرگى آن أعيان متصاغر و حكماء دانا متحيّر و حلما متقاصر دانستهء خطبا در ذكر و بيان صفات آن برگزيدگان ايزد متعال لال و متحاصر است از وصف يك شأن از شأن عالى شأن آن أوصياى رسول آخر الزّمان عقلاء جهّال و شعراى فصحا ذى كلال و ادباء عرفاء عاجز از مقال و بلغاى عرب العربا از بيان يك فضيلت از فضايل امام أبكم و لالست .\r\n","description":"","footnote":"","page_name":" 166 ","page_number":168},
  {"content":"\r\nو اگر يكى از عقلاء و شعراء و فصحاء و ادباء و بلغا از روى نادانى جرأت و جسارت نموده قدم در ذكر و بيان آن أمر پيش گذارد بعد از تعمّق نظر ، و تدبّر بعقل و فكر في الفور هر يك اقرار بعجز و تقصير خود نمايند و لا حول گويان از أمثال آن جرات و اقتدار بىهنجار توبه و استغفار به حضرت ايزد غفّار فرمايند ، و كيف لا يقرّوا به و چگونه اقرار بعجز ننمايند و ارادهء بيان صفت و نعت بكنه امام عليه السّلام توانند نمود يا چيزى از أمر امام توانند فهميد يا كسى كه قايم مقام امام عليه السّلام بود و مردم را مستغنى از امام گرداند پيدا توانند كرد نه اين چنين است زيرا كه امام عليه السّلام مثل نجم آسمان از ايادى متناولين دور از وصف و بيان واصفين افزون و مستور است .\r\nپس كجاست كسى را اختيار از اين كه هر كه را خواهد بامامت بردارد و كجاست عقول كه مدرك اين تواند شد و از كجا يافت شود مثل اين يعنى هيچ أحدى مختار نيست كه اختيار امامت براى خود يا بواسطهء ديگر به غير حكم خداى و نصّ پيغمبر نمايد و نيز عقل هيچ كس ادراك كنه امام عليه الصّلوة و السّلام نتواند نمود و مثل آن حضرت پيدا نتواند فرمود و ظنّ و گمان أصحاب - عداوت و طغيان و أرباب بغض و عصيان كه آن در غير آل رسول آخر الزّمان عليهم صلوات الله الملك المنّان پيدا كردن توان .\r\nو الله بخداى عالم مرا قسم است كه آن طايفه دروغ بنفس خود بستند و مسّ باطل و مرتكب أمر معطَّل گشتند و مرتقى و مستعلى بنردبان صعب دشوار لغزنده كه أصلا پاى سالك را بر آن ثبات و قرار نيست شدند كه بواسطهء عدم استقرار أقدام از آن مقام بحضيض سقر مسكن و آرام گيرند اين امّت رمى اقامت امام عليه السّلام بعقول بايرهء متحيّرهء ناقصه و رأيهاى مضلَّهء غير تامّه نمودند\r\n","description":"","footnote":"","page_name":" 167 ","page_number":169},
  {"content":"\r\nفلهذا از اشراف ادراك صحبت لازم المسرّت كثير المنفعت امام عليه التّحيّة و السّلام محروم و مأيوس مستداماند .\r\nيعنى : چون اكثر أنام ادراك مراتب عاليهء امام المنصوص من عند الله الملك العلَّام بعقل تامّ و رأى صحيح تمام ننمودند بلكه آن را نسيا منسيّا انگاشته بمضمون * ( فَنَبَذُوه وَراءَ ظُهُورِهِمْ ) * پس پشت گذاشتند و رتبهء جليلهء امامت را بقياس بىأساس أهل زمان مثل خلافت و حكومت دانسته حاكم و خليفه ، براى خود برداشتند و طريق قويم و منهج مستقيم نبىّ الكريم را بگذاشتند .\r\n* ( قاتَلَهُمُ الله أَنَّى يُؤْفَكُونَ ) * خداى تعالى و تبارك آن طايفهء نامباركه را به واسطهء دروغ و افك مقتول گرداند كه دروغ بيفروغ چنين ساختند و خود را در مضايق مهالك صعبه انداختند * ( قَدْ ضَلُّوا ضَلالًا بَعِيداً ) * .\r\nپس بدرستى و تحقيق آن طايفه گمراه و دور از رحمت حضرت آله گشته در ظلمت حيرت دنيا و آخرت افتادند زيرا كه بواسطهء عدم تصوّر و تفكَّر از روى بصيرت ترك امام امّت نمودند .\r\n* ( وَزَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ وَكانُوا مُسْتَبْصِرِينَ ) * .\r\nو اين جماعت از كثرت غوايت از امام كه مختار حضرت حقّ سبحانه و تعالى و مختار سيّد الأنبياء محمّد المصطفى صلَّى الله عليه و آله و سلَّم گذاشته به اختيار خود امام يعنى خليفه به غير حكم حضرت قادر عالم و نبىّ الاكرم براى طوايف امم و براى خود و براى مردم برداشتند و قرآن لازم الاذعان منادى ايشان به عدم جواز اختيار در باب امام و خليفه به غير حكم ملك العلَّام مينمايد چنانچه عزّ و جلّ ميفرمايد كه : * ( وَرَبُّكَ يَخْلُقُ ما يَشاءُ وَيَخْتارُ ما كانَ لَهُمُ الْخِيَرَةُ سُبْحانَ الله وَتَعالى عَمَّا يُشْرِكُونَ ) * .\r\n","description":"","footnote":"","page_name":" 168 ","page_number":170},
  {"content":"\r\nو نيز حضرت ربّ العزيز فرمايد كه :\r\n* ( وَما كانَ لِمُؤْمِنٍ وَلا مُؤْمِنَةٍ إِذا قَضَى الله وَرَسُولُه أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ ) * .\r\nو ايضا عزّ من قال فرمود كه : * ( ما لَكُمْ كَيْفَ تَحْكُمُونَ أَمْ لَكُمْ كِتابٌ فِيه تَدْرُسُونَ إِنَّ لَكُمْ فِيه لَما تَخَيَّرُونَ أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ سَلْهُمْ أَيُّهُمْ بِذلِكَ زَعِيمٌ أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ ) * .\r\nو نيز حضرت عزّ و علا ميفرمايد كه : * ( أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ) * * ( طَبَعَ الله عَلى قُلُوبِهِمْ فَهُمْ لا يَعْلَمُونَ ) * * ( قالُوا سَمِعْنا وَهُمْ لا يَسْمَعُونَ إِنَّ شَرَّ الدَّوَابِّ عِنْدَ الله الصُّمُّ الْبُكْمُ الَّذِينَ لا يَعْقِلُونَ وَلَوْ عَلِمَ الله فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ ) * * ( قالُوا سَمِعْنا وَعَصَيْنا ) * بل هو * ( فَضْلُ الله يُؤْتِيه مَنْ يَشاءُ وَالله ذُو الْفَضْلِ الْعَظِيمِ ) * .\r\nاى عبد العزيز پس مردم را به اين آيات با بركات چگونه اختيار امام جايز بود و امام عالم است نه جاهل راعى است كه هرگز نكول نكند .\r\nامام معدن قدس و طهارت و نسك و رهبان و علم و عبادت و مخصوص بدعوت رسول عليه السّلام و التّحيّه است .\r\nو امام از نسل مطهّرهء بتول فاطمه بنت الرّسول است هيچ مغمز در نسب امام نيست و نيز در حسب با او برابرى نتواند نمود از خانوادهء قريش و از دودهء هاشم و عترت از آن رسول و راضى از خداى تعالى شرف الأشراف و فرع عبد مناف است نامى در علم كمال در حلم منصوب و منصوص بامامت عالم بسياست مفروض الطَّاعه قايم بأمر ربّ العزّه ناصح عباد الله حافظ دين الله حامى خلق الله است .\r\n","description":"","footnote":"","page_name":" 169 ","page_number":171},
  {"content":"\r\nأنبياء و ائمّه موفّق بتوفيق الله تعالىاند و بايشان از مخزون علم خداى تعالى و حكم او چيزى چند ميرسد كه غير آن أعيان را هرگز نرسد پس علم انبيا و أئمّه عليهم السّلام زياده از علم أهل زمان بالتّمام است چنانچه در قول حضرت عزّ و جلّ واقع است كه : * ( أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ) * و قوله تعالى * ( وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً ) * .\r\nو ايضا قول عزّ و جلّ است در قصّه طالوت * ( إِنَّ الله اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَالله يُؤْتِي مُلْكَه مَنْ يَشاءُ وَالله واسِعٌ عَلِيمٌ ) * . و نيز عزّ و جلّ به حضرت خاتم الرّسل خطاب مستطاب فرمود كه : * ( وَكانَ فَضْلُ الله عَلَيْكَ عَظِيماً ) * .\r\nو ايضا عزّ و جلّ در حقّ أئمّة السّبل از أهل بيت رسول صلَّى الله عليه و آله و سلَّم و عترت و ذرّيّت آن حضرت صلَّى الله عليه و آله و سلَّم فرمود كه : * ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه وَكَفى بِجَهَنَّمَ سَعِيراً ) * .\r\nو ديگر آنكه هر گاه حضرت كريم الله يكى از بندگان خود را بواسطهء امور أخرويّهء ساير بندگان خود اختيار كند هر آينه سينهء او را منشرح گرداند و دل او را منبع حكمت و مودع آن ساخته او را ملهم بعلم و كمال و مستغنى از فضل و حال أرباب قيل و قال سازد و بعد هذا أبدا او را عاجز در جواب سؤال هيچ سايل نسازد و آن برگزيدهء مهيمن وهّاب مجبور از صواب در هيچ باب نيست بلكه او معصوم و مؤيّد و موفّق و مسدّد از حضرت ايزد عزّ و جلّ و ايمن از خطا و زلل\r\n","description":"","footnote":"","page_name":" 170 ","page_number":172},
  {"content":"\r\nو غبار و خلل است .\r\nپس تخصيص امام از قادر علَّام به اين احترام و اكرام محض بواسطهء اتمام حجّت او بر عباد و شهادت بر خلق او يوم التّناد است و * ( ذلِكَ فَضْلُ الله يُؤْتِيه مَنْ يَشاءُ وَالله ذُو الْفَضْلِ الْعَظِيمِ ) * .\r\nپس اگر در ميان شما كسى كه قادر بود مثل اين چيزها كه مذكور گشته موجود بود او را بامامت اختيار كند و اگر كسى كه از شما و از براى امامت اختيار نموديد متّصف به اين صفت بود پس او را مقدّم بر ساير امم در امامت و أحقّ و أولى و أليق و أحرى از تمامى امّت دانيد .\r\nو الله كه آنچه حقّ بود حضرت معبود در كتاب خود بايشان انزال ، و ارسال فرمود و حضرت نبىّ المحمود حقايق آن را كما ينبغى و يليق بر امم تحقيق معلوم نمود نبذوا * ( كِتابَ الله وَراءَ ظُهُورِهِمْ كَأَنَّهُمْ لا يَعْلَمُونَ ) * در كتاب خداى تعالى هدايت و شفاء از هر بلاء و اذيّت است ليكن اين امّت فنبذوه * ( وَاتَّبَعُوا أَهْواءَهُمْ ) * أحكام آن را پس پشت انداختند و تابع أهواء و آراى خود گشتند پس حضرت واجب الوجود تعالى و تقدّس مذمّت و مقت و تعسى اين قوم تبعهء آز و هوس نمود . چنانچه فرمود كه : * ( وَمَنْ أَضَلُّ مِمَّنِ اتَّبَعَ هَواه بِغَيْرِ هُدىً مِنَ الله إِنَّ الله لا يَهْدِي الْقَوْمَ الظَّالِمِينَ ) * .\r\nو نيز حضرت عزّ و جلّ فرمود كه : * ( فَتَعْساً لَهُمْ وَأَضَلَّ أَعْمالَهُمْ ) * .\r\nو ايضا ميفرمايد كه : * ( كَبُرَ مَقْتاً عِنْدَ الله وَعِنْدَ الَّذِينَ آمَنُوا كَذلِكَ يَطْبَعُ الله عَلى كُلِّ قَلْبِ مُتَكَبِّرٍ جَبَّارٍ ) * .\r\nحسن بن علىّ بن فضّال از حضرت امام الأتقياء أبى الحسن علىّ بن موسى الرّضا عليه السّلام روايت كند كه آن حضرت عليه الصّلوة و السّلام فرمود كه :\r\n","description":"","footnote":"","page_name":" 171 ","page_number":173},
  {"content":"\r\nامام را علامات مختصّه است چنانچه أعلم جميع مردمان و أحكم ايشان و أتقى النّاس و أحلم از تمامى مردم و أشجع مردمان و سخىترين همه خلقان است و مختون و مطهّر از مادر متولَّد گردد چنانچه پيش روى و بين يديه مرئى و مبصر او است خلف او نيز مشاهد او است ، يعنى چنانچه از پيش مىبيند از عقب نيز مىبيند و مخبر و مطَّلع است و او را سايه نيست و در هنگام كه آن حضرت امام از شكم مادر به زمين آيد البتّه بهر دو كف دست به زمين آيد و در همان دم آن سرور امم آواز خود بشهادتين أشهد أن لا إله الَّا الله و أشهد انّ محمّدا رسول الله صلَّى الله عليه و آله و سلَّم بلند گرداند و هرگز محتلم نگردد و در وقت استراحت نوم چشمش در خواب و دلش بيدار است ، زيرا كه آن حضرت را غفلت از ايزد غفّار نيست .\r\nو امام محدّث و صاحب كلام مشتمل بر نصايح و مواعظ أنام است و درع حضرت رسول الله صلَّى الله عليه و آله و سلَّم مساوى و موافق جسم امام است و بول و غايط امام مرئى و مشاهد أنام نگردد زيرا كه حضرت عزّ و جلّ زمين را موكَّل گردانيد كه از فضلات آنچه از امام بيرون آيد منع نمايد و رايحهء فضلات امام أطيب و أحسن از رايحهء مشك ازفر است ، و أولى مردمان بمردم از نفس ايشان بايشان و مهربانتر از پدر و مادر بهر بشر از مطيعان آن سرور امام است و تواضع امام به حضرت آله أشدّ و أزيد از تواضع ساير أنام مهيمن علَّام است .\r\nامام آخذ أمر رحيم الرّحمن بيشتر از جميع مردمان و أكفّ از تمامى خلقان در منهىّ عنه قادر سبحان است دعاى او مستجاب و او پسنديدهء كريم وهّاب است .\r\n","description":"","footnote":"","page_name":" 172 ","page_number":174},
  {"content":"\r\nو اگر امام دعا كند بر صخره كه دو نصف شود هر آينه چنان شود و سلاح - رسول أنام و سيف آن حضرت عليه السّلام و ذو الفقار حيدر كرّار در نزد امام عليه السّلام است و در نزد امام صحيفه ايست كه بر او أسماء شيعهء او كه الى يوم القيام پيدا گردند در آن صحيفه مرقوم بالتّمام است .\r\nو ايضا صحيفهء در نزد امامست كه در او أسماء أعداء آن حضرت كه تا روز قيامت ظاهر و آشكارا گردند مسطور است و جامعه در نزد امامست و آن صحيفه ايست كه طول آن هفتاد ذراعست در آن جميع ما يحتاج اليه أولاد آدم تا آخر الزّمان مذكور و عيانست و جفر أكبر و جفر أصغر و آن اهاب كبش است كه در او جميع علوم خصوص علم ضرورى دين حتّى أرش خراش وجه و غيره و تا جلده و نصف جلده و ثلث جلده مذكور است و مصحف حضرت فاطمه بنت سيّد الأنام در نزد امام عليه الصّلوة و السّلام است .\r\nو اين حديث در أكثر كتب معتبره به نظر مترجم أحقر رسيد مثل من لا يحضره الفقيه و غيره .\r\nاز خالد بن أبى الهيثم الفارسى رضى الله عنه منقول و مرويست كه من به حضرت أبى الحسن الرّضا ( ع ) گفتم مردمان را گمان چنانست كه در زمين - أبدالاند آن أبدال كيانند ؟\r\nحضرت أبى الحسن الرّضا عليه السّلام فرمود كه : ايشان راست ميگويند آن أوصياء اصفيااند كه خداى تعالى ايشان را أبدال انبيا گردانيد زيرا كه چون حضرت بيچون أنبياء را از اين جهان برداشته بيرون برد و ختم أنبياء به حضرت محمّد مصطفى صلَّى الله عليه و آله و سلَّم نمود هر نبىّ را وصىّ بلكه أوصياء بود آن جماعت أبدالاند .\r\n","description":"","footnote":"","page_name":" 173 ","page_number":175},
  {"content":"\r\nدر مذمّت غلات و مفوّضه از حضرت أبى الحسن الرّضا عليه السّلام مروى و منقول است كه اين هر دو طايفه كافر گمراهند و برائت از ايشان و بيزارى از أصناف اين طوايف گمراهان واجب و لازم است بلكه بيزارى از جمعى كه به موالات و مودّت اين جماعت باشند نيز واجبست و آن حضرت بيان آنچه سبب و علَّت اعتقاد فاسدهء باطل ايشان به اين مذهب بىبنيان بود نمود چنانچه در سابق ذكر طرف از آن عيان و مذكور گرديد . و از اين جهت از آباى أئمّهء عظام و از أبناى كرام در حقّ آن طوايف لئام و در مذمّت ايشان و در أمر به لعن آن جماعت و برائت از ايشان در فصاحت حال آن جهله و گمراهان و در انكشاف و اظهار بدى و اعتقاد نكنند تا به كسى كه او مخالف اين صفات بود و گمان ايشان چنان بود كه جميع شيعه بر آن اعتقاد فاسد و مذهب باطلاند نعوذ با لله از آن كس از آنكه اعتقاد به آن كند و ميل به آن نمايد .\r\nپس جميع آنچه حضرت أبى الحسن الرّضا عليه السّلام از علَّت وجه خطا و ضلال آن طايفه از دين قويم و منهج مستقيم بيان نمود همانست كه ما در سابق در اين كتاب باسناد متقدّم از حضرت أبى الحسن العسكرى عليه السّلام روايت كردند كه آن حضرت عليه السّلام نقل نمود كه : أبى الحسن الرّضا عليه السّلام فرمود كه : اين جماعت أهل ضلال كفره بر آنچه اعتقاد كردند وجه آنست كه آن طايفه قدر و مقدار أئمّه دين را نميدانند و اين طايفه كرام عظام را در قدر به مقدار نفوس معطَّلهء ايشان قياس مينمايند .\r\nاز اين جهت آنچه از آن مقرّبان حضرت أحديّت ملحوظ و مشاهد ايشان گردد در نظر آن جماعت بغايت عجب مينمايد و از آن واسطهء تعظيم أئمّه البريّت بسيار بسيار مينمايند پس بآراء فاسده چيزى چند از خود پيدا كردند و اقتصار\r\n","description":"","footnote":"","page_name":" 174 ","page_number":176},
  {"content":"\r\nبر عقول قاصرهء خود نمودند و سالك مسالك غير طريق واجب گشته از دين قويم و ملَّت مستقيم برگشته‌اند تا آنكه قدر خداى أكبر را صغير و أمر او را حقير دانستند و تهاون در تعظيم شأن واجب التّعظيم عاليشأن قادر سبحان نمودند زيرا كه آن طايفه اسلام به حضرت ايزد علَّام در باب آنكه ايزد تعالى و تقدّس قادر بنفس غنىّ بذات مقدّس و قدرتش مستعار از هيچ كس و او غنىّ از همه كس و غناء او نيز مستفاد از ذات أقدس او است .\r\nاو آنچنان خداونديست كه فقير گرداند هر كرا خواهد و غنىّ گرداند آن را كه ارادهء غناء و ثروت او نمايد و هر كرا خواهد بعد از قدرت عاجز گرداند و آن را كه خواهد بعد از غنى فقير و محتاج گرداند پس مردمان نظر كردند بسوى بندهء او كه او را مخصوص گردانيد بقدرت كه هيچ أحدى از امّت را مثل آن قدرت و عنايت و احسان و شفقت ننمود و مطلب ايزد واهب از آن شفقت و اعطاء قدرت بواسطهء اظهار و اعلان فضل و عزّت آن بنده در نزد ربّ العزّت بود و اختيار آن بنده به جهت كرامت و حرمت آن بنده است تا حجّت او را بر خلق واجب و محقّق گرداند .\r\nو از جهت آنكه آنچه آن بنده به بندگان قادر منّان رساند آن را ثواب بر طاعت او گرداند و باعث اتّباع أمر او سازد او را به آن وسيله بنوازد و عباد - مكلَّفين حضرت ربّ العالمين را از غلط در نصب حجّت او بر ايشان مأمون ساخته او را مقتداى جميع خلقان گرداند .\r\nپس اين جماعت غلات مانند طالبان پادشاه از پادشاهاى دنيااند تا منقطع از فضل و كرم و مترجّى به اويل و نعم او گردند و اميدوار استظلال بظلّ آن پادشاه ذى حشمى باشند كه منتعش بمعروف و احسان آن پادشاه زمان\r\n","description":"","footnote":"","page_name":" 175 ","page_number":177},
  {"content":"\r\nگشته بوسيلهء جزيل اعطاى آن پادشاه بأهل و أوطان خود رجعت به شرط كه آن ملك ايشان را از طلب دنيا مستغنى سازد و از تعرّض در مكاسب ، و خسيس مطالب نگاهداشته بنوازد فلهذا متوجّه درگاه آن پادشاه گردند و از متردّدين طريق جناب ملك سؤال از عتبه و باب او نمايند تا شرف خدمت او دريابند .\r\nقضا را بعضى از رعايا دليل و مرشد آن طايفه شده ايشان را به آن جناب عاليمآب رسانيدند دلهاى آن جماعت متعلَّق و مرتبط برؤيت آن ملك باشد و از هر أحدى خدم و حشم هنگام ملاقات آن پادشاه محترم را استطلاع و استعلام نمايند .\r\nشخصى بايشان گويد : كه همين ساعت آن ملك باستقبال و سعادت با لشكر و مراكب و با خيل مردان راكب بيرون خواهد آمد ليكن شما بالتّمام تسليم و كورنش و تعظيم و پوزش در وقتى كه ملك را ملاقات كنيد بجاى آريد و أصلا تقصير در تكريم و تعظيم ملك روا مداريد و اقرار بمملكت و اظهار بندگى و عبوديّت در خدمت ملك نمائيد .\r\nزنهار و الف زنهار كه آن پادشاه را باسم مذكور مگردانيد و غير او را در حضور او تعظيم مثل تعظيم ملك بتقديم مرسانيد چه اگر چنين فعل از شما در حضور ايشان سانح و هويدا گردد پس شما ملك را از حشمت حقّ او انداختيد زيرا كه روى از او گردانيديد و به اين واسطه مستحقّ عقوبت عظيم بعلَّت ترك تعظيم و تكريم ملك ميگرديد .\r\nآن جماعت به آن أمين ناصح گويند كه : يقين چنين خواهيم كرد و به قدر جهد و طاقت خود ترك اطاعت و عبوديّت او نخواهيم كرد چون آن طايفه به در\r\n","description":"","footnote":"","page_name":" 176 ","page_number":178},
  {"content":"\r\nخانه آن پادشاه رسند هنوز لبث و مكث نكرده باشند كه يكى از غلامان آن پادشاه كه سيّد و مولى او آن غلام را في الجمله اكرام و احترام نمود بناء عليه - آن غلام از بعضى عبيد ممتاز باشد ناگاه از مطلع و مقام پادشاه بيرون آيد چون اين جماعت نظر در او نمايند همان كه او را ملبّس به لباس فاخر و بنعم مالكش مفتخر يابند با آنكه اين طايفه در طلب پادشاه طىّ مسافت آن راه نموده باشند به مجرّد رؤيت و مشاهده آن غلام بواسطهء آن نعمت قليل كه از آن پادشاه جليل به آن عبد انعام فرموده آن را آن جماعت بسيار دانند و منعم عليه را منعم و پادشاه محتشم فرا گيرند همگى و تمامى يك بار روى به او آرند و تحيّت و عرض عبوديّت كه بواسطهء ملوك و پادشاهان عاليشأن بجاى مىآرند آن طايفه بيرويّه بواسطهء بندهء آن پادشاه محترم كريم با كمال احترام بتقديم رسانند و آن بنده را به نام آن پادشاه عاليمقام خوانند و منكر گردند بر آنكه ملك ديگر هست كه مالك اوست .\r\nامّا چون آن مردم روى به آن عبد منعم عليه آرند و تعظيم پوزش پادشاهانه نسبت به او بجاى آرند در همان دم آن غلام منعم و ساير جنود و حشم آن ملك محتشم روى به آن مردم آرند و آنها را نهى و زجر از ارتكاب مثل آن أمر نمايند و اظهار برائت از آن جماعت بواسطهء تسميهء آن عبد منعم بنام آن پادشاه مكرّم فرمايند و آن طايفه را بعد از لؤم و سرزنش مخبر گردانند كه آن پادشاه عالم كسى است كه اين عبد منعم عليه آن پادشاه محتشم است و آن ملك را أمثال اين بنده بسيار است و او را بنعم و احسان خود مخصوص و محترم گردانيد و اگر اين كلام بىنظام شما بسمع أشرف آن پادشاه ذوى الاحترام رسد بيقين هيچ مطلب و مرام شما بحيّز انجام و انصرام نرسد و تمامى اميد و آرزو كه از او داريد\r\n","description":"","footnote":"","page_name":" 177 ","page_number":179},
  {"content":"\r\nفوت گشته سخط و عذاب و غضب و عقاب او بشما برسد .\r\nهر چند آن عبد منعم و ساير حشم آن پادشاه از روى جبر و اكراه روى به آن قوم گمراه آورده گفتند كه : شما در اين باب خطا كرده از طريق صواب بيرون رفتيد آن جماعت تكذيب قول و ردّ كلام آن أصحاب ملك بالتّمام مىنمودند و پيوسته به همين منهج غير قويم مصرّ مستقيم بودند و چون آن ملك ديد كه آن جماعت غلام او را بسيادت و نجابت گزيدند و آن بندهء او را به اميرى در مملكت او برداشتند و بعضى حقّ تعظيم و تكريم او نموده او را گذاشتند پادشاه بر آن جماعت غضب فرموده جميع ايشان را محبوس مخلَّد ساخته و جمعى را موكَّل ايشان سازد كه آن طايفه را معذّب بأشدّ العذاب و سوء العقاب گردانند .\r\nپس همچنين آن جماعت غلات أمير المؤمنين على عليه السّلام را بندهء مكرّم حضرت مهيمن عالم يافتند و عزّ و جلّ اكرام و احترام أمير المؤمنين على عليه السّلام بواسطهء آن نمود كه تا فضل او را بر تمامى أنام مبيّن و بانجام ، و حجّت او را بقامت و انصرام رساند .\r\nنهايت آن جماعت بيمعرفت تصغير ذات خالق البريّه در نزد خود نموده گفتند كه : چون شود كه على عليه السّلام بندهء ايزد علَّام باشد چه صفات آلهى همگى در أمير المؤمنين على عليه السّلام ظاهر و جلى است و اين أمر بر آن جماعت بسيار بسيار مشكل و بغايت بزرگ و عظيم بود كه حضرت عزّ و جلّ ربّ أمير المؤمنين على عليه السّلام بود آن حضرت مسمّى به غير اسم او گردانيدند .\r\nامّا أمير المؤمنين على عليه السّلام و شيعه و اتباع آن حضرت از أهل ملَّت نهى و زجر آن طايفه از آن قول شنيع و عمل منع نموده گفتند كه : اى جماعت بيرويّت بدانيد كه على عليه السّلام و أئمّه يعنى باقى أولاد آن امام الامّه عباد\r\n","description":"","footnote":"","page_name":" 178 ","page_number":180},
  {"content":"\r\nمكرّم و بندگان محترم قادر عالم و مخلوق و مدبّر غنىّ أكبرند بىشبهه به يقين أصلا قادر به هيچ چيز و أمر نيستند مگر به چيزى كه حضرت ربّ العزيز ايشان را قوّت و اقتدار بر آن أمر و كار داده باشد و مالك هيچ چيز نمىباشند مگر آنچه حضرت ايزد تعالى و تبارك آن برگزيدگان خود را بان صاحب و مالك گرداند و ايضا أصلا أئمّه الهداى عليه السّلام مالك موت و حيات و قبض و نشور و بسط موفور و حركت و سكون نيستند الَّا آنچه ربّ العزّت اين جماعت را طاقت و قدرت بر آن دهد خالق ايشان منزّه از صفات مخلوقين و مبرّا از حدوث و متعالى از نعوت واصفين و مقدّس از وضع محتاجين است .\r\nو اگر كسى از امّت حضرت أئمّه عليهم السّلام يا يكى از آن أعيان الامّه را أرباب داند بدون خداى وهّاب بدرستى كه آن شخص كافر و مستحقّ عذاب وبيل * ( فَقَدْ ضَلَّ سَواءَ السَّبِيلِ ) * است .\r\nپس أكثر قوم او باستنكار بيّن و آشكار نمودند و در طغيان و عصيان به غايت مشتدّ و مصرّ بودند * ( وَيَمُدُّهُمْ فِي طُغْيانِهِمْ يَعْمَهُونَ ) * بيان حال تير مآل آن قوم زبون است مگر قليل كه متوسّل به آن هدايت سبيل باشند أهل طغيان را امانى به حكم ايزد سبحان باطل و مطالب ايشان خائب و عاطل و همه در عذاب باقى و معطَّل باشند .\r\nو جامع اين كتاب ميگويد : كه ما ايضا باسناد مقدّم كه سابق مذكور شد از حضرت أبى الحسن العسكرى عليه الصّلوة و السّلام روايت كرديم كه حضرت امام البرايا أبى الحسن الرّضا عليه السّلام فرمود كه : هر كه أمير المؤمنين على عليه السّلام را از عبوديّت بيرون برد و اعتقاد بربوبيّت او نمايد آن كس به حكم ايزد تعالى و تقدّس از جملهء مغضوب عليهم و من الضّالَّين گردد يعنى از گمراهان\r\n","description":"","footnote":"","page_name":" 179 ","page_number":181},
  {"content":"\r\nو از جماعت است كه خداى تعالى بر آن طايفه غضب نموده .\r\nو حضرت أمير المؤمنين على عليه السّلام از زبان صدق نشان خود بيان و عيان نمود كه عبوديّت را از ما بگذرانيد و ما را يكى از بندگان واجب تعالى دانسته بعد از آن هر چه خواهيد بگوييد و بايد كه تلفّف ما بجمع ديگر مكنيد و در حقّ ما غلوّ مانند غلوّ نصارى در حقّ عيسى روح الله عليه السّلام منمائيد بدرستى كه من نيز از او برى از غلات و آن طايفهء عصاتم .\r\nچون آن ولىّ بيچون يعنى أبى الحسن الرّضا عليه السّلام كلام به اين مقام رسانيد شخصى از محفل جنّت مثل قدر است كرده بنزد أبى الحسن ( ع ) آمد و گفت : يا ابن رسول الله صلَّى الله عليه و آله و سلَّم پروردگار خود را براى ما بيان نماى زيرا كه ما سخن هر كه در اين باب شنيده قبول كرديم مردم اختلاف بر ما ظاهر كردند .\r\nآن ولىّ ايزد أقدس وصف ذات مقدّس واجب تعالى و تقدّس به نيكو ترين وصف براى آن كس نمود و تنزيه و تمجيد ذات مهيمن شفيق از آنچه به او لايق و حقيق نبود فرمود .\r\nآن مرد گفت : بأبي انت و أمّي يا ابن رسول الله صلَّى الله عليه و آله و سلَّم بدرستى كه با من شخصى رفيق است كه در مودّت و موالات شما بغايت غلوّ دارد و آنچه شما الحال در اين مجال در تنزيه ذات ايزد متعال بيان و عيان فرموديد ميگويد تمامى آن صفات در شأن عاليشأن على عليه السّلام است و او بيقين ربّ العالمين است .\r\nراوى گويد كه : اين كلام چون بسمع امام الأنام أبى الحسن الرّضا عليه السّلام رسيد عرق در روى آن حضرت عليه السّلام ظاهر گشته و اعضاى مباركش\r\n","description":"","footnote":"","page_name":" 180 ","page_number":182},
  {"content":"\r\nبلرزه و رعشه درآمد باقبال و سعادت فرمود كه : سبحان الله عمّا يقول الظَّالمون الكافرون . منزّه و مقدّس خداى تعالى و تقدّس از آنچه ظالمان كافران در حقّ او بيان كنند .\r\nآنگاه هادى خلق الله روى به من آورده گفت : آيا على در ميان خورندگان أكل و در ميان آشامندگان شارب و در ميان ناكحان ناكح و در ميان محدّثان و حكايتكنندگان محدّث نبوده بلكه آن حضرت ( ع ) بعد از بندگى و طاعت حضرت فالق الاصباح مرتكب بأكثر مباح مىشد مع هذا نماز و بندگى مهيمن كارساز * ( بَيْنَ يَدَيِ الله ) * بغايت ذليل ذلَّت و خضوع و تضرّع و خشوع بجاى مىآورد و هميشه انابت و رجعت به حضرت ربّ العزّت مىنمود .\r\nپس اگر كسى كه صفت او چنين و شغل و فعل او اين باشد خداى تعالى بود بناء عليه هر أحدى از شما بواسطهء مشاركت او با على عليه السّلام در آن صفات دالَّه بر حدوث و احتياج بايد هر أحدى از شما كه موصوف و منعوت به آن باشد هر آينه خداى باشند .\r\nآن مرد گفت : يا بن رسول الله صلَّى الله عليه و آله و سلَّم جماعت غلات را زعم و گمان چنانست كه چون على عليه السّلام از قبل نفس خود به غير استعانت كس معجزات ظاهر نمود كه جز خداى تعالى و تقدّس هيچ كس را قدرت و دسترسى مثل آن نيست همان دليل بيّن أولى برهان مبين جلى بر الوهيّت أمير المؤمنين على عليه السّلام است .\r\nبلكه آن حضرت عليه السّلام بر آن جماعت ظاهر گردانيد تا صفات حدوث و احتياج كه لازمهء محدثين محتاجين عجز و قصور است آيات و معجزات كه آن\r\n","description":"","footnote":"","page_name":" 181 ","page_number":183},
  {"content":"\r\nأصلا در حيزهء قدرت و توان ايشان و ساير خلقان نبوده و مطلب حضرت على عليه السّلام از اظهار آن اختيار و امتحان آن جماعت بواسطهء معرفت آن حضرت به ولايت و امامت بود و از جهت آنكه ايمان آن امّت به اختيار و رغبت نفس ايشان و بدون جبر و كراهت در آن باشد ليكن آن طايفه بيرويّه بعد از مشاهدت ، و رؤيت معجزه از حضرت أمير المؤمنين على عليه السّلام و التّحيّه از دين و ملَّت سيّد البريّه عليهم الصّلوة و السّلام برگشته‌اند ، اين آئين فاسد برداشتند .\r\nحضرت الرّضا عليه السّلام فرمود كه چون از أمير المؤمنين على عليه السّلام فقر وفاقه كه هر دو دلالت ميكنند بر آنكه هر كرا صفت او اين و شريك با ضعفاء و محتاجين باشد بالبداهه و اليقين معجزات چنين از قبل فعل نفس آن كس نباشد .\r\nپس از اينجا معلوم شد كه آنچه از معجزات از نزد آن امام البريّات بيّن و ظاهر گرديد از فعل قادر مجيد است كه او را مشابهت بمخلوقين نبود و فعل عزّ و جلّ مثل فعل محدث محتاج مشارك ضعفا در ضعف عمل نيست چنانچه بر أرباب عقل بيّن و ظاهر است .\r\nمنقول و مرويست كه مأمون الرّشيد عليه ما يستحقّ من الملك الحميد اگر چه در ظاهر با حضرت أبى الحسن علىّ بن موسى الرّضا عليه السّلام أنواع لطف و احسان مينمود ليكن در باطن سقطات و بديهات آن حضرت را بغايت مترجّى و مستدعى بود و بسيار بسيار ميخواست بهر نوع كه ميسّر گردد به آن امام الانس و الجانّ بحجّت غالب و مستظهر شود و اگر خود بر آن حضرت غلبه نتواند نمود بارى هر كه باشد از ساير خلق الله تعالى از أصناف مردم آن امام أكرم أعلم را ببحث علم ساكت و ملزم گردانند .\r\n","description":"","footnote":"","page_name":" 182 ","page_number":184},
  {"content":"\r\nبناء عليه حكم باحضار جميع فقها و متكلَّمان نمود و چون حاضر گشتند به ايشان در خفيه كسى فرستاد كه بايد در امامت با أبا الحسن الرّضا عليه السّلام مناظرت نمائيد و بهر نوع كه توانيد او را ساكت و ملزم گردانيد .\r\nبعد از آنكه با آن فقها و متكلَّمين سازش چنين نمود يكى از متقرّبان خود را به خدمت حضرت أبى الحسن الرّضا عليه السّلام ارسال داشت و گفت به آن حضرت بگويند كه ابن عمّت بعد از عرض تحيّت و سلام بشما اعلام مينمايد كه چون فضلاء عجم اليوم در خراسان بالتّمام حاضر شدند و حقيقت حال و فضل حسب و كمال و نسب شما به حضرت نبىّ العجم و العرب بسمع أهل شرق و غرب عالم بجميع طوايف امم رسيده لهذا أكثر درين محلّ در خانه و منزل اين عبد - مستوثق بخداى عزّ و جلّ حاضرند و آرزوى ملاقات و مكالمات شما دارند در آن باب آنچه برأى مستطاب لايق و صواب دانند به عمل آرند .\r\nچون پيغام مأمون به خدمت آن ولىّ بيچون رسانيد در همان وقت با آن امام الامّه باقبال سعادت روانهء خانهء مأمون گرديد بعد از دخول آن مجمع محضرى ديد مملوّ مشحون از طوايف مردم و أقرباى مأمون و أكثر أعيان بنى هاشم .\r\nمأمون الرّشيد چون آن سرور را ديد بىاختيار از جاى خود برخاسته و ساير مردم و تبعهء ايشان را أقربا و خويشان بالتّمام تواضع و استقبال آن امام الهمام عليه الصّلوة و السّلام بتقديم و انصرام رسانيدند و همان كه نزديك مأمون الرّشيد رسيد او دست مبارك آن حضرت را گرفته در سرير در پهلوى خود متمكَّن گردانيد و أنواع تفقّدات و تلطَّف ظاهر نمود .\r\nپس آنگاه فرمود كه : يا بن رسول الله صلَّى الله عليه و آله و سلَّم آرزوى اين\r\n","description":"","footnote":"","page_name":" 183 ","page_number":185},
  {"content":"\r\nمردم آنست كه با شما مناظره و تكلَّم نمايند .\r\nحضرت أبى الحسن الرّضا عليه السّلام فرمود كه : مضايقهء تكلَّم مرا با اين طوايف امم نيست ليكن به شرط كه متكلَّم يك آدم كه أعلم آن مردم بود تكلَّم نمايد در آن وقت امام الامم روى به آن مردم آورده فرمود كه : اقتصار بواحد كه أعلم از تمامى مردم باشد نمايند كه الزام بشما كه الزام او بود . يعنى : همان كه آن مرد در بحث و جدل ملزم و منفعل گردد كافى و پسند باشد و احتياج متكلَّم ما با باقى مردم نباشد .\r\nچون آن طوايف امم بر اين شرط ثابت قدم شدند پس همهء قوم بيك مرد كه معروف بيحيى بن الضّحاك السّمرقندى بود به او راضى گشتند كه در خراسان مثل او در فضل و عرفان كسى نبود .\r\nحضرت أبى الحسن الرّضا عليه الصّلوة و السّلام روى بيحيى آورده فرمود كه : يا يحيى خبر ده مرا از آن كس كه تصديق كسى نمايد كه او تكذيب نفس خود كند يا تكذيب كسى نمايد كه او تصديق خود آيا آن كس محقّ مصيب يا مخطئ مبطل غير مثيب است .\r\nيحيى ساكت گرديد .\r\nمأمون الرّشيد گفت : يا يحيى جواب و سؤال أبى الحسن علىّ بن موسى الرّضا عليه السّلام بگوى و در راه تغافل مپوى .\r\nيحيى بن الضّحّاك گفت : يا أمير المؤمنين بايد كه أبى الحسن الرّضا ( ع ) مرا از جواب اين سؤال معفوّ و معذور دارد .\r\nمأمون گفت : يا أبا الحسن غرض خود را در اين مسأله بما بشناسان .\r\nآن حضرت عليه السّلام فرمود كه : يحيى لا بدّ بايد كه ما را خبر از أئمّه خود\r\n","description":"","footnote":"","page_name":" 184 ","page_number":186},
  {"content":"\r\nدهد كه ايشان سخنان كه گفته‌اند تكذيب بر نفس خود بستند و دروغ گفتند يا راست گفته‌اند ؟ پس اگر زعم يحيى در حقّ خلفا چنان باشد كه ايشان در سخنان دروغ گويان بودند بىشبهه بيقين كذّاب أئمّه دين نخواهند بود .\r\nو اگر زعمش چنان بود كه آن أئمّه صادق در قول باشند پس أوّل خلفا يعنى أبو بكر در بالاى منبر سيّد البشر در محضر أنصار و مهاجر ميگفت : اقيلونى ولَّيتكم و لست بخيركم و علىّ فيكم . يعنى : اى معشر أنصار و مهاجر مرا در باب امامت و ولايت بگذاريد و دست از من بداريد كه با وجود على عليه السّلام من براى امامت امّت لايق نيستم .\r\nو دوّم خلفا عمر در بالاى منبر ايضا در حضور أنصار و مهاجر اين كلام مكرّر ميگفت : كه كانت بيعتى لأبى بكر فلتة فمن عاد لمثلها فاقتلوه .\r\nيعنى : بيعتم بابى بكر از روى فكر و رويّت و عقل بصيرت نبود پس كسى اعادهء ارتكاب به مثل اين بيعت نمايد او را البتّه بقتل رسانيد و او را سفيه جاهل دانيد فو الله ما رضى لمن فعل مثل فعله الَّا بقتل .\r\nاين قسم از حضرت امام الأتقياء أبى الحسن الرّضا عليه السّلام واقع شد كه آن سرور فرمود كه پس بخداى عالم مرا سوگند و قسم است كه عمر در حقّ كسى كه مثل فعل او در بيعت أبى بكر بخير عمل از او به هيچ چيز به غير قتل راضى نميشد ، پس آن كس بخيريّت مردمان نباشد كه راضى بامامت همچو كسى گردد و خيريّت واقع نگردد الَّا بنعوت پسنديده و صفات حميده كه از آن جمله يكى علم است بلكه از آن جمله جهاد است و ساير فضايل كه در او اصلا موجود نبود و آن را كه\r\n","description":"","footnote":"","page_name":" 185 ","page_number":187},
  {"content":"\r\nكسى كه بيعتش فلته بود و كسى كه مرتكب مثل فعل او گردد واجب القتل داند چگونه قبول عهد او بسوى غير او رسد و اين صورت و صفت بود . و بعد از آن بر منبر گويد كه : أنّ لى شيطانا يعتريني فاذا مال بى فقوّمونى و اذا أخطأت فأرشدونى .\r\nمعنى اين كلام آنست كه بدرستى اى دوستان مرا شيطانيست كه در پى اغوا و اعتراى منست پس هر گاه مرا ميل دهد بأمر خلاف شرع كه وسيلهء كجى دين و اعوجاج در ملَّت سيّد المرسلين است بايد كه شما ما را راست گردانيد و در اعوجاج مگذاريد و هر گاه خطا از من ظاهر و هويدا گردد مرا ارشاد و هدايت كنيد .\r\nجمعى را كه قول ايشان اين و كلام بىسرانجام آن طايفه چنين باشد البتّه آن جماعت أئمّه نيستند اگر صادق باشند و اگر كاذب پس آنچه در نزد يحيى در اين باب بود نيايد .\r\nمأمون از كلام صدق التيام آن ولىّ بيچون بغايت متعجّب بلكه محزون گرديد و گفت : يا أبا الحسن الرّضا عليه السّلام اليوم در روى زمين كسى نيست كه اين كلام را نيكوتر از شما داند ، بلكه هيچ أحدى به غير از شما اين مقدّمه را نميداند .\r\nو نيز از حضرت امام الأتقياء أبى الحسن الرّضا عليه السّلام منقول و مروى است كه فاضلترين چيزى كه عالم از علماى محبّان و متواليان ما بعد از معرفت ربّ العزّت براى ذخيرهء آخرت مقدّم بر جميع عمل و طاعت ميدارند امام ايشان است تا آنكه فقر و فاقت و ذلَّت و مسكنت او در آخرت مرتفع گردد اگر آن عالم در اين عالم باستغاثه مسكين محتاج از محبّان و مواليان ما رسد و او را از دست\r\n","description":"","footnote":"","page_name":" 186 ","page_number":188},
  {"content":"\r\nناصبى دشمن خداى تعالى و رسول صلَّى الله عليه و آله و سلَّم خلاص سازد روزى از قبر مبعوث گردد ملائكه از لب قبر تا محلّ و مكان او در جنّات حضرت خالق البريّات صف در صف كشيده منتظرند و بعد از خروج قبر آن عالم را بر أجنحهء خود سوار گردانند و تهنيت و مرحبا گويان روانه مكان و منزل او در جنان گردند و گويند طوبى لك اى دافع كلاب موذيه از أبرار واى محبّ متعصّب براى أئمّهء أخيار و آن مؤمن عالم را با كمال احترام و احسان داخل جنان گردانند و باسناد مذكور مكرّر از أبى الحسن العسكرى منقول و مرويست كه مردى داخل در مجلس بهشت قرين ارم تزئين بضعهء سيّد المرسلين أبى الحسن علىّ بن موسى الرّضا عليهم سلام الله تعالى شد و گفت : يا بن رسول الله ( ص ) اليوم خير عجب ديدم .\r\nحضرت أبى الحسن الرّضا عليه السّلام فرمود آن چه بود ؟\r\nآن مرد گفت : يا بن رسول الله ( ص ) مردى پيوسته با ما در حضر و سفر و در أكثر محفل و محضر رفيق بود و همواره با ما اظهار موالات شما أئمّة الهدى مينمود و تبرّا از أعدى شما ميفرمود اليوم ديدم كه او را مخلَّع بخلعت فاخره گردانيده جامها پوشانيدند و او را در شهر و محلَّات بغداد ميگردانيدند و چند كس از دست راست و چپ و پيش روى و عقب او ندا مىنمودند كه اى معشر مسلمانان بشنويد توبهء اين رافضى را كه چگونه از طريق رافضيان انابت ، و رجعت بايزد منّان نمود .\r\nبعد از آن به او گفتند كه بگوى .\r\nآن مرد گفت : بهترين مردمان بعد از رسول صلَّى الله عليه و آله و سلَّم أبا بكر است . پس هر گاه آن مرد اين كلمات بر زبان راندى آن جماعت\r\n","description":"","footnote":"","page_name":" 187 ","page_number":189},
  {"content":"\r\nشادان گشته ميگفتند كه اين مرد مسلمان ثابت شده و تفضيل أبا بكر بر علىّ بن أبى طالب ( ع ) نمود .\r\nپس حضرت أبى الحسن الرّضا ( ع ) فرمود كه : يا فلان هر گاه من در خلوت باشم اين حديث بر من اعاده كن .\r\nچون آن ولىّ قادر بيچون در خلوت قرار گرفت آن مرد حقيقت حال آن شخص سابق در خدمت آن پسنديدهء ايزد خالق اعاده نمود .\r\nآن حضرت عليه السّلام فرمود كه : من تفسير معنى كلام آن مرد در محضر آن خلق منكوس و قوم منحوس بواسطهء آن ننمودم زيرا كه كراهيّت داشتم از آنكه نقل حقيقت أحوال آن مرد در نزد آن جماعت نمايم كه مبادا اين طايفه وخيم - العاقبه او را بشناسند و ايذاى او نمايند .\r\nبدان كه آن نگفت كه أفضل مردمان بعد از رسول آخر الزّمان أبا بكر است يا او را بر على عليه السّلام تفصيل نموده باشد بلكه آن مرد گفت : كه بهترين مردمان بعد از رسول آخر الزّمان صلَّى الله عليه و آله و سلَّم به اعتقاد مردم أبا بكر است ، پس اين كلام ندا از براى أبا بكر است و مطلب آن مرد از اين كلام آن بود كه بعضى از عوام كه پيرو أبا بكرند و در پى او ميروند از بعض آن جماعت جهله نافرجام بعد از استماع اين كلام از آن مرد مؤمن راضى گردند تا آن مرد از شرور ايشان متوارى و پنهان در حفظ و أمان ماند بدرستى كه خداى تبارك و تعالى رحم به شيعه و محبّان ما نمود كه اين توريه را براى آن طايفه مقرّر فرمود .\r\nبه همين اسناد از أبى محمّد الحسن بن علىّ العسكرى منقول و مرويست كه چون مأمون الرّشيد ولايت عهد به حضرت امام الأتقياء أبى الحسن علىّ بن موسى الرّضا عليه سلام الله تعالى مفوّض گردانيد روزى داخل مجلس أبى\r\n","description":"","footnote":"","page_name":" 188 ","page_number":190},
  {"content":"\r\nالحسن الرّضا عليه السّلام گرديد و گفت : قوم در دولتخانهء شما حاضرند ، و طلب اذن دخول از شما مينمايند كه ما شيعهء أمير المؤمنين على عليه السّلام و از پيروان ايشانيم .\r\nآن حضرت فرمود كه : ما مشغوليم ايشان را بگردانيد .\r\nپس آن جماعت را بگردانيد .\r\nهمچنان هر روز مردمان بآستان رفيع الشّأن آن امام الانس و الجانّ آمده طلب اذن دخول بشرف خدمت آن بضعة الرّسول ( ص ) مينمودند و به غير تحصيل مقصود و مأمول بواسطهء عدم رخصت دخول محزون و ملول مراجعه و معاودت مىنمودند تا آنكه مدّت دو ماه على الاتّصال حال آن رجال بدين منوال منقضى شد و آن جماعت مأيوس از ادراك تقبيل عتبه و الا و جناب معلَّا آن امام الأتقياء گشتند و پيغام به آن ولىّ ايزد علَّام فرستادند كه ما شيعهء پدر تو علىّ ابن أبى طالب عليه السّلام از منازل بعيده بآرزوى ملاقات شما به اين شهر آمديم و الحال دو ماه متوالى الأيّام و اللَّيالي منصرف و منقضى شد كه هر روز بآرزوى ادراك ملازمت سامى گرامى بآستان ملايك پاسبان آمده و محروم و مأيوس مراجعت مينمائيم .\r\nالحال كار به جائى رسيد كه دشمنان بما شماتت مينمايند از آنكه شما در حجاب از مائيد و ما با كمال حزن و اضطراب از آستان خورشيد احتجاب شما معاودت به منزل و مآب مىنمائيم اگر اين كرّت ما محرومان را ادراك ملاقات ذات فايض البركات آن امام البريّات ميسّر نگردد همان كه از آستان ايشان مراجعه بمحلّ و مقام نمائيم از خجالت كه بما رسيد و عجزى كه از تحمّل غصص ألم - مهاجرت آن حضرت بما ملحق گرديد بوسيلهء شماتت أعدا و قلَّت احسان و عنايت\r\n","description":"","footnote":"","page_name":" 189 ","page_number":191},
  {"content":"\r\nأحبّا ترك منازل و أوطان و ولايت خود نموده فرار بر قرار اختيار خواهيم كرد زيرا كه ما را طالع عاقّ و طاقت طاق شده و كلام الفرار ممّا لا يطاق من سنن المرسلين كلام صدق التيام سخن برگزيدگان ايزد علَّام است .\r\nچون پيغام آن جماعت بسمع شريف أبى الحسن الرّضا عليه السّلام رسيد آن حضرت عليه السّلام فرمود كه : اذن دهيد تا داخل شوند چون اذن يافتند بالتّمام داخل دولت سراى آن امام عليه السّلام شدند و سلام به آن حضرت ( ع ) كردند ردّ سلام ننمود و ايشان را اذن جلوس در خدمت آن سرور نفرمود كه همچنان بر پاى ايستادند و گفتند :\r\nيا ابن رسول الله اين چه جفاى عظيم و استخفاف جسيم است كه بعد از آن منع و حجاب صعب منتج قلق و اضطراب نسبت بما ظاهر ميگردانى امّا بعد از رياضت مهاجرت و منع أشرف ملاقات و سعادت مكالمات هنوز چيزى ديگر براى ما باقى است .\r\nحضرت أبى الحسن الرّضا عليه السّلام فرمود كه : اقرار كنيد كه آنچه بشما ميرسد از مصيبت كسب ايادى شما است .\r\nآنگاه آن ولىّ الله تلاوت اين آيهء كلام الله نمود كه : * ( ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَيَعْفُوا عَنْ كَثِيرٍ ) * فرمود كه : من در اين كار اقتدا بايزد غفّار و برسول مختار و بأمير المؤمنين حيدر كرّار و بعد از آن حضرت بآباى خود أئمّهء أطهار نمودم و اقتدا به آن أعيان كرده بشما عقاب مينمايم .\r\nآن جماعت گفتند : يا بن رسول الله عتاب ما از چه وجه و چه باب است ؟\r\nآن حضرت عليه السّلام فرمود بواسطهء آنكه شما دعوى نموديد كه ما شيعهء أمير المؤمنين على و از محبّانيم و به حكم شيعهء أمير المؤمنين على عليه السّلام\r\n","description":"","footnote":"","page_name":" 190 ","page_number":192},
  {"content":"\r\nحسن و حسين و سلمان و أبو ذر و مقداد و عمّار و محمّد بن أبى بكر اين جماعتند كه أصلا و قطعا مخالفت به آن حضرت در أوامر او نكردند و از جادّهء اطاعت حضرت أمير المؤمنين على عليه السّلام و التّحيّه قدم برون نگذاشتند و شما در أكثر أعمال مخالف أقوال آن ولىّ ايزد متعال و مقصّر در بسيار از فرايض حضرت ذو الجلال و متهاون در تعظيم حقوق اخوان مؤمنين و متقاعد از أكثر آداب شرع سيّد المرسلين صلَّى الله عليه و آله و سلَّم ميباشيد و تقيّه مىكنيد در مكان كه تقيّه در آن واجب نيست و ترك تقيّه مينمائيد در محلّ كه به حكم عزّ و جلّ و بشريعت حضرت خاتم الرّسل تقيّه واجب و لازم است .\r\nاگر شما گوئيد كه ما موالى ايشان و محبّان و دوستدار اولياى آن أعيان و دشمن أعداى آن أوصياى رسول خالق منّانيم من منكر قول شما نيستم و ليكن شما اين مرتبه را دعوى مينمائيد اگر قول شما بفعل شما موافق و مصدّق نباشد منخرط بسلسلهء هلكا در قيامت خواهيد بود و هيچ عمل و طاعت و بندگى و عبادت شما مقبول حضرت ربّ العزّت نيست مگر آنكه رحمت پروردگار شما تدارك شما فرمايد بايد كه استغفار نمائيد .\r\nآن جماعت گفتند : يا بن رسول الله صلَّى الله عليه و آله و سلَّم ما بچه وجه استغفار بخداى تعالى و توبه بسوى او از قول خود نمائيم بلكه آنچه مولى بما تعليم نموده و ما را به آن أمر فرموده ميگوئيم كه ما محبّ شما و محبّ اولياى شما و دشمن أعداى شمائيم و ما را ملجا و پناه به غير شما أولياء الله نيست .\r\nدر آن حال حضرت امام الانس و الجانّ أبى الحسن الرّضا عليه السّلام فرمود كه : مرحبا بكم اى برادران و دوستان من خوش آمديد به بالا آئيد .\r\nآن طايفه به بالا آمدند باز آن حضرت فرمود : به بالا بنزديك آئيد ، همچنان\r\n","description":"","footnote":"","page_name":" 191 ","page_number":193},
  {"content":"\r\nايشان را أمر به نزديكى خود نموده مرتفع ميگردانيد تا آنكه آن جماعت را ملتصق به نفس أقدس و ذات مقدّس خود نمود بعد از آن بحاجب خود گفت : يا فلان چند مرتبه منع ايشان نموديد ؟\r\nدربان گفت : يا حضرت حسب الحكم شصت مرتبه منع ايشان نمودم .\r\nحضرت امام الهمام عليه السّلام فرمود : كه شصت مرتبه متواليه بنزد آن جماعت رفته سلام كن و سلام من نيز بايشان رسان بدرستى كه محو گناهان ايشان به استغفار و توبهء آن جماعت شده و اين طايفه بوسيلهء موالات و محبّت ما مستحقّ كرامت گشتند بايد كه تفقّد امور ايشان و امور عيال ايشان نمائى ، و دفع معرّات و أذيّات از ايشان نموده در نفقات و صلات و احسان و مبرّات آن جماعت در وسعت بيفزائى .\r\n","description":"","footnote":"","page_name":" 192 ","page_number":194},
  {"content":"\r\n\r\nذكر بيان احتجاج أبى جعفر محمّد بن على الثّانى عليهما السّلام در نوع بسيار از علوم دينيّه حضرت نبىّ المختار عليه صلوات الملك الجبّار\r\nأبو هاشم داود بن القاسم الجعفرى روايت كند كه به حضرت امام المؤتمن ابن أبى الحسن أبى جعفر الثّانى عليه الصّلوة و السّلام گفتم در آيهء كريمه * ( قُلْ هُوَ الله أَحَدٌ ) * معنى أحد چيست ؟\r\nآن حضرت عليه السّلام فرمود كه او مجتمع عليه بوحدانيت است جز اين نيست كه حضرت عزّ و جلّ ميگويد : * ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ وَسَخَّرَ الشَّمْسَ وَالْقَمَرَ لَيَقُولُنَّ الله ) * با آنكه چنين ميگويند بعد ذلك شريك و صاحب بواسطهء ايزد واهب ثابت ميكنند .\r\nراوى گويد گفتم يا بن رسول الله صلَّى الله عليه و آله و سلَّم قول قادر عالم است * ( لا تُدْرِكُه الأَبْصارُ ) * ؟\r\nآن حضرت عليه السّلام فرمود يا با هاشم أوهام قلوب يعنى آنچه در دلها خطور و عبور كند بغايت رقيقتر از أبصار عيونست زيرا كه تو ادراك هند و سند\r\n","description":"","footnote":"","page_name":" 193 ","page_number":195},
  {"content":"\r\nو أكثر بلدان بمشاهده كه هرگز به آن محال داخل نشدى و نديدى بوهم خود مينمائى و آن را ادراك به نظر تو ميسّر نيست و به اوهام قلوب ايزد غفّار مدرك نشود فكيف بادراك أبصار رحيم اللَّطيف مدرك و مبصر گردد .\r\nو نيز از آن حضرت عليه السّلام سؤال نمودند كه آيا ميتوان گفت كه خداى تعالى چيز است ؟\r\nآن امام البرايا فرمود كه : نعم ، آرى كه او را به شرط از حدّ ابطال و حدّ تشبيه بيرون داند و تعريف ذات واحد متعال بحدّ تشبيه و ابطال صحيح نيست چنانچه در علم كلام مشهور است .\r\n\r\nو نيز از أبى هاشم الجعفرى مرويست كه گفت : كه من در نزد حضرت أبى جعفر الثّانى عليه الصّلوة و السّلام حاضر بودم كه مردى از آن حضرت عليه السّلام سؤال نمود كه مرا خبر ده از پروردگار تبارك و تعالى كه او را أسماء و صفات در كتاب مستطاب او مذكور است آيا آن أسماء و صفات ذات فايض البركات او است يا نه ؟\r\nآن حضرت فرمود كه : اين كلام مبنى بر دو جهت أوّل آنكه اگر تو ميگوئى كه اين صفات خداست بمعنى آنكه ذو عدد و كثرتست فتعالى الله عن ذلك علوّا كبيرا .\r\nدوّم - آنكه اگر ميگوئى كه اين أسماء و صفات از حضرت عزّ و جلّ هرگز زايل نگردد بدرستى آنچه ما لم يزل است محتمل دو معنى است :\r\nاوّل - آنكه اگر ميگوئى كه لم يزل در نزد او در علم اوست و ايزد تعالى مستحقّ آن صفات است نعم ، چنين است .\r\nثانى - آنكه لم يزل است و پيوسته صورت و هجاى و تقطيع حروف صفات\r\n","description":"","footnote":"","page_name":" 194 ","page_number":196},
  {"content":"\r\nاز حضرت عزّ و جلّ زايل نگردد فمعاذ الله از آنكه چيزى با ذات فايض البركات بود كه آن غير او باشد بلكه ذات خداى تبارك و تعالى بود و هيچ خلق نبود پس از آن خلق آنها نمود تا وسيله ميان خدا و ميان خلق ملك تعالى بود و هيچ نبود و به آن صفات خلايق تضرّع بربّ العباد نمايند و به آن عبادت و بندگى او فرمايند و اين صفت ذكر او است و خداى سبحانه و تعالى بود و ذكر نبود و مذكور بذكر خداى تبارك و تعالى قديم لم يزل است و أسماء و صفات مخلوقات خالق الأرض و السّموات است و مرا دو مقصد ما به آن صفات ذات خداى تعالى است آنچنان خدائى كه اختلاف لايق ذات پسنديده صفات او نيست زيرا كه هر چه مؤتلف و مختلف گردد متجزّى است و ذات غنىّ جميل را كثير و قليل نميگويند ليكن ايزد تعالى قديم در ذات است زيرا كه ما سوى واحد متجزّى است و الله تعالى واحد است و متجزّى نيست و متوهّم بقلَّت و كثرت نگردد چه همه متجزّى و متوهّم بقلَّت و كثرت مخلوق است كه دلالت دارد بر وجود خالق كه او را ايجاد نموده باشد .\r\nپس اينكه تو ميگوئى كه خداى تعالى قادر است خبر دادى به آن كه هيچ چيز او را عاجز نتواند گردانيد بلكه قدرت او بر جميع ممكنات مساوى است ، پس به اين كلمه تو نفى عجز از ذات حضرت * ( لا إِله إِلَّا هُوَ ) * نمودى و عجز را براى غير او ثابت گردانيده مقرّر فرمودى و نيز قول شما كه ميگوئيد كه خداى تعالى عالم است به اين كلمه نفى جهل از ذات حضرت عزّ و جلّ نموده جهل از براى سواى ايزد لم يزل ثابت فرمودى .\r\nپس هر گاه شيئى از أشياء از ذات نفى شده باشد بمعنى آنكه ذات غنىّ واحد در أزل و أبد متّصف به آن صفت نمائيد پس صورت آن شىء منفى و هجا و\r\n","description":"","footnote":"","page_name":" 195 ","page_number":197},
  {"content":"\r\nتقطيع آن نيز منفى از حضرت قادر سبحان است بناء على هذا ذات عزّ و جلّ كه لم يزلست لا يزال عالم باشد .\r\nآن مرد گفت : يا بن رسول الله صلَّى الله عليه و آله و سلَّم پس چگونه ذات سامى واجب تعالى مسمّى بسمع گرديد كه ما پروردگار خود را سميع ميگوئيم .\r\nحضرت أبى جعفر الثّانى عليه السّلام فرمود بواسطهء آنكه آنچه معلوم و مدرك است بر ذات ايزد تعالى و تبارك مخفى و پنهان نيست و ما صفت خداى تعالى بسمع بعقل كه در سراست نمينمائيم زيرا كه بسمع آن از صفات ممكنات است و ذات مقدّس او منزّه است از مكان و همچنين ربّ العالمين را بصير ميناميم زيرا كه هر چه مدرك بأبصار باشد بر ذات ايزد غفّار مخفى و پنهان نباشد از رنگ و شخص يا غير آن و يكطرفة العين ما او را متّصف ببصر و عين ننموديم ، و همچنين او را لطيف ناميديم زيرا كه او عالم است بشيء لطيف مثل پشه و آنچه أخفى از آن بود و موضع تناسل و شهوة و جمع شدن و حدب بر أولاد آن پشه و اقامت بعض اين بعوضه بر بعض ديگر و نقل طعام و شراب براى اولادشان در كوهها و بيابانها در أوديه و قفار يعنى جايى كه آب و گياه بود و محلّ كه آب و گياه نبود بر تمامى حقايق أحوال ايزد متعال عالم و واقف بلكه شاهد و عارف است .\r\nپس ما به همين دانستيم كه خالق ما لطيف است بلا كيفيّت زيرا كه كيفيّت از براى مخلوق مكيّف است .\r\nهمچنين پروردگار خود را قوى ميناميم امّا نه آن قوّت بطش كه معروف است از خلق زيرا كه اگر قوّت خداى تعالى مثل قوّت بطش معروف از خلق بود هر آينه تشبيه ميان خلق و خالق بهم رسد و احتمال زياده و نقصان در\r\n","description":"","footnote":"","page_name":" 196 ","page_number":198},
  {"content":"\r\nذات قادر سبحان نيز لازم است و هر چه ناقص باشد قديم نبود و هر چه قديم نباشد عاجز باشد و حال آنكه قدرت او بايجاد مخلوقات و اختراع مصنوعات ظاهر و بيّن و لايح و مبيّن گرديد .\r\nپس ذات مقدّس پروردگار تعالى و تقدّس را شبيه و ضدّ و كيفيّت و ندّ و نهايت و حد نيست و دل هيچ محرم متحمّل عزّ و جلّ و وهم هيچ فاضل حدّ ذات لم يزل و در ضماير هيچ أحدى از أرباب فضل متصوّر نگردد چه ذات پسنديده صفاتش أعزّ و أجلّ و أتمّ و أكمل از ذات خلق او و سمات بريّت او است تعالى عن ذلك علوّا كبيرا .\r\n\r\nاز ريّان بن شبيب منقول و مرويست چون مأمون عبّاسى اراده نمود كه دختر خود امّ الفضل را به حضرت ولىّ ايزد علَّام و امام الأنام أبى جعفر محمّد ابن علىّ عليهما السّلام تزويج نمايد همان كه اين خبر بعبّاسيان رسيد جهان روشن در نظر آن طايفه تاريك و سجن گرديد و اين مقدّمه بغايت غليظ ، و مستنكر در نظر آن جماعت بىبصر نمود همگى و تمامى منكر مأمون گشتند و در غيبت و حضور او سخنان بىبنيان فراوان ميگفتند چه ميترسيدند چنانچه أمير ولايت عهد در سابق به پدر بزرگوار آن حضرت أبى الحسن علىّ بن موسى الرّضا عليه السّلام منتهى شده بود بعد از تزويج آن حضرت بامّ الفضل بنت المأمون باز آن أمر منتهى بابى جعفر الثّانى عليه السّلام گردد و در آن باب خوض نمودند و أهل بيت و نزديكان مأمون از خويشان و أكثر عبّاسيان بلكه جمعى از - نواصب نيز با آن طايفه اتّفاق نموده بنزد مأمون آمدند و گفتند :\r\nيا أمير المؤمنين ما ترا قسم بذات واهب عالم ميدهيم بر آنكه اين عزم جزم كه در خاطر خطير شما مصمّم گرديد از تزويج ابن الرّضا عليه السّلام زنهار\r\n","description":"","footnote":"","page_name":" 197 ","page_number":199},
  {"content":"\r\nو الف زنهار اقدام بر اين أمر بىهناء منمائى زيرا كه اين كار شما بر ما به غايت صعب و دشوار است بواسطهء آنكه ما ميترسيم از آنكه أمر خلافت و حكومت كه حضرت ربّ العزّت آن را تمليك ما نموده عنايت فرمود از دست ما بيرون برى و لباس عزّ و كرامت كه خداى تعالى آن را بما پوشانيد انتزاع نمائى و آنچه ميان ما و اين قوم در قديم و جديد ظاهر و پديد است شما خود عالم و عارف و شاهد و واقفيد و خود بسعادت مطَّلعيد كه خلفاء راشدين پيوسته ايشان را دور ميكردند و نميگذاشتند كه بولايت نزديك گردند و دائم اين طايفه را صغير و حقير ميداشتند و ما هميشه بواسطهء عمل شما كه با علىّ الرّضا عليه السّلام در باب اعطاء ولايت عهد در حيرت و وحشت بوديم كه آن أمر بكجا منتهى گردد تا آنكه حضرت كافى المهمّات مهمّ او را از ما كفايت نمود .\r\nالله الله استدعا و التماس آنكه باز ما را به آن غم كه حضرت مهيمن عالم از روى لطف و كرم خلاص و بيغم گردانيده كرّة بعد اخرى ما را به آن بلا مبتلا مكن .\r\nو البتّه رأى خود را از أبن الرّضا عليه السّلام بگردانى و ما و خود را مضطرّ و سرگردان نگردانى بايد كه عدالت در اين باب مرعى دارى و از أهل بيت خود هر كه صلاح دانى اين أمر به او مفوّض گردانى و غير را در اين أمر داخل - نگردانى .\r\nمأمون چون اين سخنان استماع نمود روى بايشان آورده فرمود : امّا آنچه ميان شما و ميان آل أبى طالب است از رشك و حسد شما سبب آنيد اگر شما انصاف پيش آريد اين قوم هر آينه از شما أولى بأمر خلافت و ولايتند .\r\nو امّا آنچه بفعل آمد از قبل من بود بايشان پس بدرستى كه من به\r\n","description":"","footnote":"","page_name":" 198 ","page_number":200},
  {"content":"\r\nوسيلهء آن قطع رحم نمودم و الحال پناه به حضرت آله ميبرم از مثل آن فعل .\r\nو الله كه من از آنكه حضرت الرّضا عليه السّلام را خليفه گردانيدم پشيمان نيستم و من مكرّر از آن سرور سؤال نمودم كه به آن أمر قيام و اقدام نمايد ليكن آن امام الأنام قبول اين مطلب و مرام ننمود و ابا نمود با آنكه من نفس خود را از آن انتزاع نموده بودم .\r\nآنگاه مأمون تلاوت اين كلام واهب علَّام نمود كه * ( وَكانَ أَمْرُ الله قَدَراً مَقْدُوراً ) * .\r\nبعد از آن گفت : اى ياران من اختيار أبو جعفر محمّد بن علىّ ( ع ) به واسطهء آن نمودم كه او با صغر سنّ بر كافّهء أهل فضل در علم و فضل أعلم و أفضل است و تعجّب من در او به اين سبب است و من اميدوارم كه آنچه در باب أبو جعفر عليه السّلام بر من واضح و ظاهر شد نوعى شود كه جميع مردمان عالم و عارف به آن گردند پس بدانند كه من در رأى خود مصيب بودم و آن طايفه در خطا و از حقّ بىنصيب .\r\nليكن آن جماعت چون مأمون را در باب تزويج امّ الفضل به حضرت أبى جعفر عليه السّلام در غايت ساعى و جاهد يافتند گفتند : يا أمير المؤمنين اين پسر در سنّ صبوت است هر چند شفقت و رأفت شما نسبت به او بيحدّ و نهايت است ليكن او را أصلا معرفت و فقاهت نيست بايد كه او را مهلت دهيد تا - تحصيل أدب و معرفت در هر باب خصوص در أمر شريعت نمايد بعد از آن آنچه در باب او صلاح دانى .\r\nمأمون گفت : و يحكم من به حال اين جوان عارف از شما و ساير مردمانم و ميدانم كه علم تمامى اين أهل بيت الرّسول صلَّى الله عليه و آله و سلَّم ، از\r\n","description":"","footnote":"","page_name":" 199 ","page_number":201},
  {"content":"\r\nحضرت الله تعالى و تقدّس است و موادّ علوم اين طايفه بىشائبه از حىّ قيّوم است و آباى عظام و أجداد كرام او در علم دين و أدب مستغنى از رعاياى ناقصه بلكه در حدّ كمال بودند و اگر خواهيد كه صدق قول ما بر شما ظاهر گردد امتحان أبا جعفر نمائيد تا آنچه من از فضل و حال و علم و كمال از براى شما بيان كردم بر شما نيز ظاهر و بيّن گردد .\r\nگفتند : يا أمير المؤمنين ما به اين راضييم كه بنفس خود امتحان او نمائيم بايد كه شما ما و او را بگذاريد تا ما كسى را منصوب و معيّن گردانيم كه در حضرت شما از او از فقه شريعت و علم طريقت سيّد البريّه سؤال نمايد اگر جواب بر وجه صواب از آن سلالهء نبوّتمآب استماع نمائيم ما را اعتراض در أمر آن سرور نخواهد بود و بر عامّه و خاصّه سديد رأى أمير المؤمنين بلكه بر كافّهء مسلمين واضح و لايح خواهد شد و اگر از جواب بر وفق صواب عاجز آيد پس ما او را در معنى خطب در نزد عجم و عرب كفايت نموده باشيم .\r\nمأمون گفت : شما را در امتحان اختيار است هر گاه اراده نمائيد مختار هستيد تمام عبّاسيان و جمعى از ناصبيان بعد از خروج از مجلس مأمون جمع و اتّفاق آراى ضلالت انتهاى خود بر آن نمودند كه يحيى بن أكثم كه در آن زمان أفقه و أعلم از ساير طوايف امم و در آن روز قاضى زمان بود از او مسأله سؤال نمايد و بعد از اتّفاق رأيهاى أكثر آنها بنزد قاضى يحيى آمده التماس و استدعا نمودند كه از أبى جعفر عليه السّلام سؤال مسأله در دين سيّد الأنام نمايد كه آن حضرت جواب آن را نداند و عجز او در نظر خلقان ظاهر و عيان و لايح و درخشان گردد و او را بواسطهء قبول اين أمر موعود بمال وافر و جوايز و عطاياى متكاثره گردانيدند .\r\n","description":"","footnote":"","page_name":" 200 ","page_number":202},
  {"content":"\r\nبعد از تقبّل يحيى آن جماعت مراجعت و معاودت بنزد مأمون نمودند و از او سؤال و استدعا فرمودند كه يك روزى را بواسطهء اجتماع اين كار به جهت ايشان اختيار نمايد .\r\nچون مأمون قبول التماس ايشان نمود و در يوم الموعود حكم به اجتماع و اتّفاق آن أهل نفاق و شقاق فرمود حسب الأمر جمعيّت ايشان منعقد و يحيى كه در علم به اعتقاد آن طايفه منفرد بود نيز حاضر شد .\r\nدر آن وقت مأمون حكم فرمود كه بواسطهء جلوس سلالهء حضرت سيّد - الأنبياء أبى جعفر محمّد بن علىّ الرّضا عليه السّلام فرش و مسند چهار بالش گسترانيدند و دو سوره گذاشتند و آن حضرت عليه السّلام در ميان مسورتين نشست و آن برگزيدهء ايزد متعال در آن وقت در سنّ نه سال بود و چند ماه و يحيى أكثم در مقابل آن حضرت عليه السّلام نشست و مردم در مراتب حال خود بر پاى ايستادند و مأمون بر مسند ديگر كه مثل مسند آن حضرت عليه السّلام و متّصل به آن بود قرار گرفت .\r\nدر دم يحيى بن أكثم گفت : يا أمير المؤمنين آيا مرا اذن ميدهى كه مسأله از أبى جعفر سؤال كنم ؟\r\nمأمون گفت : طلب اذن و رخصت از آن حضرت نماى .\r\nيحيى بن أكثم روى به آن امام الأكرم آورده گفت : جعلت فداك مرا اذن ميدهى كه مسأله از شما سؤال نمايم ؟\r\nآن حضرت عليه السّلام فرمود : اگر ميخواهى سؤال كن .\r\nيحيى گفت : جعلت فداك چه ميگوئى كه در محرم كه قتل صيد نمود ؟\r\nأبو جعفر گفت : كه آن صيد را محرم ذبح در حلّ نمود يا در حرم محترم ؟\r\n","description":"","footnote":"","page_name":" 201 ","page_number":203},
  {"content":"\r\nعالم بحرمت بود يا جاهل ؟ قتل صيد از روى دانستگى نمود يا از روى خطا ؟\r\nآيا صيّاد محرم آزاد بود يا بنده ؟ صغير بود يا كبير ؟ متعدّى بقتل صيد بود يا قبل از آن نيز مثل آن عمل كرده بود ؟ و آن صيد از ذوات الطَّير بود يا از غير آن ، صيد كوچك بود يا بزرگ ؟ و محرم صيّاد مصرّ است بر آن فعل يا نادم ؟\r\nدر شب قتل صيد نمود يا در روز ؟\r\nآيا محرم در هنگام ذبح صيد محرم باحرام عمره بود يا محرم بحجّ ؟\r\nيحيى بن أكثم از جواب عاجز بلكه أبكم گرديد و عجز و انقطاع او بر جميع مردمان ظاهر و عيان شد .\r\nبعد از آن شروع در لجاجت نمود و چندان با حضرت در آن باب لجاجت كرد كه أهل مجلس همه كس حال او را دانستند .\r\nدر ساعت مأمون بعد از ملاحظه آن حالت فرمود كه : الحمد لله على هذه النّعمه و التّوفيق لى .\r\nشكر و سپاس مر خداى را لايق و سزاست كه چنين احسان و نعمت به من كرامت نمود و مرا توفيق عنايت فرمود كه : در رأى خود غلط نكردم .\r\nپس آنگاه روى بأهل بيت خود آورده فرمود : الآن حقيقت حال اين جوان بر شما ظاهر و عيان گرديد و آنچه منكر آن بوديد دانستند .\r\nبعد از آن روى بأبا جعفر محمّد بن علىّ الرّضا عليهما التّحيّة و الثّناء آورده گفت : يا أبا جعفر جعلت فداك آيا خطبهء امّ الفضل دخترم كه من راضىام از براى تو مينمائى و من او را به تو تزويج مينمايم اگر چه قوم بسيار بواسطهء اين كار من بينيهاى خود را به زمين خاك مال گردانند .\r\nأبو جعفر عليه السّلام فرمود : نعم .\r\n","description":"","footnote":"","page_name":" 202 ","page_number":204},
  {"content":"\r\nپس آنگاه آن ولىّ الله شروع در خطبهء نكاح نموده گفت :\r\nالحمد لله اقرارا بنعمته و لا إله الَّا الله اخلاصا بوحدانيّته و صلَّى الله على محمّد سيّد بريّته و الأصفياء من عترته .\r\nامّا بعد فقد كان من فضل الله على الأنام أن أغناهم بالحلال عن - الحرام فقال سبحانه : * ( وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ إِنْ يَكُونُوا فُقَراءَ يُغْنِهِمُ الله مِنْ فَضْلِه وَالله واسِعٌ عَلِيمٌ ) * .\r\nثمّ انّ محمّد بن علىّ بن موسى يخطب امّ الفضل بنت عبد الله المأمون و قد بذل لها من الصّداق مهر جدّته فاطمة بنت محمّد عليهما السّلام و هو خمسمائة درهم جيادا فهل زوّجته يا أمير المؤمنين بها على هذا الصّداق - المذكور ؟ پس مأمون گفت : آرى زوّجتك يا أبا جعفر أمّ الفضل ابنتى على الصّداق المذكور فهل قبلت النّكاح ؟\r\nحضرت أبا جعفر عليه السّلام فرمود كه : نعم قد قبلت ذلك و رضيت به .\r\nدر آن حال مأمون حكم فرمود تا ساير رجال بر مراتب حال عزّت و جلال خود از خاصّه و عامّه بجاى خود نشستند .\r\nريّان بن شبيب گويد : ما لبث و درنگ چندان واقع نشد كه در آن اثناء آواز مشابه آواز ملَّاحين بحركه در محاورات خود در هنگام اجراى سفينه به آن حدى مينمايد به گوش ما ميرسيد .\r\nناگاه ديديم كه خدم مأمون كشتى كه از نقره بر صورت گوساله ساخته بودند و آن را بطنابهاى ابريشم بسته ميكشيدند و آن مملوّ از غاليه بود و چون سفينه مملوّ از غاليه را در حواشى مجلس آوردند مأمون حكم فرمود تا محاسن\r\n","description":"","footnote":"","page_name":" 203 ","page_number":205},
  {"content":"\r\nخواصّ أصحاب را به آن غاليه خضاب كردند .\r\nبعد از آن بسراى عامّه آن كشتى را كشيدند و از آن غاليه سكنهء آن محال را مطيّب و خشبوى گردانيدند .\r\nپس آنگاه سفره كشيدند و مائده گذاشتند جميع مردمان از خواصّ ، و عوام از آن طعام تناول نمودند و هر چه خواستند از آن برداشتند و بعد از آن جوايز و عطايا بخلق الله تعالى به قدر مراتب ايشان از خزانهء مأمون بيرون آمده بطوايف امم از پيش و كم به همه مردم رسيد و خلايق متفرّق شدند و از خاصّهء ايشان كسى كه سزاوار و لايق آن محفل بود باقى ماند .\r\nدر آن هنگام مأمون به حضرت أبى جعفر عليه السّلام گفت : جعلت فداك اگر وقت بيند و صلاح دانند ذكر فقه در امور مفصّله از وجوه قتل صيد محرم از روى احسان و كرم بيان نمائى تا استفاده آن از شما نموده بحقايق وجوه آن صيد محرم واقف و عالم گرديم .\r\nأبو جعفر عليه السّلام بعد از استماع اين كلام فرمود نعم يا أمير المؤمنين هر گاه محرم قتل صيد در حلّ نمايد و آن صيد از كبار ذوات الطَّير بود بر او گوسفند لازم است .\r\nو اگر محرم اين كار در حرم كند بر او جزا مضاعف آن شاتست يعنى : دو گوسفند لازم است .\r\nو اگر صيد تخم در حلّ گذاشته بود و محرم قتل آن نمايد بر او كفّارهء برّه كه از شير مانده باشد لازم است .\r\nو اگر صيد تخم در حرم گذاشته بود و محرم قتل نمايد كفّاره بر محرم برّه و قيمت فرخست .\r\n","description":"","footnote":"","page_name":" 204 ","page_number":206},
  {"content":"\r\nو اگر صيد وحشى بود پس محرم اگر قتل حمار وحش نمايد بر او كفّارهء آن بقره لازمست .\r\nو اگر صيد مذبوح محرم شترمرغ بود كفّارهء آن شتر است .\r\nو اگر صيد آهو باشد كفّارهء آن گوسفند است .\r\nو اگر محرم چيزى از اين حيوانات را در حرم ذبح نموده باشد جزا و كفّارهء آن مضاعف صيد حلّ است * ( هَدْياً بالِغَ الْكَعْبَةِ ) * اين هدى بعد رسيدن كعبه لازمست .\r\nو اگر محرم باحرام حجّ ذبح صيد نمايد كه هدى بر او واجب گردد بايد كه نحر هدى بمنى نمايد .\r\nو اگر محرم باحرام عمره بود نحر هدى بمكَّه كند و كفّاره بر محرم خواه جاهل و عالم مساويست امّا در قتل عمد گناهست و در خطا از قاتل موضوع ، و مرفوعست و كفّارهء سيد بر محرم آزاد بر نفس او لازم است .\r\nامّا كفّارهء عبد محرم بر مالك و سيّد او واجب و لازم است ، و بر محرم صغير به حكم ايزد كبير كفّاره لازم نيست ، و بر محرم كبير كفّاره بموجب أمر ايزد واهب واجبست ، و محرم نادم بقتل صيد خواه در حلّ و خواه در حرم عذاب آخرت از او مرفوع و او از ألم بيغم است ليكن مصرّ بر قتل صيد به حكم حضرت مالك الرّقاب بر او در آخرت عذاب و عقاب است .\r\nمأمون چون استماع جواب بر وجه صدق و صواب از آن ولايت مآب نمود روى به حضرت امام محمّد التّقى عليه السّلام آورده فرمود أحسنت يا أبا جعفر أحسن الله اليك كار نيكو كردى خداى تبارك و تعالى نيكوئى كناد اگر شما صلاح دانيد از يحيى مسأله سؤال كنيد چنانچه او از شما سؤال نمود .\r\n","description":"","footnote":"","page_name":" 205 ","page_number":207},
  {"content":"\r\nدر آن حال أبو جعفر محمّد التّقى عليه سلام الملك المنّان روى مبارك خود آن برگزيده ايزد تعالى و تبارك بيحيى بن أكثم آورده گفت : يا يحيى از تو چيزى سؤال نمايم .\r\nيحيى گفت : جعلت فداك اين أمر اگر مختار شما بود مرا اباء و انكار نبود اگر مطَّلع و عارف بجواب باشم به خدمت معروض سازم و الَّا از شما استفاده نمايم .\r\nحضرت أبو جعفر عليه السّلام فرمود كه : اى يحيى مرا خبر ده از مردى كه در أوّل روز نظر بزن نمود نظر آن مرد بسوى آن زن بر او حرام بود چون روز بلند گرديد نظر آن مرد بر آن زن حلال شد و چون پيشين شد باز آن زن بر او حرام گرديد و چون وقت عصر شد حلال گرديد و چون وقت مغرب آمد حرام گرديد و چون وقت عشاء داخل شد باز آن زن به حكم ايزد كارساز حلال گرديد و چون نصف شب شد آن زن بر او حرام گرديد و بعد از طلوع فجر بأمر واهب أكبر باز حلال شد حال اين زن چيست و بچه سبب به او حلال مىشود و بر او حرام ميگردد .\r\nيحيى بن أكثم گفت : لا و الله من به اين مسأله مهتدى نگشتم و أصلا به وجوه جواب اين سؤال مطَّلع و مخبر نيستم اگر شفقت نمائى و از براى ما افاده فرمائى عين احسان است .\r\nحضرت أبو جعفر عليه السّلام فرمود كه : اين كنيز مرديست كه شخصى أجنبى در أوّل نهار نظر بسوى او نمود اين نظر بر آن أجنبى حرام بود ، و چون روز بلند شد آن كنيز را از مولى او ابتياع نمود پس بر او حلال شد و چون وقت ظهر شد مالك جديد او را آزاد گردانيد پس بر او حرام گرديد و چون وقت\r\n","description":"","footnote":"","page_name":" 206 ","page_number":208},
  {"content":"\r\nعصر شد آن معتقه را به عقد دوام بخواست پس بر او حلال شد باز در وقت مغرب او را ظهار كرد بر او حرام شد و چون وقت عشاء آمد كفّارهء ظهار داد بر او حلال گرديد و چون نصف شب شد او را مطلَّقه بيك طلاق گردانيد بر او حرام گرديد ، و بعد از طلوع فجر چون طلاق رجعى بود رجعت نمود پس بر او حلال شد .\r\nراوى گويد كه : در آن زمان مأمون روى بياران و أهل بيت خود ، و خويشان كه در آن مكان حاضر بودند آورده گفت : آيا در ميان شما كسى هست كه اين مسأله را به مثل اين جواب صواب تواند گفت : به اين منوال كه سابقا مذكور شد به آن قول عالم و عارف باشد و به آن ترتيب سؤال تواند كرد .\r\nگفتند : لا و الله بخداى عالم قسم است كه أمير المؤمنين در رأى از ما أعلم و أحكم است .\r\nمأمون گفت : ويحكم اين أهل البيت مخصوصند بفضل كه ديديد از ساير خلايق كه هيچ أحدى به آن رتبه و حال و فضل و كمال نرسيدند و صغر سنّ در اين جماعت مانع ايشان از وصول درجهء كمال نيست .\r\nآيا نميدانيد كه حضرت رسول صلَّى الله عليه و آله و سلَّم افتتاح دعوت به دعاء أمير المؤمنين علىّ بن أبى طالب عليه السّلام نمود و على پسر ده ساله بود و قبول اسلام در آن سنّ از أمير المؤمنين على عليه السّلام و حكم باسلام او به آن صغر سنّ فرمود و در سنّ ده سالگى غير أمير المؤمنين على عليه السّلام هيچ أحدى را باسلام دعوت ننمود و حسن و حسين قبل از بلوغ بسنّ شش سالگى به حضرت سيّد العربى النّبىّ الأبطحى بيعت نمودند و حضرت نبىّ صلَّى الله عليه و آله به غير ايشان مبايعت هيچ صبىّ را قبول نكرد باسلام نيز دعوت - صبيان رسول آخر الزّمان نمىنمود چنانچه قرآن و أحاديث هر دو مملوّاند به\r\n","description":"","footnote":"","page_name":" 207 ","page_number":209},
  {"content":"\r\nآن .\r\nآيا الحال معلوم شما شد كه علم و فضل اين طايفه چيزيست كه مخصوص است به اين قوم و هم * ( ذُرِّيَّةً بَعْضُها مِنْ بَعْضٍ ) * و اين سلسلهء رفيعه ذرّيّهء بعض انسان است از بعض آنچه از فضل و كما كه بواسطهء أوّل اين جماعت سارى و جارى بود همان بلا زياده و نقصان به جهت آخر ايشان واقع و عيانست .\r\nحضّار آن مكان همگى گفتند راست گفتى يا أمير المؤمنين و الله كه خلاف در آن نيست .\r\nبعد از آن قوم منصرف و متوجّه منازل خود گشتند و چون روز ديگر خسرو خاورى جهان ظلمانى را از أشعّهء جمال بيهمال خود نورانى گردانيد .\r\nمأمون حكم باحضار مردمان نمود چون خلايق حاضر شدند و زبده و خلاصهء اولاد سيّد المرسلين و امام الثّقلين أبو جعفر محمّد بن علىّ بن موسى بن جعفر بن محمّد بن علىّ بن الحسين بن علىّ بن أبى طالب سلام الله عليه و عليهم أجمعين نيز آن مجلس را از قدوم مسرّت و ميمنت لزوم خود خلد آئين بلكه رشك روضهء برين گردانيد .\r\nمأمون في الفور بتواضع آن پسنديدهء ربّ غفور از جاى خود برخاست و دست مبارك آن سرور را گرفته بر مسند خاصّ جاى داد و خود نيز بقرب جوار آن ولىّ كردگار قرار گرفت .\r\nدر آن أثر قواَّد و حجّاب و خاصّه و عمّال و باقى أصحاب از حضّار آن محفل و مآب شروع در تهنيت مأمون و أبى جعفر عليه سلام الملك الوهّاب نمودند .\r\nدر آن حال سه طبق نقره از بنادق مالامال كه از مشك و زعفران خمير كرده بندقها ساخته ميان آنها را خالى كرده رقعه‌ها كه مكتوب بأموال جزيله و عطاياى سنيّه بود و اقطاعات بسيار در جوف آن بنادق گذاشته بودند .\r\n","description":"","footnote":"","page_name":" 208 ","page_number":210},
  {"content":"\r\nمأمون حكم فرمود كه : بر خواصّ قوم منشور گردانند و چون آن بنادق به أمر مأمون منتشر گرديد بدست هر كه از آن بندقه در آمده بود چون شكافتند رقعه كه در آنجا بود بيرون آمده آن مبلغ را گرفته بر قوّاد و غير آن منتشر گرداند و عطايا و اقطاعات كه مخصوص هر كس بود بدره‌هاى زر در نزد مردم گذاشتند هر أحدى عطاياى خود برداشتند چون مردمان را منصرف بمنازل و مكان خود نمودند از جوايز و عطاياى آن مجلس أغنيا بودند و از يمن قدوم حضرت محمّد الجواد خلايق شهر نيز از عطايا و جوايز دلشاد شدند زيرا كه مأمون بوسيلهء آن حضرت و اكرام و احترام ايشان صدقات فراوان بر كافّهء مسلمانان نمود ، و پيوسته اكرام أبى جعفر عليه السّلام مىنمود و تعظيم و تكريم قدر آن سرور ميفرمود تا مدّت كه آن امام البريّات در حيات بود و مدام آن امام عليه السّلام مقدّم بر أولاد بر جميع أهل بيت خود ميداشت .\r\nو در روايت آمده كه بعد از آنكه مأمون دختر خود امّ الفضل را به حضرت أبى جعفر محمّد التّقى عليه سلام الله عزّ و جلّ نمود روزى در مجلس خاصّ بر سرير خلافت متمكَّن بود و أبى جعفر عليه السّلام نيز در آن محفل بسعادت و اقبال حاضر بود و يحيى بن أكثم و جمعى كثير از مردم نيز در مجلس بود .\r\nيحيى بن أكثم به حضرت أبى جعفر محمّد التّقىّ عليه سلام الملك العلىّ گفت : يا ابن رسول الله صلَّى الله عليه و آله و سلَّم جعلت فداك چه مىگوئى در خبر كه مرويست از جبرئيل عليه السّلام كه آن پيك ربّ الودود به رسول معبود نزول نمود و فرمود كه : يا محمّد بدرستى كه خداى عزّ و جلّ بشما سلام مىرساند و ميگويد كه : از أبا بكر سؤال نمائى كه آيا از من راضى است يا نه زيرا كه من از او راضيم .\r\nحضرت عليه السّلام فرمود : من منكر فضل أبى بكر نيستم ليكن واجب\r\n","description":"","footnote":"","page_name":" 209 ","page_number":211},
  {"content":"\r\nاست بر صاحب اين خبر واجب و لازم است أخذ مثال چيزى كه حضرت سيّد البشر در حجّة الوداع بيان نمود نمايد و آن حديث صحيح اينست كه فرمود :\r\nو كثرت علىّ الكذّابه و ستكثر فمن كذب علىّ فليتبوّأ مقعده من النّار .\r\nمعنى اين حديث سابقا سمت تحرير يافت .\r\nخلاصهء كلام سيّد الأنام تهديد كذوب لئام است كه دروغ بر آن پيغمبر عاليمقام عليه الصّلوة و السّلام بسته‌اند بدخول نار و سكون * ( دارَ الْبَوارِ جَهَنَّمَ - يَصْلَوْنَها وَبِئْسَ الْقَرارُ ) * .\r\nبعد از آن حضرت سيّد الأبرار فرمود كه : هر گاه حديث بشما رسد بايد كه آن حديث را بر كتاب الله عزّ و جلّ و سنّت من عرض كنيد اگر آن حديث موافق كتاب خداى خالق و سنّت من بود آن را فرا گيرد و آنچه مخالف كتاب ايزد وهّاب و سنّتم بود أصلا پيرامون آن نگرديد .\r\nبعد از آن حضرت أبى جعفر عليه السّلام فرمود كه : اين خبر بىشبهه موافق كتاب خداى أكبر نيست زيرا كه حضرت الله تبارك و تعالى فرمود كه :\r\n* ( وَلَقَدْ خَلَقْنَا الإِنْسانَ وَنَعْلَمُ ما تُوَسْوِسُ بِه نَفْسُه وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * هر گاه حضرت آله به بنده أقرب از رگ گردن بود و آنچه بر نفس هر كس وسوسه كند او عالم بر آن باشد .\r\nپس چون حضرت بيچون عالم برضاء أبى بكر از سخط او نباشد و حقيقت اين أمر بر حضرت ايزد داور مخفى و مستتر باشد تا آنكه واحد متعال سؤال از مكنون سرّ خود نمايد اين در نزد أرباب عقل و حال بغايت بديع بلكه محال است .\r\nپس از آن يحيى بن أكثم گفت : يا ابن رسول الله صلَّى الله عليه و آله و سلَّم از حضرت نبىّ الأبطحى منقول و مروى است كه آن مثل أبا بكر و عمر مثل جبرئيل\r\n","description":"","footnote":"","page_name":" 210 ","page_number":212},
  {"content":"\r\nو ميكائيل است .\r\nحضرت أبى جعفر محمّد التّقى عليه السّلام فرمود كه : جبرئيل و ميكائيل دو ملك مقرّب ايزد واهباند كه هرگز عاصى درگاه آله نشد و لحظهء از طاعت و بندگى ايزد غنىّ متقاعد نگشتند و أبا بكر و عمر شرك به حضرت واحد قادر آوردند و اگر چه بعد از شرك اسلام و ايمان بخداى تعالى و تبارك آوردند امّا أيّام شرك ايشان أكثر از أيّام اسلام و ايمان ايشان بود .\r\nپس محال است كه نبىّ متعال تشبيه أبا بكر و عمر بجبرئيل و ميكائيل عليهما السّلام نمايد .\r\nيحيى بن أكثم گفت : ايضا در روايت آمده كه حضرت رسول الله صلَّى الله عليه و آله و سلَّم فرمود كه :\r\nانّ أبا بكر و عمر سيّدا كهول أهل الجنّه در آن باب چه ميگوئى ؟\r\nامام البرايا محمّد التّقى عليه سلام الملك الفعّال فرمود كه اين خبر نيز بىشبهه محال است زيرا كه أهل جنّت بالتّمام جوانان باشند و أصلا كهل يعنى جمعى كه بسنّ كهولت باشند در جنّت أمثال آن طايفه نمىباشند ، و اين خبر را بنو اميّه وضع نمودند زيرا كه خبر مضادّ قول حضرت سيّد البشر است كه در حقّ حسن و حسين عليهما سلام الله الأكبر فرمود كه :\r\nهما سيّدا - شباب أهل الجنّه . يحيى بن أكثم گفت : از حضرت رسول عربى منقول و مرويست كه\r\nعمر بن الخطَّاب سراج أهل الجنّه .\r\nحضرت أبو جعفر عليه سلام الملك المتعال فرمود كه : يا يحيى اين نيز محال است بدرستى كه در جنّت ملائكة الله كه همهء آنها مقرّبين و حضرت آدم و محمّد صلَّى الله عليه و آله و سلَّم و جميع أنبياء و مرسلين ساكناند جنّت از أنوار\r\n","description":"","footnote":"","page_name":" 211 ","page_number":213},
  {"content":"\r\nاين جماعت مستضىء و مستنير نگرديد پس چون بنور عمر منوّر گردد .\r\nيحيى بن أكثم فرمود كه : يا أبا جعفر از حضرت پيغمبر عليه صلوات الملك الأكبر مرويست كه سكينه ناطق بلسان عمر است .\r\nيحتمل كه واضع اين حديث را مراد از اين كلام كذب التيام چنين باشد كه سكنهء بهشت در هنگام تكلَّم بلسان عمر متكلَّم گردند :\r\nمصراع :\r\nزهى دروغ كه أصلا نميرسد بفروغ .\r\nحضرت أبى جعفر عليه السّلام فرمود كه : من منكر فضل عمر نيستم ، ليكن أبا بكر از عمر فاضلتر بود مع هذا در بالاى منبر پيغمبر جليل القدر ميگفت كه انّ لى شيطانا يعترينى فاذا ملت فسدّدونى .\r\nمعنى اين حديث أبا بكر در پيشتر مذكور گرديد هر گاه حال أبا بكر با مزيد فضل نسبت بعمر بدان نهج ممتد و مستمرّ بود پس معلوم است كه حال عمر بچه نوع معيّن و مقرّر خواهد بود .\r\nيحيى گفت : كه يا أبا جعفر از حضرت رسول الله صلَّى الله عليه و آله و سلَّم مرويست كه فرمود اگر من برسالت مبعوث نميشدم هر آينه عمر بنبوّت ، و رسالت مبعوث ميگشت .\r\nچون اين كلام بسمع شريف أبى جعفر عليه السّلام رسيد فرمود كه كتاب الله تعالى كه منزل به حضرت سيّد الورى است أصدق از اين حديث است ، چنانچه الله تبارك و تعالى ميفرمايد : * ( وَإِذْ أَخَذْنا مِنَ النَّبِيِّينَ مِيثاقَهُمْ ، وَمِنْكَ وَمِنْ نُوحٍ ) * الآيه . . . .\r\nاى يحيى هر گاه حضرت آله از * ( مُحَمَّدٌ رَسُولُ الله ) * صلَّى الله عليه و آله و سلَّم أخذ ميثاق و پيمان در أزل نموده باشد پس چگونه ممكن است بدل -\r\n","description":"","footnote":"","page_name":" 212 ","page_number":214},
  {"content":"\r\nميثاق خاتم الرّسل از حضرت عزّ و جلّ بود مع هذا هيچ أحدى از أنبياء عليهم السّلام طرفة العين شرك به حضرت ايزد علَّام نياوردند و بنا بر حديث جدّم سيّد الأنام همگى و تمامى از أصلاب طاهره و أرحام زاكيه بنكاح تولَّد يافته به نبوّت و رسالت مبعوث شدند فكيف مشرك و كسى كه أكثر أيّام حياتش با شرك بخداى تعالى منقضى شده باشد بنبوّت مبعوث گردد .\r\nو ديگر آنكه حضرت رسول الله صلَّى الله عليه و آله و سلَّم فرمود كه من نبىّ ايزد بودم و آدم ميان روح و جسد مستمرّ و ممتدّ بود .\r\nيحيى بن أكثم گفت : يا بن رسول الله صلَّى الله عليه و آله و سلَّم مروى است كه حضرت نبىّ ايزد متعال فرمود كه : هيچ وقت حبس وحى بر من نشد الَّا آن كه مرا گمان چنان بود كه البتّه وحى بر عمر الخطَّاب نازل ميگردد .\r\nأبو جعفر امام محمّد التّقى عليه سلام الملك الوهّاب فرمود كه بىشبهه و ارتياب اين نيز محالست زيرا كه حضرت سيّد البشر را شكّ در أمر نبوّت سزاوار و درخور نيست بواسطهء آنكه واجب تبارك و تعالى ميفرمايد كه :\r\n* ( الله يَصْطَفِي مِنَ الْمَلائِكَةِ رُسُلًا وَمِنَ النَّاسِ ) * رسلا .\r\nپس چگونه ممكن باشد كه نبوّت از آنكه برگزيدهء حضرت عزّ و جلّ بود به كسى كه مشرك بخداى لم يزل بود منتقل گردد ؟\r\nيحيى بن أكثم گفت كه : يا ابن رسول الله عليه السّلام از نبىّ الهاشمى منقول و مرويست كه\r\nلو نزل العذاب لما نجا منه الَّا عمر . أبى جعفر محمّد التّقى عليه السّلام فرمود كه : اين نيز محالست زيرا كه حضرت قادر عالم خطاب مستطاب به نبىّ الأكرم نموده ميگويد كه : * ( وَما كانَ الله لِيُعَذِّبَهُمْ وَأَنْتَ فِيهِمْ وَما كانَ الله مُعَذِّبَهُمْ وَهُمْ يَسْتَغْفِرُونَ ) * .\r\nپس ايزد أكبر به حضرت پيغمبر خبر داد كه مادامى كه آن حضرت جليل\r\n","description":"","footnote":"","page_name":" 213 ","page_number":215},
  {"content":"\r\nالقدر در ميان آن جماعت بسعادت و اقبال اقامت داشته باشد و مادامى كه امّت توبه و انابت و استغفار بربّ العزّت نمايند بر آن جماعت عذاب و مشقّت نباشد .\r\nو از سيّد الزّكى عبد العظيم الحسنى صلَّى الله عليه و آله و سلَّم منقول و مرويست كه من به حضرت محمّد بن علىّ بن موسى عليهم السّلام گفتم كه : يا ابن رسول الله صلَّى الله عليه و آله و سلَّم من اميدوارم كه تو قائم از أهل بيت محمّد صلَّى الله عليه و آله و سلَّم بوده همان قايم كه زمين را مملوّ گرداند از قسط و عدل بعد از آنكه پيشتر از ظلم و جور پر شده باشد .\r\nآن حضرت عليه السّلام فرمود كه : نيست هيچ أحدى از سلسلهء علَّيهء أهل بيت ما الَّا آنكه او قايم بأمر آله و هادى خلق بدين الله است ليكن قايم كه به حكم خداى مهيمن زمين را از أهل كفر و انكار پاك گردانيده آن را مملوّ از قسط و عدل سازد .\r\nاو آنچنان كسى است كه بر مردمان ولادت ايشان مخفى و پنهانست هم نام و هم كنيت پيغمبر عليه الصّلوة و السّلام است و آن قائمست كه زمين منتظر قدوم مسرّت و ميمنت لزوم اوست و هر صعب جهان بر آن حضرت بغايت آسان گردد و هنگام خروج و ظهور آن سرور أصحاب او چون بعدد أهل بدر كه آن سيصد و سيزده نفرند رسد .\r\nالبتّه آن امام الجنّ و البشر ظاهر گردد و آن جماعت از أقاصى بلاد زمين در مكان كه آن حضرت عليه السّلام بود حاضر گردند و از اينجاست قول خداى تبارك و تعالى * ( أَيْنَ ما تَكُونُوا يَأْتِ بِكُمُ الله جَمِيعاً إِنَّ الله عَلى كُلِّ شَيْءٍ قَدِيرٌ ) * .\r\nپس هر گاه اين عدد مذكور از أهل اخلاص مجتمع گردند حضرت ايزد أكبر أمر آن خلاصهء أولاد سيّد البشر را بر خلايق ظاهر گرداند و چون به حكم\r\n","description":"","footnote":"","page_name":" 214 ","page_number":216},
  {"content":"\r\nحضرت بيچون آن جماعت أهل اخلاص به عقد كامل گردند و آن ده هزار مردند در همان ساعت آن امام الامّه باقبال و سعادت خروج بر أهل كفر ، و ضلالت و ساير أصحاب خلاف و بدعت نموده باذن خداى تعالى ظاهر گردد و پيوسته قتل أعداى خداى عزّ و جلّ نمايد چندان كه حضرت لم يزل از آن زبدهء أولاد سيّد الرّسل از قتل آن كفره راضى گردد .\r\nو عبد العظيم رضى الله عنه گويد كه : من گفتم يا سيّدى چون معلوم آن ولىّ حضرت بيچون گردد كه ايزد بارى از او راضى است ؟\r\nامام الامّه فرمود كه : رضاى واجب تعالى از آن امام الورى عليه السّلام به اين نوع ظاهر گردد كه حضرت ربّ العزّت در دل آن حضرت القاء رحمت نمايد تا بر بقاياى امّت مرحمت فرمايد و چون بمدينه سيّد البريّه داخل گردد لات و عزّى را بيرون آورده بسوزاند .\r\n","description":"","footnote":"","page_name":" 215 ","page_number":217},
  {"content":"\r\n\r\nذكر بيان احتجاج أبى الحسن علىّ بن محمّد النقى عليه السّلام در چيز از توحيد و غير آن از علوم دينيّه و دنيويّه بر أصناف امم مخالف و بعضى از مؤالف\r\nمرويست كه شخصى از حضرت أبى الحسن على النّقى عليه السّلام از توحيد ايزد علَّام سؤال و استعلام نمود .\r\nأبو الحسن عليه السّلام فرمود كه : خداى عزّ و جلّ هرگز از يگانگى زايل نشد و در أزل تنها بود و هيچ چيز با او نبود پس از آن خلق أشياء نمود و بواسطهء نفس أقدس و ذات مقدّس خود اختيار أسماء فرمود و أسماء و حروف با حضرت واحد عليم در قديم بودند و هرگز از او زايل نبودند پس از اينجاست كه نوشته شده كه خداى عزّ و جلّ در أزل موجود لم يزل است .\r\nبعد از آن تكوين و ايجاد آنچه مراد و مطلب خلَّاق العباد بود اراده نمود لا رادّ لقضائه و لا معقّب لحكمه قضا و أمر قادر واحد به هيچ وجه من الوجوه ردّ - نگردد و حكم عالم واهب بعد از ارادهء وقوع أمر در تراخى و معقّب نماند .\r\n","description":"","footnote":"","page_name":" 216 ","page_number":218},
  {"content":"\r\nأوهام متوهّمين در ذات ربّ العالمين تايه و نظرات طارقين قاصر و واله ، و أوصاف واصفين حقايق صفات كاملهء أرحم الرّاحمين متلاشى و متشابه و أقوال مبطلين مضمحلّ و مكاره از ادراك ذات پروردگار عظيم بواسطهء عجيب شأن و علوّ مكان مهيمن سبحان و حضرت آلهى در موضع و محلّ لا يتناهى است و به مكان كه به چشم اشاره به آن به هيچ وجه من الوجوه نتوان نمود و بعبارت و بيان ذكر آن نتوان فرمود هيهات ، هيهات از جمعى كه ادراك اين سخنان نتوانند نمود .\r\nأحمد بن اسحاق حكايت كند كه من به خدمت حضرت أبى الحسن علىّ بن محمّد التّقى بن علىّ الرّضا عليه سلام الله تعالى چيز نوشتم و از حقيقت رؤيت ربّ العزّت كه ميان امّت بغايت شهرت دارد سؤال نمودم .\r\nآن حضرت عليه السّلام فرمود كه : رؤيت جايز و متصوّر نيست مادام كه ميان رائى و مرئى هوائى نبود كه نفاذ بصر مبصر كند و خطوط خيط شعاع بصر بمرئى رساند پس جاى كه هوا منقطع گردد و ضياء معدوم شود البتّه رؤيت صحيح و ممكن نبود زيرا كه در رؤيت اتّصال ضياء ميان رائى و مرئى و أشباه صبورى واجب است و حضرت الله تعالى منزّه از شبه و ضدّ و ندّ است .\r\nبناء عليه ثابت شد كه بر حضرت حقّ سبحانه و تعالى رؤيت بأبصار جايز و سزاوار نباشد زيرا كه أسباب لا بدّ است كه متّصل بمسبّبات بود .\r\nو از عبّاس بن هلال مرويست كه من از حضرت أبى الحسن على النّقى عليه السّلام سؤال از قول خداى عزّ و جلّ * ( الله نُورُ السَّماواتِ وَالأَرْضِ ) * نمودم .\r\nآن حضرت عليه السّلام فرمود كه : حضرت الله تبارك و تعالى هادى - جمعى كه در آسمانها و هادى جمعى در زمينها و هادى كسى است كه اجابت دعوت رسل حضرت عزّ و جلّ نمايد .\r\n","description":"","footnote":"","page_name":" 217 ","page_number":219},
  {"content":"\r\n\r\nدر بعضى از روايات آمده كه حضرت أبى الحسن علىّ النّقى عليه السّلام در رساله كه بأهل أهواز شيراز قلمى نمود در هنگامى كه آن جماعت از آن - ولىّ ايزد متعال از جبر و تفويض استعلام و سؤال نمودند و جواب كه آن ولايت مآب در آن باب ارسال فرمود به اين مضمون مكتوب و مرقوم بود كه جميع امّت قاطبة اجتماع نمودند بر آنكه أصلا اختلاف ميان امّت نيست كه قرآن حقّ است و هيچ شكّ و ريب در قرآن به اعتقاد جميع فرق امّت نيست و ايشان بر اجتماع مصيباند و بتصديق آنچه حضرت ذو الجلال به نبىّ المتعال - ارسال و انزال نمود مهتدى و مثيب و ادراك فيوضات چنان فايز و با نصيباند چنانچه حضرت صلَّى الله عليه و آله و سلَّم فرمود لا يجتمع امّتى على ضلالة .\r\nپس آن سرور خبر داد كه هر چه امّت بر آن اجتماع نمايند و بعض آن مخالف بعض ديگر نباشد بىشبهه و گمان آن حقّ و عيانست ، پس معنى حديث همين وجه بود كه آن ولىّ ايزد معبود مذكور و بيان نمودند آنچه جهّال امّت و معاندان أهل ملَّت بر وفق و خواهش و رويّت خود تأويل فرمودند و ابطال حكم كتاب حضرت مالك الرّقاب نموده تابع أحكام أحاديث مزوّره و روايات مزخرفه و أهواء مرديه مهلكه كه مخالف نصّ كتاب ايزد وهّاب و بر خلاف تحقيق آيات و أصحاب نيّرات و أحاديث معجز سمات رسالتمآب بود شدند و ما سؤال از حضرت واحد متعال مىنمائيم كه ما را موافق گرداند بصواب ، و هدايت و ارشاد نمايد به آنچه منتج ثواب بود در مرجع و مآب .\r\nبعد از آن ، آن امام الانس و الجانّ عليه سلام الملك المنّان فرمود كه هر گاه كتاب حضرت ايزد وهّاب شاهد بتصديق خبر و تحقيق آن باشد ، و طايفهء از امّت از روى جهل و ضلالت منكر أحكام صدق التيام آيهء كلام ملك علَّام\r\n","description":"","footnote":"","page_name":" 218 ","page_number":220},
  {"content":"\r\nگشته آن را معارضه بحديث از اين أحاديث مزوره نمودند .\r\nپس بوسيلهء اين انكار آشكار و دفع كتاب مهيمن غفّار آن طايفه أشرار كفّار ضلَّال گرديد و خبر كه تحقيق آن از كتاب ايزد سبحان معروف و بيان و معلوم و عيان گردد آن نيز از جملهء أحاديث مجمع عليه مروى از حضرت النّبى صلَّى الله عليه و آله و سلَّم است .\r\nچنانچه آن پيغمبر جليل القدر فرمود كه :\r\nانّى مستخلف فيكم خليفتين كتاب الله تعالى و عترتى ما أن تمّسكتم بهما لن تضلَّوا بعدى و انّهما لن يفترقا حتّى يردا علىّ الحوض .\r\nو اين حديث سيّد البشر بلفظ ديگر از آن سرور نيز در همين معنى نقل و مشتهر است و اين بعينه قول نبىّ صلَّى الله عليه و آله و سلَّم است كه فرمودند\r\nانّى تارك فيكم الثّقلين كتاب الله و عترتى أهل بيتى و انّهما لن يفترقا حتّى يردا علىّ الحوض أما أنّكم إن تمسّكتم بهما لن تضلَّوا .\r\nپس چون ما آنچه شواهد اين حديث و نصّ بر اين معنى است در كتاب الله ديديم كه موجود و مذكور است مثل قول خداى تعالى * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ ) * .\r\nو أكثر روايات علماء متّفق است كه اين آيه در شأن عاليشأن حضرت أمير المؤمنين على عليه صلوات الله الملك المنّان نازل و عيان گرديد چه آن حضرت عليه السّلام تصدّق انگشترى خود بسائل نمود در حالتى كه آن بندهء خاشع خاضع در نماز ايزد رافع راكع بود لهذا ربّ غفور اين فعل آن حضرت ( ع ) را مشكور گردانيد و انزال و ارسال اين آيهء جلالت پايه در شأن أمير المؤمنين على عليه السّلام و التّحيّه نمود .\r\nپس از آن يافتيم كه حضرت رسالتمآب اين مقدّمه را بر تمامى أصحاب\r\n","description":"","footnote":"","page_name":" 219 ","page_number":221},
  {"content":"\r\nيعنى ولايت آن ولايتمآب را به اين لفظ خاصّ بر عوام و خواصّ بانجام بيان و انصرام رسانيد كه :\r\nمن كنت مولاه فعلىّ مولاه اللَّهمّ وال من والاه و عاد من عاداه .\r\nو نيز حضرت رسول عزيز صلَّى الله عليه و آله و سلَّم فرمود : علىّ يقضى دينى و ينجر موعدى و هو خليفتى عليكم بعدى .\r\nو همچنين قول حضرت سيّد المرسلين است در هنگامى كه حضرت أمير المؤمنين على عليه السّلام را بنيابت خود در مدينه بخلافت بگذاشت .\r\nحضرت أمير المؤمنين على عليه السّلام چون تاب مفارقت سيّد الأنام عليه الصّلوة و السّلام نداشت گفت : يا رسول الله صلَّى الله عليه و آله و سلَّم مرا بانساء و صبيان در مدينه حرسها الله عن نوائب الحدثان ميگذارى و خود باقبال و سعادت متوجّه جهاد أهل كفر و ضلالت ميگرديد . هيهات ، هيهات مفارقت شما بر ما بغايت صعب و دشوار و بىنهايت محنت و آزار است .\r\nچون رسول بيچون ميدانست كه أمير المؤمنين على عليه سلام الملك الوهّاب در فراق آن حضرت صلَّى الله عليه و آله و سلَّم در غايت شدّت و بىتاب و بسيار بسيار در قلق و اضطراب است گفت :\r\nيا علىّ أما ترضى أن تكون منّى بمنزلة هرون من موسى عليه السّلام الَّا انّه لا نبىّ بعدى .\r\nراوى گويد : چون حضرت أبى الحسن علىّ بن محمّد التّقى عليهما - السّلام كلام معجز نظام حقيقت انجام به اين مقام رسانيد فرمود كه : ما ميدانيم و بر ما به حكم واجب تبارك و تعالى ظاهر و هويدا گرديد كه كتاب مستطاب ايزد وهّاب شاهد بر تصديق اين أخبار است و اين شواهد محقّق گرديد پس بر امّت اقرار به آن لازم است زيرا كه اين أخبار و أحاديث نبىّ الانس و الجانّ\r\n","description":"","footnote":"","page_name":" 220 ","page_number":222},
  {"content":"\r\nموافق قرآن و قرآن موافق أخبار رسول آخر الزّمان است و چون ما اين چيزها را موافق كتاب خدا و كتاب خدا را موافق اين أخبار يافتيم همين دليل است بر آنكه ما را اقتدا به اين أخبار واجب و لازم است و تعدّى و انحراف و تفريط و اعتساف از آن جايز نيست مگر أهل تمرّد و عناد و أصحاب ظلم و فساد را .\r\nبعد از آن آن ولىّ سبحان فرمود كه : مراد و قصد ما از كلام در جبر و تفويض و شرح و بيان هر يك آنست و اينكه ما بيان اتّفاق قرآن بأخبار و اتّفاق أخبار به قرآن نموديم بواسطهء آنست كه هر گاه هر دو متّفق باشند دليل آنچه ما ايراد و بيان آن نمائيم خواهد بود و قوّت از براى آنچه ما بيان فرمائيم از اين ظاهر و عيان خواهد شد إن شاء الله تعالى .\r\nپس آن امام الخلائق عليه السّلام فرمود كه : در هنگامى كه از حضرت ولىّ الخالق جعفر بن محمّد الصّادق عليه السّلام سؤال از جبر و تفويض نمودند آن حضرت عليه السّلام فرمود كه :\r\nلا جبر و لا تفويض بل أمر لكن بين أمرين .\r\nدر آن حال جمعى از آن ولىّ ايزد متعال سؤال نمودند كه يا بن رسول الله صلَّى الله عليه و آله و سلَّم پس آن أمر بچه وجه باشد .\r\nآن حضرت ( ع ) فرمود كه : صحّت عقل و تخليت سرب ، و مهلت در وقت ، و زاد از قبل راحله ، و سبب كه مهيّج فاعل بر فعل باشد .\r\nپس اين پنج چيز تا آن فعل حاصل و مصدر گردد و هر گاه بنده چيزى از صفات خمسه را كم كند البتّه عمل از آن بنده مطرح بحسب واقع خواهد شد و آن فعل كما ينبغى و يليق بحيّز وقوع و تحقيق مصدر نخواهد شد و من از براى هر يك از اين أبواب ثلاثه كه جبر و تفويض و منزلت كه ميان اين منزلتين\r\n","description":"","footnote":"","page_name":" 221 ","page_number":223},
  {"content":"\r\nاست مثل ميزنم كه طالب آن را بمعنى نزديك گرداند و بر او شرح و بحث از آن بغايت سهل و آسان سازد و قرآن ايزد وهّاب به حكم آيات و بتحقيق تصديق بيّنات خود در نزد أولو الألباب شاهد صواب در آن باب بود و با لله العصمة و التّوفيق و منه الاعانة بالتّحقيق في كلّ أمر حقيق .\r\nبعد از آن أبى الحسن علىّ بن محمّد التّقى عليه السّلام فرمود كه : امّا جبر آن قول آن كسى است كه زعمش آن بود كه خداى عزّ و جلّ جبر بندگان خود بر فعل معاصى متّصل نمايد و در آخرت ايشان را بر فعل معصيت عذاب و عقوبت فرمايد و هر قايل بو الفضول كه قايل به اين قول نامعقول گردد آن كس ظلم بر ذات الله تعالى و تقدّس و كذب نيز بر واحد مقدّس لازم و ثابت گرداند و ردّ قول خداى تعالى نمايد چنان كه واجب تبارك و تعالى در تنزيه و تقديس ذات أقدس خود فرمايد كه : * ( وَلا يَظْلِمُ رَبُّكَ أَحَداً ) * .\r\nو در محلّ ديگر ميفرمايد كه : * ( بِما قَدَّمَتْ يَداكَ وَأَنَّ الله لَيْسَ بِظَلَّامٍ لِلْعَبِيدِ ) * و مثل اين آيات در اين معنى بسيار است پس كسى را زعم چنان باشد كه بنده مجبور بر معاصى و مقهور بر ملاهى و مناهى است آن عاصى از روى جهل - حوالهء گناه بر آله عزّ و جلّ نمايد و عقوبت بنده را بعد از فعل معصيت جور و ظلم از خداى عالم قياس فرمايد .\r\nمصرع :\r\nزهى تصوّر باطل زهى خيال محال و كسى كه پروردگار خود را ظالم گويد آن شخص كذب بر حضرت ايزد واهب نسبت داده كه از آن كذب منفّر به اجتماع امّت پيغمبر صلوات الملك الأكبر كفران بدر لازم آيد از باب عقل و هوش و أصحاب علم و فضل در باب\r\n","description":"","footnote":"","page_name":" 222 ","page_number":224},
  {"content":"\r\nبندهء مجبور از حضرت ربّ غفور و عقاب او در آخرت بواسطهء فعل نامشكور و تعذيب او به عذاب نامحصور در يوم النّشور چنين مثل زدند كه مردى مالك غلام شد كه آن غلام به غير نفس نافرجام خود مالك هيچ عرض از عروض دار الملام دنيا نيست و مولاى او مطَّلع و عالم بحقايق فقرا و بالتّمام است مع هذا مولا او را أمر نمايد كه ببازار رفته حاجت او را بانجام و انصرام رساند و حال آنكه قيمت آنچه عبد را أمر باحضار آن نمود با آن غلام نباشد و مالك عالم باشد كه حاجت او در جاى محفوظست كه هيچ أحدى در أخذ آن از صاحب و مالكش بدون تسلَّى و رضاى او را بثمن ميسّر و ممكن نيست مع هذا مالك عبد نفس خود را به عدالت در نزد جميع فرق امّت موصوف و مشتهر گردانيده و ذات خود را بحكمت و انصاف و عدم جور و اعتساف شهرت داده بندهء خود را تهديد و وعيد نمايد كه اگر تو از بازار باعدام انصرام حاجت بنزد ما مراجعت نمائى ترا عقوبت برون از حدّ طاقت تو نمايم و آن عبد بعد از وعيد و ابرام ببازار رود و بواسطهء آن أخذ حاجت مالك سعى تمام بانجام رساند ليكن بواسطهء مانع كه او را منع و انصرام و اتيان حاجت بدون ثمن و قيمت نمايد نتواند آن را باتمام رساند و خود قادر به قيمت حاجت نبود بالاخره خائب و به غير نيل مقصد و حاجت به خدمت مالك مراجعت نمايد مولى در همان ساعت بر او غضب كرده عقوبت فرمايد كه چرا به غير انصرام حاجت ما مراجعت نمودى بيقين هر كه مرتكب چنين أمر گردد بيشبهه آن ظالم متعدّى و مبطل با تفريط و تعدّيست و حال آنكه او موصوف است به عدالت و منعوتست بحكمت و نصفت .\r\nو اگر عقوبت مرتكب معصيت و خطيئت نكند لازم آيد تكذيب نفس خود نمايد آيا نه واجب است بر حضرت مالك الرّقاب كه آن عاصى كذّاب را عذاب\r\n","description":"","footnote":"","page_name":" 223 ","page_number":225},
  {"content":"\r\nو عقاب فرمايد و كذب و ظلم مرد و منافى عدل و حكمت ايزد عالمست تعالى الله عمّا يقول المجبّره علوّا كبيرا .\r\nبعد از آن حضرت امام العالم عليه السّلام و التّحيّة بعد از كلام طويل فرمود و امّا تفويض كه حضرت جعفر الصّادق عليه السّلام ابطال آن كرد و كسى كه آن را دين و اعتقاد و آئين خود گرداند و او را خاطى عاصى شمرد پس آن مناط به قول قايل است كه گويد : حضرت عزّ و جلّ تفويض أمر نمود بسوى عباد و اختيار أمر و نهى بايشان داد و همگى أنام را مهمل و بر فساد گذاشت .\r\nآنگاه آن ولىّ الله فرمود كه در اينجا كلام دقيق رشيق أنيق حقيق است كه به غير أئمّه المهديه از عترت سيّد البريّه أحدى بغور و دقّت آن نتواند رسيد بلكه پيرامون آن كلام صدق التيام نميتوانند گرديد و ليكن أئمّه عليهم السّلام فرمودند كه : حضرت متعال تفويض أمر بعباد بر جهت اهمال نمايد هر آينه فساد لازم آيد كه حضرت ايزد بارى تعالى راضى باشد بهر فعل و شغل و كار و عمل كه بندگان اختيار آن نمايند و به آن عمل مستوجب ثواب از عزّ و جلّ گردند و أصلا در ارتكاب خطيئت او را آزار مشقّت نباشد و هر گاه اهمال از حضرت واحد متعال نسبت به آن بنده بىسعادت و اقبال واقع شده باشد ، پس آن بنده مستوجب عقاب از عزيز وهّاب نگردد و اين مقالت بر حسب عقل و رويّت منصرف گردد بر دو معنى .\r\nاوّل آنكه بندگان مستولى و متظاهر بر حضرت قادر سبحان باشند پس الزام ايزد علَّام نمايند كه قبول اختيار ايشان با رأى خلقان فرمايد بمعنى آنكه بنده را چندان قدرت بود كه الزام خداى تعالى كند كه او را برأى و اختيار او گذارد و اين أمر بالبداهة و اليقين مستكره و مستهجن جميع مخلوقين است يا\r\n","description":"","footnote":"","page_name":" 224 ","page_number":226},
  {"content":"\r\nآنكه بندگان بر حضرت وهّاب واجب بر وجه ايجاب گردانند كه أصلا حقّ سبحانه و تعالى نتواند كه آن جماعت را منع از اختيار در عمل براى مهمل ايشان كند اگر حال بدين منوال باشد پس بدرستى كه عجز و سستى ايزد تبارك و تعالى لازم آيد .\r\nمعنى دوّم آنكه حضرت عزّ و جلّ از ارادت بندگى و تكليف بندگان بأمر و نهى و غير آن عاجز و ناتوان باشد و چون مهيمن بيچون اختيار كفر و ايمان بدست خلقان گذاشت پس ايزد تعالى از ارادت بندگى و طاعت از بندهء ضعيف و بيقدرت بود .\r\nو مثل اين مثل مرديست كه مالك عبد به قيمت بواسطه خدمت شده كه بعد خريدن تا در حيات باشد در خدمت مالك سعى تمام نمايد و در محافل و مجالس تعريف فضل ولايت مالك خود فرمايد و بر وفق أمر و نهى او توقّف نمايد يعنى أقدام بمأمور به و اجتناب تمام بمنهىّ عنه مالك فرمايد و مالك عبد - دعوى كند كه او قادر قاهر و عزيز و حكيم است و بندهء خود را أمر و نهى كند و بر اتّباع و اقدام أمر موعود به ثواب عظيم نمايد و بر ارتكاب معصيت عبد او بعقاب أليم فرمايد آن بنده قليل الدّرك مخالف ارادهء مالك نموده بر أمر و نهى او توقّف و تدارك ننموده ، پس كدام أمر آن بندهء تيره سرانجام را أمر خلاف أمر مالك نمود و كدام نهى آن بنده را نهى از نهى مالكش فرموده كه بر ارادهء مولى و ولىّ نعمت خود نيامده و متابعت نفرموده بلكه پيوسته تابع ارادت - نفس خود باشد .\r\nچنانچه اگر مولى آن بنده را بواسطهء انصرام بعض حوائج به جاى ارسال دارد و با او قرار دهد كه بعد از وصول بفلان محلّ بايد كه چنين و\r\n","description":"","footnote":"","page_name":" 225 ","page_number":227},
  {"content":"\r\nچنين كنى و أصلا بر خلاف أمر من اقدام ننمائى و از فرموده تخلَّف و انحراف نفرمائى .\r\nآن عبد چون به مقصد رسيد بر دواعى و خواهش نفس و به تبعيّت هوى و هوس خود آن حاجت را بر خلاف قرار مؤسّس و مولى باساس رساند و مخالفت ولىّ نعمت را بر همگنان ظاهر گرداند و چون مراجعت و معاودت به خدمت مولى نمايد و مولى نظر كند بيند كه آن عبد بر خلاف مأمور به اتيان نمود ، بعد از اطماع نظر از روى تحيّر چون از وجه آن عمل ناموزون پرسد بنده در جواب گويد كه يا مولى چون شما تفويض أمر من كلّ الأمر مفوّض به من و مقرّر گردانيديد من نيز اعتماد بر آن نموده تابع هوا و هوس و بموجب دواعى و خواهش نفس خود معمول گردانيدم زيرا كه مفوّض اليه ممنوع و محصور عليه نيست بواسطهء آنكه تفويض و تحصير با هم مجتمع نگردند .\r\nپس از آن آن حضرت عليه السّلام فرموده كسى را كه زعم آن چنان باشد كه خداى تعالى تفويض قبول أمر و نهى بعباد خود نمود آن كس اثبات عجز بر خداى تعالى و تقدّس نمايد و بر حضرت قادر منّان قبول همه عمل بندگان از خير و شرّ واجب گرداند و أمر و نهى ايزد عزّ و جلّ را ضايع و باطل فرمايد .\r\nبعد از آن آن امام العالم صلَّى الله عليه و آله و سلَّم فرمود كه : خداى خالق خلق و ايجاد خلايق بقدرت خود نمود و ايشان را مالك استطاعت ، و قدرت گردانيد آنچه عبادت به آن توانند نمود از أمر و نهى مطَّلع و مخبر فرمود و از خلقان قبول اتّباع أمر نمود و از ايشان راضى آن گرديد و نهى ايشان از معصيت فرمود و ذمّ عاصيان و بيان عقاب آن جماعت بر عصيان نمود و خداى غفّار را اختيار در أمر و نهى خلايق است آنچه اراده نمايد أمر به آن فرمايد و از هر چه\r\n","description":"","footnote":"","page_name":" 226 ","page_number":228},
  {"content":"\r\nكراهيّت دارد نهى از آن نمايد و از اقدام أمر مثوبت رساند و از نهى عقوبت فرمايد بواسطهء آن استطاعت به بندگان خود عنايت فرمود تا متابع أمر ايزد أكبر گردند و اجتناب و ارتكاب معاصى او نمايند زيرا كه او عادل است و انصاف و حكومت از ايزد جبّار و او بالغ حجّت باعذار و انذار است و اختيار به حضرت كريم السّتّار است از بندگان حضرت خود هر كرا خواهد برگزيده او را مبعوث بخلايق جنّ و انس گردانيد .\r\nو اگر حضرت ايزد داور تفويض امور خود بعباد نمايد هر آينه جايز باشد كه قريش اختيار اميّة بن أبى الصّلت و أبى مسعود الثّقفى نمايند چه به اعتقاد خود ايشان اين دو نفر را أفضل از محمّد ميدانستند چنانچه ميگفتند كه : * ( لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ ) * آن طايفه از اين كلام آن دو كس را خواستند چنانچه حقايق تفسير اين آيه در بيان احتجاج سيّد المرسلين صلَّى الله عليه و آله و سلَّم عليهم أجمعين بر منافقين تحرير يافت .\r\nو در خبر آمده كه عباية بن ربعى چون از حضرت أمير المؤمنين على ( ع ) سؤال از استطاعت نمود آن حضرت عليه السّلام فرمود كه : آيا خلايق مالك - استطاعت و قادر بأفعال طاعت بدون ربّ العزّتاند يا بشفقت مرحمت حضرت واهب العطيّه و بامداد و معاونت او اقدام بر طاعت و عبادت نمايند ؟\r\nعباية ساكت گرديد .\r\nدر آن حال آن ولىّ ايزد متعال فرمود كه بگوى يا عباية .\r\nعباية گفت : من چه گويم تا شما به سعادت و اقبال حاضر باشيد أمثال ما مردم را ياراى كلام در اين محلّ و مقام نيست يا أمير المؤمنين علىّ .\r\nآن حضرت عليه السّلام فرمود كه تو مالك استطاعت بطاعت بوسيلهء عنايت\r\n","description":"","footnote":"","page_name":" 227 ","page_number":229},
  {"content":"\r\nو مرحمت ربّ العزّتى آنچنان خداى كه غير ترا نيز مالك استطاعت به واسطهء بندگى و طاعت خود گرداند .\r\nخلاصهء كلام آنكه آن حضرت عليه السّلام فرمود كه اگر حضرت واهب العطيّه بندگان خود را مالك استطاعت گرداند از اعطاء و احسان اوست و اگر سلب استطاعت و قدرت از ساير بريّت نمايد آن از بلاد قهّاريّت الوهيّت اوست الله تعالى و تبارك مالك چيزيست كه تمليك شما نمود و نيز مالك است آن را كه در تحت تصرّف شما مقدور و مقرّر فرمود .\r\nآيا نشنيدى كه جميع مردمان سؤال حول و قوّت از واهب العطيّه نمايند چنانچه ميگويند كه : لا حول و لا قوّة الَّا با لله .\r\nعبايه گفت : تأويل معنى اين كلمات چيست يا أمير المؤمنين ( ع ) ؟\r\nآن حضرت عليه السّلام فرمود كه معنى كلام آنست كه حول بما نيست ، از معاصى الله تعالى مگر به عصمت حضرت آله و ما را قوّت طاعت واهب العطايا نيست الَّا بعنايت امداد و اعانت حضرت ربّ العزّت .\r\nچون عبايه اين سخن شنيد برجست و هر دو دست و پاى آن امام الامّه را بوسيد .\r\nبعد از آن ولىّ ايزد سبحان فرمود كه : در قول خداى تعالى * ( وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ وَنَبْلُوَا أَخْبارَكُمْ ) * .\r\nو نيز در قول عزّ و جلّ : * ( سَنَسْتَدْرِجُهُمْ مِنْ حَيْثُ لا يَعْلَمُونَ ) * .\r\nو أيضا در قول ايزد أكبر * ( أَنْ يَقُولُوا آمَنَّا وَهُمْ لا يُفْتَنُونَ ) * .\r\nو قول الله تعالى : * ( وَلَقَدْ فَتَنَّا سُلَيْمانَ وَأَلْقَيْنا عَلى كُرْسِيِّه جَسَداً ) * .\r\nو قول واجب تعالى : * ( فَإِنَّا قَدْ فَتَنَّا قَوْمَكَ مِنْ بَعْدِكَ وَأَضَلَّهُمُ السَّامِرِيُّ ) * .\r\n","description":"","footnote":"","page_name":" 228 ","page_number":230},
  {"content":"\r\nو قول خداى تعالى كه در بيان أحوال موسى عليه السّلام ميفرمايد كه : * ( إِنْ هِيَ إِلَّا فِتْنَتُكَ ) * .\r\nو قول حضرت ايزد عالم : * ( لِيَبْلُوَكُمْ فِي ما آتاكُمْ ) * .\r\nو قول قادر سبحان : * ( ثُمَّ صَرَفَكُمْ عَنْهُمْ لِيَبْتَلِيَكُمْ ) * .\r\nو قول خداى كريم : * ( إِنَّا بَلَوْناهُمْ كَما بَلَوْنا أَصْحابَ الْجَنَّةِ ) * .\r\nو قول الله تعالى : * ( لِيَبْلُوَكُمْ أَيُّكُمْ أَحْسَنُ عَمَلًا ) * .\r\nو در محلّ ديگر عزّ و جلّ فرمايد : * ( وَإِذِ ابْتَلى إِبْراهِيمَ رَبُّه بِكَلِماتٍ ) * فتاب عليه .\r\nو در جاى ديگر گويد : * ( وَلكِنْ لِيَبْلُوَا بَعْضَكُمْ بِبَعْضٍ ) * .\r\nاى عبايه جميع اينها كه در قرآن خداى تبارك و تعالى آمده همگى و تمامى آن بمعنى اختيار است .\r\nپس از آن امام المشارق و المغارب أسد الله الغالب علىّ بن أبى طالب عليه سلام الله الملك الواهب فرمود كه اگر گويند كه حجّت در قول خداى تعالى * ( يَهْدِي مَنْ يَشاءُ ) * * ( يُضِلُّ مَنْ يَشاءُ ) * و آنچه مشابه اين آيه در اشتباه و خفا بود چيست ؟\r\nما گوئيم اين آيه را دو معنى مقتضى بر مجاز است .\r\nاوّل - آنكه إخبار قدرت ربّ العزّت باشد و بر هدايت آنكه خواهد و ضلالت كسى كه ارادهء اضلال نمايد و اگر ايزد جبّار جبر بندگان بر هدايت يا ضلالت نمايد هيچ أحدى از خلقان از فعل طاعت مستوجب مثوبت و از عمل معصيت مستحقّ عقوبت نگرديد چنانچه ما شرح و بيان نموديم .\r\nو معنى دوّم آنكه هدايت از حضرت واهب العطيّه شناسا گردانيدن\r\n","description":"","footnote":"","page_name":" 229 ","page_number":231},
  {"content":"\r\nبندگان بطريق طاعت و اعلام خلقان بطور معصيت باشد چنانچه در قرآن فرمايد كه : * ( أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * .\r\nخلاصهء كلام آنكه هدايت را دو اطلاقست أوّل هدايت عبارت از موصل مطلوبست و اطلاق ثانى هدايت عبارت ارائت طريق يا موصل مطلوبست در اين آيه حمل بر اطلاق معنى ثانى است .\r\nو حضرت أمير المؤمنين على عليه السّلام فرمود كه : هر آيه مشبّهه در قرآن حجّت بر حكم آيات كه أمر بر أخذ و تقليد آن باشد نيست .\r\nو آيات كه خلقان مأمور از حضرت ربّ غفور بأخذ و تقليد باشد آن مثل در قول عزّ و جلّ * ( هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه ) * .\r\nو در موضع ديگر مهيمن قادر ميفرمايد كه : * ( فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَه أُولئِكَ الَّذِينَ هَداهُمُ الله وَأُولئِكَ هُمْ أُولُوا الأَلْبابِ ) * .\r\nآنگاه حضرت عليه السّلام فرمود كه :\r\nيا اولو الالباب وفّقنا الله و إيّاكم لما يحبّ و يرضى و يقرّب لنا و لكم الكرامة الزّلفى و هدانا لما هو لنا و لكم هو خير و أبقى فعّال لما يريد الحكيم الجواد المجيد .\r\n\r\nاز أبى عبد الله الزّيادى منقول و مرويست كه چون المتوكَّل با لله را زهر دادند نذر كرد كه اگر حضرت شافى على الاطلاق او را شفاء بخشد تصدّق مال بسيار در راه ايزد غفّار نمايد .\r\nبعد از آنكه از آن سمّ مؤلم صحيح و سالم و از آن علَّت صحّت يافت فقها را جمع فرمود و از حدّ مال بسيار كه نذرش بر آن مبلغ قرار يافته بود سؤال\r\n","description":"","footnote":"","page_name":" 230 ","page_number":232},
  {"content":"\r\nنمود از تصدّق چه مقدار از مال از عهدهء عهد و نذر واحد متعال برائت ذمّت حاصل گردد .\r\nفقها در حدّ مال كثير اختلاف نمودند ، بعضى گفتند كه از تصدّق يك هزار درهم أمير المؤمنين را بيقين برائت ذمّت حاصل گردد .\r\nو بعضى گفتند : كه ده هزار درهم بمستحقّين تصدّق بايد نمود .\r\nو جمعى صد هزار درهم ميگفتند بواسطهء اختلاف فقها متوكَّل را اشتباه تمام بهم رسيد و در آن أمر متحيّر بود .\r\nحسن حاجب گفت : يا أمير المؤمنين اگر من جواب آنچه حقّ و صواب باشد بنزد شما آرم ما را عطا و صله از نزد شما خواهد بود يا نه ؟\r\nمتوكَّل فرمود : اگر بحقّ صدق جواب آرى ده هزار درهم به تو دهم و الَّا صد تازيانه زنم .\r\nچون خاطر حسن حاجب از حضرت ولىّ ايزد مهيمن يعنى امام مؤتمن أبى الحسن علىّ النّقى عليه السّلام جمع و مطمئنّ بود كه بعد از استعلام از آن امام الأنام آنچه موافق قول ايزد علَّام و مطابق شرع نبىّ الاكرام محمّد المصطفى عليه الصّلوة و السّلام باشد از آن حضرت استماع خواهد نمود و أخذ صلهء مشروط موعود از متوكَّل بىشبهه و ريب خواهد فرمود فلهذا راضى به شرط گرديد بعد از معاقدهء شرط و عهد حسن حاجب به خدمت ولىّ غنىّ واهب آمده عرض مرام بنزد آن امام عليه السّلام نمود .\r\nآن حضرت عليه السّلام فرمود كه : بمتوكَّل بگوى كه تصدّق هشتاد درهم بمستحقّين نمايد به حكم قادر عالم البتّه از عهدهء نذر و شرط بيرون آيد .\r\nفي الفور حسن بعد از استماع اين سخن از حضرت أبى الحسن ( ع ) به\r\n","description":"","footnote":"","page_name":" 231 ","page_number":233},
  {"content":"\r\nسرعت تمام خود را بمتوكَّل رسانيد و هر چه از آن ولىّ ملك العلَّام بعد از استعلام استماع نموده بود بالتّمام معروض گردانيد .\r\nمتوكَّل چون خبر شنيد گفت : اى حسن به خدمت حضرت أبى الحسن - مراجعت نمائى و از آن پسنديدهء ايزد متعال علَّت اين كلام استعلام و سؤال فرمائى .\r\nچون حسن حاجب بعد از معاودت به خدمت أبى الحسن على ( ع ) از وجه آن سؤال نمود آن سلالهء سيّد الرّسل فرمود كه خداى عزّ و جلّ خطاب مستطاب به حضرت رسالتمآب فرمود كه : * ( لَقَدْ نَصَرَكُمُ الله فِي مَواطِنَ كَثِيرَةٍ وَيَوْمَ حُنَيْنٍ ) * الآيه . . .\r\nاى حسن چون ما تعداد مواطن نصرت رسول خداى تبارك و تعالى نموديم آن هشتاد موضع بود .\r\nحسن حاجب در ساعت مراجعت بنزد متوكَّل نمود و آنچه از آن سرور استماع فرموده بعرض رسانيد .\r\nمتوكَّل بغايت فرحناك گرديد و ده هزار درهم موعود بحسن حاجب عطا نمود و فقها بعد از استماع دليل أبى الحسن علىّ النّقى عليه السّلام تصديق أقوال آن امام انس و جنّ نموده گفتند : كه * ( ذُرِّيَّةً بَعْضُها مِنْ بَعْضٍ [ احتجاج امام هادى ع بر يحيى اكثم و ساير فقها در قتل نصرانى 
  ]\r\nاز جعفر بن رزق الله منقول و مروريست كه در أيّام خلافت المتوكَّل با لله مرد نصرانى كه فجور بزن مسلمه كرد و او را در محكمهء او حاضر كردند ، همان كه متوكَّل بواسطهء آن عمل مهمل ارادهء اقامت حدود خداى عزّ و جلّ بر آن نصرانى مضلّ نمود در ساعت نصرانى به غير مهل و تأنّى عرض كلمهء طيّبهء شهادت - أشهد أن لا آله الَّا الله و أشهد انّ محمّدا رسول الله نموده مسلمانى اختيار\r\n","description":"","footnote":"","page_name":" 232 ","page_number":234},
  {"content":"\r\nفرمود .\r\nدر آن حال يحيى بن أكثم گفت : يا أمير المؤمنين در اقامت حدود و ترك آن هدم ايمان اين نصرانى نادانست .\r\nو بعضى از فقها گفتند : كه سه حدّ بر نصرانى در شريعت نبىّ العدنان لازم است .\r\nو بعضى از فقها گفتند : يا نصرانى چنين و چنين بايد كرد .\r\nچون متوكَّل ديد كه اختلاف در ميان أهل ملَّت در اقامت حدّ نصرانى به هم رسيد و هر كسى چيزى ميگويد : متوكَّل بدبير خود أمر نمود كه در آن باب كتاب به خدمت أبى الحسن علىّ النّقى عليه السّلام قلمى نمايد و از آنچه در شرع نبىّ الهاشمىّ بر آن نصرانى زانى از حدّ شرعى كه لازم باشد استعلام فرمايد بعد از آنكه كتاب متوكَّل به آن ولىّ عزّ و جلّ رسيد آن حضرت عليه السّلام فرمود كه آنقدر بر نصرانى زانى زنند كه بميرد .\r\nچون يحيى أكثم و باقى فقها مدّعيان علم اين فتوى از آن امام الأنام عليه السّلام شنيدند منكر قول آن امام الاكرم الأعلم گشته گفتند :\r\nيا أمير المؤمنين از أبى الحسن علىّ بن محمّد التّقى عليه السّلام از حقيقت اين حدّ سؤال و استعلام نمايد كه اين حكم او خلاف حقّ است و مطابق كتاب ايزد خالق و موافق سنّت رسول صادق نيست .\r\nمتوكَّل حسب الاستدعاء فقها به خدمت آن امام البرايا به اين مضمون تحرير و انشاء نمود كه : يا أبا الحسن عليه السّلام فقهاء مسلمين منكر فتواى چنيناند و ميگويند كه أصلا آيه در كتاب ربّ العالمين ناطق بر اين نيست و در شرع سيّد المرسلين صلَّى الله عليه و آله و سلَّم حكم چنين نيامده شما از كجا بر آن نصرانى\r\n","description":"","footnote":"","page_name":" 233 ","page_number":235},
  {"content":"\r\nزانى ضرب موت واجب ميگردانى ؟\r\nآن خلاصهء أولاد محمّد التّقى عليه سلام الملك السّبحانى در جواب آن طايفه مكتوب گردانيد كه :\r\n* ( بِسْمِ الله الرَّحْمنِ الرَّحِيمِ ) * * ( فَلَمَّا رَأَوْا بَأْسَنا قالُوا آمَنَّا بِالله وَحْدَه وَكَفَرْنا بِما كُنَّا بِه مُشْرِكِينَ فَلَمْ يَكُ يَنْفَعُهُمْ إِيمانُهُمْ ) * الآيه . . .\r\nمتوكَّل چون مطالعهء كتاب أبى الحسن علىّ النّقى عليه سلام الله الوهّاب نمود بعد از توبيخ و سرزنش فقها و باقى منكرين أصحاب در آن باب أمر بضرب نصرانى زانى فرمود كه چندان بزدند تا مرد و جسم خود را بمسكن سفر سپرد .\r\nيحيى بن أكثم چون در حضور متوكَّل الزام كامل از آن ولىّ ايزد عزّ و جلّ يافت زيرا كه مقرّر بعرض متوكَّل از روى عناد و جهل ميگفت كه در باب حدّ نصرانى زانى أبو الحسن عليه السّلام از روى نادانى غلط كرده بواسطهء آنكه حكم خلاف حقّ كه قرآن بر آن ناطق و بسنّت رسول صادق مطابق و موافق ثبت نمود .\r\nبعد از آنكه آن امام الأنام سند و شاهد از كلام ملك العلَّام بر آن دعوى و مرام گذرانيد و أحكام سنّت سيّد المرسلين عليه الصّلوة و السّلام بانجام ، و انصرام رسانيد و يحيى أكثم تيره سرانجام در آن محفل و مقام الزام تمام يافت چنان كه شرمندهء خاصّ و عامّ گرديد در آن أثناء از روى عصبيّت و عناد با عترت و أولاد نبىّ الأمجاد بخاطر فاتر ظلمت مآثر گذرانيد كه چيزى در اين محلّ از او بايد پرسيد كه حلّ بر او مشكل باشد و آن از أحكام شرع سيّد الرّسل نباشد لهذا از آن ولىّ واحد متعال سؤال نمود كه قول خداى تعالى در قرآن * ( سَبْعَةُ أَبْحُرٍ ما نَفِدَتْ كَلِماتُ الله ) * بحور سبعه را چه نام و كلمات الله كدام\r\n","description":"","footnote":"","page_name":" 234 ","page_number":236},
  {"content":"\r\nاست ؟ حضرت امام العالم عليه السّلام و التّحيّه فرمود كه : از بحور سبعه أوّل عين كبريت دوّم عين اليمين سوّم عين البرهوت چهارم عين الطَّيريّه پنجم جمه ماسيدان ، ششم جمه افريقيّه ، هفتم عين ماجروان ، و كلمات الله تعالى مائيم أئمّة الهدى أوصياى نبىّ الورى هاديان سبل و اولياى حضرت عزّ و جلّ كه شما مدرك علوم و فضايل و مستقصى أحوال أعيان و أماثل ما نبوده و نخواهيد بود .\r\n\r\nاز حضرت امام الوفىّ أبى الحسن العسكرى عليه السّلام منقول و مرويست كه به پدر بزرگوارم أبى الحسن علىّ النّقى عليه سلام الله الملك العلىّ رسيد كه مردى از فقهاء شيعهء ايشان سخنان دين و آئين با بعضى ناصبيان كه از روى بحث لجاج نمودند و الزام و احتجاج آن طايفه وخيم العاقبه فرمود چنانچه فضيحت ناصبى بر حاضران مجلس بحث بيّن و جلىّ گرديد .\r\nدر همان روز آن مؤمن بعد از الزام آن ناصبى لئام به خدمت امام الأنام أبى الحسن علىّ النّقى عليه السّلام آمد در صدر مجلس آن امام الجنّ و الانس فرش و مسند چهار بالش كه مخصوص آن خلاصهء آفرينش بود گسترده بودند و آن حضرت بر خارج مسند متّكى و مستند بود و در حضرت ايشان خلق فراوان بود از علويّين و بنى هاشم .\r\nامام العالم آن مؤمن فاضل عالم را هر ساعت مرفوع القدر ميگردانيد تا آنكه او را بر مسند خاصّ خود ساكن گردانيده روى مبارك بجانب آن مؤمن بندهء خاصّ ايزد تعالى و تبارك آورده اظهار اشفاق و احسان ما فوق تعريف و البيان نمود آن شفقت بر أشراف آن امّت بغايت سخت آمد امّا علويّين بعتاب\r\n","description":"","footnote":"","page_name":" 235 ","page_number":237},
  {"content":"\r\nتأجّل نمودند ليكن هاشميان شيخ ايشان شروع در تعجيل عتاب آن ولايتمآب نموده گفت : يا ابن رسول الله صلَّى الله عليه و آله و سلَّم اين چنين فعل و مهمّ از شما بغايت بديع و مبهم است كه عامى را بر سادات بنى هاشم اختيار نموده مقدّم دارى و جماعت طالبيان و عبّاسيان را از أمثال اين مردم متأخّر گردانى اين مقدّمه بر ما هاشميان بىنهايت صعب و گران است .\r\nحضرت أبى الحسن علىّ النّقى عليه سلام الملك المنّان چون اين سخنان بىبنيان از عبّاسيان و علويان استماع نمود فرمود كه اى ياران زنهار شما خود را در سلك جمعى از امّت كه حضرت ربّ العزّت در حقّ ايشان ميفرمايد كه : * ( أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ الله لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَهُمْ مُعْرِضُونَ ) * . آيا شما راضى بقول خداى عزّ و جلّ و حكم لم يزل او هستيد يا نه ؟\r\nگفتند : بلى ما از حكم و فرمان ملك تعالى راضى و شاكريم .\r\nدر آن حال آن ولىّ ايزد متعال فرمود كه : حضرت لا يزال در كتاب لازم - الاقبال ميفرمايد كه : * ( يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ الله لَكُمْ ) * الى قوله * ( أُوتُوا الْعِلْمَ دَرَجاتٍ ) * معنى آيه * ( وَالله أَعْلَمُ ) * آن است بالبدايه اى أهل ايمان هر گاه شما را مأمور گردانند كه در مجالس ، و محافل جاى بر مؤمنان ديگر تنگ مگردانيد بايد كه اطاعت قول آن جماعت را واجب و لازم دانيد تا حضرت حقّ سبحانه و تعالى بر شما تنگ نگيرد بناء عليه بر هر أحدى از مؤمن واجب و لازم و فرض متحتّم است كه از براى هر مؤمن عالم راضى نگردد جز قدر رفيع و شرف و توقيع را و او را از مؤمن غير عالم أشرف و أكرم داند چنانچه مؤمن را از غير مؤمن أشرف و أكرم ميداند .\r\n","description":"","footnote":"","page_name":" 236 ","page_number":238},
  {"content":"\r\nخلاصهء كلام آنكه حضرت واحد علَّام أهل ايمان و أهل علم و عرفان را رفيع الدّرجات گرداند .\r\nآنگاه آن ولىّ الله فرمود كه خداى تعالى اين دو طايفه را مقرر گردانيد .\r\nگفتند : ما را خبر ده از حال ايشان .\r\nحضرت امام الأتقياء أبو الحسن على النّقى عليه التّحيّه و الثّناء فرمود كه حضرت ايزد معبود أحوال اين دو طايفه را در قرآن لازم الاذعان بيان نمود كه : * ( يَرْفَعِ الله الَّذِينَ آمَنُوا مِنْكُمْ وَالَّذِينَ أُوتُوا الْعِلْمَ دَرَجاتٍ ) * .\r\nحضرت أبو الحسن عليه السّلام فرمود كه آن جماعت كه صاحب علماند حضرت واحد عالم رفع شرف نسب و درجات ايشان مينمايد زياده از آنكه مؤمنان به غير علم را عنايت فرمايد نه حضرت عزّ و جلّ در شأن أهل علم و فضل ميفرمايد كه : * ( قُلْ هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ ) * ، پس شما چون منكر ما مىشويد در باب رفعت قدر اين مؤمن نيكو سير كه حضرت ايزد أكبر او را رفيع القدر گردانيد تا آنكه فلان ناصبى منكر را متكسّر بحجّتهاى خداى قادر ساخت بعلم كه واهب عالم به او عنايت و كرم كرده ما نيز بواسطهء همين علم او را معزّز و محترم داشتيم نه از براى آنكه او را بواسطهء أفضل در جميع شرف نسبى و حسبى تواضع در قدر كرده باشيم .\r\nآن مرد عبّاسى از روى ناسپاسى گفت : يا ابن رسول الله صلَّى الله عليه و آله و سلَّم شما تفضيل ميدهيد بر ما كسى را كه او أصلا در شرف و نسب و عزّت و حسب بما نميرسد و نسبش مثل نسب ما نيست و هميشه از روز أوّل اسلام كه نبوّت به حضرت خاتم الرّسل معيّن و مسجّل گرديد آن رسول حميد مهيمن مجيد تقديم أفضل در شرف نسب بر آن كسى كه او أدون از آن مؤمن در شرف ميبود مينمود ، و\r\n","description":"","footnote":"","page_name":" 237 ","page_number":239},
  {"content":"\r\nامروز از شما خلاف آن بر ما ظاهر و هويدا شد .\r\nچون آن حضرت ( ع ) اين سخن از آن عبّاسى شنيد فرمود كه : سبحان الله يا فلان نه عبّاس بيعت بابى بكر كرد و او تيمى بود و عبّاس هاشمى ، و نه عبد الله ابن عبّاس خدمت عمر بن الخطَّاب ميكرد و عبد الله هاشمى و أبو الخلفا بود و عمر عدوى ، و نيز عمر چرا جمعى كه دورترين قريش بودند در شورى داخل گردانيد ، و عبد الله عبّاس كه هاشمى و از أعيان قريش و خويش رسول الله ( ص ) و ابن عمّ آن حضرت ( ع ) بود در شورى داخل ننمود پس ما اگر كسى را كه هاشمى نباشد در قدر تقديم بر هاشمى نموده باشيم اين أمر منكر بود ؟\r\nپس بر شما آنگاه عبّاس كه بيعت بابى بكر نمود و انكار عبد الله عبّاس كه خدمت عمر ميكرد و مطَّلع أمر و حكم او بود واجب و لازم است و اگر گويند كه آن أمر جايز بود پس اين أمر كه از ما نيز مصدّر گرديد مجوّز باشد .\r\nراوى گويد كه : چون آن عبّاسى منكر اين كلام صدق التيام از آن امام الجنّ و البشر ( ع ) استماع نمود و مبهوت و متحيّر گشته چنان بود كه لگام از حجر بر دهان آن مدبر مستقرّ گرديد .\r\nو از حسن العسكرى ( ع ) منقول و مرويست كه پدر بزرگوارم علىّ بن محمد ( ع ) در مجلسى كه جمعى از محبّان و شيعيان در خدمت آن حضرت در آن مكان حاضر بودند فرمود اگر نه بعد از غيبت قايم آل محمّد ( ص ) كسى از علماء كه دلالت پيروان بر آن حضرت نمايند و ضعفاء شيعه را بسوى او خوانند و منكران دين را بحجج خداى تعالى منع فرمايند و ضعفاء اين طايفه منجيه را بل ساير عباد الله را از دام خسارة انجام ابليس گمراه و مريدان لئام عاقبت و خام از فجاج نواصب و دعوى بىسر انجام آن طايفه تيره سرانجام باشد كه نگاه از اين دو گروه گمراه مأيوس از رحمت\r\n","description":"","footnote":"","page_name":" 238 ","page_number":240},
  {"content":"\r\nحضرت آله دارد هر آينه هيچ أحدى از أنام باقى نماند الَّا آنكه مرتدّ از دين ربّ العالمين و رجعت شريعت سيّد المرسلين نمايد ليكن علماى اين طايفه امساك و محافظت ذمام دلهاى ضعفاء شيعه أئمّة المهديّه عليهم السّلام و التّحيه - مينمايند و نميگذارند كه پاى از سفينه أهل بيت النّبوّه بيرون گذارند كه مبادا غريق بحر معصيت گردند چنانچه صاحب سفينه بامساك سكَّان محافظت سكنهء آن مكان نمايند اين علماء صاحب علم و فضل در نزد خداى عزّ و جلّ أعلم و أفضل از ساير أهل علم و فضلاند .\r\n","description":"","footnote":"","page_name":" 239 ","page_number":241},
  {"content":"\r\n\r\nذكر بيان احتجاج أبى محمّد الحسن بن علىّ العسكرى عليه الصّلوات و السّلام در أنواع متفرّقه از علوم دينيّه بر بعض أنام\r\nباسناد سابق مذكور از أبى محمّد حسن العسكرى عليه السّلام منقول و مرويست كه فرمود در قول حضرت معبود * ( خَتَمَ الله عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ وَلَهُمْ عَذابٌ عَظِيمٌ ) * .\r\nيعنى : به حكم ايزد عالم بر آن امم داغ متألَّم مينمايند چنانچه هر كه از ملائكه نظر بر آن طايفه وخيم العاقبه نمايد و خواهد كه بشناسد بمجرّد نظر بر آن جماعت ميداند كه آن طايفه‌اند كه ايمان به حضرت خالق الانس و الجانّ نياورده‌اند و بر گوشهاى ايشان داغ و نشان ظاهر و عيان باشد و بر چشمهاى ايشان پرده بود كه مانع نظر آن طايفهء بىبصر شود و وجه غشاوه بصر آن جمعى مدبر آن است كه آن طايفه بعد از تكليف حضرت رؤف اللَّطيف اعراض نموده\r\n","description":"","footnote":"","page_name":" 240 ","page_number":242},
  {"content":"\r\nاز آنچه ايشان را تكليف به آن نمودند نظر در آن به جهت قيام و اقدام بر آن ننمودند و در آنچه از آن طايفه اراده كردند تقصير در آن كرده اقدام و اهتمام به آن نكردند و آنچه لازمهء ايمان بود خود را از آن جاهل ساختند و از مثوبات اخروى و فيوضات آن جهانى محروم ساختند پس اين طايفه مثل كسى باشد كه بر هر دو چشم او پرده باشد كه أصلا آنچه در پيش چشم او بود نبيند و اين أمر از تقصير و جهل آن بىبصر باشد يا نه از حضرت عزّ و جلّ زيرا كه خداى تعالى منزّه است از عيب و فساد و از دعوى و مطالبهء عباد بوسيلهء عباد منع و قهرشان از امور ضروريّه در يوم التّناد است ، پس حضرت واجب تعالى و تقدّس أمر هيچ كس بخير و مغالبه و بمكر و حيله ننمود نه أمر كسى باقدام و مصير به سوى چيزى كند كه آن را از ايشان صدّ و مانع بقهر و غلبه كرده باشد .\r\nبعد از آن گفت : * ( وَلَهُمْ عَذابٌ أَلِيمٌ ) * .\r\nيعنى : در آخرت ايشان را عذاب كند كه معدّ از براى كفّار در دار البوار است و در دار دنيا نيز براى آنكه ارادهء استصلاح نفس خود نمايد از عذاب استصلاح كه بواسطهء آن نزول نمايد تا آنكه او را بطاعت خود آگاه گرداند و از عذاب اضطلام دور دارد تا آن بنده بعدل و حكمت ربّ العزّت گرايد و به بندگى و عبوديّت او ميل فرمايد .\r\nو از حضرت أبو محمّد الحسن العسكرى عليه الصّلوة و السّلام نيز مثل معنى كه مذكور است در تأويل اين آيت آنست كه مراد بختم بر قلوب كفّار است به شرح روايت امام الخلائق جعفر بن محمّد الصّادق عليه السّلام ليكن بزيادت شرح در بيان آن كلام كه بخوف تطويل مرام ذكر آن در اين كتاب مستحسن و با انجام نيست .\r\n","description":"","footnote":"","page_name":" 241 ","page_number":243},
  {"content":"\r\nو باسناد مقدّم متكرّرا از أبى محمّد الحسن العسكرى عليه السّلام منقول و مشتهر است كه آن حضرت عليه السّلام در تفسير قول خداى تعالى * ( الَّذِي جَعَلَ لَكُمُ الأَرْضَ فِراشاً ) * الآيه . . . .\r\nيعنى : فرمود حضرت ربّ العالمين قطعات زمين را ملايم طبايع مخلوق و موافق أجساد شما سكنهء اين مكين گردانيد چنانچه آن را شديدة الحراره ، و الحمى ننمود تا شما را سوخته و نابود سازد و نيز شديدة البروده نگردانيد تا شما را بوسيلهء انجماد دم منجمد و منعدم گرداند و نيز بسيار طيّب الرّيح نبود كه مبادا بوى آن بر تارك سر آدميان در آيد و از آن صداع فراوان حاصل آيد .\r\nو نيز حضرت أرحم الرّاحمين زمين را بد بوى و نتن نگردانيد تا شما را به عطب و مشقّت قرين و بسيار نرم مثل آب ننمود تا شما در آن غرق نگرديد .\r\nو نيز بسيار سخت و صلبه نگردانيد تا امتناع شما از حرث و أبنيه و دفن ميّت ننمايد و لكن عزّ و جلّ زمين را آن مقدار متين گردانيد كه شما از آن منتفع توانيد شد و متماسك در آن نتوانيد نمود و تماسك بنيان و أبدان در زمين توانيد كرد .\r\nو نيز در لينت آن را آن مقدار مليّن گردانيد كه مطيع و منقاد است براى حرث و قبور شما منافع شما در زمين حضرت آفريدگار بسيار بسيار است پس بواسطهء همين أرحم الرّاحمين زمين را فراش از براى قرار و مكين شما مخلوقين گردانيد و نيز در قول ربّ العزيز * ( وَالسَّماءَ بِناءً ) * يعنى سقف از بالاى شما بغايت محفوظ است كه در آن شمس و قمر و نجوم بواسطهء منافع شما مديرند .\r\nبعد از آن فرمود كه : حضرت معبود ميفرمايد : * ( وَأَنْزَلَ مِنَ السَّماءِ ماءً ) * .\r\nيعنى : حضرت ملك تعالى مطر از بالاى فرستد تا آنكه آن باران بقلل جبال و تلال و در أراضى ناهموار پست و بلند رسد .\r\n","description":"","footnote":"","page_name":" 242 ","page_number":244},
  {"content":"\r\nبعد از آن باران را متفرّق ساخت بر ذاذ و وايل و هطل و طلل بواسطهء تنشيف زمينهاى شما و باران را بيكبار قطعة واحده بر شما نازل نساخت زيرا كه اگر چنين ميكرد زمين و أشجار و زراعت و ثمار شما را فاسد و ناپايدار ميگرداند بعد از آن قادر سبحان فرمود كه : * ( فَأَخْرَجَ بِه مِنَ الثَّمَراتِ رِزْقاً لَكُمْ ) * .\r\nيعنى : آنچه أكرم الأكرمين از زمين بيرون آورد آن را روزى شما مخلوقين گردانيد بايد كه شما أشباه و أمثال يعنى شبه و مثل از براى عزّ و جلّ از أصنام كه آن را سمع و بصر و قدرت و عقل و هرگز متصوّر و متعقّل نگردد پيدا ننمائيد .\r\nو بعد از اقرار بيگانگى و عدل و حكمت و علم و قدرت ذات كامل الصّفات او را متّصف بجميع صفات ثبوتيّه دانيد و مقدّس و منزّه از أوصاف سلبيّه شماريد و اظهار برائت از أصنام و أشباه و أنداد نمائيد زيرا كه شما دانا و عارف و شاهد و واقفيد كه أصنام و غيرها أصلا بر هيچ شيء از أشياء قدرت ندارند خصوصا اين انعام جليله و احسان عميمهء جسيمه كه حضرت واهب العطيّه بشما تمامى بريّه نمود .\r\nو نيز باسناد سابق كه مذكور شد از حضرت أبى الحسن العسكرى عليه السّلام منقول و مرويست در باب تفسير و معنى قول خداى تعالى * ( وَمِنْهُمْ أُمِّيُّونَ لا يَعْلَمُونَ الْكِتابَ ) * الآيه . . . .\r\nامّى منسوب است بسوى مادر خود يعنى او مثل آن كسى است كه از شكم مادر بيرون آمده باشد كه نه قرائت داند و نه كتابت تواند\r\nلا يعلمون الكتاب المنزل من السّماء .\r\nيعنى : آن جماعت مطَّلع بكتاب منزل از حضرت عزّ و جلّ نيستند و تكذيب آن نيز نمينمايند و تميز ميان اين مقدّمه نمينمايند الَّا أماني مگر آنكه كسى اين\r\n","description":"","footnote":"","page_name":" 243 ","page_number":245},
  {"content":"\r\nكتاب را بر ايشان بخواند و آن طايفه را آگاه گرداند بر آنكه اين كتاب خدا و كلام حضرت ملك تعالى است چنانچه أكثر كتاب حضرت ايزد وهّاب قرائت و تلاوت كرده شود بر خلاف آنچه در او است آن طايفه را معرفت بر حقيقت آن نيست * ( وَإِنْ هُمْ إِلَّا يَظُنُّونَ ) * يعنى آن جماعت آنچه رؤساى ايشان تلاوت مينمايند قايلند به همان كه آن تكذيب محمّد ( ص ) در نبوّت و تكذيب امامت سيّد عترت آن حضرت عليه السّلام أمير المؤمنين عليه السّلام و التّحيّه است تقليد همان رؤساى خود مينمايند و از صلاح و صوابديد ايشان بيرون نميروند با آنكه تقليد رؤساى ايشان بر آن طايفه حرامست * ( فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ الله لِيَشْتَرُوا بِه ثَمَناً قَلِيلًا ) * .\r\nحضرت أبى محمّد الحسن العسكرى عليه السّلام فرمود كه : اين از براى قوم از يهود است كه آنها صفت در پيش خود نوشته بودند و گمان آن طايفه - چنان بود كه آن البتّه صفت حضرت رسول آخر الزّمان است و حال آنكه آن خلاف صفت حضرت رسول صلَّى الله عليه و آله و سلَّم بود و يهود عاقبت نابهبود بطايفهء مستضعفين خود گفتند : كه محمّد رسول آخر الزّمان است او را صورت و صفت چنين و چنان است و آن صفت ذات فايض البركات سيّد كاينات نبود چنانچه نوشته بودند كه آن حضرت طويل القامت عظيم البدن و جسيم البطن و أصهب الشعر بود و باتّفاق امّت آن حضرت بر خلاف اين صفت بود .\r\nو نيز آن جماعت گفته بودند كه محمّد صلَّى الله عليه و آله و سلَّم بعد از پانصد سال بسعادت و اقبال ظلال احسان و مكرمت براى هدايت و ارشاد امّت بر مفارق سعادتمندان در آخر الزّمان خواهد انداخت و جمعى را به ارشاد و هدايت بسبيل الرّشاد و الصّواب مهتدى و مستطاب گرداند و مطلب يهود عاقبت\r\n","description":"","footnote":"","page_name":" 244 ","page_number":246},
  {"content":"\r\nنامحمود از اين دروغ بيفروغ آن بود كه بر ضعفاء آن جماعت رياست ايشان بر دوام ماند و آنها بر دين و آئين ايشان باقى و مستدام باشند و در پى تحقيق حقيّت مذهب حضرت رسول ايزد واهب نباشند .\r\nو نيز آن يهود بيرويّت كفايت نفس خود از مئونهء خدمت حضرت سيّد البريّت نمايند و از ملازمت على عليه السّلام و أهل خاصّهء آن حضرت صلَّى الله عليه و آله و سلَّم نيز مستخلص باشند .\r\nپس از اينجاست قول خداى عزّ و جلّ : * ( فَوَيْلٌ لَهُمْ مِمَّا كَتَبَتْ أَيْدِيهِمْ ) * يعنى چاه ويل مقام و مسكن آن جماعت است كه آنها كاتب آن صفات محرّفات مخالفات صفت محمّد سيّد البريّات صلَّى الله عليه و آله و سلَّم و على عليه السّلام باشند و شدّت عذاب در أسوء بقاع جهنّم براى أهل عقاب مقرّر است * ( وَوَيْلٌ لَهُمْ مِمَّا يَكْسِبُونَ ) * .\r\nيعنى : شدّت عذاب در مرتبهء ثانيه كه مضاف گردد به عذاب اوّلى به واسطهء كسب ايشان است يعنى كسب آن نمودند از أموال كه أخذ آن از طوايف يهودان به جهت اثبات و اقرار بر كفر با حضرت نبىّ المختار و انكار وى نبىّ خداى تعالى و وصىّ آن حضرت صلَّى الله عليه و آله و سلَّم و برادر او علىّ ابن أبى طالب عليه سلام الله تعالى .\r\nبعد از آن حضرت أبى محمّد الحسن العسكرى عليه السّلام فرمود كه :\r\nشخصى به حضرت جعفر بن محمّد الصّادق عليه السّلام آمد و گفت : يا بن رسول الله صلَّى الله عليه و آله و سلَّم هر گاه قوم يهود عاقبت نابهبود عالم و عارف و شاهد و واقف بحقايق كتاب تورات حضرت مالك الرّقاب نباشند و أحكام وقايع آن را ندانند مگر آنچه از علماء ايشان مىشنيدند أصلا آن طايفه را اطَّلاع به غير\r\n","description":"","footnote":"","page_name":" 245 ","page_number":247},
  {"content":"\r\nمقالات مفاسد آن علماء نبود و راه به چيزى ديگر نمىبردند پس مذمّت يهودان بتقليد علماء ايشان و قبول قول آن مفسدان نبايد نمود زيرا كه عوام يهود نيز مثل عوام مسلمانان ما خواهند بود كه تقليد از علماء ما مينمايند اگر يهود را تقليد از علماء آن طايفه جايز و روا نباشد بايد كه عوام أهل اسلام را نيز رخصت و جواز تقليد و قبول قول علماء اين طايفه نباشد .\r\nحضرت امام النّاطق جعفر بن محمّد الصّادق عليه السّلام بعد از استماع اين كلام فرمود كه : ميان يهود لئام و علماء عاقبت و خام آن طايفه و ميان عوام أهل اسلام تفرقه از جهت و تسويه از جهت ديگر است امّا جهت تسويه بين الفريقين آنست كه حضرت الله تعالى و تقدّس مذمّت عوام ما بواسطهء تقليد و قبول قول غير سديد علماء نمود چنانچه مذمّت عوام آن طايفه كذوب لئام به واسطهء تقليد علماء تيره سرانجام ايشان فرمود ، و امّا جهت و حيثيّت كه متفرّقاند أصلا تساوى و تشابه ميان اين دو طايفه نيست .\r\nآن مرد گفت : يا ابن رسول الله صلَّى الله عليه و آله و سلَّم براى من واضح و بيّن گردان كه آيا عوام يهود عالم و مطَّلع و عارف و واقف به حال علماء دروغگويان ايشان بكذب تمام و بأكل برشا و حرام و بتغيير واجبات أحكام دين موسى عليه السّلام بوسيلهء شفاعات جمعى از آن علماء و عنايات آن علما يا بعضى رعايا و صناعات و أعمال خود بودند و ميدانستند كه علماء ايشان تعصّب بسيار به مسلمانان دارند آن چنان تعصّبى كه بوساطت آن آن طايفه را از أديان ايشان بيرون مىبردند و نميگذاشتند كه طايفهء يهود قبول دين نبىّ المحمود و اطاعت أمر حكم ايزد معبود نمايند زيرا كه علماء يهود آن طايفه را خاطر نشان چنان كرده بودند كه عداوت با زمرهء محمّديان و تعصّب با مسلمانان از صفات\r\n","description":"","footnote":"","page_name":" 246 ","page_number":248},
  {"content":"\r\nمستحسنه اسلام ايشان و سبب اتمام دين يهودان است چه اگر آن طايفه تعصّب بجمعى به كسى نمايند البتّه ازالهء حقوق آنكه بر او تعصّب دارند نخواهند نمود و كسى كه خاطر نشان يهودان نمايد كه تعصّب به مسلمان لازم است او را مال كه مستحقّ آن نيست اعطا و احسان مينمايند ليكن از أموال غير ايشان كه بسرقت يا بوجه از وجوه غير شرعيّه بدست آن گمرهان آيد و ظلم در حقّ مسلمانان از واسطهء دروغ علماء كه در باب تعصّب و عبادت با أهل اسلام از شروط و لوازم دين يهودان خاطر نشان كردند روا دارند .\r\nو نيز يهودان را شناسا گردانيدند كه بر شما لازم است كه در أكثر محرّمات مفارق و مخالف أهل اسلام باشيد و آن طايفه را بمعارف قلوب از اسلام مسلوب ايشان چنان خاطر نشان كردند كه اگر يكى از يهود عاقبت نامحمود فعل و عمل كه مسلمان بحيّز بروز و ظهور ميرسانند از او مثل آن بر منصّهء ظهور ظاهر و عيان گردد آن يهود در دين موسى عليه سلام الملك الودود فاسق و ناستود است و او را تصديق بخداى تعالى و بوسايط ميان خلق و ميان خداى خالق از أنبياء جايز و روا نيست از اين جهت يهودان مذمومند چه ايشان عالم و عارف بودند بر آنكه آن جماعت را تقليد قول علما و قبول خبر آنچه اين طايفه علماء از تورات موسى عليه التّحيّة و الثّناء و تصديق او در حكايت و عمل به آنچه او به ايشان رساند از كسى كه يهودان او را نديده باشند جايز و رخصت نيست و بر يهود قاطبة واجب و لازم و فرض متحتّم است كه همگى و تمامى ايشان نظر و فكر و تدبّر و تفكَّر در أمر حضرت رسول سيّد البشر عليه صلوات الملك الأكبر نمايند زيرا كه دلايل نبوّت آن صاحب سعادت أوضح از خفا و أشهر از آنست كه غير ظاهر و مختفى ماند پس عوام يهود را تقليد از علماء ايشان أصلا جايز و روا\r\n","description":"","footnote":"","page_name":" 247 ","page_number":249},
  {"content":"\r\nنباشد .\r\nهمچنين عوام امّت ما را گاهى كه عالم و عارف و شاهد و واقف بفسق علماء ايشان كه ظاهر بوده باشند و شدّت عصبيّت او را دانند و تكالب فقهاء خود را بر حطام بينظام و حرام تيره سرانجام آن دانند كه اگر كسى بر او تعصّب نمايد او را هلاك گرداند پس هر كه از عوام ما تقليد اين فقها كند آن كس مثل همان يهودان مقلَّديناند كه بواسطهء فسق فقهاء ايشان مذمومند در تقليد مثل و در قبول قول غير صواب و سديد .\r\nو امّا آن كسى از فقهاء امّت ما كه نگهبان نفس خود از آز و هوس و حافظ دين ايزد تعالى و تقدّس و مخالف آز و هوا و مطيع أمر حضرت مولى خود بود عوام ما را تقليد از او جايز و روا است و بعض فقهاء ما متّصف به اين صفتند نه جميع ، پس هر كه از فقهاء ما مرتكب قبايح و فواحش گردند .\r\nچنانچه فسقهء فقهاء عامّه نيز مرتكب أعمال فضايح و قبايح شدند بايد كه قبول قول أمثال اين فقهاء ننمايند و آنچه از حديث و كرامت ما گويند استماع ميفرمايند زيرا كه آنچه از ما أهل البيت عليهم السّلام شنيدند و متحمّل آن گشتند آن را مختلط بكلام ديگر گردانيدند بواسطهء آنكه فسقه از ما متحمّل چيز ميگردند و بجهل خود همهء آن را تحريف و مبدّل ميگردانند و اين جماعت به جهت قلَّت معرفت خود أكثر أشياء را بر غير موضع آن مقرّر ميدارند .\r\nو جمعى از اين فسقهء شنيعه از روى تعمّد و دانستگى كذب بر ما بندند و دروغ بيفروغ كه ناپسند أهل خردمند است بر ما پسندند و بواسطهء جرّ عرض دنيا و تحصيل حطام بىانتظام آن از آنچه او را متألَّم بأنواع ألم و متواصل بنار مخلَّد جهنّم گرداند سعى تمام و اهتمام لا كلام نمايند .\r\n","description":"","footnote":"","page_name":" 248 ","page_number":250},
  {"content":"\r\nو بعضى از اين قوم ناصبيانند كه قادر بر قدح ما أهل بيت رسول آخر الزّمان نشدند ليكن تعليم بعض علوم صحيحهء ما ميگيرند و متوجّه بعض شيعهء ما ميگردند و آنچه از ما استماع نمودند چيزى از مصنّفات و مخترعات خود بر آن افزايند يا از آن چيزى كم كرده نقل نمايند و چون بنزد دشمنان ما از أهل نصّاب رسند تشنيع ما كنند و آنچه از ما شنيدند اضافه بر آن بلكه أضعاف مضاعفه از دروغهاى بيفروغها كه أصلا ما را اطَّلاع بر آنها و برى و بيزار از آنهائيم بيان فرمايند و جمعى از شيعيان ما كه أمر و حكم ما را مطيع و مستسلم و منقاد و مسلمند گويند كه اين از علوم أئمّهء دين شما و أوصياى شرع سيّد المرسلين عليهم صلوات الله ربّ الأرض و السّماست و شيعه ما را از آن عقيدت برگردانند و آن فسقه خود گمراهند و شيعيان ما را گمراه گردانند و اين طايفه بر ضعفاء شيعهء ما در ضرر و آزار رسانيدن زياده از لشكر يزيد بن معاويه بر حضرت حسين ابن على عليه السّلام و أصحاب آن حضرت عليه سلام الملك الغفّارند زيرا كه فسّاق سلب أرواح و أعمال از شيعيان اولياى ايزد متعال مينمايند و علماء نواصب دشمنان اولياى حضرت كريم واهبند خود را متشبّه به اولياى ما مينمايند و ميگويند كه ما موالى شما و موالى اولياى شما و معاندان أعداى شمائيم و چون كذوب لئام چنين گويند شكّ و شبه در خاطر ضعفاى شيعه ما خطور كند كه يحتمل ايشان در آن دعوى صادق باشند و قبول قول آن طايفه وخيم العاقبه نمايند و البتّه اين شيعيان را گمراه ساخته منع ايشان از قصد حقّ مصيب و از ثواب و دخول جنّت مأيوس و بىنصيب گردانند .\r\nلا جرم آنكه خداى تعالى را داند بر او ظاهر است كه عوام اين جماعت شيعه را اراده نيست مگر صيانت دين و تعظيم ولىّ او بواسطهء ثواب روز\r\n","description":"","footnote":"","page_name":" 249 ","page_number":251},
  {"content":"\r\nواپسين بايد كه او را در دست آن متلبّس كافر نگذارد و از دست آن ناصبى أبتر برون آرد و چون مؤمن است بايد كه او را بر طريق صلاح و ثواب نگاه دارد .\r\nبعد از آن حضرت مهيمن منّان آن را ازو رفق بقبول و او را بمأمول موصول گرداند و خير دنيا و آخرت براى او جمع و الفت نمايد و آنكه سبب ضلَّت ، و گمراهى و وسيلهء ذلَّت و روسياهى او گرديد حضرت ربّ العزّت براى آن كس ، جمع لعن دنيا و عذاب آخرت فرمايد .\r\nپس آنگاه آن ولىّ الله فرمود كه : رسول خداى عالم صلَّى الله عليه و آله و سلَّم فرمود كه : زبونترين علماء امّت ما آن طايفه‌اند كه مردمان را از ما گمراه كنند و قطع طريق مردم از طرف ما نمايند و أضداد ما را بأسماء ما و أنداد ما را ملقّب به ألقاب ما فرمايند پس ايشان را گمراه سازند .\r\nآن جماعت بلعن سزاوار و به عذاب گرفتارند مع هذا لعن ما مينمايند و حال آنكه ما بكرامات خداى تعالى معمور و بصلوات ربّ العالمين و طلب مغفرت ملائكهء مقرّبين سزاوار و احقّ و احرى و اليقيم و از صلوات و تحيّت اين جماعت بر ما مستغنى و غير محتاجيم .\r\nبعد از آن آن حضرت عليه السّلام فرمود كه : شخصى بأمير المؤمنين علىّ عليه السّلام گفت :\r\nيا ولىّ الله خير خلق الله بعد از أئمّة الهدى و مفاتيح الفلاح و مصابيح الدّجى عليهم سلام الله تعالى چه كسانند ؟\r\nآن ولىّ ايزد أكبر فرمود علمااند هر گاه بر صلاح و رستگارى و بر فلاح و اطاعت ايزد بارى باشند .\r\nشخصى ديگر از آن امام الجنّ و البشر استعلام و استفهام نمود كه شرّ از خلق خداى بيچون بعد از ابليس و فرعون و نمرود ملعون و جمعى كه متّسمين\r\n","description":"","footnote":"","page_name":" 250 ","page_number":252},
  {"content":"\r\nبأسماء ايشان و متلقّب بألقاب آن خلقان و آخذ مكان و متأخّر به اماكن آن رؤساى أهل عصيان باشند كدام صفت از أصناف خلقان در روز حساب و ميزان خواهند بود ؟\r\nآن سرور عليه صلوات الملك الأكبر فرمود كه علمااند هر گاه بر صنعت - فساد و الحاد باشند و اظهار أباطيل و كتمان حقّ و برهان و دليل نمايند زيرا كه در حقّ اين طايفه مضلّ حضرت عزّ و جلّ ميفرمايد كه : * ( أُولئِكَ يَلْعَنُهُمُ الله وَيَلْعَنُهُمُ اللَّاعِنُونَ إِلَّا الَّذِينَ تابُوا وَأَصْلَحُوا ) * الآيه . . . .\r\n\r\nو نيز به همين اسناد مقدّم مذكور از أبى يعقوب يوسف بن محمّد بن زياد و أبى الحسن علىّ بن محمّد بن سيّار مرويست كه ما از حضرت امام البرايا حسن بن العسكرى عليه سلام الله تعالى پرسيديم كه يا ابن رسول الله صلَّى الله عليه و آله و سلَّم جمعى از مردم هستند كه زعم ايشان چنانست كه هاروت و ماروت دو فرشتهء مقرّب حضرت ايزد واهباند كه چون ملائكه ربّ العزّت ملاحظهء معصيت بنى آدم نمودند زبان طعن بر آدميان گشودند و گفتند كه ما أصناف ملائكه پيوسته در ذكر تسبيح و تقديس ذات مقدّس ايزد تعالى و تقدّس اشتغال داريم و اين طايفه بنى آدم هميشه و دايم مشتغل بأفعال ناملايم بلكه پيوسته بأعمال كه وسيله لومة لائم است مرتكب آن ميگردند .\r\nچون ملائكه متكلَّم به اين كلام گشتند ندا بايشان رسيد كه چون بنى آدم مخلوق بنفس شهوانى جسمانى شدند مرتكب بعضى أفعال ناپسند ميگردند و شما را اين نفس از مزيد ألطاف حضرت حقّ سبحانه تعالى و تقدّس نيست .\r\nفلهذا از آن بليّه محفوظ و مصون و در پناه عصمت حضرت بيچونيد و اگر خواهيد كه حقيقت اين أمر بر شما بيّن و ظاهر گردد بايد كه دو سه نفر از ملائكه\r\n","description":"","footnote":"","page_name":" 251 ","page_number":253},
  {"content":"\r\nكرام عظام ايزد علَّام كه تمامى شما اجتماع بر خوبى آنها نمائيد اختيار فرمائيد تا به زمين بخلافت و حكومت و عدالت و نصفت بنى آدم بعد از تبديل صورت ملكى بصفت انسانى رفته به حكم ايزد كبير بر آن أمر خطير قيام و اقدام نمائيد تا حقيقت حال بر شما بىقيل و قال بيّن و آشكار در جميع أحوال گردد .\r\nملائكه بعد از استماع كلام منادى اتّفاق بهاروت و ماروت و ملك ديگر كه در ميان أصناف ملايك ايزد قادر در تقوى و صلاح و عبادت فالق الاصباح از ساير ملك خداى تعالى و تبارك ممتاز و مشتهر بودند اختيار فرمودند .\r\nچون آن سه نفر بعد از تبديل به صورت بشر به زمين آمده بحكومت بنى آدم متمكَّن و مستقرّ گرديدند يكى از آن سه نفر كه بحذاقت عقل و تميز از آن دو نفر ديگر ممتاز بود فكر در مآل أحوال خود نمود .\r\nبعد از توبه و انابت به حضرت ربّ العزّت و قبول توبه مراجعت به معبد أصلى و مكان اوّلى خود معاودت فرمود .\r\nامّا هاروت و ماروت در زمين بحكومت بنى آدم مشتغل بودند تا آنكه عورتى زهره نامى كه بمرافعه و مخاصمه با جمع بنزد ايشان رفتند چون زن در حسن و جمال بديع المثال بود هر دو عاشق و مفتون آن عورت شدند و هر يك ايشان به پنهانى بر ديگر اظهار تعشّق نمودند ايشان را در وقت خاصّ بمواصلت خود موعود گردانيد قضا را هر دو چون در همان يكوقت و زمان موعود بودند در يك زمان در نزد ايشان آن عورت حاضر شدند آن زن مواصلت كام خود را موقوف بانصرام و ارتكاب بعضى از شرايط بىسرانجام گردانيد مثل شرب خمر و قتل نفس محرّمه و تعليم اسم أعظم چون ايشان قبول شرايط بالتّمام نمودند و در انجام و انصرام آن سعى و اهتمام فرمودند .\r\n","description":"","footnote":"","page_name":" 252 ","page_number":254},
  {"content":"\r\nبعد از آنكه ارادهء زنا به آن زن نمودند آن عورت ايشان را مست گردانيد و اسم أعظم را خوانده صعود و عروج به آسمان نموده چون ايشان به هوش آمدند زهره را نديدند و خود را مفتضح و رسوا ديدند استغاثه و رجعت بحضرة ربّ العزّة نمودند .\r\nدر آن حال منادى ايزد متعال بايشان رسيد كه ما شما را مختار ميان اختيار عذاب دنيا و آخرت گردانيديم آن دو ملك گفتند اختيار عذاب دنيا بر عذاب آخرت كه آن را حدّ و نهايت نيست نموديم .\r\nحضرت ايزد عادل هر دو را بچاه بابل گرفتار گردانيد و حرارت بر ايشان مستولى فرمود و هر لحظه آب از قعر چاه ميل علوّ مينمايد چون آب نزديك به لب و دهان آن دو فرشته ميرسد به حكم بيچون آب باز ميل بسفل مىكند و ايشان تشنه و حيران ميمانند و ميگويند كه مردم تعليم سحر از آن دو فرشته معظَّم ميگيرند و خداى تعالى مسخ آن عورت به صورت اين كوكب مشتهر به زهره گردانيد .\r\nو چون آن امام الأنام اين كلام استماع نمود فرمود : معاذ الله ، از اين اعتقاد فاسد و قول باطل نامساعد زيرا كه ملائكه مهيمن علَّام معصوم و محفوظ از كفر و قبايح بلكه از جميع آثام و فضايح بألطاف حضرت خالق العدل و الانصاف چنانچه اين آيه وافى هدايت : * ( لا يَعْصُونَ الله ما أَمَرَهُمْ وَيَفْعَلُونَ ما يُؤْمَرُونَ ) * .\r\nو نيز حضرت ربّ العزيز ميفرمايند : * ( وَلَه مَنْ فِي السَّماواتِ وَالأَرْضِ وَمَنْ عِنْدَه ) * .\r\nيعنى : ملائكه حضرت أحديّت * ( لا يَسْتَكْبِرُونَ عَنْ عِبادَتِه وَلا يَسْتَحْسِرُونَ\r\n","description":"","footnote":"","page_name":" 253 ","page_number":255},
  {"content":"\r\nيُسَبِّحُونَ اللَّيْلَ وَالنَّهارَ لا يَفْتُرُونَ ) * .\r\nو أيضا قادر بيچون در حقّ ملائكهء خود ميفرمايد كه : * ( بَلْ عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ ) * تا آخر آيه قوله تعالى مشفقون .\r\nو حضرت ربّ العالمين نه اين ملائكه مقرّبين را خلفاى خود در روى زمين گردانيد و ملائكه واجب تعالى در دنيا مثل أنبياء و أئمّه الهدى عليهم التحيّه و الثّناء ميباشند آيا أنبياء و أئمّة الهداء مرتكب قتل نفس محرّمه و زنا ميگردند .\r\nآن مرد فرمود : كه لا و الله .\r\nبعد از آن آن ولىّ واهب منّان فرمود كه آيا تو ميدانى كه حضرت أرحم الرّاحمين هرگز زمين را خالى از نبىّ و ولىّ از بشر نگردانيد نه خداى تعالى ميگويد كه : * ( وَما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ مِنْ أَهْلِ الْقُرى ) * .\r\nيعنى : ما پيش از تو اى نبىّ الورى رجال از أنبياء كه وحى با ايشان فرستاد از أهل قرى مكَّه معظَّمه و غيرها بودند خبر داد كه هرگز ملائكه را براى امامت مخلوقين و حكومت ثقلين نفرستاد بلكه ملائكه را برسالت بنزد أنبياء خالق البريّه مرسل ميگردانيد .\r\nچون كلام امام عليه السّلام به اين مقام رسيد آن دو مرد سايل سؤال كردند كه يا امام البرايا پس بنا بر اين ابليس لعين نيز ملك حضرت أكرم الأكرمين نباشد ؟\r\nآن حضرت عليه السّلام فرمود كه : ابليس از طايفهء جنّ بود نه از جمع ديگر آيا شما نشنيديد كه حضرت قادر بيچون ميفرمايد كه : * ( وَإِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ ) * .\r\nايزد تبارك و تعالى خبر داد كه ابليس از طايفهء جنّ بود نه از ملك ، و\r\n","description":"","footnote":"","page_name":" 254 ","page_number":256},
  {"content":"\r\nجنّ آن جماعتند كه حضرت حىّ قيّوم در حقّ ايشان ميفرمايد كه : * ( وَالْجَانَّ خَلَقْناه مِنْ قَبْلُ مِنْ نارِ السَّمُومِ ) * .\r\nحكايت حضرت أبى محمّد الحسن العسكرى عليه السّلام روايت كند از پدر بزرگوار و آن حضرت از جدّ عاليمقدار خود أبو الحسن الرّضا عليه السّلام و آن امام از پدر خود موسى الكاظم عليه السّلام و آن حضرت از آباى عظام كرام عليه السّلام و ايشان از حضرت سيّد الأوصياء أمير المؤمنين عليه السّلام و آن سرور از حضرت پيغمبر سيّد البشر عليه صلوات الملك الأكبر كه آن حضرت - صلَّى الله عليه و آله و سلَّم فرمود كه : حضرت آفريدگار ما معاشر انبيا را و معاشر آل محمّد و معاشر أخيار ملائكه مقرّبين را اختيار نمود براى هدايت امّت هر وقت و چون قادر بيچون عالم بود بر آنكه اين أصناف أخيار و طوايف أبرار شغل و كارى كه موجب خروج ايشان از ولايت و اطاعت ربّ العزّت باشد نمينمايند و از طريق عصمت منقطع نميگردند و منضمّ بجمع كه مستحقّ عذاب و عقوبت و سزاوار ايذاء و نقمت باشد نمىشوند فلهذا اين طايفه را اختيار نموده برگزيد .\r\n\r\nأبى يعقوب يوسف بن محمّد و أبى الحسن علىّ بن محمّد بن سيّار اين دو راوى گويند كه : ما هر دو معروض رأى أنور فيضگستر آن ولىّ واهب أكبر أبى محمّد الحسن العسكرى عليه سلام الله تعالى گردانيديم كه : در نزد ما چنين روايت است :\r\nكه چون حضرت نبىّ الرّحمه علىّ بن أبى طالب عليه السّلام و التّحيّه را بر امامت و ولايت امّت منصوص و معيّن گردانيد حضرت الله تعالى و تقدّس ولايت آن حضرت را بر گروه گروه ملائكه عرض نمود هر كه قبول ولايت آن امام\r\n","description":"","footnote":"","page_name":" 255 ","page_number":257},
  {"content":"\r\nصاحب سعادت فرمود .\r\nقادر معبود آن كس را معزّز و ممتاز نمود و هر كه ابا از قبول ولايت نمود آنها را واجب تعالى مسخ گردانيد بصفت ضفادع آيا چنين است يا نه ؟ أبى محمّد الحسن العسكرى عليه السّلام فرمود كه معاذ الله از اين جماعت دروغ گويان كه بر ما چيزهاى غير واقع نسبت ميدهند ملائكه عزّ و جلّ ايشان رسل خداى لم يزلاند چنانچه ساير أنبياء خداى تعالى بخلق مبعوثاند .\r\nآيا از أنبياء كفر بخداى تعالى ميسّر و ممكن است يا نه ؟\r\nگفتم : نه آن حضرت ( ع ) فرمود كه : ملائكهء عظام كرام ايزد علَّام نيز به همين نهج و انجامند .\r\n\r\nو باسناد مقدّم متكرّر از أبى يعقوب و أبى الحسن مرويست كه ما هر دو بنزد حضرت حسن بن علىّ أبى القائم صلوات الله عليهم حاضر شديم در آن أثناء بعض از أصحاب آن سرور به خدمت او حاضر شدند و گفتند كه :\r\nيا ابن رسول الله صلَّى الله عليه و آله و سلَّم مردى از برادران ما شيعه به نزد ما آمد و ميگويد كه : مرا جهّال عامّه امتحان بمذهب و تفتيش آن در امامت أئمّه البريّه مىنمايند و مرا قسم ميدهند كه تو شيعه نباشى من در آن أمر متحيّرم كه چه كنم و چگونه از دست آن مستخلص گردم .\r\nمن گفتم : او را كه آن طايفه به تو چه ميگويند ؟\r\nگفت : ميگويند كه بگوئى فلان بعد از رسول آخر الزّمان امام خلقان و پيشواى تمامى امّتان است و مرا لا بدّ و ناچار است كه در جواب آنها گويم كه نعم و اگر تصديق بنعم ننمايم مرا چندان زنند كه از جان بفرسايم و چون گويم نعم\r\n","description":"","footnote":"","page_name":" 256 ","page_number":258},
  {"content":"\r\nآن جماعت گويند كه : بگو و الله من گفتم : نعم و الله اراده نعم از أنعام شتر و گاو و گوسفند نمودم .\r\nمن به او گفتم : كه هر گاه آن طايفه گويند كه بگوى و الله ، تو بگوى ولى يعنى مراست كه اختيار أمر چنين و چنين كنم زيرا كه نواصب را تميزى چندان نيست و هر گاه كه چنين گوئى از ضرر و ايذاء سالم مانى و بدست آن طايفه گرفتار نمانى .\r\nيا ابن رسول الله صلَّى الله عليه و آله و سلَّم آن مرد گفت : كه اگر نواصب گويند كه هاء الله را محقّق و مبيّن گردان و بگوى و الله در آن حال مرا چه بايد كرد ؟\r\nگفتم : بگوئى و الله وها را مرفوع گردان زيرا كه چونها را مكسور نگردانى آن قسم نيست بايد كه خاطر خود جمع گردانى .\r\nآن مرد رفت و بعد از مدّتى كه رجعت بنزد ما نمود گفت : كه مرا كرّة بعد اخرى با آن جماعت گفتگوى بسيار واقع شد و من به همان نهج از تو تعليم گرفته بودم ، معمول گردانيدم ، از من قبول كردند و اعزاز و احترام من بسيار فرمودند .\r\nحضرت حسن العسكرى عليه السّلام فرمود كه : تو داخل در سلسلهء جماعتى كه حضرت رسول صلَّى الله عليه و آله و سلَّم در حقّ ايشان فرمود كه :\r\nالدّالّ على الخير كفاعله .\r\nو صاحبت كه تقيّه كرده است خداى تعالى بعدد هر شيعه از مواليان و محبّان ما كه تقيّه كردند و بعدد شيعهء كه ترك تقيه نمودند يكحسنه در ديوان عمل آن بنده عزّ و جلّ مكتوب و مسجّل گرداند كه أدنى حسنه قطع گناه صد ساله كند و ترا نيز بواسطهء ارشاد و هدايت او به اين عمل حضرت عزّ و\r\n","description":"","footnote":"","page_name":" 257 ","page_number":259},
  {"content":"\r\nجلّ مثل اين ثواب احسان و عنايت كند .\r\n\r\nو باسناد مكرّر از آن امام الجنّ و البشر الحسن العسكرى عليه سلام - الله الأكبر مروى و منقول است كه آن سرور فرمود كه : أعرف و أعلم مردم بحقوق برادران مؤمن در اين دار دنيا كسى است كه قضاء حوائج ايشان كند و در آن باب سعى و اهتمام بجاى آرد آن كس در نزد خداى تعالى و تقدّس أعظم شأن و أرفع مكان خواهد بود و كسى كه در دنيا براى برادر مؤمن تواضع كند آن مؤمن متواضع بيقين در نزد حضرت ربّ العالمين از صدق يقين و از شيعيان حضرت أمير المؤمنين على عليه السّلام خواهد بود حقّا .\r\nپس آنگاه آن ولىّ الله فرمود كه : روزى در مجلس عالى و محفل متعالى آن كعبهء آمال و امانى يعنى حضرت أمير المؤمنين على عليه السّلام دو برادر مؤمن آن حضرت ( ع ) كه پدر و پسر بودند حاضر گشتند در ساعت آن امام الامّه بواسطهء تواضع آن دو مؤمن برخاست و اكرام و احترام تمام ايشان نمود و بر مسند جلوس خود اجلاس فرمود و خود بسعادت و اقبال در پيش روى آن دو مؤمن نشست و با ايشان از روى اشفاق و مهربانى سخن در پيوست بعد از آن أمر باحضار طعام به جهت آن مؤمنان نيكو سرانجام نمود چون قنبر طعام حاضر گردانيد آن حضرت عليه السّلام با ايشان طعام تناول فرمود و چون از أكل طعام فارغ شدند قنبر طشت و ابريق چوبين و منديل لطيف آورده تا آب بدست آن مرد ريزد در آن دم آن امام الامم از جاى برجست و ابريق از دست قنبر گرفت و خواست كه آب بر دست آن مؤمن خاصّ آن ولايتمآب ريزد آن مرد بر خاك غلطيد و گفت : يا أمير المؤمنين ( ع ) فداى تو گردم من راضى نيستم كه خداى مجيد أحد ترا بيند كه خود بسعادت آب بر دست من ريزى كه زيرا كه من محبّ و مريد شما اى\r\n","description":"","footnote":"","page_name":" 258 ","page_number":260},
  {"content":"\r\nولىّ حميدم .\r\nحضرت ولىّ معبود فرمود كه : راست بنشين و دست خود بشوى و در باب منع من حرف و سخن اى مؤمن حضرت مهيمن مگوى زيرا كه من دوست دارم كه حضرت ربّ العزّت ترا و برادرت را كه متميّز از تو نيست كه دعوى تفضيل و زيادتى بر تو ندارد بيند كه در تغسيل يد تو ميل تحصيل رضاى او تبارك و تعالى دارد و از انجام و انصرام اين كار در خدمت حضرت آفريدگار در جنّت مترجّى و مترقّب ثواب بسيار در روز حساب و شمار است كه آن عبارت از ثواب عدد در برابر أهل دنياست أضعافا مضاعفه و به همين حساب در ممالك جنّت حضرت ايزد تعالى و تبارك مترصّد ثواب عدد ده برابر أهل جنّت است أضعافا مضاعفه .\r\nچون آن ولىّ ملك العلَّام كلام خير انجام صدق التيام به اين محلّ و مقام رسانيد آن مؤمن برخاست و بنشست در آن حال أمير المؤمنين على ( ع ) گفت : يا مؤمن و من ترا قسم مىدهم بجلالت و عظمت قدر من كه تو آن را شناختى ، و قبول نمودى و بتواضع كه من حسبة الله تعالى براى تو كردم تا آنكه تو مجازات از آن يافتى تا آنكه نزديك من آئى و چنانچه اگر قنبر آب بدست تو ميريخت و تو به اطمينان خاطر دست خود را مغسول گردانى زيرا كه ايزد سبحانى ترا مشرّف گردانيد از آنكه من در اين باب خدمت تو كنم .\r\nآن مرد حسب الأمر أمير المؤمنين حيدر آنچه آن سرور حكم بر او فرمود بجان و دل اطاعت نمود بعد از آن دست پيش داشت و آن حضرت آب بدست او ريخت تا آنكه غسل أيدى خود نمود و از آن اشفاق و احسان سر فخر و مباهات از ساير أنبياى روزگار بر آسمان سود . مصرع : زهى سعادت دنيا و دين زهى توفيق .\r\nپس آنگاه آن ولىّ الله ابريق بدست محمّد بن الحنفيه داد و فرمود كه يا\r\n","description":"","footnote":"","page_name":" 259 ","page_number":261},
  {"content":"\r\nبنىّ اگر اين پسر او به تنهائى به غير رفاقت پدرش به خدمت من حاضر مىشد من آب بدست او ميريختم ليكن حضرت ملك تعالى از مساوات سلوك عزّت و احترام أنام ميان اين و آن هر گاه در يك مقام مجتمع گردند ابا و انكار تمام دارد ، امّا چون من آب بدست پدرش ريختم بايد كه تو آب بدست پسرش ريزى .\r\nمحمّد بن الحنفيّه حسب الأمر آن امام البريّه آب بدست پسر آن مرد مؤمن ريخت تا تطهير و غسل دست خود نمود .\r\nبعد از آن آن امام الانس و الجانّ الحسن بن علىّ العسكرى عليهما سلام الملك السّبحان فرمود كه : اى معشر مردمان شرف و عزّت مؤمنان در نزد حضرت واهب بلا امتنان ما فوق الحدّ و الحصر و البيان است .\r\n","description":"","footnote":"","page_name":" 260 ","page_number":262},
  {"content":"\r\n\r\nذكر بيان احتجاج قايم منتظر صاحب اللَّواء و التّاج محمّد ابن الحسن المهدى المستضيء منه الشّمس و السّراج صلوات الله عليه و على آبائه الطَّاهرين بر أصناف مسلمين در علم دين\r\nاز سعد بن عبد الله القمّى الأشعرى منقول و مرويست كه گفت من به بليّهء منازعه و مباحثه سختترين نواصب گرفتار گشتم چنانچه يك روزى مناظره ميان من و او به جائى رسيد كه گفت : من اميدوارم كه حضرت قادر عالم تو و أصحاب بلكه شما معاشر روافض را مقطوع الحيات و منخرط در سلك أموات گرداند كه شما قصد مهاجرين و أنصار سيّد الأبرار بطعن و لعن برايشان بواسطهء عدم علم و وقار خود مينمائيد و منكر حبّ سيّد البشر نسبت بهر يك از أصحاب مهاجر و أنصار آن سرور مىشويد و أصلا متنبّه و متّعظ بأحاديث كه در حقّ آن أعيان واقعست نميشويد نه صدّيق در علم و شرف بالاتر از جميع صحابه سيّد الأنام بواسطهء سبقت او در اسلام بود .\r\n","description":"","footnote":"","page_name":" 261 ","page_number":263},
  {"content":"\r\nآيا نميدانند كه حضرت نبىّ المختار در هنگام توجّه بغار چون براى آن بهترين مهاجر و أنصار ميرسيد با آنكه هيچ أحدى را در آن شب مصاحب و يار نگردانيد او را صاحب و يار غار خود گردانيد بواسطهء آنكه چنانچه براى نفس خود ميترسيد به جهت او نيز ميترسيد .\r\nو ديگر آنكه ميدانست كه او بعد از حضرت نبىّ الرّحمه خليفهء امّت او خواهد بود بواسطهء همان ارادهء حفظ و صيانت نفس او نمود چنانچه همين محافظت نفس أقدس خود فرمود تا بعد از آن حضرت اختلال در دين ايزد لا - يزال پيدا نگردد على عليه السّلام را به جهت همان در فراش خود گذاشت كه ميدانست كه اگر على عليه السّلام مقتول گردد دين نبىّ الأكرم از انتظام نخواهد افتاد و چون رسول بيچون صلَّى الله عليه و آله و سلَّم بيقين ميدانست كه بوجود أبو بكر دين او منتظم خواهد بود .\r\nو نيز هيچ أحدى از صحابه قايم مقام او نخواهد بود فلهذا او را همراه برد و على را بواسطهء همان گذاشت كه از قتل على عليه السّلام هيچ گونه ترس و خوف بواسطهء دين نداشت .\r\nسعد بن عبد الله القمّى گويد كه : من جواب بسيار بدين كلام بيهنجار براى آن خاكسار بيان و اظهار كردم ساكت و مجاب نگرديد و گفت اى گروه روافض شما ميگوئيد كه اسلام خليفهء اوّلى بعد از اسلام علىّ عليه السّلام بود مرا خبر دهيد كه آيا اسلام ايشان بطوع و رغبت بود يا اسلام ايشان از روى كره و اجبار بحيّز اصدار رسيد من در آن أثر از جواب او احتراز نمودم و با نفس خود گفتم : كه اگر جواب او گويم كه اسلام هر دو از روى كره و اجبار بود خواهند گفت كه در آن وقت أصلا اسلام را قوّت چندان نبود كه بقهر اكراه اسلام آرند\r\n","description":"","footnote":"","page_name":" 262 ","page_number":264},
  {"content":"\r\nپس من رجوع از آن خصم بر انقطاع كردم و جواب او نگفتم چون حال خود بدان منوال ديدم كاغذ طومار درست كردم و يك چهل و چند مسأله از مسائل غامضه كه جواب آن را نميدانستم در آنجا مكتوب گردانيدم و با خود گفتم كه اين مسايل را بالتّمام به خدمت مصاحب مولاى من يعنى أبى محمّد الحسن بن علىّ العسكرى عليه السّلام كه او أحمد بن اسحاق بود ميبرم تا جواب بر وفق صواب از او بشنوم چون بدر خانهء آن مؤمن يگانه رفتم و طلب او كردم او متوجّه به خدمت امام الهدى كه در سرّ من رأى بود گرديد من چون اين سخن شنيدم بر أثر او روان گشتم و در راه بادراك ملاقات او مستسعد گرديدم و أحوال خود را بالتّمام عرض كردم .\r\nآن مؤمن ايزد مهيمن گفت : با من بسرّ من رأى به خدمت امام البرايا أبى محمّد الحسن العسكرى عليه سلام الله تعالى حاضر شو ما حقايق اين مسايل از آن امام العادل سؤال نمائيم من نيز برفاقت آن مؤمن عزيز روانهء سرّ من رأى گشتم و چون بدر خانهء آن ولىّ بيچون رسيديم اذن دخول به خدمت آن بضعهء رسول طلبيدم ما و آن مؤمن را اذن دادند .\r\nامّا چون داخل دولت سراى آن خير خلق الله تعالى شديم آن حضرت با فرزند ارجمند خود أبو القاسم محمّد بن الحسن العسكرى عليه السّلام نشسته بودند و با أحمد بن اسحق انبان بود كه آن را بكساى طبرى پوشانيده بود و در آنجا يك صد و شصت كيسه از زر طلا بود و كاغذى كه صاحبان مال نام خود ، و كميّت مبلغ كه در آن كيسه هر كسى گذاشته بودند مكتوب بود هر كسى مهر خود بر كيسهء خويشتن نهاده بودند .\r\nچون ما داخل مجلس آن ولىّ ايزد تعالى كه رشك جنّت المأوى بود\r\n","description":"","footnote":"","page_name":" 263 ","page_number":265},
  {"content":"\r\nشديم و چشم ما بر جمال جهان آراى آن امام البرايا افتاد روى او را مانند ماه شب چهاردهم ديديم و بر ران آن امام الانس و الجانّ پسرى مثل منظرى خورشيد به نظر ما در آمد كه از نور جمال بديع المثال او عالم روشن و از أزهار كثير الأنوارش اين جهان گلشن گشته بود و بر فرق مبارك آن خلاصهء أوصياى رسول ايزد تعالى و تبارك دو گيسوى تافته بود كه طعن برشك ختن ميزد و در نزد آن امام البريّه أنار از طلاى أحمر كه تجلَّى و ترصيع از نگينهاى جواهر ثمينه و درّ و گوهر كرده بودند و يكى از رؤساى بصره آن را برسم هديه به خدمت آن خلاصة البريّه ارسال گردانيده حاضر بود .\r\nو در دست آن امام الأعلم قلم بود كه به آن چيزى بر كاغذى قلمى مينمود و هر گاه كه آن ولىّ الله ارادهء كتابت ميكرد آن پسر دست مبارك او را ميگرفتى و از كتابت بازداشتى .\r\nدر آن حال آن برگزيدهء واهب لا يزال آن رمّان را مىانداختى و اشاره به آن پسر كردى كه بزود بيار .\r\nچون آن غلام دست از آن ولىّ ملك العلَّام برداشتى باز آن حضرت مشغول بكتابت گشتى و آنچه خواستى نوشتى .\r\nبعد از آن أحمد بن اسحق فتح كساء نمود و انبان را در پيش آن هادى هر بد و نيكو وضع فرمود .\r\nدر آن عصر حضرت الهادى عليه سلام الملك الاكبر نظر فيضگستر به آن پسر نمود و فرمود كه : اى پسر مهر از هدايا و تحف شيعه و موالى تو كه آنها را بشما متحف گردانيدند بردار و آنها را به نظر در آر .\r\nآن پسر گفت : يا مولاى آيا جايز و درخورست كه ايادى طاهره ممتدّ به\r\n","description":"","footnote":"","page_name":" 264 ","page_number":266},
  {"content":"\r\nهداياى نجسه أموال رجسه گردد ؟ در آن دم آن امام المنتظر القائم عليه السّلام روى بأحمد بن اسحاق وكيل قم آورده گفت :\r\nيا بن اسحق آنچه در جواب دارى بايد كه بيرون آرى تا آنكه حلال آن متميّز از حرام به حكم ايزد علَّام و دين سيّد الأنام گردد .\r\nابن اسحق بموجب حكم آن ولىّ ايزد خلَّاق صرّه از آن جراب بيرون آورد و در نزد آن حضرت گذاشت .\r\nآن پسر يعنى قايم منتظر فرمود كه : يا ابن اسحق اين كيسه از فلان ابن فلان از محلَّهء فلان قم است و در اين كيسه دويست و شصت دينار است از آن جمله چهل و پنج دينار در اين كيسه از قيمت خانهء كوچكى است كه از ميراث پدر به اين كسى كه اين مبلغ را ارسال داشت رسيده آن را فروخته و ثمن را به مصحوب تو يا بن اسحق فرستاد .\r\nو از آن جمله از قيمت هفت ثوب كه بچهارده دينار ابتياع شده در آن كيسه است و از اجرت حوانيت سه دينار نيز در آنجا است .\r\nدر آن وقت مولاى ما حسن العسكرى عليه السّلام فرمود كه : اى پسر من راست گفتى اين مرد را بر حرام آنچه درين كيسه است دلالت و ارشاد نمائى پس غلام يعنى امام القائم المنتظر عليه السّلام فرمود كه : در اين كيسه دو هزار دينار است بسكَّهء كه تاريخ آن در سنهء فلان است و نصف نقش آن سكَّه و مهر بر طرف شده و در آنجا سه قطعه از قراضه زر است كه وزن آن يك دانگ و نيم است آنچه در اين صرّه حرامست همين است .\r\nو وجه حرمت آنست كه صاحب صرّه در شهر كذا و سنهء كذا در پيش نسّاج\r\n","description":"","footnote":"","page_name":" 265 ","page_number":267},
  {"content":"\r\nبافنده كه از جمله جيران او بود يكمن و ربع ريسمان داشت مدّتى آن ريسمان در نزد آن مرد بود تا آنكه دزد آن عزل را دزديد نسّاج بنزد صاحب ريسمان رفته حقيقت حال به او عرض نمود مالك تصديق او ننموده او را غرامت بغزل كه باريكتر از آن بود به من و نصف فرمود .\r\nبعد از آن همان نسّاج را أمر بنسج ثوب از آن غزل نمود و اين دينار و سه قطعه قراضه از ثمن اين ثوب منسوج از آن غزل است .\r\nپس از آن حلّ عقد و مهر از آن كيسه نمود چنانچه آن خلاصهء اولاد سيّد البشر از حقيقت آن خبردار بود آن دينار و سه قطعه قراضه زر از آن كيسه بدر آمد .\r\nبعد از آن ابن اسحق صرّهء ديگر از تحت آن كساء طبرى بدر آورد همان پسر فرمود كه : اين صرهء از فلان بن فلان از محلَّهء فلانيهء قم است و عين در كيسه پنجاه دينار است ليكن ما را به حكم ايزد مهيمن بىنياز جايز و باساز نيست كه دست بر آن دراز نمائيم .\r\nآن مرد گفت : يا بن رسول الله صلَّى الله عليه و آله و سلَّم ما را بوجه عدم جواز سرفراز و ممتاز ساز .\r\nآن ولىّ قادر كارساز فرمود وجه آنست كه اين دنانير از قيمت گندمست كه مالك اين بشركت و انبازى شخص زراعت كرده چون شريك ضعيف و او قوى بود أخذ حصّه و نصيب خود از كيل كامل نمود و اعطاى نصيب شريك از كيل ناقص بخلاف عدل فرمود .\r\nدر آن حال مولاى ما الحسن بن علىّ العسكرى عليه سلام الله تعالى فرمود :\r\nصدقت يا بنىّ .\r\n","description":"","footnote":"","page_name":" 266 ","page_number":268},
  {"content":"\r\nاى پسرك من راست گفتى .\r\nآنگاه آن ولىّ الله فرمود كه : يا بن اسحاق اين كيسه‌ها را بار كن و ببر و بأصحاب و ملَّاك اينها رسان و اگر شما را كوفت پيدا شود البتّه وصيّت به تبليغ اين أموال به صاحبان مال نمائى كه ما را حاجت به اين أموال نيست .\r\nبعد از آن ، آن سرور فرمود كه : جامهء آن عجوز را بنزد من آر .\r\nأحمد بن اسحاق گفت : كه آن جامه را در مكان مأمون گذاشته بودم و تا حال طلب و اظهار آن خاتم الأوصياء نبىّ المختار أصلا آن را بخاطر نداشتم كه در كجا گذاشتم .\r\nچون أحمد بن اسحاق رفت تا آنكه آن جامه به خدمت اين امام الامّه حاضر سازد در آن أثر مولاى من أبو محمّد الهادى عليه السّلام بسوى من نظر كرد و فرمود كه :\r\nيا سعد : ترا چه چيز به اين صوب آورد ؟\r\nگفتم : فداى تو گردم مرا أحمد بن اسحاق مشتاق شما مولى گردانيد .\r\nآن حضرت عليه السّلام فرمود كه : آن مسائل كه بواسطهء سؤال آن به اين محالّ آمدى چه شد ؟\r\nگفتم : سيّدى و مولاى ، اى سيّد و مولاى من مسائل به حال خود هست .\r\nدر آن حال آن ولىّ ملك متعال فرمود كه : آن را از قرّت عين من سؤال كن و ايماء به آن پسر يعنى قايم آل محمّد نمود .\r\nفي الفور آن پسنديدهء ربّ غفور گفت : از هر چه خواهى سؤال كن .\r\nگفتم : اى مولاى من و پسر مولاى من روايت از حضرت سيّد البريّه به ما\r\n","description":"","footnote":"","page_name":" 267 ","page_number":269},
  {"content":"\r\nرسيد كه آن نبىّ المختار طلاق زوجات طاهرات خود را بدست أمير المؤمنين حيدر كرّار مقرّر گردانيد .\r\nچنانچه بعد از وفات آن بزرگوار عايشه در جنگ جمل با لشكر بسيار به حرب حيدر كرّار غير فرّار آمد ، آن ولىّ حضرت آفريدگار قبل از حرب و پيكار با عايشهء وقار رسولى بنزد او ارسال داشت و پيغام به اين نهج براى دفع فساد كه به حركت او اشتداد يافت داد كه :\r\nاى عايشه تو أهل اسلام را در مهلكه انداختى بغشّ و عذرى كه پيدا ساختى و أولاد خود را در موضع هلاك ساكن گردانيدى بجهالت و نادانى و خود چنين أمر ناپسند را پسنديدى بايد كه از اين حركت و فعل شنيع و عمل بىتوقيع ممتنع و منزجر گشته توبه و رجعت به حضرت ربّ العزّه نمائى و الَّا من ترا طلاق دهم و از سلسلهء أزواج طاهرات نبىّ صاحب اللَّواء و المعراج اخراج كنم .\r\nيا مولى مرا از معنى اين طلاق مخبر و مطَّلع گردان كه بچه عنوان و بچه بيان است كه آن رسول فيّاض ايزد منّان تفويض حكم آن به آن امام الانس و الجانّ گردانيد ؟\r\nآن حضرت يعنى قايم آل نبىّ المختار فرمود كه : خداى تعالى و تقدّس شأن نساء نبىّ المقدّس را معظَّم و مكرّم و بشرف امّهات المؤمنين مختصّ در اين عالم گردانيده بود .\r\nروزى خطاب مستطاب به حضرت ولايتمآب نموده كه : يا أبا الحسن اين شرف براى نسوان باقى و مستدام است مادامى كه ايشان بر طاعت ملك العلَّام ثابت و بر دوام باشند .\r\n","description":"","footnote":"","page_name":" 268 ","page_number":270},
  {"content":"\r\nو اگر عاصى امر إله و منكر تو اى ولىّ الله گردند يعنى بر تو خروج كرده از خانهاى خود بيرون آيند هر آينه هر كه باشد او را طلاق داده از سلسلهء أزواج من اخراج كن .\r\nآن حضرت قبول نمود و در وقتى كه عايشه باغواى جمعى با لشكر ببصره آمد حضرت أمير المؤمنين حيدر عليه السّلام بعد از اتمام حجّت بر عايشه او را طلاق داده از زوجيّت حضرت نبىّ الرّحمه صلَّى الله عليه و آله و سلَّم اخراج و از شرف امّيت المؤمنين اسقاط و استخراج نمود .\r\nسعد بن عبد الله گويد كه : من در آن حال گفتم : يا بن رسول الله مرا خبر ده از فاحشهء بيّنه كه آن اگر از زن صادر و سانح گردد شوهرش را ميرسد كه او را در أيّام عدّه از خانه خود اخراج نمايد .\r\nآن خلاصه و زبدهء أولاد سيّد البشر الامام القائم المنتظر عليه سلام الملك الأكبر فرمود كه :\r\nآن فاحشه مساحقه است و سحق عبارت از آنست كه دو زن با هم جمع شوند و چون اين عمل از زنى صادر گردد بر او رجم لازم آيد و آن زنا نيست زيرا كه اگر زنا از زنى واقع شود او واجب الرّجم نشود بلكه حدّ شرعى كه عبارت از صد تازيانه است بر او لازم گردد .\r\nو اگر بعد از اقامت حدّ كسى ارادهء تزويج آن عورت نمايد أحدى را منع او از عقد بواسطهء ضرب حدّ نرسد ليكن اگر آن مساحقه كرده باشد رجم بر او واجب گردد و سنگسار كردن خزى و خوارى است و آن كسى را كه خداى بارى أمر بسنگسار او نمود پس حكم بخزى و خارى او فرمود و بناء عليه هيچ أحدى را نزديكى به او روا نبود .\r\n","description":"","footnote":"","page_name":" 269 ","page_number":271},
  {"content":"\r\nبعد از آن سؤال از آن پسنديدهء واهب متعال نمودم كه قول خداى تبارك و تعالى به پيغمبر خود موسى عليه السّلام در هنگام صعود بجبل طور خطاب مستطاب فرمود كه :\r\n* ( فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً ) * .\r\nمرا خبر ده كه مراد از خلع نعل چه بود بدرستى كه فقهاء فريقين و علماء طرفين ميگويند كه : موسى عليه السّلام كه نعلين مأمور بخلع آن از حضرت ربّ العالمين گرديد آن پوست ميته بود .\r\nآن حضرت عليه السّلام فرمود كه : هر كسى كه قايل به اين قول گرديد آن كس افترى بموسى عليه السّلام نمود او بىشبهه و ارتياب جاهل از رتبهء موسى و نبوّت آن رسالتمآب خواهد بود زيرا كه اين أمر خالى از دو خطيّه نيست :\r\nاوّلى ، آنكه آيا صلاة موسى عليه التّحيّة و الثّناء در آن نعلين جايز بود يا نه ؟\r\nاگر موسى عليه السّلام را صلاة در آن جايز و عيان بود پس موسى ( ع ) را لبس آن نعلين در آن وادى مقدّس نيز جايز باشد زيرا كه آن نعلين بيقين طاهر و مقدّس بود .\r\nخطيّهء ثانيه ، آنكه اگر نماز موسى عليه السّلام در آن جايز نباشد مع هذا موسى ملبّس آن باشد لازم آيد كه موسى عليه السّلام حلال از حرام نشناسد و آنچه نماز و بندگى حضرت بىنياز در آن جايز و با ساز باشد و آنچه نماز در آن رخصت و جايز نباشد نداند و اين كفر است .\r\nگفتم : يا بن رسول الله مرا از تفسير و تأويل اين آيهء جلالت پايه مخبر و مطَّلع گردان كه از حقايق آن بغايت متحيّر و نادانم .\r\n","description":"","footnote":"","page_name":" 270 ","page_number":272},
  {"content":"\r\nحضرت أبو القاسم الحجّة بن الحسن عليهما السّلام فرمود : كه موسى نبىّ عليه السّلام بوادى مقدّس آمد مناجات به حضرت مجيب الدّعوات نمود كه\r\nيا ربّ انّى أخلصت لك المحبّة و غسلت قلبى عمّن سواك .\r\nأمّا چون آن رسول بيچون را محبّت بأهل او از حدّ و حصر افزون بود حضرت ملك تعالى فرمود كه :\r\nاخلع نعليك يعنى حبّ أهل خود را اگر با ما محبّت - دارى از خاطر خود بيرون كن و مودّت آنها را از دل خود نزع نمائى چون در محبّت ما دعوى اخلاص ميكنى كه دل بمحبّت غير ما مايل و بما سواى ما مشغول و معطَّل شدى .\r\nمن گفتم : يا بن رسول الله صلَّى الله عليه و آله و سلَّم مرا خبر از تأويل كهيعص ده .\r\nو آن حضرت عليه السّلام فرمود كه : اين حروف از أخبار غيبست كه حضرت علَّام القيّوم بنده خود زكريّا عليه السّلام را بر آن أمر غيب مطَّلع گردانيد .\r\nبعد از آن آن قصّه بر آن حضرت سيّد الأنبياء محمّد المصطفى صلوات الله عليه و آله وانمود كرد و حقيقت اين خبر بدين نهج منقول و مشتهر است كه چون زكريّا عليه السّلام أوصاف حميده و نعوت پسنديدهء آل عبا از كتب سماويّه ديده و شنيده بود و مطَّلع باسماى آن أعيان نبود .\r\nاز حضرت معبود سؤال تعليم أسماء خمسه نمود ايزد بيزوال و أمين وحى جبرئيل عليه سلام الله المتعال را بنزد آن پيغمبر با اقبال ارسال نمود و او را باسماى اولياى حضرت ذو الجلال اعلام فرمود .\r\nپس زكريّا را در هنگام تذكَّر أسماى محمّد و علىّ ( ع ) و فاطمه و حسن ( ع ) حزن و غم و كرب و ألم بغايت كم ميشدى و از أنواع مكروهات منجلى و متسلَّى\r\n","description":"","footnote":"","page_name":" 271 ","page_number":273},
  {"content":"\r\nگشتى .\r\nو چون باسم حسين عليه السّلام رسيدى مختنق ميشدى و از كثرت عبرت و دمعت عين بسيار بسيار متألَّم و حزين گشتى و دل تنگ شدى .\r\nروزى آن نبوّت پناهى مناجات به حضرت الهى نمود كه خدايا چراست كه من در وقت تذكَّر أسماى أربع از أنواع غموم و از جميع هموم تسلَّى مىيابم و چون متذكَّر بنام نامى حسين بن على عليه السّلام ميشوم چشمم پر آب و سوز دل و اضطراب بسيار بهم ميرسد ؟\r\nحضرت ملك تعالى آن نبىّ الله را از قصّهء حسين و شهادت آن سيّد الشّهداء در كربلا خبر داد .\r\nپس فرمود كه :\r\nكهيعص كاف نام كربلا و هاء اشاره به هلاكت عترت طاهره و يا ، يزيد كه ظالم حسين عليه السّلام است و عين عطش حسين و أصحاب و صاد صبر آن ولىّ ايزد أكبر است .\r\nچون زكريّا عليه السّلام اين أحوال امام المظلوم عليه السّلام از حضرت ملك العلَّام استماع نمود تا سه روز سر عجز و نياز با كمال سوز و گداز به سجده بىنياز گذاشت و أصلا سر برنداشت و مردم را در اين سه روز بنزد خود راه نداد و در گريه و بكاء و حزن و عنا بودى و مرثيه و مناجات به حضرت مجيب الدّعوات نمود كه :\r\nالهى أتفجّع خير جميع خلقك بولده . الهى أتنزل بلوى هنه الرزيّة بفنائه .\r\nالهى أتلبّس عليّا و فاطمه ثياب هذه المصيبة . الهى أتحلّ كربة هذه المصيبة بساحتهما .\r\nو چون آن نبىّ بيچون از اين مناجات به حضرت مجيب الدّعوات فارغ\r\n","description":"","footnote":"","page_name":" 272 ","page_number":274},
  {"content":"\r\nشدى در باب طلب فرزند ميگفتى :\r\nالهى ارزقنى ولدا تقرّبه عينى على الكبر فاذا رزقتنيه فاقتنّى بحيّه ثمّ أفجعنى به كما تفجّع محمّدا حبيبك صلَّى الله عليه و آله و سلَّم بولده . نيز دعاى آن نبىّ حضرت مهيمن بهدف اجابت مقترن گرديد و ايزد مجيد يحيى نبىّ محصور كه ربّ غفور نعت پسنديدهء او را در قرآن مذكور گرداند كه : * ( وَسَيِّداً وَحَصُوراً وَنَبِيًّا مِنَ الصَّالِحِينَ ) * به او بخشيد .\r\nبعد از آنكه يحيى نبىّ محصور بسنّ رشد و تميز رسيد نهايت خوف و وحشت بر آن نبىّ ربّ العزّت رسيد و بغايت اندوه ذلَّت بر و مستولى گرديد كه أصلا لحظهء بلكه لمحهء نياسودى و دائم بحزن و ألم قائم و متألَّم بودى و چون آن نبىّ بيچون بدرجهء شهادت رسيد حضرت زكريّا نبىّ عليه السّلام به در دو مصيبت او مبتلا گرديد .\r\nپس آنگاه آن حجّة الله فرمود كه : حمل يحيى عليه السّلام مدّت شش ماه بود و حمل حسين عليه السّلام نيز چنين بود .\r\nسعد گويد كه گفتم : يا مولى خبر ده مرا از علَّتى كه از سبب آن قوم را اختيار امام براى نفس ايشان جايز و عيان نيست .\r\nآن حضرت عليه السّلام فرمود كه اختيار قوم بر امام مفسد است يا مصلح ؟\r\nگفتم : بمصلح .\r\nدر آن أثر آن امام جنّ و بشر فرمود كه آيا جايز است كه عقلا اختيار قوم بر امام مفسد واقع شود زيرا كه هيچ كس آنچه در خاطر غير او گذرد و از صلاح و فساد و فلاح و الحاد مطَّلع و مخبر نيست .\r\nو چون حال هر افراد در حال بدين منوال است پس محتمل است كه\r\n","description":"","footnote":"","page_name":" 273 ","page_number":275},
  {"content":"\r\nاختيار قوم بر يكى از أهل فساد و جهّال واقع گردد .\r\nگفتم : بلى يا مولى آن ولىّ ايزد تعالى فرمود كه همين علَّت است كه من آن را مؤيّد ببرهان عقلى گردانيدم تا عقل تو قبول آن كند .\r\nگفتم : نعم مثل اين برهان بغايت دلنشين و خاطر نشانست .\r\nبعد از آن آن هادى انس و جان گفت : يا سعد مرا خبر ده از رسولان عاليشأن كه حضرت قادر سبحان برگزيد ايشان را از جميع خلقان و انزال ، و ارسال كتب بديشان نمود . و مؤيّد آن أعيان بوحى و عصمت ايشان از هر وزر و خطيئت فرمود چه آن رسل أعلام امم و هدات خلايق به حضرت ايزد عالماند چون قادر بيچون ايشان را بر ثبوت اختيار بهدايت مشحون گردانيد .\r\nو از جملهء أنبياء و رسل واجب تعالى موسى و عيسى عليهما التّحيّة و الثّناء بودند آيا ايشان را بر ثبوت اختيار با وفور عقل و فهم و كمال شعور و علم كه هر دو در اختيار مختار بودند ميتواند بود كه اختيار آن دو بزرگوار بر منافق خاكسار واقع گردد و حال آنكه ايشان هر دو ظنّ ايمان به آن منافق بىايمان داشته باشند .\r\nمن گفتم : نه پس آن ولىّ ايزد مقدّس فرمود كه چون جايز نباشد كه اين موسى كليم الله عليه السّلام با وفور عقل و كمال علم و نزول وحى بر او از قادر عالم از وجوه عسكر و از أعيان آن قوم يكسر اختيار هفتاد نفر بميقات پروردگار داور از آن جماعت كه أصلا شكّ و گمان در ايمان ايشان نداشت و اخلاص آن طايفه را نسبت به حضرت خالق البريّه در حدّ كمال گمان داشت .\r\nقضا را بعد از صعود و عروج موسى عليه السّلام با ايشان ظاهر شد كه\r\n","description":"","footnote":"","page_name":" 274 ","page_number":276},
  {"content":"\r\nاختيار موسى بر منافقان واقع شد نه بر مؤمنان .\r\nچنانچه ايزد منّان بيان أحوال منافقان در قرآن لازم الاذعان مينمايد كه : * ( وَاخْتارَ مُوسى قَوْمَه سَبْعِينَ رَجُلًا لِمِيقاتِنا ) * الآيه . . .\r\nيا سعد چون ما ديديم كه اختيار آن كسى كه واجب تعالى و تقدّس اصطفا و اجتباى او براى نبوّت هر كس نمودند بر أفسد واقع گرديد نه بر أصلح و حال آنكه ظنّ آن رسول ايزد متعال چنان بود كه ظنّ او بر أصلح واقع شد اختيار نه بر أفسد دانستيم كه اختيار آن كسى كه عالم بمقتضيات صدور و مكروهات ضماير از روى درك و شعور نباشد و از او سراير منصرف و ظاهر گردد اين نوع شخص را هيچ خطر براى اختيار نخواهد بود . بعد از وقوع حيرة أنبياء ربّ العباد بر أصحاب فساد فلهذا أهل صلاح ارادهء اين نوع اختيار ننمودند و تجويز اين كار نفرمودند .\r\nبعد از آن مولاى ما فرمود كه يا سعد خصم تو كه دعوى مىكند كه حضرت نبىّ المختار با آنكه مختار اين امّت بود با نفس نفيس خود بسوى غار رفت به واسطهء آنكه براى نفس او مىترسيد .\r\nچنانچه براى نفس أقدس خود خايف بود چه ميدانست كه او بعد از آن حضرت خليفهء اين امّت خواهد بود زيرا كه از حكم اختفا نبود كه نبىّ الرّحمه به غير أبو بكر بغار رود مگر آنكه او با آن رسول آخر الزّمان باشد و على عليه السّلام را براى آن در خوابگاه و مقام خود گذاشت كه ميدانست اگر على عليه السّلام مقتول گردد آن خلل كه بقتل أبى بكر واقع و حاصل ميشد هرگز از قتل على ( ع ) متصوّر و محصّل نميشد زيرا كه على عليه السّلام را قايم مقام و نايب مناب بود كه اقامت در امور آن ولىّ ربّ غفور خواهد نمود هيچ گونه نقص بر آن خصم تو لازم\r\n","description":"","footnote":"","page_name":" 275 ","page_number":277},
  {"content":"\r\nنيامدى زيرا كه نه شما ميگوئيد كه حضرت نبىّ الامّه فرمود كه الخلافة من بعدى ثلثون سنه و غير آن موقوف است بر عمر آن چهار نفر أبو بكر و عمر و عثمان و على عليه السّلام .\r\nبدرستى كه اين چهار نفر بمذهب شما خلفاى حضرت پيغمبر ( ص ) اند چه خصم ترا اعتقاد چنين است .\r\nمن گفتم : يا ابن رسول الله صلَّى الله عليه و آله و سلَّم هر گاه أمر چنين باشد پس أبو بكر چگونه بعد از پيغمبر صلَّى الله عليه و آله و سلَّم بلا فصل خليفهء امّت خواهد بود ؟\r\nآن حضرت عليه السّلام فرمود : نعم هر گاه اين ثلاثه خلفاء حضرت رسول صلَّى الله عليه و آله و سلَّم باشند و آن حضرت صلَّى الله عليه و آله و سلَّم ، تعيين تقديم أبو بكر بر عمر و عثمان نكرده باشد مع هذا با أبو بكر تنها بغار رفته چرا با هر سه خليفه نرفته چه هر گاه اين هر سه خليفه رسول الله صلَّى الله عليه و آله و سلَّم باشند .\r\nپس اين سه نفر سزاوار و در خور آن بودند كه با حضرت نبىّ المختار به غار روند نه أبو بكر تنها مستحقّ آن مرحمت از حضرت نبىّ الورى باشد و بس زيرا كه بنا بر قول آنكه هر سه را خليفه رسول صلَّى الله عليه و آله و سلَّم داند بايد كه اعتقاد كند به آن كه حضرت نبىّ ايزد واهب لازم و واجب است كه آنچه در حقّ أبى بكر به عمل آرد از لطف و احسان در بارهء عمر و عثمان نيز چنان كند ، زيرا كه ايشان نيز خليفهء رسول آخر الزّمان بودند .\r\nو چون آن رسول قادر بيچون احسان در حقّ عمر و عثمان به مثل آنكه در بارهء أبو بكر نمود ننمود .\r\n","description":"","footnote":"","page_name":" 276 ","page_number":278},
  {"content":"\r\nپس آن نبىّ الأقدس تهاون در حقّ آن دو كس و ترك شفقت بر آن هر دو نفس فرمود ، بعد از آنكه شفقت بر آن هر سه كس بر حضرت رسول مقدّس بر ترتيب خلافت ايشان واجب و عيان بود چرا مختصّ به يكى ايشان گردانيد .\r\nبناء عليه معلوم گرديد كه رفتن أبو بكر با حضرت رسول ايزد غفّار بجانب غار نه بواسطهء آن بود كه آن سرور مطَّلع و مخبر بر خلافت أبى بكر بعد از آن پيغمبر جليل القدر بر امّت او از جنّ و بشر بود ، بلكه چون سيّد البشر مطَّلع بر نفاق و غدر أبو بكر بود و در هنگام كه آن نبىّ الاكرم ارادهء سكناى مقام غار براى حفظ نفس أقدس خود از شرّ أشرار به حكم حضرت پروردگار نمود همان كه أمير المؤمنين على عليه السّلام را بأمر ايزد علَّام باعلام أمين الوحى جبرئيل عليه السّلام در خوابگاه خود خوابانيد چه باخبار جبرئيل عليه السّلام خاطر از طرف أمير المؤمنين حيدر جمع داشت و ميدانست كه هيچ گونه ايذا و ضرر به آن ولىّ ايزد داور نخواهد رسيد پاى از دولت سراى خود بيرون گذاشت و راه غار برداشت .\r\nدر همان أثر أبو بكر در معبر به نظر آن سرور در آمد حضرت پيغمبر ( ص ) بنوعى كه مذكور شد چون از طرف غدر أبو بكر مطمئنّ خاطر نبود لهذا او را به رفاقت راه غار يار گردانيد و قبل از وصول بدر غار او را مكان قرار داد و مندل بر أطراف او كشيد بخوف آنكه مبادا مراجعت نمايد و أهل نفاق و أشرار كه با او يار بودند بدر غار آرد .\r\nفلهذا رسول ايزد أكبر گفت : يا أبو بكر زنهار پاى از مندل بدر ننهى و الَّا آزار بسيار به تو رسد كه خوف هلاكت تست . مع هذا أبو بكر بخاطر رسانيد\r\n","description":"","footnote":"","page_name":" 277 ","page_number":279},
  {"content":"\r\nكه البتّه محمّد بر أحوال سازش من با جمع ديگر مطَّلع و مخبر گشته و الَّا براى چه مرا با خود باندرون غار نبرد و در اين مكان در مندل نگاهداشت ، مرا بايد راه خود برداشت و محمّد صلَّى الله عليه و آله و سلَّم را در اينجا گذاشت باز بخاطر رسانيد كه چون آن سيّد و سرور فرمود كه : اگر پاى از مندل بدر آرى البتّه آزار بسيار يا بى .\r\nالقصّه در مكث و خروج از آن مكان متردّد و حيران بود بالاخره رأى أبو بكر بر آن نهج مقرّر گشت كه پاى از مندل بيرون گذارد و از آن فعل و كردار او ضرار و آزار بيّن و آشكار گردد تا آمدن نبىّ المختار بر مندل ساكن و برقرار ماند و الَّا فرار برقرار اختيار كند همان كه پاى از مندل بيرون گذاشت مار به حكم حضرت پروردگار نيش در كار او كرد .\r\nپس آنگاه أبو بكر در آن مقرّ مستقرّ گرديد تا آنكه حضرت نبىّ ايزد أكبر به او رسيد حقيقت آن يار غار با نبىّ المختار بدين وجه و هنجار بود .\r\nيا سعد امّا آنچه خصم از تو استعلام نمود كه آيا اسلام آن دو نفر يعنى أبا بكر و عمر از روى طوع و رغبت تمام بود يا از روى كره و ابرام چرا نگفتى كه اسلام آن كس محض براى طمع و هوس بود چه پيوسته اين دو نفر مخلوط بيهودان كافر بودند و طايفهء يهود عاقبت نامحمود إخبار و إعلام أبى بكر و عمر به خروج محمّد سيّد البشر و استيلاى آن سرور بر عرب و قوم ديگر از كتب تورات و ساير كتاب سماوى كه پيشتر از آن بر پيغمبران از نزد قادر سبحان آمد و از ملاحم قصّهء آن رسول عرب و عجم يعنى محمّد صلَّى الله عليه و آله و سلَّم مىنمودند و ميگفتند كه استيلاى محمّد بر عرب مثل استيلاى بخت النّصر بر بنى اسرائيل است .\r\n","description":"","footnote":"","page_name":" 278 ","page_number":280},
  {"content":"\r\nزيادتى از طرف محمّد آنكه او دعوى نبوّت كند و حال آنكه او را أصلا اطَّلاع بر هيچ شىء از نبوّت نيست .\r\nچون أبو بكر و عمر مكرّر خبر خروج حضرت نبىّ الأكبر از يهود و جمعى ديگر شنيده بودند كه آن سرور ظاهر خواهد شد و منتظر آن بودند بعد از ظهور أمر رسول الله صلَّى الله عليه و آله و سلَّم هر دو به خدمت او آمده زبان به شهادت أن لا إله الَّا الله * ( مُحَمَّدٌ رَسُولُ الله ) * گشودند بطمع آنكه بعد از انتظام مهام آن رسول ملك العلَّام و خوبى أحوال آن سيّد الأنام بر وجه دلخواه و مرام ولايت و حكومت شهر از آن سرور يابند چون نبىّ بيچون ظاهر شد ، و نبوّتش قويم و ولايتش مستقيم گرديد و ليكن حقايق أحوال كثير الاختلال آن دو نفر بر حضرت پيغمبر من كلّ الوجوه بيّن و ظاهر بود كه بچه كيفيّت و انصرام انتظام و انجام خواهد يافت توجّه بايشان در باب ولايت و رياست بر خلقان ننمود .\r\nچون ايشان مأيوس از حضرت نبىّ الانس و الجانّ گشتند در ليلة العقبه با ساير مشركان فسقه كه أمثال ايشان بودند اتّفاق نمودند و هر دو متلثّم گشتند به مثل تلثّم تمامى مشركين كه عهد و شرط نمودند كه در ليلة العقبه محمّد صلَّى الله عليه و آله و سلَّم را از آن كوه ساقط گردانند و بقتل رسانند از آن جمله اين دو نفر از آن جماعت بودند .\r\nبعد از آنكه آن طايفه به قصد قتل خاتم الرّسل در ليلة العقبه به آن جبل متصاعد گشتند ، حضرت عزّ و جلّ ذات كامل آن نبىّ مكمّل را از مكر و كيد أرباب خدعه و حيل صيانت و محافظت نمود و أصلا آنها را قدرت هيچ چيز نسبت به آن رسول ربّ العزيز نبود .\r\n","description":"","footnote":"","page_name":" 279 ","page_number":281},
  {"content":"\r\nحال أبو بكر و عمر در بيعت اسلام با حضرت نبىّ المحمود مثل حال طلحه و زبير بود در هنگام كه به خدمت على عليه السّلام آمدند و هر يك بطمع ولايت و ايالت ولايت از ولايات عراق متابعت نمودند و چون مأمول ايشان به حيّز وصول نرسيد و هر دو مأيوس شدند نكث بيعت و نقص عهد اطاعت آن سرور نمودند و خروج بر آن حضرت عليه السّلام فرمودند تا آنكه هر يك أمر ايشان آئل كردند بمحلّ كه أمر ناقضان عهود و ميثاق و ناكثان شروط وفاق و اتّفاق به آن حدّ آئل و مختل گردد .\r\nچون كلام به اين مقام رسيد مولاى ما حسن بن علىّ العسكرى سلام الله عليهما براى نماز و عبادت حضرت بىنياز برخاست و قائم منتظر نيز با پدر بزرگوار موافقت در قيام نمود من نيز از خدمت ايشان مراجعت بمقام و مكان خود نمودم .\r\nأحمد بن اسحق كه يار بىنفاق بود طلبيدم ديدم كه گريه كنان روى به من آورد .\r\nگفتم : چرا دير كردى و وجه گريه چيست ؟\r\nگفت : يا سعد جامهء امانت كه مولاى من طلب احضار آن از من نمود گم كردم و حيرانم كه آن سرور را هيچ وجه صواب مجاب نتوانم نمود .\r\nگفتم : كه بر تو هيچ باك نيست نهايت آنكه آن خلاصهء أولاد سيّد بشر را بحقيقت أمر كما هو حقّه مطَّلع و مخبر گردان .\r\nدر حال متوجّه تلثيم جناب آن ولايتمآب گرديد و چون داخل دولتسراى آن ولىّ ملك تعالى شد .\r\nدر ساعت رجعت از پيش آن امام انس و جان خوشحال و خندان به\r\n","description":"","footnote":"","page_name":" 280 ","page_number":282},
  {"content":"\r\nمنزل و مكان خود نمود و صلوات بر محمّد و أهل بيت او ميفرستاد .\r\nگفتم : يا أحمد چه خبر است ؟\r\nگفت : اى سعد آن جامه را يافتم در تحت قدم مولى ما فرش است و آن سرور بر بالاى آن نماز ميگذارد .\r\nسعد گويد : چون اين سخن از أحمد اسحق شنيدم بسيار بسيار مبتهج و مسرور گرديدم و حمد و سپاس و شكر بيحدّ و بىقياس حضرت خالق الجنّ و النّاس جلّ ذكره بجاى آوردم .\r\nو بعد از آن هر روز تردّد به منزل مولاى ما عليه التّحيّة و الثّناء در أيّام كه در آنجا ميبودم مىنمودم ليكن ديگر آن پسر خورشيد منظر را در پيش آن سرور نمىديدم .\r\nچون روز وداع من و أحمد بن اسحق و شخصى ديگر از أهل شهر ما كهلان نام به خدمت آن امام الأنام داخل شديم .\r\nأحمد در پيش روى سرور بايستاد و گفت : يا بن رسول الله صلَّى الله عليه و آله و سلَّم محنت من و رحلتم نزديك به كار شد .\r\nالحال سؤال من از حضرت ايزد غفّار آنست كه : أن يصلَّى على المصطفى جدّك و على المرتضى أبيك و على سيّدة النّساء امّك و على سيّدى شباب الجنّه عمّك و أبيك و على الأئمّة الطَّاهرين من بعدهما آبائك و أن يصلَّى عليك ، و على ولدك و نرغب اليه أن يعلى كعبك و يكفى عدوّك و لا جعل الله هذا آخر عهدنا من لقائك .\r\nيعنى : مرا استدعا از حضرت مجيب الدّعوات فرستادن صلوات بر جدّ تو محمّد مصطفى و صلوات على المرتضى و درود مادرت سيّدة النّساء فاطمة الزّهراء\r\n","description":"","footnote":"","page_name":" 281 ","page_number":283},
  {"content":"\r\nو تحيّت بر سيّدى شباب أهل الجنّه سبطى سيّد المرسلين الحسن و الحسين عمّ و پدرت و صلوات باقى أئمّه الطَّاهرين .\r\nبعد از آن جوانان بهشت كه آباى عظام و أجداد كرام تست و نيز از حضرت بارى مستدعى صلوات بر ذات أقدس تو و ولد مقدّست ميباشم ، و التماس و رغبت من به حضرت مهيمن چنانست كه قدر ترا مع فرزند ارجمندت بلند و دشمنت را خوار و ثرند گرداند و اين ادراك لقاء و شرف صحبت كثير - البهجت را آخر لقاء و عهد من نگرداند .\r\nسعد گويد : كه چون أحمد بن اسحق اين مناجات به حضرت قاضى الحاجات نمود و اين كلمات بسمع شريف آن امام البريات رسيد چشم پر آب گردانيد ، چنانچه قطرات عبرات بر و جنات قمر سمات آن سرور متقاطر گرديد .\r\nبعد از آن فرمود كه : يا ابن اسحق در دعا بسيار تكلَّف به حضرت ايزد خلَّاق مكن كه ملاقات تو به حضرت غافر الخطيئات بغايت نزديك است چنان كه گوئيا در اين زمان در سينهء تو حاضر و عيانست .\r\nأحمد بن اسحاق از شنيدن كلام از آن مقتداى خاصّ و عام بيهوش گشته بر زمين افتاد و چون به هوش آمد گفت : يا مولى بعزّت الله تعالى ، و بحرمت جدّت محمّد المصطفى صلَّى الله عليه و آله و سلَّم كه مرا مشرّف و مخلَّع بخرقت از سر كار فيض آثار خود گردانى كه آن را كفن خود سازم و خاطر از عذاب گور و ضغطهء آن مطمئنّ گردانم بلكه بوسيلهء احسان شما به هيچ بليّه و عذاب درنمانم .\r\nمولى ما عليه السّلام و الدّعاء چون او را مضطرّ ديد در آن أثر آن ولىّ ايزد\r\n","description":"","footnote":"","page_name":" 282 ","page_number":284},
  {"content":"\r\nتعالى و تبارك دست مبارك در تحت بساط كه خود بسعادت و اقبال بر آن ساكن بود برده و سيزده درهم بيرون آورده به آن مؤمن مكرّم عنايت و كرم فرمود و گفت : بايد كه به غير اين درهم چيزى ديگر براى نفس خود خرج نكنى .\r\nو آنچه سؤال نمودى از آن البتّه محروم و مأيوس نخواهى ماند زيرا كه حضرت عزّ و جلّ أجر عمل نيكو را ضايع و صاحبش را بىآبروى نگرداند ، بلكه پاداشت آن را بوثيقهء * ( هَلْ جَزاءُ الإِحْسانِ إِلَّا الإِحْسانُ ) * بدر رساند .\r\nسعد گويد : كه ما بعد از رخصت انصراف از حضرت مولاى خود عليه السّلام چون سه فرسخى حلوان رسيديم أحمد بن اسحق راتب محرق بهم رسيد و درد و تعب و ألم صعب به او عايد گرديد چنانچه مأيوس از حيات شد ، امّا چون داخل شهر حلوان گشتيم و در بعض سراهاى آن بلده فروز آمديم أحمد بن اسحق مردى را كه هم شهرى موحى اليه بود ليكن در حلوان توطَّن داشت او را بنزديك خود خواند و با آن مرد سخن بسيار گفت .\r\nبعد از آن روى بياران آورد و گفت : اى عزيزان امشب بايد كه جميع ياران از پيش ما متفرّق شويد و مرا تنها در اينجا بگذاريد .\r\nما بموجب استدعاء آن مؤمن بيريا از پيش او منصرف شده هر كس بمرقد راحت و مضجع استراحت رجعت و معاودت نموديم .\r\nو چون قريب بطلوع صبح شد مرا فكر آن مؤمن ربود و همگى خاطر به طرف او مايل گرديد كه يا ربّ حال او بكجا رسيد .\r\nآيا باقى باشد يا مسافر عالم باقى شده باشد همان كه چشم گشودم پس ناگاه كافور الخادم كه خادم مولاى ما أبى محمّد عليه السّلام بوده در پيش\r\n","description":"","footnote":"","page_name":" 283 ","page_number":285},
  {"content":"\r\nخود ديدم و او فرمود كه : أحسن الله بالخير عزاكم يعنى خداى تعالى خير شما را بعزا نيكو گرداند و اين مصيبت را بخير و خوبى بشما ختم تمامى مصايب سازد من از غسل و كفن صاحب شما الحال فارغ شدم و آن مؤمن را ثوب كه مولاى من براى كفن - فرستاد بعد از غسل و حنوط در او پوشانيدم به حكم مولى و شما را نيز مطَّلع براى دفن او گردانيدم و او را مدفون سازيد كه او در نزد سيّد و مولاى شما گراميتر از جميع شما است .\r\nكافور خادم در همان دم از نظر من و باقى مردم غايب گرديد و ديگر هيچ أحدى او را در آن مكان نديد .\r\nما بر سر آن مؤمن پسنديدهء ربّ جميل اجتماع بگريه و زارى و عويل نموديم تا از امرش فارغ شديم و او را وداع نموده هر كسى راه شهر و ولايت خود گرفتيم ، رحمة الله عليه و على جميع المؤمنين و المؤمنات .\r\n\r\nاز شيخ الموثوق أبى عمرو العمرى رحمه الله منقول و مرويست كه ميان ابن أبى غانم القزوينى و جماعت از شيعهء أئمّه أولاد أمير المؤمنين على ( ع ) منازعه در حقّ خلف القائم المنتظر سانح و صادر شد .\r\nابن أبى الغانم مذكور ذكر مينمود كه حضرت أبى محمّد عليه السّلام گذشته و پسرى از او نماند امّا چون جماعت شيعه اين سخن شنيدند صلاح دنيا و آخرت خود در آن ديدند كه در آن باب به آن ولايتمآب نويسند آن حضرت را از حقيقت منازعهء آن أمر مطَّلع و مخبر گردانند فلهذا كتاب به آن امام الامّه قلمى نمودند و آن را بمصحوب معتمدى بناحيه فرستادند و آن سرور را از مشاجره ، و منازعه در حقّ او اعلام و افهام نمودند .\r\n","description":"","footnote":"","page_name":" 284 ","page_number":286},
  {"content":"\r\nو چون آن ولىّ بيچون كتابت شيعيان مطالعه نمود جواب ايشان را به خطَّ مبارك خود به اين مضمون صدق مشحون قلمى فرمود كه :\r\nبسم الله الرّحمن الرّحيم حمانا الله و إيّاكم من الفتن و وهب لنا و لكم روح اليقين و أجارنا و إيّاكم من سوء المنقلب انّه أنهى الىّ ارتياب جماعة منكم في الدّين و ما دخلهم من الشّك و الحيرة في ولاة أمرهم فغمّنا ذلك لكم لا لنا و ساءنا فيكم لا فينا لانّ الله معنا فلا فاقة بنا الى غيره و الحقّ معنا فلن يوحشنا من قعده عنّا و نحن صنايع ربّنا و الحقّ بعد صنايعنا .\r\nيا هؤلاء ما لكم في الرّيب تتردّدون و في الحيرة تنعكسون اما سمعتم أنّ الله تعالى عزّ و جلّ يقول : * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * .\r\nاو ما علمتم ما جاء به الآثار ممّا يكون و يحدث في أئمّتكم على الماضين و الباقين منهم السّلام .\r\nاو ما رأيتم كيف ما جعل الله تعالى لكم معاقل تأوون اليها و أعلاما تهتدون منها من لدن آدم عليه السّلام الى أن ظهر الماضى ( ع ) كلَّما غاب علم بدا علم و اذا أفل نجم طالع نجم فلمّا قبضه الله اليه ظننتم أنّ الله أبطل دينه و قطع السّبب بينه و بين خلقه كلَّا ما كان و لا يكون حتّى يقوم السّاعة و يظهر امر الله و هم كارهون .\r\nو أنّ الماضى عليه السّلام مضى سعيدا فقيدا على منهاج آبائه عليهم السّلام حذو النّعل بالنّعل و فينا وصيّه و علمه و منه خلفه و من يسدّ مسدّه و لا ينازعنا في موضعه الَّا ظالم آثم و لا يدّعيه دوننا الَّا جاحد كافر و لو لا أمر الله لا يغلب و سرّه لا يظهر و لا يعلن لظهر لكم من حقّنا ما تنفر منه عقولكم و يزيل شكوكم لكنّه ما\r\n","description":"","footnote":"","page_name":" 285 ","page_number":287},
  {"content":"\r\nشاء الله كان و لكلّ أجل كتاب فاتّقوا الله و أسلموا لنا و ردّوا الأمر الينا فعلينا الإصدار كما كان منّا الإيراد و لا تحاولوا كشف ما غطى عنكم و لا تميلوا عن اليمين ، و تعدلوا الى اليسار و اجعلوا قصدكم الينا بالمودّة على السّنّة الواضحه قد نصحت لكم .\r\nو الله شاهد علىّ و عليكم و لو لا ما عندنا من محبّة صاحبكم و رحمتكم و الاشفاق عليكم فكنّا عن مخاطبتكم في شغل ممّا امتحنا به من منازعة الظَّالم العتلّ الضّال المتتابع في غيّه المضادّ لربّه المدّعى ما ليس له الجاهد حقّ من افترض طاعته الظَّالم الغاصب في ابنة رسول الله صلَّى الله عليه و آله و سلَّم الى اسوة حسنه و سيتردّى الجاهل رداء عمله و سيعلم الكافر من عقبى الدّار عصمنا الله و إيّاكم من المهالك و الاسواء و الآفات و العاهات كلَّها رحمة فانّه ولىّ ذلك و القادر على ما يشاء و كان لنا و لكم وليّا و حافظا و السّلام على جميع الأولياء و المؤمنين و رحمة الله و بركاته و صلَّى الله على محمّد النّبى و آله و سلَّم تسليما .\r\n\r\nسعد بن عبد الله الأشعرى از شيخ صدوق أحمد بن اسحق بن سعد - الأشعرى رحمه الله روايت كند كه مردى از أصحاب ما بنزد ما حاضر شد و گفت كه جعفر بن علىّ النّقى عليه السّلام به من كتابت به اين مضمون قلمى نمود كه ترا اطاعت من لازم است و تعريف نفس خود و اظهار علم خود و دعوى مىكند كه بعد از برادر او حسن العسكرى عليه السّلام او قيّم أمر دين نبىّ متعال و عالم بحلال و حرام است بلكه عالم بجميع ما يحتاج اليه النّاس و غير ذلك از علوم همگى مثل فقه و حديث و نجوم و رمل و هندسه است .\r\nأحمد بن اسحق گويد كه : چون من اين سخن شنيدم كتابت از آن\r\n","description":"","footnote":"","page_name":" 286 ","page_number":288},
  {"content":"\r\nمؤمن گرفتم و أوّل تا آخر آن كتابت را تلاوت و قرائت كردم در همان ساعت به خدمت آن صاحب اقبال و سعادت حضرت صاحب الزّمان صلوات الله عليه و على آبائه الطَّاهرين كتابت نوشتم و كتاب جعفر بن علىّ عليه السّلام را در آن كتابت خود درج كردم چون كتابتم به آن حضرت رسيد بعد از مطالعه جواب آن بيرون آمد به اين مضمون\r\nبسم الله الرّحمن الرّحيم أتانى كتابك أبقاك الله و الكتاب الَّذى انفذت في درجه و احاطت معرفتى بجميع ما تضمّنه على اختلاف ألفاظه و تكرّر الخطاء فيه و لو تدبّرته توقّفت عليه منه . و الحمد لله ربّ العالمين حمدا لا شريك له في أعلى احسانه الينا و فضله علينا الى الله عزّ و جلّ للحقّ الَّا اقاما و للباطل الَّا زهوقا و هو شاهد علىّ بما أذكره ولى عليكم بما أقوله اذا اجتمعنا اليوم الَّذى لا ريب فيه و يسألنا عن ما نحن فيه مختلفون . و انّه لم يجعل لصاحب الكتاب المكتوب اليه و لا عليك و لا على أحد من الخلق جميعا امامة مفترضه و لا طاعة لازمة و سأبيّن لكم جملة تكتفون بها ان شاء الله .\r\nيا هذا يرحمك الله انّ الله تعالى لم يخلق الخلق عبثا و لا أهملهم سدى بل خلقهم بقدرته و جعل لهم أسماعا و أبصارا و قلوبا و ألبابا . ثمّ بعث اليهم النّبيّين عليهم السّلام مبشّرين و منذرين يأمرونهم بطاعته و ينهونهم عن معصية و يعرفونهم ما جهلوه من أمر خالقهم و دينهم و أنزل عليهم كتابا .\r\nو بعث اليهم ملائكة و بائن بينهم و بين من بعثهم اليهم بالفعل -\r\n","description":"","footnote":"","page_name":" 287 ","page_number":289},
  {"content":"\r\nالَّذي جعله لهم عليهم\r\nو ما آتاهم من الدّلائل الظَّاهرة و البراهين الباهرة و الآيات الغالبة فمنهم من جعل النّار عليه بردا و سلاما و اتّخذه خليلا و منهم من كلَّمه تكليما و جعل عصاه ثعبانا مبينا و منهم من احيي الموتى باذن الله و أبرأ الاكمه و الابرص باذن الله و منهم من علَّمه منطق الطَّير و أوتى من كلّ شيء سببا . ثمّ بعث محمّدا صلَّى الله عليه و آله و سلَّم رحمة للعالمين و تمّم به نعمته و ختم به أنبياءه و أرسله الى النّاس كافّة و أظهر من صدقه ما أظهر و بيّن من آياته و علاماته ما بيّن .\r\nثمّ قبضه صلَّى الله عليه و آله حميدا فقيدا سعيدا و جعل الأمر من بعده الى أخيه و ابن عمّه و وصيّه و وارثه على ابن أبى طالب عليه السّلام . ثم الى الأوصياء من ولده واحدا بعد واحد أحيا بهم دينه و أتمّ به نوره و جعل بينهم و بين اخوتهم و بنى عمّهم و الأذنين فالأدنين من ذوى أرحامهم فرقا بيّنا .\r\nيعرف به الحجّة من المحجوج و الامام من المأموم بأن عصمهم من ذنوب و برأهم من العيوب و طهّرهم من الدّنس و نزّههم من اللَّبس و جعلهم خزّان علمه و مستودع حكمته و موضع سرّه و أيّدهم بالدّلائل لو لا ذلك لكان النّاس على سواء و لادّعى أمر الله عزّ و جلّ كلّ أحد و لما عرف الحق من الباطل و لا العلم من الجهل . و قد ادّعى هذا المبطل المدّعى على الله الكذب بما ادّعاه فلا أدرى بأيّة حالة هى له رجا أن يتمّ دعواه أيفقهه في دين الله فو الله ما يعرف حلالا من حرام و لا يفرّق بين خطاء و صواب و لا يعلم حقّا من باطل و لا محكما من متشابه و لا يعرف حدّ الصّلوة و لا وقتها أم يورع و الله شهيد على تركه الصّلوة الفرض أربعين يوما يزعم ذلك لطلب الشعوذة و لعلّ خيره تأدّى اليكم و هاتيكم ظروف\r\n","description":"","footnote":"","page_name":" 288 ","page_number":290},
  {"content":"\r\nمنكره منصوبة و آثار عصيانه الله عزّ و جلّ مشهورة قائمة أم بآية فليأت بها أم بحجّة فليقمها أم بدلالة فليذكرها قال الله عزّ و جلّ في كتابه : بسم الله الرّحمن الرّحيم * ( حم ، تَنْزِيلُ الْكِتابِ مِنَ الله الْعَزِيزِ الْحَكِيمِ ما خَلَقْنَا السَّماواتِ وَالأَرْضَ وَما بَيْنَهُما إِلَّا بِالْحَقِّ وَأَجَلٍ مُسَمًّى وَالَّذِينَ كَفَرُوا عَمَّا أُنْذِرُوا مُعْرِضُونَ قُلْ أَ رَأَيْتُمْ ما تَدْعُونَ مِنْ دُونِ الله أَرُونِي ما ذا خَلَقُوا مِنَ الأَرْضِ أَمْ لَهُمْ شِرْكٌ فِي السَّماواتِ ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ وَمَنْ أَضَلُّ مِمَّنْ يَدْعُوا مِنْ دُونِ الله مَنْ لا يَسْتَجِيبُ لَه إِلى يَوْمِ الْقِيامَةِ وَهُمْ عَنْ دُعائِهِمْ غافِلُونَ . وَإِذا حُشِرَ النَّاسُ كانُوا لَهُمْ أَعْداءً وَكانُوا بِعِبادَتِهِمْ كافِرِينَ ) * فالتمس تولَّى الله توفيقك من هذا الظَّالم ما ذكرت لك و امتحنه و أسأله عن آية من كتاب الله تفسيرها أو عن صلاة يتبيّن حدودها و ما يجب فيها لتعلم حاله و مقداره و يظهر لك عواره و نقصانه و الله حسيبه .\r\nحفظ الله الحقّ على أهله و أقرّه في مستقرّه و قد أبى الله عزّ و جلّ أن تكون الأمانة في أخوين بعد الحسن و الحسين عليهما السّلام و اذا أذن الله لنا في القول ظهر الحقّ و اضمحلّ الباطل و انحسر عنكم و الى الله أرغب في الكفاية و جميل الصّنع و الولاية . حسبنا الله و نعم الوكيل و صلَّى الله على محمّد و آل محمّد\r\n.\r\n\r\nمحمّد بن يعقوب الكلينى از اسحق بن يعقوب روايت مىكند كه من سؤال كردم از محمّد بن عثمان العمرى رحمه الله كه مرا مسائل چند مشكل بود آن را بر كاغذى مكتوب گردانيدم بايد كه آن را به صاحب ما رسانى و جواب آن براى ما\r\n","description":"","footnote":"","page_name":" 289 ","page_number":291},
  {"content":"\r\nبستانى .\r\nآن مؤمن چون آن مسائل من به خدمت آن ولىّ ذو المنن رسانيد جواب توقيع به خط مبارك مولاى ما صاحب الزّمان صلوات الله عليه و على آبائه الطَّاهرين بدين مضمون بما رسانيد كه :\r\nامّا آنچه از آن سؤال كردى\r\nأرشدك الله و ثبّتك در أمر منكرين من از أهل بيت ما و از بنى أعمام ما كه اقرار بولايت من نمىنمايند بلكه انكار در آن كار ظاهر ميفرمايند .\r\nبدان كه ميان خداى عزّ و جلّ و ميان هيچ أحدى فراق نيست و جميع أفراد انسانى را بازگشت به حضرت قادر سبحانى است هر كه منكر من گردد پس آن كس از من نيست و سبيل سلوك او مثل سبيل پسر نوح است عليه السّلام .\r\nو امّا عمّ من جعفر و پسرش سبيل ايشان همان طريق برادران يوسف عليه السّلام است .\r\nو امّا فقّاع شرب آن حرام است ، و هيچ باك در أكل و شرب شلماب نيست .\r\nو امّا أموال شما را ما قبول نمىكنيم مگر آنكه شما پاك شويد پس هر كه ميخواهد طريق مواصلت ما اختيار كند و آنكه نخواهد از ما منقطع گردد .\r\nآنگاه آن ولىّ الله تلاوت اين آيه كلام الله نمود كه : * ( فَما آتانِيَ الله خَيْرٌ مِمَّا آتاكُمْ ) * .\r\nيعنى : هر چه ما اتيان به آن نمائيم براى خداى تعالى يقين آن بهتر از آنست كه شما اتيان و اقدام به آن نمائيد .\r\nو امّا آنچه در باب ظهور فرج قلمى نموديد آن در نزد خداى منّان است\r\n","description":"","footnote":"","page_name":" 290 ","page_number":292},
  {"content":"\r\nو جمعى كه در آن باب وقت مقرّر ميگردانند بىشبهه و ارتياب آن طايفه كذّاب هستند .\r\nو امّا قول آن كسى كه زعمش چنان باشد كه حسن بن علىّ العسكرى ( ع ) مقتول نيست و برحمت حقّ عزّ و جلّ موصول نشد آن محض كفر و تكذيب و ضلال از طريق ايزد لا يزال است .\r\nو امّا در حوادث واقعه و امور و قضاياى سانحه پس بايد كه رجوع در آن باب بسوى روات حديث ما و أصحاب نمائيد زيرا كه آن أعيان حجّت ما بر شمااند و من حجّت خداى تبارك و تعالى بر جميع برايايم .\r\nو امّا محمّد بن عثمان العمرى پس خداى تعالى از او و از پدرش راضى باد كه از او در پيش بود بدرستى كه او ثقهء من و كتاب او كتاب منست .\r\nو امّا محمّد بن علىّ بن مهزيار الأهوازى حضرت ايزد واهب قلب او را بصلاح آرد و شكّ از دلش زايل گردانيده بالتّمام بردارد .\r\nو امّا آنچه از شما بما رسانيدند ما آن را قبول نميكنيم مگر آنچه پاك و طيّب بود و ثمن مغنّيه حرامست .\r\nو امّا محمّد بن شاذان بن نعيم بدرستى كه او مرديست از شيعيان ما أهل بيت .\r\nو امّا أبو الخطَّاب محمّد بن زينب الأجدع ملعون است و اصحابش نيز ملاعين و مأيوس از رحمت ربّ العالمين و محروم از شفاعت سيّد المرسلين و أئمّة المعصومينند .\r\nزنهار مجالست با أهل مقالات ايشان مكنيد زيرا كه من از آن جماعت بريئم و آباى عظام و أجداد كرامم نيز از أمثال اين طايفه وخيم العاقبه برىء و بيزارند\r\n","description":"","footnote":"","page_name":" 291 ","page_number":293},
  {"content":"\r\nو امّا آن جماعت كه متلبّس بأموال ما گشتند پس آن كس مال ما را حلال داند و از آن چيز أكل كند بدرستى كه أكل النّيران و در دوزخ تابانست .\r\nو امّا خمس بدرستى كه آن بر شيعهء ما حلال است و آن را تا وقت ظهور أمر ما بر طايفهء شيعه حلال گردانيدند بواسطهء طيب ولادت ايشان و عدم خباثت آن .\r\nامّا ندامت قوم كه در دين خداى تعالى داشتند چون از آن برگشتند و بما رسيدند و اقالت و رجعت نمودند ما نيز اقالهء ايشان نموديم و قبول شكّ و توبهء قوم فرموديم و ما را احتياج نيست بصلهء شاكرين .\r\nو امّا علَّت غيبت كه واقع گردد پس بدرستى كه حضرت عزّ و جلّ ذكره فرمايد كه : * ( يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ ) * هيچ أحدى از آباى عظام و أجداد ذوى الاحترام نبود مگر آنكه بيعت طاغى باغى زمان آن حضرت تقيّه در گردن او بود و من بيرون مىآيم در وقت و زمانى كه بيعت هيچ از طاغيان در گردن من نخواهد بود .\r\nو وجه انتفاع امام در غيب من براى سكنهء أقطاع زمين مثل انتفاع آفتاب است در هنگام غيبت آن از انغياب سحاب اگر چه آفتاب در وقت كه سحاب او را پوشاند و شعاع او را پنهان گرداند ظاهر نمينمايد امّا نفع آن بجميع أشياء كه محتاج اليها است مىرساند و اين ظاهر و بيّن است .\r\nو من براى أهل زمين امانم چنانچه ستارگان أمان أهل آسماناند اى شيعيان و مواليان شما من بعد أبواب سؤال از ما لا يعنى در بنديد و متكلَّف نگرديد الَّا بعلم كه كفايت شما كند ليكن در دعاء بتعجيل فرج هر چند پيشتر كنيد بهتر است زيرا كه فرج تمامى شما در آنست و السّلام عليكم يا اسحق بن\r\n","description":"","footnote":"","page_name":" 292 ","page_number":294},
  {"content":"\r\nيعقوب و على من اتّبع الهدى .\r\n\r\nاز أبو الحسن علىّ بن أحمد الدّلَّال القمّى منقول و مرويست كه اختلاف ميان جماعت شيعه واقع شد در باب آنكه حضرت مفيض الخير و الجود تفويض أمر بسوى أئمّة المعصومين عليهم السّلام نموده تا آنكه آن أعيان ايجاد خلايق كنند و روزى با ايشان رسانند .\r\nو قوم از همين طايفه ميگفتند كه اين محال است و بر حضرت واجب تعالى مثل اين فعل جايز و روا نيست زيرا كه جسم قادر بر ايجاد و خلق جسم ديگر نيست از او غير خداى عزّ و جلّ از هيچ موجودى ايجاد و خلقت شىء از أشياء متصوّر و متعقّل نگردد .\r\nو قوم ديگر ميگفتند : بلكه خداى عزّ و جلّ أئمّة السّبل را بر آن أمر قادر گردانيد و تفويض أمر بايشان نمود و أئمّه ايجاد خلايق كردند روزى بايشان برسانند .\r\nالحاصل ميان شيعه در اين باب منازعهء بسيار واقع شد بالاخره قايلى بايشان گفت : شما در اين باب چرا رجوع بابى جعفر محمّد بن عثمان نمينماييد و از او سؤال حقيقت اين أحوال نمىكنيد تا آنچه حقّ باشد بر شما واضح و روشن و لايح و مبرهن گردد زيرا كه آن مؤمن را بيقين راه به حضرت صاحب الزّمان عليه سلام الله است همه آن جماعت راضى بمحمّد بن عثمان گشتند و مسأله نوشتند و بنزد او فرستادند از جهت أبى جعفر براى ايشان توقيع آمد بيرون كه در آن مكتوب بود كه :\r\nبدرستى خداى تعالى آنچنان خدائيست كه بذات أقدس خود خلق أجسام و قسمت أرزاق نمود زيرا كه حضرت قادر علَّام جسم نيست و حلول در\r\n","description":"","footnote":"","page_name":" 293 ","page_number":295},
  {"content":"\r\nجسم نميكند * ( لَيْسَ كَمِثْلِه شَيْءٌ وَهُوَ السَّمِيعُ الْبَصِيرُ ) * .\r\nامّا حقيقت أحوال خير مآل أئمّه يعنى اولياى ايزد متعال عليهم سلام الله الملك الفعّال آنست كه آن أعيان از حضرت قادر منّان سؤال ايجاد خلقان و سؤال ارتزاق ايشان مينمايند مهيمن سبحان بواسطهء ايجاب و مسألت ايشان و اعظام و احترام و عزّت و اكرام آن هدات أنام انجام - مطالب و مرام و مقاصد آن أعيان را بانصرام رساند و دعاى ايشان را به عزّ اجابت مقرون گرداند .\r\n\r\nاز أبو جعفر محمّد بن علىّ بن الحسين بن بابويه القمى رحمه الله نقل و مرويست كه براى من حديث و حكايت نمود محمّد بن ابراهيم بن اسحاق الطَّالقانى كه من در نزد شيخ أبى القاسم حسين بن روح رضى الله عنه با جمعى كثير حاضر بودم كه از آن جماعت يكى علىّ بن عيسى القصرى بود كه ناگاه مردى هم از آن مجلس بر پاى خاست و روى بشيخ آورده گفت :\r\nيا حسين بن روح آيا علىّ بن أبى طالب عليه السّلام ولىّ ملك العلَّام بود . شيخ گفت : نعم آن مرد گفت : مرا از قاتل على عليه السّلام لعنة الله عليه خبر ده كه آيا آن ملعون دشمن خداى بيچون است يا نه ؟\r\nشيخ فرمود : كه نعم در دم آن مرد گفت : كه آيا جايز است كه حضرت عزّ و جلّ دشمن مفرط خود را بر ولىّ خود مسلَّط گرداند .\r\nشيخ أبو القاسم گفت : از من آنچه به تو ميگويم بشنو و بفهم بدان كه حضرت\r\n","description":"","footnote":"","page_name":" 294 ","page_number":296},
  {"content":"\r\nواحد ديّان خطاب مردمان بمشاهدة العيان و بمشافهه و محاورهء جوارح و أركان بكلام و سخنان نمىنمايد ليكن حضرت مهيمن جلَّت عظمته از روى كمال شفقت و مرحمت شخصى از أجناس و أصناف بشر كه مثل ايشان باشد ، براى هدايت و ارشاد خلقان مبعوث و مرسل گرداند چه اگر رسل از غير صنف بشر و از صورت ديگر باشد هر آينه اين طوايف امّت را از آن رسل غير صورت و صفت ايشان نفرت فراوان بىشبهه و گمان خواهد بود و اين مردمان قبول أوامر و نواهى آن أنبياء و رسولان نخواهند نمود .\r\nپس چون أنبياء و رسل از حضرت عزّ و جلّ از جنس انسان براى ارشاد و هدايت ايشان آمدند كه أكل طعام در هر صبح و شام و مشى أسواق به واسطهء انجام ضروريّات و انصرام مهام مىنمودند . معشر النّاس به آن أعيان ميگفتند كه شما نيز مثل بشريد ما قبول قول شما در باب نبوّت و رسالت نمينمائيم تا آنكه شما آيات معجزات بر طبق دعوى خود بر ما ظاهر و هويدا گردانيد به شرط كه ما را قدرت اتيان به مثل آن نباشد بلكه از آن عاجز و حيران باشيم در آن دم ما عارف و عالم بر اختصاص شما بر نبوّت و رسالت از حضرت ملك تعالى خواهيم بود نه ما چه ما را قدرت بر اتيان معجزه چنانچه از شما بحيّز ظهور رسيده نيست .\r\nپس حقّ عزّ و جلّ از براى أنبياء و رسل عليهم السّلام معجزات و آيات مقرّر و معيّن گردانيد از ارتكاب و اصدار به مثل آن عاجز و حيرانند و معجزات و آيات أنبياء و رسل بسيار است چنانچه از ايشان كسى است كه بعد از انذار خلقان و اعذار خلقان بايشان قادر سبحان بدعاى آن شيخ انبيا و رسولان اولو العزم طوفان براى غرق طاغيان فرستاد تا هر كه تمرّد و طغيان نمود\r\n","description":"","footnote":"","page_name":" 295 ","page_number":297},
  {"content":"\r\nغرق گشته و در دوزخ تابان و عذاب گوناگون نيران سوزان و گدازانست .\r\nو از جمله أنبياء و رسل اولو العزم كسى است كه او را در آتش انداختند و آن نيران بر آن پيغمبر عاليشأن چون گلستان پر از سنبل و گل و ريحان شده بر او برد و سلام به حكم ايزد رحيم الرّحمن گرديد .\r\nو بعضى از أنبياء كسى است كه از سنگ خارا ناقه كه پستان آن پر از شير بود ظاهر و عيان گردانيد و تمامى أهل شهر از شير آن ناقه بهره‌ور بودند .\r\nو نيز از جملهء أنبياء كسى بود كه بحر به حكم ايزد أكبر براى او شكافته شد و چشمه‌هاى آب خوشگوار متفجّر و آشكار گرديد و حضرت واهب قادر عصاء يابس براى معجزهء او اژدها گردانيد تا مكذّبان آن رسول خداى را ويران گردانيد .\r\nو ايضا از جملهء أنبياء اولو العزم كسى بود كه بأمر و حكم واجب الوجود ، ابراى أكمه و أبرص مينمود و إحياء موتى باذن حقّ سبحانه و تعالى ميفرمود و اخبار مردم بأكل و ادّخار آنچه در خانهاى خويش ميكردند مىنمود .\r\nو از جملهء رسل عزّ و جلّ نيز كسى است كه انشقاق قمر براى آن پيغمبر جليل القدر بواسطهء معجزه آن سرور بموجب طلب مشركان مكَّه ظاهر گرديد و بهايم وحشيّه و غيرها مثل گرگ و شتر با آن حضرت نبىّ الأكرم متكلَّم گرديدند و چون آن أنبياء و رسولان اتيان به مثل آن آيات و معجزات به حكم ايزد منّان نمودند و خلايق از امم ايشان در هر زمان عاجز باتيان آنچه پيغمبران آن زمان ظاهر مىنمودند بودند فلهذا بعضى از امم آن أنبياء و رسولان مسلمان ميشدند و بعضى بر همان كفر و عصيان باقى بودند .\r\n","description":"","footnote":"","page_name":" 296 ","page_number":298},
  {"content":"\r\nو از تقدير حضرت ايزد قدير جلّ جلاله و لطف بيزوال بعباد حضرت قادر متعال و حكمت لا يزال او آنست كه گاهى با اين آيات و معجزات أنبياء و رسل خود را غالب و وقت ديگر مغلوب و منقلب گرداند .\r\nو گاهى قاهرين بر أصناف متمرّدين سازد ، و گاهى أنبياء مقهور گردند و وجه اينكه أنبياء گاه غالب و زمان ديگر مغلوب و گاه قهّاران و گاه مقهورند آن است كه اگر حضرت ذو الجلال در جميع أحوال أنبياء را غالب و قاهر بر تمامى أفراد جنّ و بشر گرداند و ايشان را ممتحن ببلايا و محن نگرداند مردمان ايشان را بخدائى بردارند و به غير خداى عزّ و جلّ أنبياء و رسل را آلهه فرا گيرند .\r\nديگر آنكه فضل و زيادتى صبر أنبياء و رسولان را در شدايد بلايا و محن بر امم ايشان ظاهر و بيّن گرداند و حضرت قادر ذو المنن أحوال أنبياء و رسل را در بلايا و محن مثل أحوال غير آن أعيان از خلقان گردانيد كه در حال شدّت و محنت و بليّت صابر و در هنگام استظهار بر أعداء و صحّت و عافيت ، جوارح و أعضاء شاكر باشند و در جميع أحوال متواضع و در انقياد امور ربّ غفور بغايت خاضع و خاشعاند نه آنكه متحيّر و سركش و نه متألَّم و مشوّش گردند و خلايق نيز بدانند كه ايشان را مدبّر و خالق است تا عبادت عزّ و جلّ و اطاعت رسل او نمايند و حجّت ربّ العزّت بر آن جماعت كه متجاوز از حدّ شريعة گشتند و ادّعاى ربوبيّت از براى أنبياء و رسل نمودند با عناد خلاف و انكار و عصيان بمعجزات و آيات أنبياء و رسولان ظاهر فرمودند ظاهر گردد * ( لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ ) * .\r\nمحمّد بن ابراهيم بن اسحق الطَّالقانى رضى الله عنه گويد كه : من روز\r\n","description":"","footnote":"","page_name":" 297 ","page_number":299},
  {"content":"\r\nديگر به خدمت شيخ أبو القاسم بن روح رضى الله عنه معاودت نمودم و با نفس خود ميگفتم كه آيا چنان شود كه به غير از سؤال و استعلام من از آن شيعهء أئمّة الأنام آنچه ديروز ذكر و بيان نمود امروز از پيش خود همان را بلا زياده و نقصان مذكور و بيان گرداند آن مؤمن همان كه مرا ديد خود ابتدا بسخن فرمود و گفت :\r\nيا محمّد بن ابراهيم اگر من خلاف حقّ گويم * ( فَكَأَنَّما خَرَّ مِنَ السَّماءِ - فَتَخْطَفُه الطَّيْرُ أَوْ تَهْوِي بِه الرِّيحُ فِي مَكانٍ سَحِيقٍ ) * .\r\nبدرستى كه اگر آسمان بر سر من افتد و مرغ مرا به درد يا باد مرا برداشته در مكان تنگ و تاريك اندازد پيش من دوستر است از آنكه در دين خداى أحد براى خود چيزى گويم بلكه هر چه گفتم و خواهم گفت : همه را بالتّمام از محلّ أصل ميگويم و آن را از حضرت حجّت صاحب الزّمان صلوات الله عليه شنيدم و اكثرى را از آن سرور پرسيدم و بر من واضح و عيانست كه كذب بر أنبياء بستن موجب وزر و ذلَّت و وسيلهء كفر و معصيت است .\r\n\r\nو از جمله آنچه از حضرت صاحب الزّمان عليه السّلام از توقيع كه در جواب كتاب كه بعضى از شيعيان به آن حضرت نوشته محمّد بن علىّ بن هلال كرخى فرستادند بر ردّ غلات بيرون آمده اينست .\r\nيا محمّد بن على بدان كه حضرت واجب تعالى و تقدّس منزّه و مقدّس است از آنچه غلات نسبت بذات أقدس او ميدهند تعالى الله عزّ و جلّ عمّا يصفون سبحانه و بحمده ما شركاى حضرت ملك تعالى در علم و قدرت نيستيم و غير حضرت قادر مجيب أحدى را علم بر أمر غيب نيست .\r\nچنانچه در محكم كتاب خود اشاره در آن باب نمود كه : * ( قُلْ لا يَعْلَمُ مَنْ فِي السَّماواتِ وَالأَرْضِ الْغَيْبَ\r\n","description":"","footnote":"","page_name":" 298 ","page_number":300},
  {"content":"\r\nإِلَّا الله ) * و من و جميع آباى عظامم از أوّلين آدم و نوح و ابراهيم و موسى و عيسى و غير ايشان از أنبياء و رسولان عليهم السّلام و از آخرين محمّد رسول الله صلَّى الله عليه و آله و سلَّم و علىّ بن أبى طالب عليه السّلام و غير ايشان از جماعت أئمّه عليهم سلام الملك المنّان تا رسيدن أيّام من و انتهاء عصر من پيوسته بندگان خداى عزّ و جلّ و در عبادت واهب لم يزل دايم مشتغل بودند .\r\nچه حضرت واجب تعالى ميگويد : * ( وَمَنْ أَعْرَضَ عَنْ ذِكْرِي فَإِنَّ لَه مَعِيشَةً ضَنْكاً وَنَحْشُرُه يَوْمَ الْقِيامَةِ أَعْمى قالَ رَبِّ لِمَ حَشَرْتَنِي أَعْمى وَقَدْ كُنْتُ بَصِيراً قالَ كَذلِكَ أَتَتْكَ آياتُنا فَنَسِيتَها وَكَذلِكَ الْيَوْمَ تُنْسى ) * .\r\nيا محمّد بن على جهلاى شيعه و حمقاى اين طايفه و جماعت كه دين ايشان بموازنهء جناح بعوضه بود اگر حجّت از آن جماعت مطالبه كنند ايذاى من ميكنند بايد كه گواهى دهيد به آن خداى كه نيست خداى الَّا او .\r\nو اشهد الله الَّذى لا آله الَّا الله و كفى با لله شهيدا و محمّدا رسوله عليه السّلام و ملائكة و أنبيائه و أوليائه و أشهدك و أشهد كلّ من سمع كلامى هذا أنّى برى الى الله و الى رسوله ممّن يقول انّا نعلم الغيب و نشارك الله تعالى في ملكه أو يحلنا محلَّا سوى المحلّ الَّذى رضيه الله لنا و خلقنا له او يتعدّى بنا عمّا فسرته لك و بيّنة في صدر كتابى .\r\nو أشهدكم انّ كلّ من لم تبرأ منه فانّ الله برئ منه و ملائكته و رسله ، و أوليائه .\r\nو جعلت هذا التّوقيع الَّذى في هذا الكتاب أمانة في عنقك و عنق من سمعه أن لا يكتمه من أحد موالىّ و من شيعتى حتّى يظهر على هذا التّوقيع الكلّ من الموالى لعلّ الله عزّ و جلّ يتلافاهم فيرجعون الى دين الله الحقّ و ينتهون\r\n","description":"","footnote":"","page_name":" 299 ","page_number":301},
  {"content":"\r\nعمّا لا يعلمون منتهى أمره و لا بلغ منتهاه فكلّ من فهم كتابى و لم يرجع الى ما قد أمرته و نهيته قد خلَّت عليه اللَّعنة من الله و ممّن ذكرت من عباده الصّالحين - .\r\nو أصحاب ما رضوان الله عليهم أجمعين روايت كنند كه أبى الحسن - السّريعى در أوّل از أصحاب حضرت أبى الحسن علىّ بن محمّد عليه الصّلوة و السّلام بود بعد از آن حضرت در سلك أصحاب حضرت أبى محمّد الحسن عسكرى عليه السّلام منخرط گرديد و او أوّل آن كس است كه دعوى مقام نمود كه حضرت ملك العلَّام آن را براى او مقرّر ننمود .\r\nو آن دعوى نيابت از قبل حضرت صاحب الزّمان بود و كذب بر خداى تبارك و تعالى و حجج او عليهم السّلام نسبت نمود و آن أعيان را منسوب به چيزى كه لايق ذات فايض البركات نبود فرمود .\r\nو آن حضرات از آن برىء بودند بعد از آن مرتدّ نادان كفر و الحاد ظاهر و عيان گرديد .\r\nو محمّد بن نصير النّميرى نيز كه از أصحاب حضرت امام الحسن العسكرى عليه السّلام بود همان شيوهء نامرضيّه را شعار خود ساخته بود .\r\nو چون أبى محمّد الحسن بن علىّ العسكرى عليه السّلام بفراديس جنان مقام و مكان نمود او دعوى نيابت صاحب الزّمان صلوات الله عليه نمود حضرت ربّ العزّت او را فضيحت فرمود بواسطهء آنچه از آن جاهل و نادان ظاهر و عيان گرديد از الحاد و غلوّ و قايل شدن بتناسخ و بالاخره كارش به جايى رسد كه در هر مكان و محلّ كه او ميرسيد دعوى رسالت از طرف حضرت علىّ بن محمّد عليهما سلام الله عزّ و جلّ مينمود و ميگفت او خدا است و مرا بنبوّت و رسالت\r\n","description":"","footnote":"","page_name":" 300 ","page_number":302},
  {"content":"\r\nاز قبل خود بامّت فرستاد و قايل با باحت محرّمات بود .\r\nو نيز از جملهء غلاة أحمد بن هلال الكرخى بود و او پيشتر در عدد أصحاب حضرت ولايتمآب أبى محمّد عليه سلام الملك الوهّاب منخرط بود و از نائبان أبى جعفر محمّد بن عثمان مىبود .\r\nبعد از آن برگشت و منكر نيابت أبى جعفر گشت توقيع بلعن او از قبل حضرت صاحب الأمر برون آمد و آن ولىّ پروردگار اظهار برائت از آن نابكار در ضمن آن جمله كه لعن و تبرّا از آنها فرمود نمود .\r\nو همچنين بود أبو طاهر محمّد بن علىّ بن هلال و الحسين بن منصور الحلَّاج و محمّد بن علىّ الشّلمغانى المعروف بابن ابى العزاقر لعنهم الله\r\n\r\nتوقيع از آن امام الشّفيع بلعن ايشان و برائت از آن جماعت جميعا بر دست شيخ أبو القاسم بن روح رضى الله بيرون آمد و نسخهء آن معروف بابن مضمون بود كه :\r\nعرّف أطال الله بقاك و عرّفك الخير كلَّه و ختم به عملك من تثق بدينه و تسكن الى نيّته من اخواننا أدام الله تعالى سعادتهم بأنّ محمّد بن علىّ المعروف بالشّلمغانى عجّل الله له النقمة و لا أمهله قد ارتدّ عن الاسلام و فارقه و ألحد في دين الله و ادّعى ما كفر معه الى الخالق جلّ و تعالى و افترى كذبا و وزرا و قال بهتانا و اثما عظيما كذب العادلون با لله و ضلَّوا ضلالا بعيدا و خسروا خسرانا مبينا .\r\nو انّا برئنا الى الله تعالى و الى رسوله صلوات الله و سلامه و رحمته و بركاته منه و لعنّاه عليه لعاين الله تترى في الظَّاهر منّا و الباطن في السّرو الجهر في كلّ وقت و على كلّ حال و على من شايعه و تابعه و بلغه هذا القول منّا فأقام على توليته بعده .\r\n","description":"","footnote":"","page_name":" 301 ","page_number":303},
  {"content":"\r\nو أعلمهم تولَّاك الله انّنا في التّوقى و المحاورة منه على مثل ما كنّا عليه ممّا تقدّمه من نظرائه من السّريعى و النّميرى و الهلالى و البلالى و الشلمغانى و غيرهم و عادة الله جلّ ثناؤه مع ذلك قبله و بعده عندنا جميلة و به نثق و إيّاه نستعين و هو حسبنا في كلّ امورنا و نعم الوكيل .\r\n\r\nو امّا در باب نائبان و سفراء كه ممدوحند در زمان غيبت آن حضرت عليه السّلام پس أوّل ايشان شيخ موثّق أبو عمر و عثمان بن سعيد العمرى رضى الله عنه بود كه او را در أوّل حضرت أبو الحسن علىّ بن محمّد الهادى عليه السّلام منصوب گردانيد .\r\nو بعد از آن پسر آن حضرت أبو محمّد الحسن بن علىّ العسكرى عليهما - السّلام نيز منصوب ساخت فلهذا آن مؤمن در أيّام حيات آن دو ولىّ ايزد مهيمن متولَّى قيام و انصرام امور ايشان مىبود .\r\nبعد از ايشان اقامت أمر حضرت صاحب الزّمان صلوات الله عليه ميكرد و توقيعات و جواب مسائل از آن حضرت بر دست أبو عمرو عثمان بن سعيد مذكور بيرون مىآمد .\r\nچون آن مؤمن مخلص از ربقهء حيات خلاص گرديد پسر او أبو جعفر محمّد ابن عثمان قايم مقام و نائب مناب پدر خود بود در سرانجام امور آن حضرت ( ع ) چون محمّد بن عثمان به راه آخرت مسافرت نمود أبو القاسم الحسين بن روح كه از بنى نوبخت بود اهتمام و انصرام امور آن امام عليه السّلام مينمود .\r\n\r\nبعد از آنكه آن مؤمن نيز وفات يافت أبو الحسن علىّ بن محمّد السّمرى اقامت امور آن حضرت ( ع ) مينمود .\r\nخلاصهء كلام در اين مقام آنكه هيچ أحدى از اين جماعت اقامت بامور\r\n","description":"","footnote":"","page_name":" 302 ","page_number":304},
  {"content":"\r\nهر يك يك آن حضرت ( ع ) بدون تنصيص و تعيين از قبل صاحب الزّمان ، و نصيحت صاحب او كه پيش از او در قيام و انجام مهام آن سرور عليه السّلام ساعى و جاهد بودند و شيعيان نيز قبول قول نائبان نمىنمودند الَّا بعد از ظهور آيه و معجزه از ايشان بناء عليه از قبل حضرت صاحب الزّمان بر دست هر يك آيات و معجزات ظاهر و عيان گرديد كه دلالت بر صدق مقالت ايشان و صحّت نيابت آن أعيان ميكرد .\r\nو چون رحلت أبى الحسن السّمرى نزديك شد و رفتن او از دنيا و أجلش قريب گرديد جمعى از شيعيان چون در أيّام مرض الموت آن مؤمن نيكو بر سر او حاضر گشتند گفتند : كه يا أبا الحسن بكه وصيّت نيابت حضرت صاحب الزّمان واقع خواهد شد و نائب آن حضرت بعد از شما كه خواهد بود ؟\r\nآن مؤمن گفت : مرا در اين باب رخصت نيست و نميتوانم كه أحدى را به دون اذن آن حضرت نائب گردانم يقين است كه آن امام جنّ و بشر در اين أمر خواهد كرد و آن بر شما بيّن و ظاهر خواهد شد بعد از آنكه آن مؤمن به خدمت آن امام المؤمن چيزى نوشتند توقيع كه از آن حضرت بيرون آمد نسخه‌اش اين بود\r\nبسم الله الرّحمن الرّحيم يا علىّ بن محمّد السّمرى أعظم الله أجر اخوانك فيك فانّك ما بينك و بين ستّة ايّام فاجمع أمرك و لا توص الى أحد فيقوم مقامك بعد وفاتك قد وقعت الغيبة التّامّه فلا ظهور الَّا باذن الله تعالى ذكره و ذلك بعد طول الأمد و قسوة القلب و استيلاء الأرض ظلما و جورا .\r\nو سيأتى الى شيعتى من يدّعى المشاهده ألا من ادّعى المشاهدة قبل خروج السّفيانى و الصّيحه فهو كذّاب مفتر و لا حول و لا قوّة الَّا با لله العلىّ العظيم\r\n","description":"","footnote":"","page_name":" 303 ","page_number":305},
  {"content":"\r\nآن جماعت شيعيان كه در پيش علىّ بن محمّد السّمرى حاضر بودند توقيع آن حضرت را نوشتند و بيرون آمدند چون روز ششم به خدمت آن مؤمن عالم رفتند او در نيكو گردانيدن نفس خود بود .\r\nبعض از ياران گفتند : يا علىّ وصىّ تو بعد از تو كيست ؟\r\nو فرمود كه : حضرت خداى تبارك و تعالى قادر و آمر و او بالغ أمر خود است بهر كه خواهد بعد از اتمام اين كلام مهام حياتش به حكم ملك العلَّام قضى و انصرام يافت و روح آن مؤمن نيكو سرانجام بجنّت المأوى مسكن و مقام نمود آن آخر كلام آن نيك نام در هنگام رفتن از اين دار الملام بود رضى الله عنه و أرضاه بمحمّد مرتضاه .\r\n","description":"","footnote":"","page_name":" 304 ","page_number":306},
  {"content":"\r\n\r\nذكر بيان طرف از آنچه آن نيز از حضرت صاحب الزّمان صلوات الله عليه بيرون آمد از مسائل فقهيّه و غيرها در توقيعات آن سرور بر دست نوّاب أربعه و غير ايشان رحمهم الله تعالى\r\nاز محمّد بن يعقوب الكلينى كه مرفوع از زهرى نمود مرويست كه من در اين أمر طلب شافى كردم تا آنكه مال صالح من در اين باب رفت تا آنكه به خدمت عمرى رسيدم و در سرانجام خدمات او سعى و اهتمام تمام نمودم ، بعد از انقضاء مدّت أيّام سؤال از أحوال حميده خصال صاحب الزّمان عليه السّلام فرمودم .\r\nعمرى گفت : كه وصول به خدمت آن خلاصهء أولاد رسول كه مقصد أقصى و مطلب أسنى جميع مسئول و مأمول است ممكن و محصول نگردد .\r\nمن خضوع بسيار و خشوع بيشمار در خدمت او ظاهر و آشكار كردم .\r\n","description":"","footnote":"","page_name":" 305 ","page_number":307},
  {"content":"\r\nگفت : چون در باب تحصيل اين مطلب سعى و اضطراب مينمائى صباح زود پيش از أكثر أصحاب بايد بنزد ما آئى تا آنچه رضاى حضرت آلهى باشد چنان شود .\r\nمن قبول قول نيكو سير نمودم و بر عهد و شرط وفا فرمودم همان كه از مقام خود متوجّه تلثيم جناب معلَّى جناب ألقاب آن مؤمن ولىّ مهيمن شدم در راه مستقبل من شده و با او جوان كه در حسن و جمال بديع المثال بلكه أحسن از جميع مردمان در روى و أطيب ايشان در بوى بود رفيق بود .\r\nپس مرا چون نگاه بر ايشان افتاد روى بعمرى آوردم و بنزديك او رفتم او اشارت و ايماى من بسوى آن جوان نمود من از عمرى برگشته روى بسوى آن جوان نيكوى آوردم و تحيّت و سلام در خدمت آن جوان بانصرام رسانيدم و از هر چه از او سؤال نمودم و ارادهء استعلام و استفهام كردم مرا مجاب بر وجه صواب گردانيد .\r\nبعد از آن از عمرى و از ما گذشت و خواست كه داخل دار گردد و آن از دورى بود كه اكتراث به آن نمىنمود .\r\nعمرى گفت : اگر ارادهء سؤال مسائل دارى استعجال نمائى كه ديگر بعد از اين او را نخواهى ديد .\r\nمن پيش رفتم تا سؤال كنم آن سرور از من چيزى نشنيد و داخل سراى گرديد و با من تكلَّم زياده از اين ننمود كه گفت :\r\nملعون ملعونست كسى كه تأخير در نماز عشاء نمايد تا آنكه ستارگان شروع در تشبّك نمايند و ملعون ملعونست آنكه تأخير در نماز صبح نمايد تا آنكه ستارگان بر طرف شوند .\r\n","description":"","footnote":"","page_name":" 306 ","page_number":308},
  {"content":"\r\n\r\nاز أبى الحسين محمّد بن جعفر الأسدى منقول و مرويست كه آنچه به من وارد مىشد از شيخ أبى جعفر محمّد بن عثمان العمرى قدّس الله روحه در جواب مسائل من كه از حضرت صاحب الزّمان عليه السّلام سؤال مينمودم .\r\nاز آن جمله آنچه از آن حضرت عليه السّلام از نماز سؤال نمودم اين بود كه گفتم : نماز در نزد طلوع شمس و نزد غروب آن آيا چنانست كه مردمان ميگويند كه آفتاب در هنگام طلوع از ميان دو شاخ شيطان طالع و عيان گردد .\r\nپس هيچ چيز بر رغم بينى شيطان بر زمين ماليدن در آن وقت بهتر و أفضل از نماز و بندگى عزّ و جلّ در آن محلّ نيست .\r\nجواب داد آيا هيچ فعل أفضل از فعل رغم أنف الشّيطان نيست و امّا آنچه سؤال از وقف ناحيهء ما نمودى كه آن را براى ما مقرّر گردانيد و صاحبش بعد از آن محتاج به آن شد آيا او را هيچ نوع در آن مال وقف تصرّف رسد .\r\nدر جواب فرمودند كه : هر چه صاحب آن تسليم بمستحقّان ننمود او را اختيار است بهر نوع تصرّف شرعى كه خواهد نمايد .\r\nو امّا آنچه تسليم أهل استحقاق نمود صاحبش را اختيار نيست خواه محتاج اليه باشد خواه نباشد فقير باشد يا غنى .\r\nو امّا آنچه سؤال نمودى از أمر آن كس كه حلال داند أموال ما را و تصرّف در آن نمايد چنانچه مردمان تصرّف در مال خود نمايند و اذن از ما كه صاحب ماليم نگيرد جواب آنكه هر كه چنين كند او ملعونست و ما خصماى او خواهيم بود در روز قيامت .\r\nسؤال نمودم كه : حضرت سيّد الأنبياء عليه سلام الله تعالى فرمود كه :\r\nالمستحلّ من عترتى ما حرّم الله فهو ملعون على لسانى و لسان كلّ نبىّ .\r\n","description":"","footnote":"","page_name":" 307 ","page_number":309},
  {"content":"\r\nآن حضرت جواب داد بيقين هر كه بر ما ظلم كرد او از جملهء ظالمين ماست و خداى ربّ العزّت بر او لعنت نمود كه : * ( أَلا لَعْنَةُ الله عَلَى الظَّالِمِينَ ) * .\r\nو امّا آنچه سؤال از أمر مولود نمودم كه : بعد از آنكه او را ختنه كردند غلفهء آن روئيده و به حالت اوّلى رجعت نموده .\r\nآن حضرت جواب دادند كرّة بعد اخرى ختنه او واجب است زيرا كه زمين از بول غير مختون تا چهل صباح با ناله و آه پناه به حضرت آله برد .\r\nو امّا آنچه سؤال در أمر مصلَّى كه نماز گذارد و در برابر او آتش افروخته يا صورت يا چراغ باشد كه آيا نماز در آن حال جايز و قبول حضرت ذو الجلال است چه مردمان قبل از شما اختلاف در آن كردند .\r\nآن ولىّ ايزد وهّاب در جواب فرمودند كه : جايز است اگر مصلَّى از أولاد عبدهء أصنام و پرستندگان نيران نباشد كه نماز گذارد و آتش و صورت و سراج وهّاج در پيش روى او باشد ليكن اگر مصلَّى از أولاد عبدهء أوثان و نيران بود او را در مقابلهء أوثان و نيران نماز جايز و عيان در شريعت پيغمبر آخر الزّمان بىشبهه و گمان نبود .\r\nو امّا آنچه سؤال كردم در أمر ضياع كه در ناحيهء ما بود آيا جايز است كه كسى قيام بعمارت آن مقام نمايد و بعد از خراج ضروريّات آنچه فاضل آيد از دخل آن را در همان ناحيه صرف كند به واسطهء تحصيل أجر اخروى و تقرّب بسوى شما .\r\nدر جواب فرمود كه : هيچ أحدى را تصرّف در مال غير بدون اذن صاحب مال جايز و روا نيست فكيف احداث شىء در مال مردمان به غير رخصت ايشان جايز و موافق شرع أقدس رسول مقدّس بود .\r\n","description":"","footnote":"","page_name":" 308 ","page_number":310},
  {"content":"\r\nپس اگر به غير اذن ما احداث أمر در ملك و مال نمايد او مستحلّ است از ما آنچه حرام بود بر او و كسى كه چيز از مال ما تناول كند شكم او مأكول نار سعير گردد كه :\r\nانّما يأكل في بطنه نارا و سيصلى سعيرا .\r\nو امّا آنچه سؤال كردم از أمر مردى كه ضيعه در ناحيه ما قرار داد و آن مكان را تسليم كسى نمود كه قيّم و متولَّى آن باشد و تعمير آن ضيعه نمايد و اخراجات مئونت ضروريّات از دخل و حاصل ضيعه كند و آنچه از محصولات آن زياد آيد متعلَّق به همان ناحيه ما باشد .\r\nدر جواب فرمود كه : جايزست صاحب ضيعه را كه قيّم براى آن مكان مقرّر و عيان گرداند و غير او را تصرّف در آن جايز نيست .\r\nو امّا آنچه سؤال از ثمار أموال ما كه مردمان بر آن گذرند نموديم كه آيا تناول و أكل از آن حلال هست .\r\nدر جواب چنين فرمود كه : أكل از آن حلال و حمل از آن حرام است .\r\nو نيز از أبى الحسين الأسدى منقول و مرويست كه توقيع از شيخ أبو جعفر محمّد بن عثمان العمرى قدّس الله روحه بر من وارد شد و مرا ازو سؤال از هيچ أحوال واقع نشده بود و نسخه آن اينست كه :\r\nبسم الله الرّحمن الرّحيم لعنة الله و الملائكة و النّاس اجمعين على من استحلّ من أموالنا درهما أبو الحسين الأسدى رضى الله عنه گويد كه : بعد از مطالعه مرا در نفس چيزى سانح و واقع گرديد كه البتّه اين كلام مشتمل بر آنست كه كسى از مال ناحيه چيزى را متصرّف گردد حال او چنان است .\r\nبدان كه كسى از آن أكل كند و تصرّف آن را حلال نداند باز بنفس خود گفتم\r\n","description":"","footnote":"","page_name":" 309 ","page_number":311},
  {"content":"\r\nكه اگر كسى مستحلّ محرّم گردد از هر محلّ كه باشد آن كس ملعون حضرت بيچون است پس چه فضلست اينكه آن حضرت عليه السّلام حجّت بر غير آن نمود ، و چون من اين مقدّمه را به خدمت شيخ عثمان العمرى معروض داشتم او در جواب فرمود كه : حقيقت أمر نه چنين است خوب تأمّل در توقيع كن .\r\nمن چون اين سخن از او شنيدم رجوع به آن توقيع نمودم به آن خداى كه محمّد را بحقّ برسالت مبعوث گردانيد و بحقّ او را بشير و نذير خلايق نمود كه من چون بعد از ارسال أحوال توقيع بنزد او نظر در آن نمودم ديدم كه آن نسخه بنوعى كه بخاطر من ميرسيد به همان نوع منقلب شده بود كه :\r\nبسم الله الرّحمن الرّحيم لعنة الله و الملائكة و النّاس أجمعين على من أكل من مالنا درهما حراما .\r\nدر خبرى كه مروى از شيخ أبو جعفر بابويه است منقولست كه اگر كسى كه در روز ماه رمضان عمدا افطار كند بر او كفّارات ثلث كه آن را كفّارة الجمع گويند لازم است .\r\nشيخ مذكور رحمه الله گويد كه : من فتوى اين مىدهم به آن كه مفطر مذكور افطار به جماع حرام يا افطار بأكل طعام حرام نموده باشد بر او اين كفّارات ثلثه واجب و لازم گردد و اين سند را من در روايات أبى الحسين الأسدى رضى الله عنه يافتم .\r\n\r\nو از عبد الله بن جعفر الحميرى رضى الله عنه منقول و مرويست كه توقيع براى شيخ أبى جعفر محمّد بن عثمان العمرى قدّس الله روحه بعد از فوت پدرش از نزد صاحب الزّمان الحجّة بن الحسن العسكرى عليهما السّلام كه در\r\n","description":"","footnote":"","page_name":" 310 ","page_number":312},
  {"content":"\r\nتعزيه پدر او بيرون آمد اين بود كه :\r\n* ( إِنَّا لِلَّه وَإِنَّا إِلَيْه راجِعُونَ ) * تسليما لأمره و رضاء بقضائه عاش أبوك سعيدا و مات حميدا فرحمه الله و ألحقه بأوليائه و مواليه عليهم السّلام فانّه لم يزل مجتهدا في أمرهم ساعيا فيما يقرّبه الى الله عزّ و جلّ نصر الله وجهه و أقاله عثرته و في فصل آخر أجزل الله لك الثّواب و أحسن العزاء رزئت و رزينا ، و أوحشك فراقه و أوحشنا فسّره الله في منقبله كان من كمال سعادته أنّ له ولدا مثلك يخلفه من بعده و يقوم مقامه بأمره و يترحّم عليه و أقول الحمد لله فانّ النّفس طيّبة بمكانك و ما جعله الله عزّ و جلّ فيك و عندك أعانك الله و قوّاك و عضدك و وفّقك و كان لك وليّا و حافظا و راعيا و كافيا . [ توقيع شريف از جواب نامه و مسائل حميرى ره 
  ]\r\nو از جمله آنچه از حضرت صاحب الزّمان صلوات الله عليه در جواب مسائل فقهيّه بيرون آمد اينست و سائل آن مسائل محمّد بن عبد الله بن جعفر حميرى رضى الله عنه بود و بر آنچه آن حضرت عليه سلام الملك الودود در سؤال مكتوب نمود اين بود :\r\nبسم الله الرّحمن الرّحيم : أطال الله بقاك و أدام عزّك و تأييدك و سعادتك و سلامتك و أتمّ نعمه عليك و زاد في احسانه اليك و جميل مواهبه لديك و فضله عندك و جعلنى من السّوء فداك .\r\nخلاصهء كلام آنكه آن مؤمن نيكو سير بعد از عرض دعاء و تحيّت و اظهار بندگى و فدويّت به خدمت آن امام الجنّ و البشر بنوعى كه محرّر گشت چنين نوشت كه :\r\nيا ابن رسول الله صلَّى الله عليه و آله و سلَّم جمعى از مردمان ذى شأن\r\n","description":"","footnote":"","page_name":" 311 ","page_number":313},
  {"content":"\r\nمتنافس در درجات علوّ شأن از قبل شما نزد اين فدوى آن دودمان رفيع - الشّأن تشريف آوردند پس بيقين هر كرا اين محبّان قبول نمايند مقبول آن امام الانس و الجانّ خواهد بود و كسى را كه اين أعيان مدفوع گردانند بىشبهه و گمان آن كس ضايع در نزد خداى تعالى و تقدّس خواهد بود و خامل و كم نام در نزد خاصّ و عام آن جاهل تيره سرانجامست كه اين مؤمنان او را موضوع و مردود گردانيده نعوذ با لله منها .\r\nما را در اين باب پناه به حضرت ربّ الأرباب الهست خداى تعالى شما را مقوّى گرداند در آن شهر ما جماعت از أعيان وجوه و خداوندان شوكت ، و شكوه كه متشاور در مرتبت و متنافس در منزلتاند هستند و كتاب مستطاب شما در حضور آن جماعت وارد گرديد در باب أمرى كه شما بسعادت و اقبال ايشان را مأمور به آن در باب معاونت و اخراج علىّ بن محمّد بن الحسين بن ملك المعروف بملك با دو كه و او داماد ص رحمة الله عليه است از ميان ايشان فرموديد على مذكور چون اين كتاب را مطالعه نمودند بغايت محزون و متألَّم و بسيار بسيار متحيّر و مغتمّ گرديد .\r\nاز من سؤال نمود أيّدكم الله تعالى آنچه به او رسيد در باب اخراج او و استماع آن خبر از غم و تحيّر به حضرت شما اعلام نمايم .\r\nچنانچه اگر آن اندوه و غم آن مؤمن متألَّم ذنب و اثم باشد ، پس او استغفار از آن حزن بىاختيار به حضرت ايزد غفّار نمايد و اگر آن أمر اثم و وزر نباشد او آن را بشناسد تا نفس او مطمئنّ خاطر گشته نهراسد إن شاء الله تعالى توقيع جواب در اين باب آنكه ما نمىنويسيم الَّا آنچه آن را بر ما نوشته مقرّر\r\n","description":"","footnote":"","page_name":" 312 ","page_number":314},
  {"content":"\r\nداشتند و امروز نزد آن كسى است كه بر ما چنين حكم نوشت با زبان پسنديده بىنياز چنين قلمى نمودند كه : أدام الله عزّك ما را چشمداشت از تفضّل شما كه سزاواريد آنست كه ما را بر جرأت عادت پيشتر ما كه در نزد شما داشتيم أعزّكم الله باقى گذاريد در باب آنچه محتاج بآنيم از سؤال چيزهاى ضرورى .\r\nچنانچه در نزد ما منقول و مرويست از حضرت امام العالم صلَّى الله عليه و آله و سلَّم كه از آن حضرت ( ع ) سؤال از امام قوم نمودند كه آن امام بعض نماز با آن قوم گذارده و در أثناى نماز حادثهء موت به حكم قادر كار ساز بر او واقع گرديد در اين حال آن جماعت كه در عقب او نماز ميگذارند چه ميكنند .\r\nپس او گفت : او را در عقب ميگذارند و يكى را كه صلاحيّت امامت داشته باشد مقدّم دارند و نماز را تمام كنند و هر كه او را مسّ نمود غسل بايد كرد .\r\nتوقيع آن بود كه بر آن كسى كه أثواب او را گرفته چيزى لازم نيست ، مگر شستن دست و اگر حادثه چنين واقع نشده باشد و او قطع نماز نموده باشد بايد كه با قوم نماز خود را باتمام رساند .\r\nو نيز از حضرت عالم عليه السّلام مروى و منقول است كه اگر كسى مسّ ميّت حالت حرارت او كند دست خود را بشويد و اگر مسّ ميّت كند در وقت كه او سرد شده باشد بر او غسل لازمست .\r\nآيا اين كه فوت شده در حالت حرارت او عمل او بر چه كيفيّت و عنوان خواهد اميد است كه او بجامه او پيچيده باشد و كسى دست به بدن او نرساند پس آن كس كه دست بر ثوب ميّت رساند غسل بر او چرا واجب باشد .\r\nتوقيع هر گاه كسى مسّ ميّت در اين حالت نمايد يعنى در حالت حرارت غسل بر او واجب و لازم نيست امّا دست خود را بشويد .\r\n","description":"","footnote":"","page_name":" 313 ","page_number":315},
  {"content":"\r\nو از صلوه جعفر بن أبى طالب رضى الله عنه پرسيدند هر گاه كسى سهو در تسبيح قيام يا قعود يا ركوع يا سجود كند در حالت ديگر كه از آن نماز فارغ شده او را بخاطر رسد .\r\nآيا اعادهء آنچه از اين تسبيح فوت نمود در حالت كه متذكَّر به آن شد مينمايد يا ميگذرد و متوجّه آن نميگردد و نمازش صحيح است .\r\nتوقيع : هر گاه كسى چيزى را در حالت سهو كند و او را در حالت ديگر به خاطر رسد قضاء آن كند در حالت ذكر .\r\nو سؤال از زنى كه شوهرش متوفّى گردد آيا او را جايز است با جنازهء شوهرش كه متوفّى گردد .\r\nآيا او را جايز است با جنازهء شوهرش بيرون رود يا نه ؟\r\nتوقيع : بيرون ميرود با جنازهء زوج خود .\r\nيا عورت متوفّى عنها زوجها را رسد كه در أيّام عدّت به زيارت قبر شوهرش رود توقيع : به زيارت قبر شوهرش ميرود و شب به غير از خانهء خود در محلّ - ديگر بيتوته نكند .\r\nآيا جايز است عورت كه شوهرش كشته او بواسطهء قضاء حقّ كه بر او لازم است از خانه بيرون رود و حال آنكه آن عورت در عدّت باشد ؟\r\nتوقيع : اگر حقّ داشته باشد بيرون ميرود و قضاء حقّ مىكند و نيز اگر او را حاجت ضروريّه باشد و كسى نباشد كه انصرام و سرانجام آن حاجت نمايد آن عورت را جايز و روا است كه از منزل خود بيرون رود و قضاء حاجت خود كند و در غير منزل خود بيتوته نكند .\r\nو در ثواب تلاوت قرآن در فرايض و غيرها مرويست كه حضرت عالم عليه\r\n","description":"","footnote":"","page_name":" 314 ","page_number":316},
  {"content":"\r\nالسّلام فرمود كه مرا عجب است از آنكه او در نماز خود تلاوت * ( إِنَّا أَنْزَلْناه فِي لَيْلَةِ الْقَدْرِ ) * نكند چگونه نماز او صحيح و قبول گردد .\r\nو مرويست كه نمازى كه * ( قُلْ هُوَ الله أَحَدٌ ) * در او تلاوت كرده نشود آن نماز مزكَّى نيست .\r\nو نيز مروريست هر كه در فريضه قرائت سورهء الهمزه نمايد دنيا به او اعطاء گردد .\r\nآيا جايز است كه مصلَّى سورهء الهمزه را تلاوت كند و آن سوره كه ذكر كرديم كه روايت كردند كه نماز مقبول و مزكَّى نگردد مگر بقرائت آن آن را ترك كند ؟\r\nتوقيع : ثواب بر تلاوت سوره بر نهج است كه روايت كردند و اگر ترك تلاوت سورهء كه در قرائت آن ثواب فراوان باشد نمايد و تلاوت * ( قُلْ هُوَ الله أَحَدٌ ) * كند ، يا * ( إِنَّا أَنْزَلْناه ) * بواسطهء فضل مزيد ايشان خداى تعالى و تقدّس از احسان خود بر آن كس ثواب سورهء * ( قُلْ هُوَ الله أَحَدٌ ) * كه تلاوت نمود و ثواب سورهء كه ترك قرائت آن به جهت تلاوت سورهء التّوحيد كرده به او اعطا خواهد فرمود .\r\nو جايز است كه در نماز فريضه به غير اين دو سوره توحيد و قدر سورهء ديگر بخواند و نماز آن مصلَّى تمامست ليكن در قدر اين نماز از آن كمتر است .\r\nو در وداع ماه رمضان كه ميان أصحاب ما اختلاف در وقت وداع آن است چنانچه بعضى ايشان ميگويند كه تلاوت دعاء وداع در شب آخر ماه رمضان مينمايد .\r\nو بعض ميگويند كه در روز آخر ماه رمضان قرائت دعاء وداع نمايد امّا بعد از رؤيت هلال شود .\r\nتوقيع : عمل در ماه رمضان در ليالى آنست وداع در آخر شب ماه مذكور\r\n","description":"","footnote":"","page_name":" 315 ","page_number":317},
  {"content":"\r\nواقع ميگردد اگر ترسد كه از ماه رمضان چيزى كم شود در دو شب آخر دعاء وداع تلاوت كند .\r\nو از قول خداى تبارك و تعالى * ( لَقَوْلُ رَسُولٍ كَرِيمٍ ) * ، سؤال نمودند كه آيا معنى به رسول صلَّى الله عليه و آله و سلَّم است .\r\n* ( ذِي قُوَّةٍ عِنْدَ ذِي الْعَرْشِ مَكِينٍ ) * اين قوّت كدامست .\r\n* ( مُطاعٍ ثَمَّ أَمِينٍ ) * اين طاعت كدام و در چه محلّ و مقام است ؟\r\nجواب اين مسائل بيرون نيامد شما را ديدم أدام الله عزّك كه بر من تفضيل باعلام آن مسائل بنزد آن كسى از فقها كه موثّق با شما باشد نمائى و مرا به آن منّت امتنان فرمائى پس او مرا مجاب گرداند از آن هر دو مسأله به آن شرح و بيان كه براى من نمود در أمر علىّ بن محمّد بن الحسين رضى الله عنه .\r\nاز ملك كه ذكر شد گوئيا همان ملك پدر حسين مذكور معروف بملك بادوكه كه دامادش است .\r\nو او نوشت به خدمت او كه بسعت نعمت خداى تفضّل كن بر من بدعاء كه جامع باشد براى من و براى برادرانم از جهت دنيا و آخرت پس من گفتم از روى امتنان إن شاء الله .\r\nتوقيع : جواب\r\nجمع الله لك و لاخواتك خير الدّنيا و الآخرة .\r\nكتاب ديگر از حضرت القائم المنتظر عليه السّلام براى جواب محمّد بن عبد الله الحميرى رحمه الله آن نيز مثل كتاب سابق است .\r\nمحمّد بن عبد الله به خدمت آن سرور مكتوب نمود كه : فرأيك أدام الله عزّك و بقائك في تأمّل رفعتى و التّفضل بما شهد من ذلك لأضيفه الى ساير أياديك عندى و منّتك علىّ .\r\n","description":"","footnote":"","page_name":" 316 ","page_number":318},
  {"content":"\r\nتوقيع :\r\nاحتجت أدام الله عزّك از آنكه بعضى از فقها از من سؤال از احوال مصلَّى كه از تشهّد أوّل براى ركعت ثالثه برخيزد .\r\nآيا بر او واجبست كه تكبير بگويد يا نه بدرستى كه بعض فقها ميگويند : كه تكبير بر او و در آن دم واجب و لازم نيست و مجزيست براى تكبير گفتن بحول الله و قوّته أقوم و أقعد .\r\nجواب : در اين باب دو حديث واقع است يكى آنست كه هر گاه كسى از حالت منتقل شود به حالت ديگر بر او تكبير لازمست .\r\nو حديث آخر آنست كه در روايت آمده هر گاه كسى رفع رأس از سجدهء دوّم نمايد پس تكبير گويد : بعد از آن بنشيند پس آنگاه برخيزد پس بر او در قيام بعد از قعود تكبير واجب نيست .\r\nو همچنين است تشهّد أوّل كه جارى مجرى اينست بهر كدام از اين دو حديث كه از جهت تسليم فراگيرى صواب بلكه منتج أجر و ثواب است .\r\nسؤال از انگشترى كه نگين آن خماهن يعنى ريم آهن بود آيا نماز در آن جايز است گاهى در انگشت مصلَّى باشد .\r\nجواب : در آن نماز مكروهست اگر چه حديث در اين باب نهى مطلقست امّا عمل بر كراهيت است .\r\nسؤال از مردى كه هدى بواسطهء مرد غايب خريد و آن مرد ازو التماس نموده بود كه چون هدى به جهت او ابتياع نمايد آن را بمنى نحر فرمايد .\r\nامّا چون وكيل هدى را در منى در هنگام كه ارادهء نحر نمود نام موكَّل را فراموش كرده ليكن هدى را به نيت او در منى نحر كرد .\r\nبعد از آن اسم آن مرد نيز بخاطر او رسد آيا آن هدى مجزى براى آن\r\n","description":"","footnote":"","page_name":" 317 ","page_number":319},
  {"content":"\r\nمرد موكَّل هست يا نه ؟ جواب : هيچ باك در نسيان موكَّل نيست چون به قصد صاحب هدى نحر كند مجزيست .\r\nسؤال : در پيش ما شعرباف مجوس است كه آن طايفه أكل ميته مينمايد و غسل از جنابت نميكند و براى ما جامه مىبافند ، آيا مرا جايز است كه پيش از غسل آن ثوب نماز در آن گذاريم ؟\r\nجواب : هيچ باك در ستر به آن ثوب و نماز گزاردن در آن نيست .\r\nسؤال : از حال مصلَّى كه او در نماز شب باشد و بواسطهء ظلمت شب وقتى كه به سجده رود غلط كرده سر بسجّاده نگذارد و جبهه بر مسبح و بر نطح گذارد و چون سر از سجّاده بردارد سجّاده را يابد آيا اعتماد به همان سجده مىكند يا نه ؟\r\nجواب : مادام كه راست ننشست هيچ چيز بر او لازم نيست در رفع رأس بواسطهء طلب خمره .\r\nسؤال : از حال محرم كه سايه بر بالاى سر او نگه دارد آيا رفع خشب عماريه مىكند يا رفع كنيسه كند و هر دو دامن آن را بر ميدارد يا نه ؟\r\nجواب : بر محرم چيزى لازم نگردد در ترك رفع خشب عماريه .\r\nسؤال : از حال محرم كه طلب سايه از باران بنطيع يا غير آن نمايد كه مبادا آنچه از رخوت او و جامه كه در محلّ است تر گردد ، آيا جايز است يا نه ؟\r\nجواب : اگر محرم در محمل در راه حجّ چنين عمل كند بر او دم لازم گردد سؤال : از حال كسى كه بنيابت شخصى حجّ كند آيا در وقت عقد احرام براى حجّ بيت الحرام ذكر نام منوب عنه بكند يا نه ؟\r\n","description":"","footnote":"","page_name":" 318 ","page_number":320},
  {"content":"\r\nجواب : اگر نام منوب عنه نكند هيچ باك نيست چه او در قصد نايب است .\r\nسؤال : آيا واجبست ذبح هدى جداگانه از براى آنكه نائب حجّ براى او گذارد يا هدى براى واحد نائب و منوب عنه مجزيست ؟\r\nجواب : هدى واحد براى هر دو كس نائب و منوب عنه مجزى و بسست .\r\nسؤال : آيا مرد را احرام بستن در كساء خز جايز است يا نه ؟\r\nجواب : هيچ باك در احرام مرد بكساى خز نيست و صلحاى قوم اين كار كردند .\r\nسؤال : آيا جايز است كه مردى را كه نماز گذارد و در پايهاى او چيزى باشد كه كعبين او را نپوشاند يا نه ؟\r\nجواب : اگر آنچه در پاى دارد پشت پاى را پوشد بايد كه ساق پاى را نيز بپوشاند و الَّا نماز در آن جايز و رخصت نيست .\r\nسؤال : اگر كسى از طريق بطن العقيق و مسلخ حجّ كند او را رخصتست كه تأخير احرام تا ذات عرق نمايد و در آنجا با رفقا احرام بند دو گاهى كه از شهرة ترسد يا آنكه او را جايز نيست كه از آنجا بگذرد مگر آنكه احرام از مسلخ بندد ؟\r\nجواب : احرام از ميقاتگاه بندد بعد از آن لبس ثياب نمايد و تلبيه در نفس خود پنهان آن مردمان گويد و چون بميقاتگاه آن جماعت رسد اظهار احرام در همين مقام نمايد .\r\nسؤال : از لبس فعل معطون آيا جايز است زيرا كه بعضى أصحاب ما ذكر كردند كه در لبس آن كراهتيست ؟\r\nجواب : لبس فعل معطون جايز است و هيچ باك به آن نيست .\r\n","description":"","footnote":"","page_name":" 319 ","page_number":321},
  {"content":"\r\nسؤال : از حال مردى از وكلاى وقف كه آنچه از مال وقف در دست او آيد حلال داند و رعايت از أخذ مال وقف نكند اگر كسى داخل منزل او گردد در آن أثناء طعام او حاضر شود پس آن كس را بطعام خود بخواند اگر آن مرد أكل طعام مضيف ننمايد البتّه او اظهار عداوت نمايد و گويد فلانى طعام مرا چون حلال نميداند أكل نمينمايد .\r\nآيا جايز است كه أكل طعام آن مرد نمايد و كفّارهء آن تصدّق به صدقه كند چه مقدار صدقه بايد داد ؟\r\nسؤال : اگر كسى هديه براى شخصى فرستد وكيل كه حاصل هديه است آن را بنزد شخص ثالث حاضر كند و گويد كه : از اين هديه چيزى بردار و شخصى ثالث عالم باشد به آن كه وكيل مراعات از أخذ آنچه در دست تصرّف او است نمىنمايد اگر ثالث از آن چيزى تصرّف كند جايز و رخصت است يا نه ؟\r\nجواب : از سؤال أوّل آنكه آن مرد را اگر مال و سرمايه معاش باشد به غير آن مال وقف كه در تصرّف دارد أكل طعام آن مرد جايز است زيرا كه أفعال مسلمين محمول بر صحّت است چنان داند كه آن طعام معمول از خاصّهء مال مضيف است و اگر او را مال و سرمايه نباشد أكل آن جايز نيست .\r\nجواب : از سؤال تالى بعينه جواب و سؤال اوّلست اگر وكيل هديّه را مال ديگر باشد أكل أموال احسان و انعام او در همه أنام حلالست نه حرام و الَّا فلا .\r\nسؤال : از حال مردى كه قايل بحقّ باشد و متعه را در شرع أقدس حضرت نبىّ المقدّس جايز و حلال داند و قايل برجعت در اين ملَّت بود ليكن بواسطهء أهل نيكو كه موافق در جميع امور اوست به او عهد نمود كه جاى\r\n","description":"","footnote":"","page_name":" 320 ","page_number":322},
  {"content":"\r\nديگر متزوّج نگردد و متعه نكند و كنيز نيز نگاه ندارد .\r\nخلاصه آنكه بر سر زوجه‌اش زن ديگر نيارد و نوزده سال بر همين قول و شرط باقى ماند و بعد از آن از أهل خود غايب گردد و چند ماه در غيبت بر او گذرد و در آنجا نيز متمتّع نگردد و نفس او حركت نكند و ميل تزويج ننمايد يا آنكه بواسطهء رفاقت جمعى با او در آن سفر از فرزند و غلام و وكيل و برادر ما بواسطهء حضور جمع ديگر كه عزّت و اعتبار او در نظر آن جماعت كم گردد و واجب باشد بر او بواسطهء نذر يا عهد و محبّت بر أهل خود و ميل بسوى او و صيانت از براى زن و از براى نفس خود نه از براى تحريم متعه بل بدين خداى عزّ و جلّ ترك آن عمل نمايد آيا در ترك متعه او را وزر و اثم هست يا نه ؟\r\nجواب : مستحبّ است بر آن مرد كه اطاعت حضرت ربّ العزّت در أمر متعه نمايد تا زايل شود از او خلاف كه آن در معصيت است و مرتكب متعه شود اگر در مدّت عمر يك مرتبه باشد .\r\n\r\nو در كتاب ديگر كه به جهت محمّد بن عبد الله الحميرى رحمه الله ، به حضرت صاحب الزّمان صلوات الله عليه در باب تحقيق مسائل قلمى نمود آنچه آن حضرت در جواب مسائل او در سنهء سبع و ثلاثمائة مكتوب و مرقوم نمود اينست .\r\nامّا سؤال از محرم آيا او را جايز است كه مئزر خود را از پسى پشت خود بر عقب خود بدر آرد و هر دو طرف مئزر را بسوى حقوى خود مرفوع گرداند و طرفى را بخاصره خود جمع گرداند و به بندد و طرف آخر مئزر از ما بين پايهاى خود بيرون آرد و رفع هر دو طرف بخاصرهء خود نمايد و هر دو طرف مئزر را بوركين خود مرد محرم مستحكم گرداند و محكم بندد و اين مثل سراويل ستر آنچه باشد\r\n","description":"","footnote":"","page_name":" 321 ","page_number":323},
  {"content":"\r\nمىنمايد بدرستى مئزر كه پيشتر ازار به آن ميكردم چون بر شتر سوار مىشديم آنچه در آنجا بود ظاهر ميشد و اين نوع اگر واقع شود مستور ميگرداند .\r\nجواب : از حضرت امام عليه السّلام آنكه جايز است كه انسان متّزر گردد بهر عنوان كه خواهد امّا به شرطى كه در مئزر چيزى بمقراض و سوزن احداث نشود يعنى جايى را قطع نكند و ندوزد و از حدّ مئزر بيرون نبرد و گره‌ها بر آن نزند و بعضى از آن مئزر را ببعضى ديگرش نه بندد پس اگر محرم ناف و ركبتين را بپوشاند بايد كه دامن آن را بلند گرداند آنچه مجتمع عليه و سنّت است پوشيدن ستره و زانوها است و در آن خلافى نيست ليكن أحبّ و أفضل در نزد ما آنست كه محرم احرام بر سبيل مألوفه كه جميع مردمان بر آن نهج اقدام نمايند او نيز متابعت كند .\r\nخلاصهء كلام امام عليه السّلام مبتنى است به آن كه احرام جميع مردم بايد كه بر منهج شرع شريف و ملَّت حنيف حضرت نبىّ الأشرف و باقى أئمه خلفا عن خلف باشد و از طريق رسول جميل بعضى تفريط نكند .\r\nسؤال : آيا محرم را جايز است كه بر بالاى مئزر تكَّه بندد ؟\r\nجواب : آن حضرت جواب دادند كه محرم را روا نيست مئزر را به غير آن به چيزى ديگر بندد از تكَّه و غيرها .\r\nسؤال : در هنگام توجّه براى نماز آيا مصلَّى را جايز است كه بگويد كه على ملَّة ابراهيم و دين محمّد زيرا كه بعضى أصحاب ما ذكر كردند كه هر گاه - متوجّه نماز گويد كه : على دين محمّد ، او بدعت كرده زيرا كه ما اين را در هيچ جا از كتب الصّلوة نيافتيم الَّا يك حديث در كتاب القسم بن محمّد كه از جدّ خود از حسن بن راشد روايت كرد از حضرت امام الخلائق جعفر بن محمّد الصّادق\r\n","description":"","footnote":"","page_name":" 322 ","page_number":324},
  {"content":"\r\nعليه سلام الله الملك الخالق روزى در مجلس بهشت قرين ارم تزئين ، روى مبارك بحسن آورده گفت : يا حسن چگونه به نماز متوجّه ميگردى ؟ حسن گفت : يا بن رسول الله ميگويم لبّيك و سعديك .\r\nحضرت امام عليه السّلام گفت : اى حسن من ترا سؤال از اين سخن ننمودم بلكه من سؤال بدين منوال نمودم كه وجّهت وجهى الى آخرها را بچه نوع ميگوئى ؟\r\nحسن گفت : چنين ميگويم : * ( إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً ) * مسلما الى آخره .\r\nحسن بن راشد گفت : من چون سابقا همين نوع استماع از شما نمودم ، گفتم : حضرت جعفر بن محمّد الصّادق به آن مرد گفت : هر گاه اين كلمات را بعد از تكبيرة الاحرام و پيش از\r\nأعوذ با لله السّميع العليم من الشّيطان الرّجيم خواهى گفت : چنين گوئى كه :\r\n* ( إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ ) * على ملَّة ابراهيم و دين محمّد و منهاج علىّ عليه السّلام و الايتمام بآل محمّد حنيفا مسلما و ما انا من المشركين . پس امام عليه السّلام بحسن گفت : توجّه همه واجب نيست بلكه سنّت مؤكَّده است و در آن اجماع است و خلاف در استحباب آن نيست .\r\nو آداب توجّه اين است كه\r\n* ( وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ حَنِيفاً ) * مسلما و على ملَّة ابراهيم و دين محمّد و هدى أمير المؤمنين * ( وَما أَنَا مِنَ الْمُشْرِكِينَ ) * .\r\n* ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ الْعالَمِينَ لا شَرِيكَ لَه وَبِذلِكَ أُمِرْتُ وَأَنَا أَوَّلُ الْمُسْلِمِينَ ) * .\r\n","description":"","footnote":"","page_name":" 323 ","page_number":325},
  {"content":"\r\nاللَّهمّ اجعلنى من المسلمين أعوذ با لله السّميع العليم من الشّيطان الرّحيم .\r\nبسم الله الرّحمن الرّحيم ، آنگاه شروع در تلاوت الحمد لله نمايد .\r\nو فقيه كه شكّ در علم و عمل او نبود فرمود كه : دين براى محمّد صلَّى الله عليه و آله و سلَّم و هدايت براى على ( ع ) است ، زيرا كه دين براى سيّد الأنبياء در حيات آن سرور و بعد از ممات نبىّ الاكرام الى يوم القيام باقى و مستدام خواهد بود و هر مصلَّى كه در هنگام توجّه چنين گويد : بىشكّ و يقين آن كس از مهتدين بدين سيّد المرسلين و منهاج أئمّة المعصومين است و آنكه در اين شكّ كند او را جزا و دين در يوم الدّين است سؤال : از قنوت در نماز فريضه آيا بر مصلَّى لازم و روا است كه چون از قنوت فارغ شود دستهاى خود را بعد از قنوت بر روى خود فروز آرد تا عمل به حديث منقول و مروى است نموده باشد چه ذات حضرت عزّ و جلّ أرفع و أجلّ و أعظم و أكمل از آنست كه بندهء راجى بدرگاه او ملتجى گشته دست كه بتضرّع و دعاء و اميد رحمت حضرت واهب العطايا برداشته او را محروم و مأيوس گرداند و دست ردّ بر سينه مطلب و مرام آن داعى مستهام گذاشته دعاى او را مستردّ كند يا جايز نيست و حال آنكه بعضى أصحاب ما ذكر كردند كه اين عمل در نماز روا و مسجّل است و ترك آن مرغوب نيست .\r\nجواب : از حضرت امام عليه السّلام چنين مصدّر گرديد كه ردّ يدين و امرار آن بعد از فراغ مصلَّى از قنوت نماز بر سر روى و صدر جايز و در خور نيست ، در فرايض آنچه معمول عليه و مستحسن و مقبول در شرع حضرت رسول صلوات الله عليه است آنست كه چون مصلَّى از قنوت نماز فريضه فارغ گردد بايد كه شكم\r\n","description":"","footnote":"","page_name":" 324 ","page_number":326},
  {"content":"\r\nو هر دو كف دست خود را اندك زمانى بر سينه برابر روى بگذارد و تكبير براى ركوع بگويد .\r\nپس آنگاه به ركوع رود و اين خبر صحيحست و اين عمل در نوافل روز و شب مستعمل است ليكن در هنگام أداى فرايض أحسن و أفضل است .\r\nسؤال : از سجدة الشّكر بعد از تأديه صلوات فرايض و غيرها بدرستى كه بعضى أصحاب ذكر كردند كه سجدهء شكر در شريعت سيّد البريّه بدعت است .\r\nآيا مرد مصلَّى فريضه را جايز نيست كه بعد از أداى فرايض سجدهء شكر بجاى آرد و أيضا بعد از رخصت جواز آيا سجدهء شكر فريضهء مغرب بعد از اتمام فريضه شام است . يا بعد از تأديه چهار ركعت نافله مغرب است ، با التّمام .\r\nجواب : سجدهء شكر لازمترين سنن رسول ذو المنن است و هيچ أحدى از أرباب فضل و فراست قائل ببدعت سجدهء شكر نگردد مگر آنكه ارادهء بدعت در دين حضرت ربّ العزّت نمايد .\r\nامّا چيزى كه مروى است در باب آنكه سجدهء شكر بعد از فريضه مغرب است ليك اختلاف در آن است كه آيا سجدهء شكر بعد از ادائه ركعت فريضهء شام است .\r\nيا بعد از تأديهء نماز چهار ركعت نافله مغرب بالتّمام است بدرستى كه اين اختلاف مثل اختلاف در باب فضل دعا و تسبيح است بعد از هر فريضه پس أفضل و أحسن آنست كه بعد از فرض باشند .\r\nو اگر تو اى مصلَّى سجده و دعاء و تسبيح را بعد از إتمام نافله أربع ركعات\r\n","description":"","footnote":"","page_name":" 325 ","page_number":327},
  {"content":"\r\nمغرب بجاى آرى جايز است .\r\nسؤال : بعضى از برادران مؤمن كه ما را معرفت تمام به حال آن انامست آن طايفه را ضيعهء جديدهء است معموره در جنب ضياع خرابهء سلطان در آن حصّه است واقع است و گاهى وكلاى سلطان حصّهء ايشان را بزارعان بكرايه و اجارت ميدهند و بسا باشد كه عمّال سلطان أصحاب ضيعهء جديده را در هنگام كه ارادهء زراعت آن بحدودها نمايند مانع گردند .\r\nو اگر به جماعت به اجاره دهند مردم سلطان نميگذارند و گويند تا ضيعهء سلطان مزروع نشود ما أحدى را نميگذاريم كه مزارع شما را مزروع گردانند و چون ضياع سلطان در جنب ضياع مؤمنان داشت بوسيلهء آنكه خراب ، و ويران است و آن محلّ را قيمت نيست زيرا كه قريب به بيست سال است ، كه خراب گشته مع هذا سلطان در شراى آن ضيعهء غير معمور تحرّج مينمايد و ميگويد كه اين حصّه الحال در تحت تصرّف وكلاى ما است از همين ضيعه است كه در تصرّف برادران شما است بلكه أكثر حدود مزارع كه در تصرّف اخوان شما است متعلَّق بسر كار ما است كه در سابق از حكَّام زمان بوقف گرفته الحال تعلَّق بما گرفته و آن مكان بواسطهء تسلَّط سلطان وقت مزروع نگردد ، و اگر أحيانا أرباب ضياع جديد في الجمله زراعت كنند همگى و تمامى آن غلات را به سركار سلطان انتقال نمايند .\r\nآيا جايز است كه ما ابتياع و شراى آن حصّه از سلطان نمائيم زيرا كه اگر آن محلّ بشراى ما در آيد صلاح به حال ضيعهء جديده و ضياع قديمه بهم رسد بلكه باعث عمارت هر دو ضياع بوسيله ابتياع او شود .\r\nجواب : آن ضيعه جايز الابتياع نيست زيرا كه بيع و شراى ملك از صاحب\r\n","description":"","footnote":"","page_name":" 326 ","page_number":328},
  {"content":"\r\nو مالك لازم است .\r\nسؤال : از مردى كه استحلال و ظنّ محاش عورت خود نمود بخوف آنكه مبادا فرزند بهمرسد بعد از زمانى چند آن عورت پسر زائيد آن مرد پسر را قبول نكند و شكّ در الحاق ولد به او دارد زيرا كه زراعت بموضع حرث ننمود و در موضع قبل نكرد ولد ملحق به او نگردد بلكه آن فرزند را نسبت بمادرش دهد و چون در آن شكّ دارد آن فرزند را بنفس خود مخلوط نميگرداند .\r\nپس اگر بر آن مرد واجب باشد كه او را نسبت به خود دهد و مخلوط گرداند و مثل ساير فرزندان خود شمارد پس چنان كند و اگر جايز بود چيزى از مال خود كمتر از حصّه و نصيب ولد صحيح آنست جدا گرداند آن مرد نيز چنان كند .\r\nجواب : استحلال مرد با امراهء خود از وجوه جواز و حلال بىشبهه جايز و حلالست .\r\nچون سائل مكرّر التماس جواب از مشروح از آن سؤال بوضوح نمود تا معرفت در أمر ولد براى او حاصل گردد و از حضرت واهب العطايا سؤال و دعا به جهت بقاء و دوام ذات خجسته صفات آن خاتم أوصياء عليه سلام الله تعالى نمود .\r\nسؤال : آنكه حدّ خداى تعالى بر او واجب شد بواسطهء حلال دانستن و طى محاش امرأهء و مواقعه نمودن با أهل خود هر چند از آن كس فعل شنيع بظهور آمد ليكن ما جواب و سؤال او بواسطهء مراعات حقّ الخدمهء پدرش داديم و از او راضى شديم بوسيلهء آنچه از ما تعليم گرفت از ضروريّات أمر دين و از خوبى نيّت او .\r\nما واقف حال او شديم بواسطهء مخاطبت و سؤال او به چيزى كه او را نزديك\r\n","description":"","footnote":"","page_name":" 327 ","page_number":329},
  {"content":"\r\nگرداند بخدايتعالى از امرى كه از او سانح و واقع گشته و او بعد از استعلام از آن عمل شنيع برگشته چه از آن عمل حضرت عزّ و جلّ و نبىّ خاتم الرّسل و اولياى أئمّة السّبل راضى نمودند و ما از ايزد تبارك و تعالى سايل و ملتمسيم كه مسايل و مطالب او از آنچه مأمول و مسئول او باشد از هر چيز عاجل و آجل آن بنده حضرت لم يزل را به آن و اصل و متواصل گرداند و أمر دين و دنياى او را از آنچه محبوب و مرغوب او باشد و صلاح كار خود در آن داند او را به آن فايز و بهره‌مند سازد انّه ولىّ قدير و بالاجابه حقيق جدير .\r\n\r\nو نيز به آن حضرت صلوات الله عليه در سنهء سيصد و هشت هجريّه مكتوب مرقوم گردانيد ، و از حقايق ديگر كه بر آن مؤمن نيكو سير مشكل بود سؤال بدين منوال نمود كه :\r\n* ( بِسْمِ الله الرَّحْمنِ الرَّحِيمِ ) * :\r\nأطال الله بقاك و أدام عزّك و سعادتك و أتمّ نعمته عليك و زاد في - احسانه اليك و جميل مواهبه لديك و فضله عندك و جزيل قسمه لك و جعلنى من السّوء كلَّه فداك ، پس از آن سؤال اين مسائل نمود كه :\r\nيا ابن رسول الله بعضى از مشايخ و عجايز كه ما را معرفت تمام به حال آن جماعت كرام است الحال مدّت سى سال بلكه بيشتر است كه نماز واجبى و يوميّه سنّتى ميگذارند و روزهء ماه شعبان بسنّتى ميگيرند و روزهء ماه رمضان ميدارند .\r\nبعضى از أصحاب حديث ما روايت كردند بر آن مؤمنان كه صوم شما معصيت است .\r\nامام العباد جواب داد كه فقيه ميگويد كه روزه در آن أيّام چند تا پانزده\r\n","description":"","footnote":"","page_name":" 328 ","page_number":330},
  {"content":"\r\nروز نگاهدارد بعد از آن قطع روزه مىكند الَّا آنكه روزه را بر سه روز ثانية متّصل ميگرداند بنا بر حديث آن نعم شهر القضاء رجب .\r\nسؤال : از أحوال مردى كه او در محلَّى ساكن باشد كه در آنجا برف بسيار باشد و اگر خواهند از آنجا نقل بمحلّ ديگر كند بواسطهء خوف نتواند و بسا باشد كه در مكانى كه برف بسيار بود اگر كسى در بالاى آن بايستد چون زمين مساوى السّطح نيست محتمل است كه آن كس با برف بيكبار از آن مكان ساقط گردند آن مرد بواسطهء همين حال حيران و مضطرب أحوال باشد و در آن هيچ مكان مساوى بهم نرسد كه هر چند برف بسيار باشد مثل پلاس به آن كه نمدى بر بالاى برف آنجا اندازد و لگدكوب نموده در بالاى آن ايستاده نماز فريضه مضيقه را بجاى آرد .\r\nآيا جايز است كه نماز فريضهء واجبه را در آن محلّ ترك كنيم يا مهما أمكن در آن محلّ نماز فريضه را بگذاريم و ما در أيّام بسيار اين كار كرديم و نماز را در آنجا گزارديم ، آيا بر ما اعادهء آن نماز لازم است يا نه ؟\r\nآن ولىّ ايزد وهّاب جواب فرمود ، كه در وقت ضرورت و شدّت بذريعهء * ( لا يُكَلِّفُ الله نَفْساً إِلَّا وُسْعَها ) * نماز كه در آن مكان مؤدّى گشته صحيح است و هيچ باك نيست .\r\nسؤال : از حال مأموم كه در هنگام تأديه ركوع به امام ملحق شود و به به امام ركوع بجاى آرد آيا آن ركعت براى آن مأموم محسوب گردد و بعد از فراغ امام از نماز آيا بر مأموم امام نيمهء آن نماز لازمست يا نه ؟\r\nبعضى از أصحاب ما فرمودند كه : اگر مأموم تكبيرة الرّكوع از امام بشنود اعتماد و اعتداد به آن ركعت نماز ننمايد و حساب نكند .\r\n","description":"","footnote":"","page_name":" 329 ","page_number":331},
  {"content":"\r\nجواب : اگر به امام در وقت تسبيح ركوع ملحق گردد اگر چه يك تسبيح - باشد اعتماد و اعتداد آن ركعت كند هر چند استماع تكبيرة الرّكوع ننمايد .\r\nسؤال : از حال مردى كه نماز ظهر را مؤدّى گرداند و داخل نماز عصر شود و دو ركعت فريضه عصر را نيز بجاى آرد در آن وقت بخاطرش رسد كه فريضهء ظهر دو ركعت را بجاى آورده در اين صورت چه مىكند ؟\r\nجواب : آنكه اگر در ميان اين دو نماز ازو حدث حادث گشته باشد كه به آن قطع نماز شود مصلَّى اعادهء هر دو نماز ظهر و عصر كند و الَّا اگر از او حدث حادث نشده باشد كه موجب قطع نماز باشد اين دو ركعت را تتمّهء دو ركعت فريضهء ظهر كند كه بنسيان از او ترك شده حساب كند بعد از آن نماز عصر را به جاى آرد .\r\nسؤال : از حال أهل جنّت آيا سكنهء آن مكان مسرّت نشان را بعد از دخول جنان و تزويج حور عين و استخدام رضوان به حكم حضرت رحيم رحمان از ايشان أولاد و فرزندان بتوالد و تناسل حاصل و عيان گردد ؟\r\nجواب : تمشيت و أهمّيت بمنّت و أمر و قضاء ربّ العزّت زمان جنّت را حمل ولادت و مشقّت طلق زائيدن نيست چه خون حيض و نفاس و مشقّت طفوليّت شايسته و التباس از وساوس شيطان خنّاس است و در جنّت آنچه مشهى غسل و استلذاذ أعين هر كس است به حكم ايزد تعالى و تقدّس معيّن و مؤسّس است .\r\nچنانچه مصدوقه قرآن لازم الاذعان مخبر و محكى است بر آن : * ( وَفِيها ما تَشْتَهِيه الأَنْفُسُ وَتَلَذُّ الأَعْيُنُ ) * .\r\nپس هر گاه مؤمن اراده و خواهش ولد كند حضرت ايزد مهيمن خلق ولد\r\n","description":"","footnote":"","page_name":" 330 ","page_number":332},
  {"content":"\r\nبدون حمل و ولادت به همان صورت كه آن مؤمن نيكو سيرت ارادت نمود في الفور خالق معبود موجود گرداند چنانچه خلقت آدم عليه السّلام براى عبرت و اظهار صنعت خود فرمود .\r\nسؤال : از حال مردى كه تزويج عورت به مهر معيّن نمايد تا به مدّت مشخّص معلوم و هنوز از مدّت چيزى باقى باشد آن مرد آن مدّت را به آن عورت بخشد و آن عورت در حيض باشد به اين سبب كه بيشتر از آنكه مدّت را شوهر به او بخشد در آن حال چون حيضش آمده باشد چون در أثناى حيض مدّت به او بخشيده بعد از آنكه از حيض پاك گردد آيا جايز است كه مرد ديگر به مبلغ و مدّت معلومين آن زن را تزويج كند يا آنكه تا استقبال حيض ديگر صبر كند ؟\r\nجواب : غير حيضه داخله تا استقبال حيض ديگر صبر كند زيرا كه أقلّ مدّت عدّت يك حيضه تامّه و طهر است و پيشتر از آن عقد بر او جايز نيست .\r\nسؤال : از كسى كه مبروص باشد يا صاحب فالج بود آيا شهادت أمثال اين جماعت مقبول گردد يا نه ؟\r\nبدرستى كه در نزد ما روايت كردند كه أمثال اين طايفه امامت أرباب أصحّاء نميتوانند نمود ؟\r\nجواب : اگر أمراض ايشان حادثى و عارضى باشد شهادت ايشان جايز و عيان است و اگر در هنگام ولادت با آن أمراض تو أمان باشند شهادت آن جماعت جايز و رخصت نيست .\r\nسؤال : آيا جايز است كسى را جدّهء عورت در خانه او باشد او تزويج به دختر پسر آن عورت كند يا نه ؟\r\nجواب : گفت كه آيا نهى از آن فعل باشد يا نه جواب داد كه نهى از -\r\n","description":"","footnote":"","page_name":" 331 ","page_number":333},
  {"content":"\r\nأمثال آن اشكال در حديث رسول آخر الزّمان و در قرآن لازم الاذعان مرقوم و عيان است .\r\nسؤال : مردى دعوى هزار درهم بر مردى نمود و بر طبق دعوى خود اقامه شهود عدول فرمود .\r\nبعد از آن همان مرد مدّعى دعوى به همان مدّعى عليه به مهر و نشان او ظاهر سازد كه پانصد درهم ديگر سواى هزار درهم سابق بر ذمّه او دارد و أيضا همان مرد دعوى سيصد درهم ديگر و تمسّك به مهر و نشان ظاهر كند بعد از آن دعوى دويست درهم به مهر و تمسّك ديگر از همان مدّعى عليه سابق بيرون آرد و آنچه در اين سه دفعه دعوى نمايد او را شهود عدول بر وفق و طبق دعوى باشد امّا زعم مدّعى عليه آنست و اين تمسّكات و أسانيد كه در دست مدّعى است داخل و مفصّل تمسّك هزار درهم است و گويد كه همين يك هزار درهم از تو به دفعات ثلث به من رسيد و زياده ازين چيزى و اصل من نشد .\r\nآيا بر مدّعى عليه يك هزار درهم بموافق زعم او لازم است يا آنكه هر چه مدّعى اقامت بيّنه و شهود نمايد بر مدّعى عليه واجب و لازم گردد و در أسناد ، و تمسّكات أصلا استثناء نباشد و صكوك ظاهر همگى و تمامى بر وجه صحّت و حجّت باشد در اين صورت جواب وجه تمسّكات بالتّمام واجب و لازم باشد .\r\nجواب : بر مدّعى عليه يك هزار درهم لازم است يك مرتبه از او أخذ ، و استيفاء مينمايند زيرا كه شبهه در اين هزار درهم نيست بواسطهء آنكه شهود عدول بر لزوم دراهم دراهم الف دو مرتبه بر مدّعى عليه گواهى دادند يك مرتبه مجمل و مرتبهء دوّم مفصّل بنوعى كه در تمسّكات مرقوم بود چنانچه بيّن و ظاهر است امّا الف آخر كه شهود آن بمراتب ثلثه اقامت شهادت نمودند\r\n","description":"","footnote":"","page_name":" 332 ","page_number":334},
  {"content":"\r\nبر اشتغال ذمّه مدّعى عليه به آن بر سبيل تفصيل تحمّل كه اين الف ثانيه مفصّل الف أولى باشد لهذا مدّعى عليه ردّ يمين دو هزار درهم دوّم بر مدّعى نمايد پس اگر بر طبق دعوى خود قسم ياد كند استيفاى حقّ خود نمايد و اگر نكول كند حقّ او ساقط گردد .\r\nسؤال : از خاك قبرى كه با ميّت در قبر ميگذارند آيا جايز است كه بگذارند يا نه ؟\r\nجواب داد خاك را با ميّت در قبرش گذارند ، و با حنوط مخلوط گردانند ان شاء الله تعالى .\r\nسؤال : در نزد ما مروى است و منقول از حضرت امام الخلائق جعفر بن محمّد الصّادق عليه السّلام كه آن ولىّ امام الخالق عليه السّلام در كفن فرزند خود اسماعيل رحمة الله عليه نوشت كه : أشهد أن لا آله الَّا الله و نشهد انّ محمّدا رسول الله صلَّى الله عليه و آله آيا ما را نيز جايز است كه اقتداء و اقتفاء بايشان نموده أكفان خود را بطين قبر يا به غير آن بنويسيم .\r\nجواب اين فعل جايز است .\r\nسؤال : آيا جايز است كه مرد تسبيح به خاك قبر يا به غير آن گويد و در آن فعل أيّام فعل به حكم حضرت عزّ و جلّ أجر و ثواب است ؟ يا نه جواب : تسبيح به خاك قبر گويد زيرا كه تسبيح به هيچ چيز أفضل از تسبيح به خاك قبر آن ولىّ ايزد داور نيست .\r\nو از فضيلت آن خاك است كه اگر مسبّح در تسبيح نسيان كند و يا سبحه را به غير تسبيح در دست بگرداند ملائكه كرام بأمر حضرت ملك العلَّام براى او -\r\n","description":"","footnote":"","page_name":" 333 ","page_number":335},
  {"content":"\r\nتسبيح مكتوب گردانند .\r\nو در بعض نسخ معتبر به نظر مترجم أحقر رسيد اگر تربت آن ولىّ ربّ العالمين را به روى زمين گذاشته سجده بر آن نمايند به حكم و مشيّت حضرت أرحم الرّاحمين هفت طبقه زمين روشن گرد .\r\nو اگر كسى در هنگام نماز سجده به خاك آن ولىّ بنده‌نواز كند اگر احيانا فعلى از أفعال نماز را فراموش كند حضرت أكرم الأكرمين به ملكى كرام الكاتبين حكم كند كه آن نماز را براى آن مؤمن مستهام كامل و تمام مكتوب و مرقوم گردانيد و در سجده به خاك قبر آن سرور ثواب بيرون از حصر و شرح است .\r\nچنانچه در أحاديث مرويّه از حضرت أئمّة البريّه عليهم السّلام و التّحيّه مروى و منقول است و چون در سجده به خاك نهادى جنّ و بشر ثواب بسيار و أحاديث بيشمار است در آن باب مترجم را همين قدر بيان اختصار است .\r\nسؤال : در سجده بر لوح خاك آن ولىّ خالق الأفلاك هيچ فضل و ثواب هست يا نه ؟\r\nجواب : سجده بر لوح خاك قبر جايز است و ثواب و در او فضل و أجر بىحساب است .\r\nسؤال : از مردى كه زيارت قبور أئمّه عليهم سلام الملك الغفور كند آيا او را جايز است كه سجده بر قبر آن اولياى دين سلام الله عليهم أجمعين كند يا نه .\r\nو آيا كسى كه نماز در نزديكى قبور أئمّهء دين كند او را جايز نيست كه قبر را قبله كند يا بر بالاى سر قبر ايستد يا در بين پا توقّف نمايد و امّا جايز است كه مصلَّى تقدّم بر قبر كند و قبر را در عقب سر خود بگذارد و نماز بجاى آرد ؟\r\n","description":"","footnote":"","page_name":" 334 ","page_number":336},
  {"content":"\r\nجواب : امّا سجود بر قبر در نماز فريضه و نافله جايز نيست و آنچه معمول و مقبول أرباب علم و كمال و أصحاب فضل و حال است آنست كه خدّ أيمن بر قبر گذارد و عرض أحوال به خدمت آن ولىّ ملك متعال نمايد .\r\nامّا نماز ، فريضه را در عقب قبر و قبر را در پيش خود گذارد و بر قبر أئمّة البشر تقديم در نماز و بندگى ايزد أكبر و تساوى و برابر قبر نيز بايستد .\r\nسؤال : آيا مرد را جايز است كه در وقت اشتغال او به نماز فريضه و نماز نافله در دست او سبحه باشد و در آن حال مرد مصلَّى آن سبحه را بگرداند و حال آنكه او به نماز و به عبادت حضرت عزّ و جلّ مشتغل باشد ؟\r\nجواب : جايز است اگر خوف سهو و غلط بود .\r\nاز جواب آن ولايت مآب مستفاد مىگردد كه در حالت عدم خوف روا نيست .\r\nسؤال : آيا مسبّح را جايز است كه در وقت تسبيح سبحه را بدست چپ بگرداند يا نه ؟\r\nجواب : جايز است و الحمد لله .\r\nسؤال كرد و گفت كه مروى است از فقيه كه در فروختن وقف خبر مأثور ، و أجر موفورست گاهى كه وقف بر قوم باشد و بعد از ايشان براى أعقاب آن جماعت مقرّر شده باشد .\r\nامّا أهل اجتماع بر بيع آن وقف كرده باشند ليكن بيع آن أصلح باشد از نگاهداشتن در اين حال از بعضى أرباب وقف آيا حصّه و سهم او را خريدن جايز است يا آنكه تا جميع أصحاب وقف و أرباب حصص و سهام آن اجتماع بر ابتياع آن نكند خريدن سهم بعضى بدون رضاى بعض -\r\n","description":"","footnote":"","page_name":" 335 ","page_number":337},
  {"content":"\r\nديگر در بيع حصّه خود روا نيست ؟ جواب اگر وقف بر امام مسلمانان باشد بيع آن جايز و روا نيست امّا اگر وقف بر قوم يعنى بر يك صنف از مسلمانان باشد هر يك آن طايفه را ميرسد كه حصّهء خود را فروشند خواه مجتمع باشند خواه متفرّق يعنى خواه همهء آن طايفه اجتماع بر بيع حصص و سهام خود نمايند و فروشند .\r\nيا آنكه بعضى راضى بر بيع حصّهء خود باشند و بعضى ديگر راضى نباشند از جمعى كه راضىاند خريدن حصّهء آن جمع جايز است ان شاء الله تعالى .\r\nسؤال : آيا محرم را جايز است كه موى ته بغل را بگذارد يا نگذارد . و ايضا محرم را شانه كردن رواست يا نه ؟\r\nجواب : جايز است و با لله التّوفيق .\r\nسؤال : اگر ضرير يعنى مريضى كه درد چشم دارد پيش از آنكه مرض رمد عارض او گردد بر مقدّمه شاهد گردد و خط و نشان خود در آن كاغذ قلمى نمايد .\r\nبعد از آن آن مرد ضرير مكفوف و نابينا شود بنوعى كه أصلا خطَّ و نشان خود را نبيند تا بعد از رؤيت و معرفت نشان و خط شهادت بر آن مقدّمه دهد آيا شهادت او جايز است يا نه ؟\r\nيا آنكه مرد ضرير بر مقدّمه كه شاهد بود آن را فراموش كند و بعد از تقضّى مدّت حقايق آن را كما كان الموافق بخاطرش آيد آيا او را جايز و لايق است كه شهادت بر شهادت سابق دهد يا نه ؟\r\nجواب : اگر شهادت را بحفظ آرد و حفظ وقت شهادت كند بىشبهت شهادتش بر آن مقدّمه جايز و عيانست .\r\n","description":"","footnote":"","page_name":" 336 ","page_number":338},
  {"content":"\r\nسؤال : از مردى كه وقف ضياع و دابّهء خود كند و شخص معيّن را وكيل و متولَّى وقف گرداند و شاهد بر آن أمر بگيرد بعد از آن وكيل متولَّى گردد ، يا وضع او متغيّر و حال صلاح و سدادش نوع ديگر شود و متولَّى وقف غير او گردد آيا جايز است كه همين شاهد گواه شود براى اين شخص كه الحال قايم مقام وكيل أوّل شده بود گاهى كه أصل براى يك كس باشد يا جايز نيست ؟\r\nجواب : به غير شهادت جايز نيست زيرا كه اين شهادت براى مالكست نه از براى وكيل و حال آنكه حضرت ايزد متعال أمر باداى شهادت بر منهج حقّ و صواب نمود چنان كه در قرآن لازم الاذعان ميفرمايد كه : * ( أَقِيمُوا الشَّهادَةَ لِلَّه ) * .\r\nسؤال : از نماز دو ركعت آخر چهار ركعتيها و آخر سه ركعتى كه در دو ركعت أخيره چهار ركعتى و يك ركعت آخر سه ركعتى روايات بسيارست .\r\nبعضى از أصحاب روايت كردند كه اگر مصلَّى الحمد تنها در آخر دو ركعت چهار ركعتيهاى فرايض و در يك ركعت آخر سه ركعتى شام تلاوت كند أفضل است .\r\nو بعضى روايت كردند كه تسبيح سبحان الله و الحمد لله و لا آله الَّا الله و الله اكبر گفتن أفضل است چون روايات مختلف است أفضل كدام تا ما به آن عمل نمائيم ؟\r\nجواب : تسبيح نسخ قرائت امّ الكتاب در دو ركعت آخر نمازهاى چهار ركعتى نمود و نسخ قرائت تسبيح قول امام الهادى العالم علىّ الهادى صلَّى الله عليه و آله و سلَّم است زيرا كه آن امام الأعلم عليه السّلام فرمود كه :\r\nهر نمازى كه در او قرائت نباشد يعنى تلاوت الحمد در او نباشد آن از شيوهء\r\n","description":"","footnote":"","page_name":" 337 ","page_number":339},
  {"content":"\r\nنماز و طاعت بيرون است مگر آنكه مصلَّى عليل يا كثير السّهو در قرائت باشد و به واسطهء همين پيوسته از بطلان نماز و عبادت حضرت رحيم الرّحمن ترسد در اين صورت او را رسد كه تلاوت الحمد نكند .\r\nسؤال نمود كه در نزد ما مشهور است كه ربّ الجوز از براى وجع حلق و گرفتگى آواز نافع است و طريق استعمال آن آنچه در ميان مردمان اشتهار دارد آنست كه جوز تازه را پيش از آنكه خوب بندد آن را ميگيرند و خوب نرم ميكوبند و آب آن را مىافشرند و صاف ميكنند و چندان ميجوشانند كه به نصف آيد و خوب مطبوخ گردد ، بعد از آن از بالاى آتش فروز آورده يك شبانه‌روز نگاه ميدارند ، بعد از آن شش رطل آن را يك رطل عسل مىاندازند و در بالاى آتش نرم جوش ميدهند و كف آن را ميگيرند و نوشادر و شبّ يمانى از هر يك نيم مثقال خوب مىسايند و آب در آن مىاندازند و يك درم زعفران مسحوق در آن انداخته جوش دهند تا به كف آيد .\r\nبعد از آن كف را بگيرند و بپزند تا مثل عسل بقوام آيد و ثخين گردد پس از آن از آتش فروز مىآرند و سرد ميگردانند و از آن مىآشامند آيا شرب آن جايز است يا نه ؟\r\nجواب : فرمود كه اگر بسيار آن مزاج انسان را متغيّر گرداند تا به حدّ سكر آن رساند پس قليل و كثير آن حرامست و اگر مسكر نباشد بىشبهه شرب آن حلال باشد .\r\nسؤال : مردى را حاجت پيش آيد و در عمل آن و تركش متحيّر بود كه آن را معمول گرداند يا ترك كند بعد از آن دو خاتم بگيرد بر يكى از آن بنويسد كه نعم افعل و بر ديگرى نويسد كه لا تفعل و چند مرتبه به همين نوع استخاره\r\n","description":"","footnote":"","page_name":" 338 ","page_number":340},
  {"content":"\r\nكند بعد از آن به بيند يكى را و هر چه برآيد از أمر و نهى بدان عمل كند آيا اين فعل جايز است و عامل و تارك آن مثل مستخير است كه استخارهء او موافق شرع شريف است يا آنكه آن استخاره نيست ؟\r\nجواب فرمود آنچه سنّت امام العالم عليه السّلام بود همين استخاره بر رقاع صلاة بود .\r\nسؤال از نماز جعفر بن أبى طالب رضى الله عنه نمود كه آن كدام وقت أفضل است و آنچه در آن نماز خوانده شود كدام بهتر است و آيا در آن نماز قنوت هست يا نه و اگر قنوت بود در كدام ركعت اين نماز است ؟\r\nجواب أفضل وقت براى اين نماز أوّل صدر نهار روز جمعه است بعد از آنكه روز جمعه ميسّر نباشد هر روز از أيّام در هر وقت از أوقات كه خواهد نماز - جعفر بن أبى طالب رضى الله عنهما خواه در شب و خواه در روز گزاردن اين نماز رواست و در اين نماز دو مرتبه قنوت است در ركعت دوّم قنوت آن پيش از ركوع است و در ركعت چهارم بعد از ركوع .\r\nسؤال از مردى كه نيّت نمود كه چيزى از مال خود اخراج كند و آن را بيكى از برادران مؤمن رساند بعد از آن در ميان خويشان خود شخصى محتاج يابد آيا آن مال را به همان مؤمن كه براى او اخراج كرده و نيّت نمود صرف كند يا آن مال را من غير تراخى و اهمال حوالهء أقرباى محتاج خود نمايد ؟\r\nجواب داد كه صرف به اين دو كس به آن كه أقرب و أدون به او در مذهب باشد نمايد و حديث از حضرت امام العالم صلَّى الله عليه و آله و سلَّم مروى و منقول است كه فرمود لا يقبل الصّدقة و ذو رحم محتاج .\r\nيعنى : صدقه كردن آن مرد مؤمن بمؤمن ديگر در وقت كه صاحب مال\r\n","description":"","footnote":"","page_name":" 339 ","page_number":341},
  {"content":"\r\nرا ذو رحم محتاج باشد صدقهء او مقبول حضرت عزّ و جلّ نيست بلكه بر او لازم و واجب است كه صدقات مفروضه و مندوبه خود را بخويشان و أقرباى خود - مخصوص گرداند .\r\nامّا أفضل در اين حال آنست آن مؤمن آن مال را ميان ذو رحم محتاج و ميان آن مؤمن كه آن مال را به نيّت او اخراج كرده قسمت كند و أصوب و أفضل عمل به اين است .\r\nسؤال از مهر زنان كه أصحاب ما را اختلاف در وجوب آنست ، بعضى ميگويند كه مهر در دنيا و آخرت بر ذمّت زوج است و بعضى خلاف اين ميگويند ؟\r\nجواب داد كه اگر بر زوج كتاب به مهر و سند باشد آن مهر بر ذمّت زوج دين شرعى و لازمست در دنيا و آخرت و اگر بر زوج كتاب باشد كه در آن ذكر صدقات بنام زوجه ذكر شده باشد مهر ساقط است هر چند دخول واقع شده باشد زيرا كه ميتواند بود كه آن صدقات كه در آن كتاب مرقوم گشته در عوض مهر با آن زن داده باشد و اگر بر زوج كتاب نبود پس اگر دخول آن واقع شده باشد ساقط است باقى صدقات كه تسليم آن عورت نشده باشد زيرا كه أفعال مسلمين محمول بر صحّت است يحتمل آن عورت به همان قدر صدقه كه تسليم او شده آن را مهر خود دانسته راضى بدخول شده باشد .\r\nسؤال از أصحاب عسكرى عليه السّلام از كسى مروى است كه از آن حضرت سؤال نمودند كه آيا در پوست خز كه كنارهء آن را به پوست أرانب گرفته باشند نماز صحيح است يا نه ؟\r\nتوقيع : بيرون آمد جايز نيست ، و در روايت ديگر از آن حضرت ( ع ) نقل نمودند كه جايز نيست پس ما بكدام ازين دو قول عمل نمائيم ؟\r\n","description":"","footnote":"","page_name":" 340 ","page_number":342},
  {"content":"\r\nجواب داد كه اين أوبار و جلود است آنچه أوبار است كه أصلا جلد در آن نيست آن حلال است .\r\nسؤال : از بعضى علماء از معنى قول امام الخلائق جعفر بن محمّد صادق عليه السّلام فرمود :\r\nلا يصلَّى في الثّعلب و لا في الثّوب الَّذى يليه .\r\nجواب : آن جماعت گفتند كه حضرت امام عليه السّلام ارادهء جلود نمود نه غير آن .\r\nسؤال از آن حضرت نمودند كه در شهر اصفهان جامه عتابى بر عمل وشى از قزّ و ابريشم مىبافند آيا در آن ثياب نماز جايز است يا نه ؟\r\nجواب داد كه نماز جايز نيست الَّا در جامه كه ممزوج به پنبه باشد يا كتان سؤال از مسح رجلين آيا ابتداء بكدام مينمايد بپاى راست ابتداى مسح مىكند يا بهر دو پا را بيكبار مسح كند دست راست مسح پاى راست كند و به دست چپ مسح پاى چپ مىكند ؟\r\nجواب اگر ابتدا بمسح يكى از رجلين كند بايد ابتداء به مسح پاى راست كند .\r\nسؤال : از صلاة جعفر عليه السّلام آيا جايز است كه آن نماز در سفر مؤدّى گردد يا نه ؟\r\nجواب صلوات جعفر رضى الله عنه نماز سنّت است در سفر و حضر تأديه آن جايز و درخور است .\r\nسؤال از تسبيح حضرت فاطمة الزّهراء عليهما السّلام اگر كسى از روى سهو و فراموشى زياده در تكبير از سى و چهار بار گويد آيا او را مراجعت به شصت و شش بار مىكند يا استيناف تكبير مينمايد آنچه واجب است بيان كنيد ؟\r\n","description":"","footnote":"","page_name":" 341 ","page_number":343},
  {"content":"\r\nجواب : هر گاه در تكبير كسى سهو كند تا آنكه از عدد سى و چهار درگذرد عود و رجوع به سى و سه بار نمايد و در آن بنا گذارد و اگر در تسبيح سهو كند تا آنكه هفتاد و هفت تسبيح بگويد معاودت به شصت و شش تسبيح كند بنا بر اين نهد و اگر سهو در تحميد كند تا آنكه صد بار تكرار كند ، بر او چيزى لازم نبود .\r\n\r\nاز محمّد بن عبد الله بن جعفر الحميرى رحمه الله منقول و مروى است توقيع ديگر سواى آن توقيع از ناحيهء مقدّسه حرسها الله بعد از توقيع مسائل مذكوره بدين وجه بيرون آمد كه :\r\nبسم الله الرّحمن الرّحيم : لا لأمر الله تعقلون و لا لأوليائه تقبلون حكمة بالغة فما تغني الايات و النّذر عن قوم لا يؤمنون السّلام علينا و على عباد الله الصّالحين .\r\nپس هر گاه شما ارادهء توجّه بخداى تعالى و بسوى ما نمائيد پس بگوئيد چنانچه حضرت ربّ العالمين ميفرمايد كه : و سلام على الياسين يعنى : شما نيز بگوئيد كه :\r\nالسّلام عليك يا داعى الله و ريّانى آيته .\r\nالسّلام عليك يا باب الله و ديّان دينه .\r\nالسّلام عليك يا خليفة الله و ناصر حقّه .\r\nالسّلام عليك يا حجّة الله و دليل ارادته .\r\nالسّلام عليك يا تالى كتاب الله و ترجمانه .\r\nالسّلام عليك في آناء ليلك و أطراف نهارك .\r\nالسّلام عليك يا بقية الله في أرضه .\r\n","description":"","footnote":"","page_name":" 342 ","page_number":344},
  {"content":"\r\nالسّلام عليك يا ميثاق الله الَّذى أخذه و وكَّده .\r\nالسّلام عليك يا وعد الله الَّذى ضمنه .\r\nالسّلام عليك أيّها العلم المنصوب و الغوث و الرّحمة الواسعة وعدا غير مكذوب .\r\nالسّلام عليك حين تقوم .\r\nالسّلام عليك حين تقعد .\r\nالسّلام عليك حين تقرأ و تبين .\r\nالسّلام عليك حين تصلَّى و تقنت .\r\nالسّلام عليك حين تركع و تسجد .\r\nالسّلام عليك حين تهلَّل و تكبّر .\r\nالسّلام عليك حين تحمد و تستغفر .\r\nالسّلام عليك حين تمسى و تصبح .\r\nالسّلام عليك في * ( اللَّيْلِ إِذا يَغْشى ) * .\r\nالسّلام عليك في * ( النَّهارِ إِذا تَجَلَّى ) * .\r\nالسّلام عليك أيّها المأمون .\r\nالسّلام عليك أيّها المقدّم المأمول .\r\nالسّلام عليك بجوامع السّلام .\r\nاشهدك يا مولاى انّى أشهد أن لا إله الَّا الله وحده لا شريك له ، و أشهد أنّ محمّدا عبده و رسوله لا حبيب الَّا هو و أهله .\r\nو أشهد أنّ عليّا أمير المؤمنين حجّته و الحسن حجّته و الحسين حجّته و علىّ بن الحسين حجّته و محمّد بن علىّ حجّته و جعفر بن محمّد حجّته و موسى\r\n","description":"","footnote":"","page_name":" 343 ","page_number":345},
  {"content":"\r\nابن جعفر حجّته و علىّ بن موسى حجّته و محمّد بن علىّ حجّته و على بن محمّد حجّته و الحسن بن علىّ حجّته .\r\nو أشهد أنّك حجّة الله و أنتم الأوّل و الآخر و أنّ رجعتك حقّ لا شكّ فيها يوم * ( لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً ) * ، و أنّ الموت حقّ و أنّ ناكرا و نكيرا حقّ .\r\nو أشهد أنّ النّشر و البعث حقّ و انّ الصّراط و المرصاد حقّ و أنّ الميزان و الحساب حقّ و الجنّه و النّار و الوعد و الوعيد بها حقّ يا مولاى شقىّ من خالفكم و سعيد من أطاعكم .\r\nفاشهد على ما أشهدتك و أنا ولىّ لك و برىء من أعدائك فالحقّ ما رضيتموه و الباطل ما سخطتموه و المعروف ما أمرتم به و المنكر ما نهيتم عنه فنفسى مؤمنة با لله وحده لا شريك له و برسوله صلَّى الله عليه و آله و سلَّم و بأمير المؤمنين ( ع ) و بكم يا موى أوّلكم و آخركم و نصرتى معدّة لكم و مودّتى خالصة لكم آمين آمين .\r\nجايى كه آن سرور در عقب اين قول مذكور گردانيده اينست :\r\nبسم الله الرّحمن الرّحيم : اللَّهمّ انّى أسئلك أن تصلَّى على محمّد نبىّ رحمتك و كلمة نورك و أن تملئ قلبى نور اليقين و صدرى نور الايمان و فكرى نور البيان و عزمى نور العلم و قوّتى نور العمل و دينى نور البصائر من عندك و بصرى نور الضّياء و الرّحمه و جسمى نور الايمان و مودّتى نور الموالات لمحمّد صلَّى الله عليه و آله و سلَّم و مودّة آله عليهم السّلام حتّى ألقاك و قد وفيت بعهدك و ميثاقك فلتسعنى رحمتك يا ولىّ يا حميد .\r\nاللَّهمّ صلّ على حجّتك في أرضك و خليفتك على عبادك و الدّاعى الى\r\n","description":"","footnote":"","page_name":" 344 ","page_number":346},
  {"content":"\r\nسبيلك و القائم بقسطك و الثائر بأمرك ولىّ المؤمنين و بوار الكافرين و مجلى الظَّلمة و منير الحقّ و السّاطع بالحكمة و الصّدق و كلمتك التّامّة في أرضك المرتقب الخائف و الولىّ النّاصح سفينة النّجاه و علم الهدى و نور أبصار الورى و خير من تقمّص و ارتدى و مجلى لعمى الَّذى يملأ الأرض عدلا و قسطا كما ملئت جورا و ظلما * ( إِنَّكَ عَلى كُلِّ شَيْءٍ قَدِيرٌ ) * .\r\nاللَّهمّ صلّ على وليّك و ابن وليّك الَّذين فرضت طاعتهم و أوجبت حقّهم و ذهبت عنهم الرّجس و طهّرتهم تطهيرا .\r\nاللَّهم انصره و انتصر به لدينك و انصر به أوليائك و أوليائه و شيعته ، و أنصاره و اجعلنا منهم .\r\nاللَّهمّ أعذه من شرّ كلّ باغ و طاغ و من شرّ جميع خلقك و احفظه من بين يديه و من خلفه و عن يمينه و عن شماله و احرسه و أمنعه من أن يوصل اليه سوء و احفظ فيه رسولك و آل رسولك و أظهر به العدل و أيّده بالنّصر و انصر ناصريه و اخذل خاذليه و اقصم به جبابرة الكفرة و اقتل به الكفّار و المنافقين و جميع الملحدين حيث كانوا في * ( مَشارِقَ الأَرْضِ وَمَغارِبَهَا ) * برّها و بحرها و املاء به الأرض عدلا و أظهر به دين نبيّك عليه الصّلوة و السّلام و اجعلنى .\r\nاللَّهمّ من أنصاره و أعوانه و أتباعه و أشياعه و أرنى في آل محمّد ما يأملون و في عدوّهم ما يحذرون آله الحقّ آمين يا ذا الجلال و الاكرام و يا أرحم الرّاحمين [ توقيع شريف به محمد بن عثمان بن نعمان المفيد 
  ]\r\nدر ذكر و بيان و كتاب كه از ناحيهء مقدّسه حرسها الله عن النّكبات وارد شد بعد از مضىّ چند يوم از شهر صفر ختم بالخير و الظَّفر سنه اثنين و أربعمائة هجريّه نبويّه رسول خير البريّه ايفاء چند يوم مستقبل از ناحيهء مقدّسه كتاب بر شيخ مفيد أبى عبد الله محمّد بن النّعمان قدّس الله روحه و نوّر ضريحه وارد\r\n","description":"","footnote":"","page_name":" 345 ","page_number":347},
  {"content":"\r\nشد عامل آن كتاب ولايتمآب و موصل آن خطاب مستطاب ذكر كرده كه من آن كتاب را از ناحيه كه ولايتى است متّصل بحجاز كه :\r\nبه خدمت أخ السّديد و ولىّ الرّشيد الشّيخ المجيد أبى عبد الله محمّد بن النّعمان المفيد أدام الله اعزازه و أنصاره قلمى گردانيدند از كسى كه از او مستودع عهود و مواثيق از براى بندگان حضرت ربّ العباد از متابعين نبىّ الأمجاد و أوصياى أولاد عليهم صلوات الله الى يوم الميعاد گرفته شد اين است :\r\nبسم الله الرّحمن الرّحيم : امّا بعد سلام عليك أيّها الولىّ المخلص في الدّين المخصوص فينا با - اليقين فانّا نحمد اليك الله الَّذي لا إله الَّا هو و نسأله الصّلوة على سيّدنا و مولانا نبيّنا محمّد و آله الطَّاهرين و نعلمك أدام الله توفيقك لنصرة الحقّ و أجزل مثوبتك على نطقك عنّا بالصّدق انّه قد اذن لنا في تشريفك المكاتبه و تكليفك ما تؤدّيه عنّا الى موالينا قبلك أعزّهم الله بطاعته و كفاهم الهمّ برعايته لهم و حراسته فقف أيدك الله بعونه على أعدائه المارقين من دينه على ما تذكره و اعمل في تأديته الى ما تسكن اليه بما نرسمه ان شاء الله تعالى و آن نسخه از براى شيخ فرستاد بعينه همين است .\r\nما اگر چه در مكان خود توطَّن كرده بيرون نمىآئيم و از مساكن ظالمان دوريم امّا اين بنا بر آنست كه حضرت الله تعالى صلاح حال و شيعهء مؤمنان ما را بما در اختفاء نمود بنوعى كه هيچ چيز بر ما پوشيده و پنهان نيست و مادام كه دولت ظلمه برقرار است هر چند ما بواسطهء قلَّت معين و ناصر خود را پنهان از شيعه ميگردانيم ليكن علم ما محيط است بحقايق أحوال شما در هيچ چيز از\r\n","description":"","footnote":"","page_name":" 346 ","page_number":348},
  {"content":"\r\nأخبار بر ما پوشيده و پنهان نيست و آنچه در باب بشما رسد بر ما ظاهر است و سبب اختفاء ما آنست كه آن جماعتى كه در روز خمّ غدير عهد و ميثاق از آن طايفه حضرت نبىّ البشير و النّذير براى جدّم أمير المؤمنين على عليه سلام الله الملك الكبير گرفته همگى و تمامى آن را پسى پشت انداخت نسيا منسيّا انگاشتند بنوعى كه گوئيا آن طايفه را أصلا به آن مهمّ در هيچ وقت و هيچ دم اطَّلاع و علم نبود ما مراعات طرف شما را مهل نميگذاريم و هرگز شما را از خاطر خود محو و منسى نگردانيم .\r\nچه اگر در حقّ شما نسيان و اهمال از طرف ما واقع شود هر آينه شما را آزارى بهم رسد در آن زمان دشمنان دست تعدّى و ظلم و تفريط و ستم بر شما دراز كنند پس شما يارى در آن هنگام تقوى و پرهيزگارى به حضرت بارى نمائيد و از فتنه محترز باشيد زيرا كه فتنه مهلك مردم است كه قصد أجل خود نمود ، و حامى آنست كه ادراك املش فرمود و همين فتنه باعث ظهور و حركت ماست و من شما را مخبر بأمر ما و نهى حضرت ملك تعالى ميگردانم * ( وَالله مُتِمُّ نُورِه وَلَوْ كَرِه الْكافِرُونَ ) * .\r\nدست اعتصام غيبت ما بذيل تقيّه مستحكم گردانيد و در زمان اشتعال نار جاهليّت أرباب نفاق و هنگام اشتداد أمواج بحر عصبيّت أصحاب نفاق كه آن أوان خوف و هول و زمان ترس و بيم لا حول شما فرقهء مهديّه است و مرا گمان نجات شما در آن زمان آنست قصد مواطن خفيّه نكنيد بلكه در زمان تقيّه طعن سبيل بطريق مرضيّه نمائيد در وقت ماه جمادى الأول اين سال بر شما حول كند در آن محلّ أمرى حادث و مسجّل گردد بايد كه از خواب بيدار شويد و نظر اعتبار آنچه بر شما ظاهر و آشكار خواهد شد نمائيد .\r\n","description":"","footnote":"","page_name":" 347 ","page_number":349},
  {"content":"\r\nو از آسمان آيه و نشان طى واضح و هويدا و از زمين نيز مثل آن آيه بالسّويه لايح و پيدا خواهد شد و در أرض مشرق نيز أمرى حادث و بيّن ظاهر و روشن گردد كه آن سبب حزن و اضطراب همه خلقان شود .\r\nبعد از آن طايفهء از اهل اسلام بر أهل عراق غالب آيند و از بدى أفعال و زشتى أعمال و اتّفاق آن طايفه شقاق بر ايذاى أهل عراق وسيلهء سدّ أبواب أرزاق أهل عراق گرديد و من بعد خرابى طاغوت أشرار كه مسرور به هلاكت متّقيان أخيار كه باتّفاق حاجيان قاصدان طواف بيت الله الملك المنّان از أكناف و أطراف جهان بودند ايذا مينمودند و توقير تمام ميفرمودند مردم را اندوه و غم و ايذا و ألم أهل ستم آسودند و ما را در تيسير حجّ ايشان باخبار و وفاق آن أعيان بغايت عظيم بود كه آيا بر نظام أحوال انسان ظاهر گردد پس هر كس از شما آنچه سبب تقرّب محبّان ما باشد كه بغايت الغايت در آن أمر ساعى و جاهد باشد و آنچه وسيلهء قرب و كراهيّت و سخط ربّ العزّت شد بايد كه از آن كس اجتناب و احتراز لازم و واجب دانيد .\r\nبدرستى كه أمر ما بناگاه بر هر أحد رسد واجب است كه به آن وارسد تا وقت آن باقى و ثابت باشد و چون زمان آن درگذرد بعد از آن توبه به آن كس منفعت نرساند و ندامت از ذلَّت سود ندهد و نجات از عقوبات در عرصات خواهد يافت و حضرت حقّ سبحانه تعالى شما را ملهم برشد و صواب و لطف بشما در توفيق بطريق رحمت و ثواب نمايد .\r\n\r\nنسخهء ديگر از توقيع بالبدا العليا على صاحبها السّلام و الدّعاء .\r\nهذا كتابنا اليك أيّها الاخ الوليّ المخلص في ودّنا الصّفي و الناظر لنا الوفىّ و أحرسك الله بعينه الَّتى لا تنام فاحفظ به و لا تظهر على خطنا الَّذى\r\n","description":"","footnote":"","page_name":" 348 ","page_number":350},
  {"content":"\r\nسطرناه بما له ضمّناه أحدا و أدّ ما فيه الى من تسكن اليه و أوص جماعتهم بالعمل عليه ان شاء الله و صلَّى الله على محمّد و آله أجمعين الطَّاهرين .\r\nو أيضا كتاب ديگر از قبل آن حضرت عليه السّلام روز پنجشنبه بيست و سيّم از ماه ذى الحجّه در سنهء چهار صد و دوازده هجرى نبوى عليه صلوات من الملك العلىّ بر آن شيخ الولىّ مذكور وارد شد نسخهء آن بر آن عنوان بود كه\r\nمن عبد الله المربط في ملهم الحقّ و وليّه هذا .\r\nبسم الله الرّحمن الرّحيم : سلام عليك أيّها العبد الصّالح الدّاعى اليه بكلمة الصّدق فانّا نحمد اليك الله الَّذى لا إله الَّا هو الهنا و آله الخلق أجمعين و نسأله الصّلوة على سيّدنا و مولانا محمّد خاتم النّبيّين و على أهل بيته الطَّاهرين بدرستى كه نظر در مناجات تو به حضرت قاضى الحاجات ديدم كه خداى تعالى ترا نگاهداشته و ميدارد بسبب آنكه ترا از طرف أولياء خداى تعالى هبه و عنايت نمود ، و محروس ميدارد ترا از كيد أعدا و ترقّب از حضرت ايزد أحد آنكه ترا بر رحمت خود موفّق گرداند و مىبايد كه تو حرسك الله بعينه الَّتى لا تنام قبول آنچه به تو فرموديم نمائى زيرا كه در آن أمر قطع هوس قومى است كه زراعت باطل به واسطهء فريب مبطلان نمودند و اين سبب محافظت دماء مؤمنان و وسيلهء حزن و اندوه مجرمان است و نشان حركت ما از اين لوثه حادث شد بجرم معظم از شومى آن منافق نحس مذمم كه مستحلّ دم محرّمست كه بعمد كيد با أهل ايمان مىنمايد و بمطلب و مرام خود نميرسد تا ظلم و عدوان و ستم و طغيان خود را ظاهر و عيان گرداند زيرا كه ما در عقب ايشان حفظ ذوات مؤمنان به دعاى كه محجوب و پنهان از پادشاه زمين و آسمان نيست مينمائيم و دلهاى\r\n","description":"","footnote":"","page_name":" 349 ","page_number":351},
  {"content":"\r\nاولياى ما را قوى و مطمئن بدعا گردانيم شما بايد كه تقوى بكفايت دعا از شرّ آن ظالم بىدرايت به حضرت ربّ العزّت نمائيد و مراعات ايشان بخطوب و عافيت آن طايفه بجميل صنع حضرت ايزد منّان محمود و مرغوب است كه ايشان اجتناب از منهى عنه و از ذلَّت عصيان ظاهر و عيان گردانند .\r\nو ما اى ولىّ مجاهد با تو پيمان و عهد مينمائيم كه تا حضرت ربّ العالمين بنا بر وعدهء و أيّدك * ( الله نَصْراً عَزِيزاً ) * ترا بنصرت خود مؤيّد گردانيد پيمان خداى خود را بارسال أمثال اين آيات بنواخت و بنويد نصرت و اعطاى آن سرفراز ساخت بدرستى كه از برادران شما در دين تقوى به حضرت ملك تعالى نمايد و آنچه بر او واجب است از زكوات بمستحقّين رساند خود را أيمن از فتنهء دائمه و محنت مضلَّهء مظلمه گرداند و آن كس كه بخل در اعطاى آنچه از نعمت كه حضرت ربّ العزّت به او احسان و كرامت فرمود بعاريت پس هر كس كه واجب تعالى و تقدّس أمر كند بصله و عطاى آن كس چون آن شخص بخل كند بدرستى كه آن بخيل را در دنيا و آخرت والى نباشد كه هيچ گونه مراعات حال و مراقبت أحوال او نمايد و اگر أشياع و أتباع ما وفّقهم الله تعالى در دين اجتماع و اتّفاق بر وفاى عهدى كه سابق با حضرت رسول ايزد خالق نمودند ميكردند از لقاى مسرّت افزاى ما مأيوس و محروم نشدندى و من هر آينه تعجيل در مشاهدت و معاودهء رؤيت خود براى آن جماعت مينمودم ساير حقّ معرفت و تصديق كه نسبت به ما فرمودند پس در آن زمان هيچ چيز وسيلهء دورى رئيس از ايشان نمىشد آنچه ما را كراهيّت از آن ميشد و هرگز اختيار دورى از محبّان و مواليان خود نمينموديم و الله المستعان و هو حسبنا و نعم الوكيل و صلواته على سيّدنا البشير و النّذير محمّد و آله الطَّاهرين و سلَّم .\r\n","description":"","footnote":"","page_name":" 350 ","page_number":352},
  {"content":"\r\nدر غرّه شهر شوّال ختم بالخير و الاقبال در سنه چهار صد و دوازدهء - هجرى نبويّه .\r\nنسخه و توقيع بيد عليا صلوات الله على صاحبها بدين نمط محرّر گردانيد\r\nهذا كتابنا اليك أيّها الوليّ الملهم المحقّ العلى باملائنا ، و خط نفسنا فأخفه عن كلّ أحد و اطوه و اجعل له نسخة و تطَّلع عليها من أمنته من أوليائنا سلَّمهم الله تعالى ببركتنا ان شاء الله و الحمد لله و الصّلوة على سيّدنا محمّد و آله الطَّاهرين .\r\n","description":"","footnote":"","page_name":" 351 ","page_number":353},
  {"content":"\r\n\r\nذكر بيان احتجاج شيخ السّديد أبى عبد الله المفيد محمّد ابن محمّد بن النّعمان رضى الله عنه بر آن كسى كه در خواب ديده ميان ايشان گفت و شنيد واقع گرديد\r\nحكايت كرد شيخ أبو على الحسن بن معمّر الرّقى رحمه الله برمله در ماه شوّال سنهء چهار صد و بيست و سه هجريه نبويّه از شيخ أبى عبد الله المفيد محمّد بن محمّد بن النّعمان رضى الله عنه كه فرمود : من در سال از سنين در عالم رؤيا و منام چنان مشاهده و ملاحظه مينمايم كه براهى ميروم .\r\nدر آن أثر به حكم حضرت عزّ و جلّ بمحلّ رسيدم حلقهء اجتماع مردم به نظر من درآمد خود را بسعى دم و پايمردى قدم چون به آن حلقه رسانيدم اجتماع خلايق ديدم دايرهء از حاشيه دايره مجلس خلقى انبوه از هر جنس آدم در آنجا حاضر و مجتمع بودند در آن دم من از شخصى پرسيدم كه : اين چه كثرت و اين چه اجتماع مردم است .\r\n","description":"","footnote":"","page_name":" 352 ","page_number":354},
  {"content":"\r\nگفت : اين جماعت بر سر عمر بن الخطَّاب مجتمعاند .\r\nمن همان كه اسم عمر بن الخطَّاب را از آن شخص استماع نمودم في الفور خود را داخل آن مجمع گردانيده بحلقه رسانيدم مردى را ديدم كه با مردم در گفتگو و تكلَّم بود بكلمات چندى كه من تحصيل آن نميكردم في الفور پيش رفتم و كلام او را مقطوع گردانيدم و گفتم :\r\nأيّها الشّيخ مرا مخبر و مطَّلع گردان بر آنچه دلالت بر فضل و كمال مصاحب تو أبى بكر عتيق بن أبى قحافه دارد از قول خداى تعالى * ( ثانِيَ اثْنَيْنِ إِذْ هُما فِي الْغارِ ) * .\r\nشيخ گفت : وجه دلالت از اين آيت بر فضل أبى بكر در شش موضع ، و محلّ است .\r\nأوّل ، حضرت عزّ و جلّ ذكر خاتم الرّسل نمود بعد از ذكر رسول ذكر أبى بكر بلا فصل نمود .\r\nپس حضرت معبود أبى بكر را ثانى اثنين پيغمبر جليل القدر خود گرداند چنانچه فرمود : كه * ( ثانِيَ اثْنَيْنِ إِذْ هُما فِي الْغارِ ) * .\r\nدوّم ، آنكه قادر سبحان صنعت ذات ايشان به اجتماع در يك مكان نمود بواسطهء الفت كه ميان پيغمبر و أبى بكر بود به نوعى كه فرمود كه * ( إِذْ هُما فِي الْغارِ ) * هر دو .\r\nسيّم ، آنكه حضرت ربّ العزّت اضافه أبى بكر به حضرت نبىّ الرّحمه به ذكر الصّحبه نمود تا آنكه جمع كند ميان ايشان در آنچه مقتضى مزيّت و شأن ايشان بود چنانچه فرمود * ( إِذْ يَقُولُ لِصاحِبِه لا تَحْزَنْ ) * .\r\nچهارم ، آنكه خداى عزّ و جلّ در وقت صحبت أبى بكر با رسول أكبر با\r\n","description":"","footnote":"","page_name":" 353 ","page_number":355},
  {"content":"\r\nآن محلّ و رفاقت او به آن حضرت در آن موضع الفت با اظهار كمال مودّت بود چنانچه فرمود لا تحزن .\r\nو پنجم ، آنكه رسول خير البشر بابى بكر خبر داد كه حضرت ايزد أكبر در آن سفر مودّت أثر با حدّ تساوى با ايشان در هنگام سير و سكون رفيق و همعنان است بنوعى كه از حقايق أحوال ايشان على سبيل التّفصيل من غير اجمال واقف و شاهد است كه هيچ گونه زيادتى يكى بر ديگر متصوّر نبود و ايزد قادر حافظ و ناصر أذيّت از هر دو نفر و رافع ضرر از آن دو يار غار و بر سوانح أمر در آن مأمن مطَّلع و مخبر بود چنانچه حضرت پيغمبر بواسطهء خاطر أبى بكر گفت * ( إِنَّ الله مَعَنا ) * .\r\nو ششم ، آنكه حضرت خير البشر خبر نزول سكينه بر أبى بكر نمود و آن سكينه هرگز از سينهء أبى بكر منفكّ نبود و در سرّاء و ضرّاء و شدّت و رخاء در تمامى مسكن و مأوى با او بود چه سكينهء كه با أبو بكر بود همان سكينهء رسول بود كه حضرت ملك العلَّام بانزال آن بر نبىّ الاكرام در كلام لازم الاحترام اخبار و اعلام نمود كه : * ( فَأَنْزَلَ الله سَكِينَتَه عَلى رَسُولِه ) * پس در اين شش موضع از آيهء الغار دلالت بر فضل أبى بكر از ساير أبرار بيّن و آشكار است كه ترا و غير تو را قدرت طعن و انكار كار يار غار نيست .\r\nچون عمر بن الخطَّاب كلام خود در عالم خواب به اين محلّ و مآب رسانيد من گفتم :\r\nاين شيخ تفسير تمامى كلام خود در احتجاج صاحبت از كلام ملك نمودى و من بامداد و اعانت ربّ العزّت جميع دلايل ترا مردود و أبتر بلكه همهء آن را محروق ساخته خاكسترش را بباد صرصر پراكنده سازم و خاطر خود را از استماع\r\n","description":"","footnote":"","page_name":" 354 ","page_number":356},
  {"content":"\r\nاقوال فاسد أهل نواصب و جاهد پردازم .\r\nپس آنگاه بر او تلاوت اين آيت نمودم كه سنجعل كلَّما آتيت به * ( كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ ) * .\r\nعمر بن الخطَّاب گفت كه : اگر ترا بر اين دلايل ستّه جواب است بيار .\r\nمن گفتم : امّا قول تو آنچه گفتى كه حضرت ربّ العباد چون ذكر نام نامى و اسم رسول سامى نمود .\r\nبعد از آن ذكر نام أبى بكر فرمود و او را ثانى پيغمبر گردانيد بدان كه اين اخبار از عدوّ است مرا بعمر خود قسم است كه أصلا در ذكر أبا بكر در اين محلّ هيچ گونه زيادتى و فضل نيست زيرا كه ما ضرورت ميدانيم كه مؤمن و كافر در هنگام ذكر يكى بعد از ديگرى مذكور گردد ، پس آنچه در ذكر عدد مرئى گردد اعتماد بر فضل آن بىشبهه و گمان نتوان كرد .\r\nو امّا آنچه گفتى كه حضرت ربّ الأرباب وصف اجتماع أبا بكر و رسالتمآب در يكمكان و مآب كرد اين نيز مثل اوّلست زيرا كه در يك مكان يكى از أهل كفر و يكى از أهل ايمان مجتمع گردند چنانچه عدد بسيار از مؤمنان و كافران در يك مكان جمع ميگردند .\r\nبدرستى كه حضرت نبىّ المختار أشرف انفار است و آن در مكان مؤمنان و منافقان و كافران أشرار جمع ميشدند .\r\nو از اينجاست قول خداى تعالى * ( فَما لِ الَّذِينَ كَفَرُوا قِبَلَكَ مُهْطِعِينَ عَنِ الْيَمِينِ وَعَنِ الشِّمالِ عِزِينَ ) * .\r\nو نيز سفينهء حضرت نوح نبىّ عليه السّلام مشتمل بر پيغمبر و شيطان و يهود و باقى جانوران در يك محلّ و مكان بود و مكان دلالت بر وجوب فضيلت\r\n","description":"","footnote":"","page_name":" 355 ","page_number":357},
  {"content":"\r\nكه تو آن را براى صاحبت واجب و لازم ميدانيد بطلان و فساد دليل آن بر تو واضح و عيان گرديد ، پس دو دليل فضيلت از جملهء فضايل ستّه كه براى أبى بكر بدليل ثابت ميكرديد باطل گرديد .\r\nامّا قول تو آنچه گفتى كه حضرت واجب الوجود اضافهء أبى بكر به صحبت رسول الله نمود و اين دلالت بر فضيلت او دارد اين خلاف طور عقل و علمست چه اسم صحبت ميان مؤمن و كافر واقع و داير و بيّن و ظاهر است و دليل قول خداى تعالى است * ( قالَ لَه صاحِبُه وَهُوَ يُحاوِرُه أَ كَفَرْتَ بِالَّذِي خَلَقَكَ مِنْ - تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا ) * و أيضا اسم صحبت را ميان عاقل و ميان بهيمه اطلاق ميكنند و دليل بر اين كلام عرب است كه قرآن بلسان أفصح البيان ايشان ظاهر و نازل گرديد .\r\nچنانچه حضرت عزّ و جلّ ميفرمايد كه : * ( وَما أَرْسَلْنا مِنْ رَسُولٍ إِلَّا بِلِسانِ قَوْمِه ) * بدرستى كه عرب حمار را صاحب ناميدند :\r\n\r\nإنّ الحمار مطيّة و اذا\r\nخلا بك فهو بئس الصّاحب\r\n\r\nو نيز جماد را با حىّ صاحب گفته‌اند ، و اين در حقّ سيف فرمودند :\r\n\r\nفقالوا زرت هذا و ذاك غير اختيان\r\nو معى صاحب كتوم اللَّسان\r\n\r\nاز لفظ صاحب سيف خواسته پس هر گاه اسم صحبت واقع گردد ميان مؤمن و كافر بىشبهت بلكه ميان عاقل و بهيمت و ميان حيوان و جماد كه به هيچ وجه الفت نيست اسم صحبت داير است پس صاحب ترا از لفظ صحبت چه نوع عزّت و شرف فضيلت كه مزيد درجت او باشد از ساير أصحاب حضرت نبىّ الرّحمه به مثل اين لفظ بهم رسد .\r\nامّا قول تو در آنكه رسول ايزد وهّاب خطاب مستطاب بابى بكر نمود كه\r\n","description":"","footnote":"","page_name":" 356 ","page_number":358},
  {"content":"\r\nلا تحزن اين حزن و بال أبى بكر و نقص است بر او البتّه و دليل بر خطاى او است زيرا كه قول خداى تعالى لا تحزن نهى است از آنچه در خاطر او مستتر است از حزن و صورت نهى لا تفعل است .\r\nيعنى : اى أبو بكر بايد كه حزن را در ضمير خود مستتر نگردانى و در خاطر آن أمر مخفى را مضمر و مستتر ندارى ، پس حال خالى از آن نيست كه آن حزن كه به ابو بكر بود طاعت بود و يا معصيت اگر طاعت بودى حضرت نبىّ الرّحمه هرگز أحدى را از آن نهى و زجر ننمودى بلكه سيّد الأنام پيوسته و مدام تكليف و أمر جميع أنام بطاعت و عبادت ملك العلَّام نمودى .\r\nچنانچه آن سرور يا أوصياى اثنا عشر هميشه خلايق را به حكم ربّ غفور به طاعت و بندگى مأمور ميگردانيدند .\r\nو اگر حزن أبى بكر معصيت بود پس حضرت نبىّ الأقدس أبو بكر را از آن فعل عصيان ناستود نهى و زجر فرمود پس اين آيه كلام مهيمن سبحان نصّ صريح است بر عصيان أبى بكر و تمرّد و طغيان ايشان از أمر و حكم رحيم الرّحمن لهذا رسول آخر الزّمان عليه سلام الله الملك السّلطان او را نهى از آن فرمود .\r\nامّا قول تو در باب آنكه حضرت رسالتمآب به او خطاب مستطاب نمود كه * ( إِنَّ الله مَعَنا ) * ، بدرستى و راستى كه رسول ايزد غنىّ عليه سلام الله تعالى خبر داد كه خداى تعالى و تقدّس با آن رسول مقدّس است و تعبير رسول بشير از نفس أقدس خود بلفظ جمع * ( إِنَّ الله مَعَنا ) * فرمود .\r\nو در اين باب رسالتمآب اقتداء و اقتفاء بكلام ملك العلَّام نمود در آن آيه كه خالق الكاف و النّون * ( إِنَّا نَحْنُ نَزَّلْنَا الذِّكْرَ وَإِنَّا لَه لَحافِظُونَ ) * برسول متعال\r\n","description":"","footnote":"","page_name":" 357 ","page_number":359},
  {"content":"\r\nانزال و ارسال فرمود و چون نبىّ المهيمن از أبو بكر ملاحظهء حزن نمود به لسان معجز نشان كه مژده ده انس و جان بودند فرمودند كه لا تحزن .\r\nأبو بكر گفت : حزن من براى برادرت علىّ بن أبى طالب عليه الصّلاة و السّلام كه او را در مضجع خود خوابانيدى مبادا مشركان و منافقان قصد ايشان كنند در آن حال رسول المتعال فرمود كه : * ( لا تَحْزَنْ إِنَّ الله مَعَنا ) * .\r\nيعنى : حضرت ايزد مهيمن با من و با برادرم علىّ بن أبى طالب ولىّ ذو المنن است .\r\nامّا آنچه گفتى كه سكينه بر حضرت أبى بكر نازل گرديد قول تو بنا بر ظاهر است امّا در واقع سكينه براى آن نازل است كه او مؤيّد از حضرت واجب الوجود بجنود است و آن مؤيّد بجنود نبىّ المحمود بود كه ظاهر قرآن شاهد و بيّنهء آنست .\r\nچنانچه عزّ و جلّ در شأن عاليشأن خاتم الرّسل اين آيهء مباركه منزل و مرسل گردانيد كه * ( فَأَنْزَلَ الله سَكِينَتَه عَلَيْه وَأَيَّدَه بِجُنُودٍ لَمْ تَرَوْها ) * .\r\nپس اگر أبو بكر بىشبهه صاحب سكينه بودى البتّه صاحب جنود نيز باشد و چون صاحب جنود نبود پس البتّه صاحب سكينه نباشد .\r\nو اگر كسى أبو بكر را صاحب جنود از نزد حضرت واجب الوجود داند و او را مرجع ضمير گرداند البتّه لازم آيد كه اخراج حضرت نبىّ الأمجد از نبوّت ، و رسالت گرداند تا آنكه تو مصاحبت أبى بكر را پنهان گردانى و داخل اين موضع نگردانى براى او بهتر است زيرا كه واجب الوجود تبارك و تعالى انزال سكينه بر حضرت نبىّ الورى در دو مكان و بأوّلىّ نمود كه تمام مؤمنان در آن مكان با رسول آخر الزّمان بودند و با آن رسول شفيق در سكينه شريك و رفيق بتحقيق\r\n","description":"","footnote":"","page_name":" 358 ","page_number":360},
  {"content":"\r\nبودند .\r\nيكى از آن دو موضع در جايى كه ايزد تبارك و تعالى ميفرمايد كه * ( فَأَنْزَلَ الله سَكِينَتَه عَلى رَسُولِه وَعَلَى الْمُؤْمِنِينَ وَأَلْزَمَهُمْ كَلِمَةَ التَّقْوى ) * الآيه . . .\r\nو در موضع ديگر ايزد أكبر ميفرمايد كه : * ( فَأَنْزَلَ الله سَكِينَتَه عَلَيْه وَأَيَّدَه بِجُنُودٍ لَمْ تَرَوْها ) * و آنچه خداى تعالى درين موضع بيان فرمود نبىّ المحمود را در انتهاى مخصوص سكينه گردانيد چنانچه واجب الوجود فرمود كه : فانزل الله سكينه عليه .\r\nپس با آن سرور اگر مؤمن ديگر بودى البتّه آن مؤمن با آن رسول ذو المنن شريك و سهيم بودى چنانچه مؤمنان در آن دو مكان در سكينه با رسول صلَّى الله عليه و آله و سلَّم شريك بودند .\r\nحضرت حق سبحانه و تعالى ذكر مؤمنان نمود و در اين آيه أصلا ذكر أحدى سواى رسول مجتبى ننمود . پس بيقين كسى با نبىّ المرسلين در سكينه در اين آيه حضرت ربّ العالمين شريك و سهيم نباشد چه اگر كسى با آن سرور شريك در آن أمر بودى بايستى كه حضرت ربّ غفور آن كسى را بىشبهه بنام مظهرا او مضمرا مذكور گردانيدى .\r\nچنانچه مؤمنان در آن دو آيه شريك نبىّ در سكينه بودند حضرت ايزد تعالى و تبارك اشارت با آن بلكه در كمال وضوح و عيان بيان فرمودند .\r\nپس بنا بر خروج أبى بكر از سكينه به همين آيه دلالت كند بر خروج أبو بكر از ايمان بنوعى كه ظاهر معنى آيه بر آن است .\r\nدر آن زمان از عمر بن الخطَّاب در آن مسكن و مآب أصلا جواب مسموع حضّار آن مكان نشد .\r\n","description":"","footnote":"","page_name":" 359 ","page_number":361},
  {"content":"\r\nبا كمال حيرت و اضطراب از يك ديگر متفرّق گشته متوجّه منازل خود شدند من در آن أثر از خواب بيدار شدم ، و روى به راهى كه داشتم آوردم .\r\n","description":"","footnote":"","page_name":" 360 ","page_number":362},
  {"content":"\r\n\r\nذكر بيان احتجاج سيّد الأجلّ علم الهدى المرتضى أبى القاسم عليّ رضى الله عنه بر أبى العلاء المعرّى در جواب آنچه معرّى از آن سيّد عالم سؤال نمود بمرموز\r\nدر هنگامى كه أبو العلاء المعرّى به خدمت سيّد المرتضى قدّس الله روحه مشرّف شده بود امّا چون معرّى با آن سيّد عالم در مذهب شريك و ذى سهيم نبود روى با ايشان آورده گفت : قول شما در كلّ چيست ؟\r\nسيّد گفت : آنچه قول شما در جزء است .\r\nمعرّى گفت : قول شما در شعرى چيست ؟\r\nسيّد گفت : آنچه قول شما در تدوير است .\r\nمعرّى گفت : قول شما در عدم انتها بچه وجهست ؟\r\nسيّد فرمود : آنچه قول شما در تحيّز و ناعور است .\r\n","description":"","footnote":"","page_name":" 361 ","page_number":363},
  {"content":"\r\nمعرّى گفت : قول شما در سبع چيست ؟\r\nسيّد گفت : آنچه قول شما بر زايد برى بر سبع است .\r\nمعرّى گفت : قول شما در أربع چيست ؟\r\nسيّد گفت : آنچه قول شما در واحد و اثنين است .\r\nمعرّى گفت : قول شما در مؤثّر چيست ؟\r\nسيّد گفت : آنچه قول شما در مؤثّرات است .\r\nمعرّى گفت : قول شما در نخستين چيست ؟\r\nسيّد گفت : آنچه قول شما در سعدين است .\r\nأبو العلاء المعرّى بعد از استماع اين أجوبهء مر موزه مبهوت گشت و أصلا قدرت بر سؤال و جواب در هيچ باب نداشت .\r\nبعد از آن سيّد گفت : نزد من هر ملحد ملهد است .\r\nأبو العلاء المعرّى گفت : أيّها السيّد الأجلّ من أين أخذتها .\r\nسيّد گفت : اين اسئله و أجوبه از كتاب خداى عزّ و جلّ آيهء كريمهء سورهء مباركهء لقمان در هنگام نصيحت فرزند ميفرمايد كه * ( يا بُنَيَّ لا تُشْرِكْ بِالله إِنَّ الشِّرْكَ لَظُلْمٌ عَظِيمٌ ) * .\r\nچون أبو العلاء المعرّى اين جوابهاى كافى شافى از آن سيّد عالم گرامى استماع نمود از آن مجلس سامى برخاسته راه خود برداشت .\r\nدر آن أثر آن سيّد أجلّ أكبر روى بمحضر آورده فرمود كه اين مرد الحال از پيش ما غايب و غير حاضر شد من بعد در اينجا حاضر نخواهد شد زيرا كه او مدّتى است اين مقدّمات مرموز را مركوز ضمير و پيش نهاد خاطر خطير ساخته در محافل و مجالس أهل نواصب به اين كلمات مستظهر و مفتخر بود كه مرا\r\n","description":"","footnote":"","page_name":" 362 ","page_number":364},
  {"content":"\r\nبحث بسيار و مجادله بيشمار است بأرباب سبعيه شنيعه است چون الحال آنچه در خاطر داشت گفت و جوابش شنيد .\r\nدر آن زمان بعضى از علماء تقيّان در آن محلّ حاضر بودند از شرح مرموزات استفهام و استعلام نمودند .\r\nسيّد رضى الله عنه فرمود كه : أبو العلاء از من سؤال از كلّ نمود كلّ در نزد او قديم است و مشير است بعالمى كه آن را كبير خوانند .\r\nپس به من گفت : كه قول شما در عالم كبير چيست آيا قديمست يا نه ؟\r\nمن جواب و سؤال او بدين وجه دادم كه آنچه قول شما در جزء است به واسطهء آنكه جزء در پيش ايشان محدث است و جزء متولَّد از عالم كبير گردد و اين جزء عالم صغير است در پيش ايشان .\r\nو مرا دم از اين كلام در جواب أبو العلاء آن بود كه اگر چه حدوث عالم صغير بصحّت و ثبوت رسيد پس شما آنچه اشاره به آن نموديد اگر صحيح باشد آن نيز محدث است البتّه زيرا كه جزء از جنس كلّ است بر زعم ايشان و شيء واحد و جنس واحد در نزد أرباب معرفت و حال و أصحاب فضل و كمال جايز نيست كه بعضى آن قديم و بعضى حادث باشد بىشبهه و گمان چنانچه عيان و ظاهر است .\r\nاما شعرى كه ارادهء استعلام أحوال او نمود ارادهء او آن بود كه خواست كه بيان كند كه شعرى از كواكب سيّارات نيست پس من به او گفتم : كه امّا قول شما در تدوير و دوران چيست ارادهء من آن بود ميان فلك در تدوير و دوران در شعرى هيچ گونه قدح و ضرر بر قول ما ندارد .\r\nامّا عدم انتهاء كه معرّى ذكر كرد ارادهء ايشان بود ذكر كند كه عالم منتهى\r\n","description":"","footnote":"","page_name":" 363 ","page_number":365},
  {"content":"\r\nگردد او را نهايت نيست چنان كه او را بدايت نيست بواسطهء آنكه قديم است من او را اعلام نمودم كه تحيّز و تدوير در نزد من صحيحست و اين هر دو دلالت بر انتهاء عالم دارند .\r\nو امّا سبع كه معرّى بيان كرد ارادهء نجوم سبعهء سيّارات نمود كه در پيش ايشان آنها ذوات الأحكاماند و مناط أحكام نجومى بر سيّارات است چنانچه أرباب نجوم در كتب خويش ذكر كردند .\r\nمن گفتم : كه كلام شما باطل و ناتمام است زيرا كه مدار اينها بر زايد برى است كه در او تحكَّم است و اين حكم منوط و مربوط است به اين نجوم سيّارات سبعه كه در پيش ايشان زحل و مشترى و مرّيخ و عطارد و شمس و قمر و زهره است نيست چنانچه در محلّ و مكان خود مذكور است .\r\nو امّا أربع كه معرّى ذكر كرد ارادهء طبايع أربع نمود من در جواب او گفتم كه قول تو در طبيعت واحدهء نار چيست كه از آن دابّه متولَّد گردد كه جلد آن دستهاى مردمان را بد بوى و نتن گرداند بعد از آن آن جلد را در آتش اندازند پس زهومان آن محترق گردد و آن جلد صحيح و سالم باقى ماند زيرا كه حضرت آفريدگار آن دابّه را از آتش آفريد و آتش آتش را محروق و بيكار نگرداند چنانچه عقل در اين كار حاكم بيّن و آشكار است و اين أمر از حضرت مريد كردگار عجيب و بديع نيست بواسطهء آنكه قادر عزيز از برف نيز كرم بسيار خلق و آشكار گردانيد و برف را بىگزاف يك طبيعت است بخلاف آب در دريا كه در آن محلّ به حكم حضرت عزّ و جلّ آب را در آنجا دو طبيعت است ماهى و ضفادع و مار و سلاحف و نبات الماء بسيار از او متولَّد و آشكار گردد و مذهب معرّى و رأى او آنست كه حيوانات برّى و بحرى حاصل و موجود نشود الَّا الطَّباع أربع ، پس\r\n","description":"","footnote":"","page_name":" 364 ","page_number":366},
  {"content":"\r\nاين قول متناقض است با آن امّا مؤثّرى كه پيش او زحل چونست مرا از آن پرسيد من گفتم قول تو در مؤثّرات بأسرها چيست ارادهء من از اين سخن آن بود كه اگر گويد كه همه مؤثّراتاند خواه حادث و خواه قديم پس مؤثّر قديم چگونه مؤثّر باشد در أمر حادث .\r\nامّا سؤال او از نخستين ارادهء او آن بود كه آن دو نحس سعد متولَّد گردد حكم آن چيست من به او گفتم كه قول تو در سعدين چيست اگر از اقتران اين سعدين ميان ايشان بيرون آيد اين حكم است كه خداى عزّ و جلّ باطل گردانيد تا آن كسى كه ناظر مصنوعات مهيمن قادر باشد برو بيّن و ظاهر گردد كه أحكام بتقدير ايزد علَّام متعلَّق المسخّرات نيست بلكه منوط باراده و مشيّت ملك العلَّام است زيرا كه شاهد عقل بىشبهه شهادت ميدهد كه :\r\nهر گاه عسل و سكَّر مجتمع گردند از اجتماع اين دو جنس با هم دبس شكر حاصل نشود و اين دليل تامّ بر بطلان قول ناتمام ايشان است .\r\nامّا قول من در باب آنچه گفتم كه هر ملحد ملهد است ارادهء من ازين كلام صدق التيام آن بود كه بيان كنم كه هر ظالم مشرك است زيرا كه در لغت عرب هر گاه مردى از طريق دين و آئين حضرت ربّ العالمين و منكر شريعت سيّد المرسلين باشد آن بيدين بيقين بيرون از شرايع دين مبين است و آن كس را ملحد گويند چنانچه عرب گويد ألحد الرّجل اذ اعدل من الدّين .\r\nيعنى : چون شخصى از دين بيرون شد عرب او را ملحد گويد و چون كسى ظلم كند و بر مؤمنى ستم روا دارد عرب او را ظالم و ملهد گويد و از اينجا است كه عرب گويد : ألهد الرّجل اذا ظلم و بر هر عارف نكته‌دان ظاهر و\r\n","description":"","footnote":"","page_name":" 365 ","page_number":367},
  {"content":"\r\nعيان است كه هر ملحد ظالم است زيرا كه آنچه ملحد ميان مردمان متداولست كسى را گويند كه منكر دين نبوى ما باشد و چون آن كم نام خمول از طريقت سيّد الشّريعة عدول نمايد بىشبهه آن غاوى دين رسول از أعيان ظلوم و جهول خواهد بود بلكه اسّ الرّئيس جماعت ظالمين .\r\nپس أبو العلاء المعرّى چون دانست كه مرا مطلب چيست گفتم : * ( يا بُنَيَّ لا تُشْرِكْ بِالله إِنَّ الشِّرْكَ لَظُلْمٌ عَظِيمٌ ) * .\r\n","description":"","footnote":"","page_name":" 366 ","page_number":368},
  {"content":"\r\n\r\nذكر بيان احتجاج السّيّد المرتضى قدّس الله روحه در تعظيم و تقديس أئمّه ما عليهم صلوات الله تعالى بر ساير برايا ،\r\nالَّا حضرت سيّد الأنبياء صلَّى الله عليه و آله و سلَّم بطريق كه هيچ أحدى راه به آن طريق ممجّد از آن سيّد موحّد سبقت در بيان آن نيافته و آن را ذكر كرد در رسالهء از مصنّفات خود كه موسوم است برسالهء باهره در بيان أحوال خير مآل عترت طاهره چنانچه در آن رساله فرمود كه :\r\nاز جملهء آنچه كه نيز دلالت بر تقديم أئمّهء دين و تعظيم ايشان بر ساير مخلوقين دارد آنست كه حضرت ربّ العالمين اعلام و دلالت ما بر معرفت ايشان چنانچه فرمود كه : معرفت شما بائمّهء الأنام عليهم السّلام مثل معرفت شما به حضرت ملك العلَّام است و ايمان و اسلام بذو الجلال و الاكرام و جهل\r\n","description":"","footnote":"","page_name":" 367 ","page_number":369},
  {"content":"\r\nبه اين أعيان مثل جهل به حضرت ايزد سبحان و شكّ در ذات كامل الصّفات رحيم الرّحمن است و اين بىشبهه و گمان سبب كفر و عصيان و وسيلهء خروج از شيوهء اسلام و ايمان است و اين منزلت براى أئمّهء اثنا عشر عليهم سلام الله الملك الاكبر معيّن و مقرّر است و به غير از پيغمبر ما عليه صلوات الله تعالى و بعد از آن حضرت أمير المؤمنين حيدر ( ع ) و أئمّه از أولاد اين دو سرور براى هيچ بشر معيّن و مقرّر نشد و من بعد نيز نخواهد شد .\r\nفلهذا معرفت أئمّهء اثنا عشر بر جميع خلقان از انس و جانّ واجب و لازم و از فروض متحتّم گرديد و معرفت غير ايشان بر ما واجب و لازم نيست زيرا كه ما را معرفت نبوّت أنبياى ما تقدّم از آدم صفى تا عيسى بن مريم أصلا بر ما واجب و لازم نيست بواسطهء آنكه شناختن أنبياى سابقين شرط در دين و آئين ما نيست و معرفت ايشان بسيار دخل در تكاليف ما در اسلام و ايمان ندارد پس معرفت پيغمبران سابقين بر ما واجب نباشد .\r\nامّا بر ما اثبات آنچه ادّعاى آن بدليل و برهان نموديم يعنى معرفت أئمّهء دين عليهم السّلام بىشبهه و گمان لازم و عيان است .\r\nو آنچه ما ذكر كرديم كه معرفت ايشان از جملهء اسلام و ايمان است دليل آن اجماع شيعهء اماميّه است بر آن و اجماع ايشان حجّت است بنا بر ثقه و صحّت قول معصوم كه عقل دلالت بر وجود او در همهء زمان دارد و از جملهء ايشان و از زمرهء آن أعيان است و ما دلايل بسيار اين طريقت در مواضع بيشمار از كتب خود نقل كرديم و استيفاى آن دلايل در أجوبهء مسايل تبّانيّات در كتاب نصرة از آنچه منفردند به آن جماعت شيعهء اماميّه در مسائل تقيّه خاصه شرح و بيان آن كما كان نموديم .\r\n","description":"","footnote":"","page_name":" 368 ","page_number":370},
  {"content":"\r\nپس بدرستى كه اين كتاب مبنى بر صحّت اين أصل ممكن است كه ما بر استدلال بر وجوب معرفت أئمّه عليهم السّلام باجماع امّت محمّد صلَّى الله عليه و آله و سلَّم نمائيم و آن را اضافه بر اجماع اماميّه گردانيم .\r\nزيرا كه جميع أصحاب شافعى بر آن رفته‌اند كه صلوات بر آل پيغمبر صلوات الله عليه در تشهّد أخير واجب و ركن و أركان نماز است و اگر مصلَّى اخلال به صلوات آل رسول ايزد متعال نمايند نماز او صحيح نيست و أكثر شافعيّه ميگويند كه صلوات در اين تشهّد بر آل نبىّ در وجوب و لزوم توقّف صحّت نماز بر او مثل صلوات بر حضرت رسول صلَّى الله عليه و آله و سلَّم است و باقى از شافعيّه و غير ايشان بر آن رفته‌اند كه صلوات بر رسول ذو الجلال سنّت است نه واجب پس بنا بر قول أوّل بهر كه نماز كند و بندگى و نياز مهيمن كار ساز بجاى آرد و بر او واجب است شناختن آل رسول آخر الزّمان چه صلوات فرستادن به آن أعيان فرع معرفت ايشان است و آنكه به استحباب صلوات بر آل رسول حضرت واهب لا يزال رفته .\r\nپس آن صلوات از جملهء عبادت است هر چه مسنون و مستحبّ باشد و تعبّد در آن مقتضى تعبّد بما لا يتمّ الَّا به از معرفت آل است .\r\nو از غير أصحاب شافعى هيچ كس منكر استحباب صلوات در تشهّد نماز بر رسول ايزد بىنياز و بر آل ايشان عليهم صلوات الملك المنّان نيست هيچ شبهه باقى نميماند براى آنكه معرفت تمام كمال أئمّة المعصومين عليهم - السّلام پيدا كند و بداند كه آن أعيان أفضل از جميع مردمان و أجلّ و أعلم ايشان است بر آن عارف دانا ظاهر و هويدا گردد كه أئمّهء دين لحظهء غافل و ساهى از ذكر حضرت ربّ العالمين نبودند و پيوسته در ذكر ايزد أكبر بودند و أكرم\r\n","description":"","footnote":"","page_name":" 369 ","page_number":371},
  {"content":"\r\nالاكرمين هميشه سيّد المرسلين و أوصياى هادين را چندان مشتاق بود كه خواست كه هر جا آن وكلاى دين و عرفاى مشتاقين شهادت بر يگانگى ذات أحديّت او دهند همان دم بنى آدم شهادت بصدق رسالت آن نبىّ الأكرم و ذكر أوصياى آن سرور نمايند زيرا كه طالب هميشه بفكر و ذكر مطلوب و مطلوب پيوسته در ساعات صبح و شام بذكر أوصاف طالب قيام و اقدام دارد .\r\nپس بنده در هنگام عبادت و بندگى كه زمان اتّصال بقرب معنوى حضرت ايزد تبارك و تعالى است چگونه او را مذكور نگرداند و تهيت او نفرستد پس صلوات بسيّد المرسلين و أئمّه هادين بر فرق مسلمين واجب و لازم باشد در نزد أكثر امّت از شيعهء اماميّه و جمع كثير از أصحاب شافعيّه آنست كه نماز به ترك ذكر ايشان باطل است و امّا اين فضيلت هيچ مخلوقى را به غير ايشان ثابت و معتبر نيست .\r\nو آنچه دلالت دارد ممكن است استدلال آن را به فضيلت ايشان آنست كه خداى تعالى غرس نفوس انس و جان براى تعظيم شأن ايشان و عزّت و اجلال قدر عاليشأن آن أعيان به قدر مراتب ايشان باتباين مذاهب ، و اختلاف آراى ديانات خلايق نمود و در ضماير هر كس و قلوب هر نفس غرس مودّت آن اولياى ايزد تعالى و تقدّس فرمود و آنچه اجماع اين جماعت مختلف مباين در ملَّتاند يا پراكندگى أهواء و متشعّبات آراء بر وجه كه ما ذكر آن نموديم همگى آن طايفه به زيارت قبور ايشان و به قصد تلثيم و تقبيل جناب ملائك مآب آن اولياى ملك الوهّاب از شهرهاى دور مىآيند و طوف مشاهد آن أعيان مينمايد و در مواضع كه آل رسول ايزد متعال در آن محال آسوده‌اند و مساكن اختيار كردند تا در آن أمكنه نماز گزاردند از ولايت بعيده و از بلاد متباعده و از أمصار\r\n","description":"","footnote":"","page_name":" 370 ","page_number":372},
  {"content":"\r\nدور و دراز به قصد زيارت ايشان مىآيند و مزارات و مشاهد عتبات مقدّسات ايشان را زيارت ميكنند و در آن محالّ اختيار مساكن مىنمايند و انفاق أموال بر فقرا و مساكين و صرف آن در وجوه خير مؤمنين ميفرمايند .\r\nو مرا جمع كثير كه از كثرت آن أعيان احصاى عدّت ميسّر و امكان نيست خبر دادند كه هر سالى در محالّ وقفه رجب و ذو الحجّه مردم نيشابور و حوالى آن از ولايات خراسان و جرجان و طبرستان و گيلان و كوه پايهاى اين ولايات تا أقصاى آذربايجان و عراق عجم و كاشان و اصفهان و يزد و كرمان با توابع و لواحق و مضافات آن خلق بسيار از هر محالّ بولايت طوس به زيارت آن امام الانس و الجنّ أبى الحسن عليّ بن موسى الرّضا عليه سلام الله تعالى ، با تجمّلات بسيار و ذخاير بيشمار از هر ولايت مىآيند و أيّام وقفه را در آنجا به زيارت اشتغال دارند و چون أيّام وقفه منقضى گردد روانهء ولايت خود گردند و اين كثرت و اجتماع در هيچ مكان و مأواى گنجايش ندارد مگر حجّ براى بيت الله الحرام سرانجام مثل اين خرج نمايند و با انحراف أهل خراسان از آن جهت و ملَّت و پشت گردانيدن از آن شعب و طريقت .\r\nمع هذا حضرت واهب العطيّه تسخير قلوب قاسيهء آن جماعت كه از حجر سختتر است بجانب آن حضرت نموده و عطوفت و الفت در ميان خاصّ و عامّ آن طايفت با كمال تباين در مذهب و ملَّت فرموده .\r\nو نيست اين تسخير و الفت از آن ولىّ ربّ العزّت بر آن طوايف امّت الَّا مثل معجزت خارق عادات و كرامت خارج از امور مألوفات زيرا كه اگر چنين نبود متخالفين را به اين نحله و عطيّت حمل با تجارت آن جماعت از آن جمله أصلا ميسّر و ممكن نبودى برؤيت مشاهد و مقابر راحت يافتن و باشتياق تمام اختيار\r\n","description":"","footnote":"","page_name":" 371 ","page_number":373},
  {"content":"\r\nمجاورت آن مقام نمودن و پيوسته به زيارت مشغول بودن و اگر از آنجا مسافرت به أماكن أصلى مواطن جبلَّى نمايند باز كرّة بعد اخرى معاودت به آن مشاهد مقدّسات و عتبات عاليات اگر ميسّر ايشان هر ساله به زيارت مىآيند و الَّا در سال دوّم به زيارت امام الامم مىآيند و فيوضات بسيار از آن مشاهد مشرّفات مييابند و از تسكينها التماس فتوحات مىنمايند و از بركات آن مكان از حضرت مجيب الدّعوات استدعاى حاجات و طلب انصرام مهمّات ميكنند و استدفاع بليّات و أذيّات در مظانّ اجابت دعوات مىنمايند و پيوسته طلب بذل أرزاق از حضرت مهيمن خلَّاق در آن مكان ميفرمايند :\r\nو هر چند اين أحوال ظاهر و آشكار است و آن موجب اظهار معجزات و مفيض كرامات بهر أحدى از بريّات نيست زيرا كه اگر لازم بود هر آينه بايستى كسى كه اعتقاد او بائمّه بيشتر و اقرار او به آن أعيان ميسّر است احسان أئمّه به آن كس بيشتر باشد چه آن كس با ايشان موافق است نه مخالف و مساعد است نه معاند .\r\nو در نزد أرباب حال محال است آنكه أئمّهء دين و هدات راه يقين اين أفعال پسنديده و أعمال ستوده از أنواع نيكوئيها كه از آن أعيان صادر و عيان گرديد بىشبهه و گمان يكى از آن بواسطهء أعراض دنيوى و دواعى اين جهانى بحيّز ظهور نرسيد زيرا كه مشتهيات دنيا و مستلذّات اين سرا در نزد آن أعيان موجود و عيان نيست بواسطهء عدم ثبات و دوام بلكه مفقود تامّ و معدوم بىسرانجام است و آن احسان و زيارت طوايف أنام بواسطهء تقيّه و استصلاح كار مردمان بىشائبه و گمان نيست .\r\nيعنى : تقيّهء امّت در ايشان است در امامان است نه از ايشان يعنى بر\r\n","description":"","footnote":"","page_name":" 372 ","page_number":374},
  {"content":"\r\nجماعت شيعهء أئمّة البريّه عليهم السّلام و التّحيّة تقيّه لازم است كه مودّت و ولايت ايشان را بر نواصب و معاندين به حكم أرحم الرّاحمين پوشيده و پنهان مىدارند حتّى أسامى أئمّة البريّه را پنهان از مردمان ميداشتند .\r\nزيرا كه : آن برگزيدگان حضرت خالق الانس و الجانّ را بواسطهء كمال فضل و علم و معرفت به حضرت ايزد منّان چنان بود كه عقول أرباب ذوى العقول حيران در آن بودند و پيوسته معاندين به جهت علم و كمال و فضل و حال ايشان كمال عداوت و دشمنى به آن أعيان داشتند و در پى قتل ايشان بودند چنان كه تمامى آن أعيان بشهادت رسيدند .\r\nو آنكه جاهل اين مرتبت مرتّب أئمّة البريّه باشد و يا خود را جاهل و عامى داند و حال آنكه آن را بيند اگر گويد تعظيم غير فرقهء شيعه مر أئمّة البريّه را نه بواسطهء آن چيزهاست كه شما آن را بسيار بسيار معظَّم و مفخّم ميدانيد بلكه آن را معجزات برون از عادت و خارج از طبيعت مىشماريد چنان است .\r\nبلكه چون آن قوم رسول بيچون و عترت طاهرهء نبىّ آخر الزّماناند و هر كه تعظيم و تبجيل نبىّ جليل نمايد لابد و ناچار است كه آن كس عترت و أهل بيت رسول ايزد تعالى را معظَّم و مكرّم و أفضل و أعلم داند آن جماعت را از ساير امم .\r\nو هر گاه با او از حضرت رسول الله صلَّى الله عليه و آله و سلَّم به آن صفات كامله قرابت و زهد و مهاجرت از دنيا و عفّت و علم و موجود باشد هر آينه اجلال و اكرام او زياده ميگردد زيرا كه زيادتى سيّئات و أموال وسيلهء زيادتى جاه و مال است .\r\nو جواب از اين شبهه ضعيفه آنست كه أئمّهء ما عليهم السّلام البتّه در\r\n","description":"","footnote":"","page_name":" 373 ","page_number":375},
  {"content":"\r\nحسب و نسب با ساير أقرباى ايشان شريكند ليكن أئمّه دين را عبادت ظاهره و زهادت در دنيا باديه و سمات جميله و صفات حسنه از أولاد پدر ايشان رسول آخر الزّمان عليه و عليهم السّلام و از أولاد عبّاس بن عبد المطَّلب رضى الله عنه .\r\nزيرا كه : ما اجماع مردم بر تعظيم ايشان مشاهده نموديم و ديديم كه خلق بسيار از ولايات و أمصار به زيارت قبور فايض النّور و مرافق فردوس ميامن آن أعيان مىآيند و استشفاع به آن روضات مقدّسات در حصول أغراض دنيوى و وصول بحوائج صورى و معنوى مينمايند .\r\nو استدفاع نوائب مصايب بليّه از آن امكنهء عليّه و مشاهد رفيعه از صدمات عوارض أعراض حادثه و أذيّات أمراض مستحدثه ميفرمايند و بملتمسات ، و مستدعيات خود فايز و بهره‌مند ميگردند و با مشاهد معاين ديگر نيافتيم كه در تسخير قلوب خلايق شريك با مشاهد عترت حضرت سيّد البريّه باشد .\r\nزيرا كه اگر چنين بودى بايستى كه اجماع مردم از فرط تعظيم و اجلال آن مشاهد از ساير عترت و صنوف ذرّيّت بيشتر بودى .\r\nو هر أحدى را از عترت و غير ايشان را حالى باشد مثل حالى كه جارى به چيزى حال حضرت باقر و صادق و كاظم ( ع ) بودى .\r\nزيرا كه از غير اين عترت كه ما ذكر كرديم از صلحاى عترت و زهّاد اين فرقه جمعى هستند از امّت تعظيم آن طايفه مىنمايند و فرقهء ديگرى اعراض از آنها ميفرمايند .\r\nو كسى از باقى عترت و ذرّيت كه ساير بريّت تعظيم و تكريم و تقديم او مينمايد اين طايفهء عترت را در اجلال قدر و اعظام رتبه در هر نظر منتهى به قدر مراتب\r\n","description":"","footnote":"","page_name":" 374 ","page_number":376},
  {"content":"\r\nجلالت و عظمت آن طايفهء محمودة العاقبة كه أسامى سامى آن جماعت را ذكر كرديم نمىگردانند و به آن رتبهء شرف و كرامت نميرسانند .\r\nاگر فضل و حال شأن و إجلال قدر عاليشأن آن أعيان كه ما اشارت به آن اولياى رحيم الرّحمن نموديم معلوم و ملحوظ أصحاب فضل و عرفان نبودى هر آينه من در شرح و بيان حقايق أحوال خير المآل آن خلاصهء أحفاد و عترت رسول آخر الزّمان هر آينه شرح ميدادم و أسامى سامى و نامهاى گرامى آن اولياى ايزد سبحان را مشروحا و مفصّلا مذكور ميگردانيدم .\r\nبلكه ذكر آن را از كتب ما بنوعى ذكر ميكرديم كه حقيقت آن معلوم هر أحدى از انس و جان مىشد كه آنچه من ذكر كردم حقّ واضح و ما عداى آن باطل فاضح است .\r\nپس و بعد هذا معلوم بديهى و مفهوم ضرورى هر صاحب طبع جلىّ و مالك طبيعت متجلَّى ميگردد .\r\nكه حضرت محمّد باقر و جعفر صادق عليهما السّلام و مواليان ايشان و أولاد أئمّه عليهم السّلام در ديانت و اعتقاد مشهور و ميان امّت مذكورند ، و فتوى حلال از حرام و بيان آن براى خاصّ و عامّ مينمودند بر خلاف آنچه مخالفين اماميّه بر آن رفته‌اند .\r\nو اگر كسى شكّ اظهار ميكرد در هر مذهب كه بود جواب از آن سرور ميشنود و بر هيچ متفطَّن منصف مخفى و پوشيده نيست كه ايشان اجتماع بر مذهب فرق مختلفه و بر ملَّت و آئين غير متّفق نمىنمودند هر چند آن انفاق وسيلهء تعظيم ايشان و باعث قرب بخداى تعالى گردد و چگونه شكّ و ريب عارض آن أعيان در باب آنچه ما ذكر آن نموديم و بالبداهة و اليقين معلوم جميع فرق مسلمين\r\n","description":"","footnote":"","page_name":" 375 ","page_number":377},
  {"content":"\r\nاست كه مشايخ اماميّه و سلف ايشان در آن زمان بطانهء باقر و صادق عليهما سلام الله الملك المنّان بود .\r\nو پيوسته در بلا دست آن سرور متمسّك بايشان در جميع أوقات و أحيان بودند .\r\nو تصحيح اعتقادات با ايشان مىنمودند ، و همواره در امور مشكله رجعت به آن عترت مينمودند .\r\nو اگر اظهار شكّ از كسى واقع ميشد بعد از آنكه به عرض ايشان ميرسيد به نوعى كشف آن ميفرمودند .\r\nكه بر هر متفطَّن منصف حقيقت آن حرف ظاهر مىشد و شكّ و شبهه در آن نمىماند .\r\nو آن طايفهء امّت متمسّك به آن أعيان عترت و مطهّرين و مقرّين به ايشان و معتقدين بأقوال و أفعال آن جماعت نيكان باشند .\r\nجميع معتقدات و منتحلات و مصحّحات و مبطلات آن طايفه امّت اماميّه از آن طايفه ملقات و از آن أعيان مأخوذ و منقول است .\r\nو اگر آن جماعت عليهم سلام الله أجمعين راضى به آن تبعيّهء اماميّه نبودندى و بر ايشان اقرار نداشتندى هر آينه ابا و انكار آن جماعت مىنمودند و نسبت اين ندامت بايشان ميدادند .\r\nو بىشبهه أعيان عترت اماميّه از آن طايفه بىرويّه و از آن گروه رديّه مرديه برىء و بيزار و پهلوى خويشتن از آن امّت خالى ميكردند . و آنچه ما بين ايشان بودى هر آينه نفى آن مىنمودندى .\r\nاز مراتب الفت و رفع مجالست و دفع مواصلت و ملازمت و مؤاخات و موالاة\r\n","description":"","footnote":"","page_name":" 376 ","page_number":378},
  {"content":"\r\nو مؤانست و مضافات و لسان از قطع مدح و ثناء و اطراء و دعاء نموده هر آينه تبديل آن بذمّ و لوم و برائت و عداوت و اگر چيز ديگر مذكور و مشتهر ميان مردى نبودى كه عترت حضرت سيد المرسلين عليهم السّلام و التّحية همگى و تمامى به اين مذهب معتقد و راضىاند بىشبهه و گمان همين دلالت كافى و تمامست براى بيان آن چگونه در دل عاقل و دانا و در خاطر مطمئنّ توانا سايغ و مقيم و جايز و روا باشد كه شخصى تعظيم و تكريم كسى در أمر دين نمايد كه آن كس بر خلاف معتقدات او باشد و آن را حقّ داند و ما سواى آن را باطل شمارد و بعد از آن در تعظيمات ، و تكريمات آن بأبعد غايات و أقصاى نهايات رساند آيا در أمثال اين عادات جارى يا سنّت مجرى و ممضى كيست يا نه يقين است كه خلاف اين خلاف طور عقل و دين است آيا نمىبيند كه طايفهء امامت اثنا عشريّه ملتفت نميگردند به جماعت از آنهائى كه ايشان مخالفت مينمايند و مخادعه ميفرمايند در ديانت و در محبّت آن در ولايت و جوانمردى و سماحت در هيچ چيز در مدح و تعظيم نمينمايند أصلا چه جاى آنكه بيان خوبى آن را بغايت و أقصى نهايت رساند اظهار كمال برائت از آن و نهايت عداوت نمايد از آن كس بوسيلهء ارتكاب با مناسب خود را از عترت و أولاد حضرت نبىّ الواهب بيرون برده چنانچه او را جارى مجرى كسى كه حسب و نسب أصلا ندارد و رابطهء خويشى و علاقهء قرابتى به سلسلهء حضرت نبىّ العربى ندارد اينست آنچه آگاه ميگرداند كه آن خلايق را ايزد خالق صفات خارق عادات عنايت نمود يعنى حضرت واهب العطيّه در اين عصامهء خلق خارق عادات نمود يعنى صدور معجزات از - حضرت سيّد البريّات و آل أطهار او كه أئمّهء دين و هدات راه يقيناند بيّن و ظاهر و رفع جهالت از اين طايفه نمود تا بيان حال اين جماعت و شريف منزله\r\n","description":"","footnote":"","page_name":" 377 ","page_number":379},
  {"content":"\r\nو عظيم مرتبت آنها بر همه طوائف روشن گردد .\r\nو اين فضيلت زيادتى بر ساير فضايل دارد و بر جميع خصايص مناقب فايق است و براى بيان أحوال كمالات أئمّهء اثنا عشر همين برهان لايح و ميزان راجح است و ما قطع كتاب بر كلام سيّد مير مرتضى علم الهدى قدّس - الله روحه نموديم .\r\nوقع الفراغ من رحمته هذا الكتاب المسمّى بالاحتجاج في دفع اللَّجاج\r\nپايان\r\n\r\n","description":"","footnote":"","page_name":" 378 ","page_number":380}
  ]