[
  {"content":"\r\nقرآن كريم\r\nتفسير عاملى\r\nشامل :\r\nلغت شأن نزول . ترجمه اقوال مفسرين . و توضيح نكات تربيتى و اجتماعى\r\nنگارش :\r\nابراهيم عاملى\r\n( موثق )\r\nكتابفروشى صدوق\r\nتهران بازار سراى ارديبهشت\r\nتلفن 536513\r\n","description":"","footnote":"","page_name":" تعريف الكتاب ","page_number":1},
  {"content":"\r\nقرآن كريم\r\nتفسير عاملى\r\nشامل :\r\nلغت شأن نزول . ترجمه اقوال مفسرين . و توضيح نكات تربيتي و اجتماعي\r\nنگارش :\r\nابراهيم عاملى\r\n( موثق )\r\nكتابفروشى صدوق\r\nتهران بازار سراى ارديبهشت\r\nتلفن 536513\r\n","description":"","footnote":"","page_name":" مقدمه 1 ","page_number":2},
  {"content":"\r\nوَ هذا كِتابٌ أَنْزَلْناه مُبارَكٌ مُصَدِّقُ الَّذِي بَيْنَ يَدَيْه\r\n\r\nمقدمه\r\nبسم اللَّه الرّحمن الرّحيم\r\nبسا بود كه براى فهم آيتى از قرآن كريم تفسيرى مطالعه مىكردم و قانع نمىشدم روزى در مقدّمه ى يكى از تفسيرهاى تازه خواندم ( مدّتها صرف وقت كرده كتب تفسير را تا آنجا كه مقدور بود بررسى كردم و حقيقت آن است كه باستثناى مطالبى كه مربوط بعلم ادب است چيزى در اين كتب نيافتم مگر يك رشته روايات ضعيف و يا قصّه هاى بىاساس كه اغلب از سر چشمه هاى يهود آب گرفته‌اند ) . دغدغه ى فهم قرآن و اين گفتار آن نويسنده وادارم كرد بمطالعه و نوشتن تفسير . و براى اطَّلاع از آنچه در معنى آيتى كسى چيزى گفته و يا نوشته از قديمترين كتب تفسير كه دسترس به آن داشتم ( جامع البيان تفسير محمّد بن جرير طبرى متوفّى بسال سيصد و ده هجرى قمرى ) تا آنچه از مفسّرين معاصر بدست آوردم بعلاوه ى كتب ديگر كه مطالب آن نزديك به اين هدف بود ( و نام هر يك در جاى خود ياد شده است ) چندين كتاب تفسير و غير تفسير را مطالعه و تتبّع كردم و نتيجه ى آن را در پنج قسمت مدوّن نمودم :\r\n1 - معنى لغات دور از ذهن .\r\n2 - شأن نزول هر آيتى كه در كتابهاى متقدّمين پيدا كردم .\r\n3 - ترجمه ى آيات با رعايت دو نكته : اوّل - كوشش در مطابقت با كلمات قرآن\r\n","description":"","footnote":"","page_name":" مقدمه 2 ","page_number":3},
  {"content":"\r\nبه فارسى ساده ى مستعمل روز تا آنجا كه بنظم سخن فارسى رخنه اى نيفتد . دوّم - ربط جمله با آيه و آيات به ظاهر نامناسب با جلو بافزودن يك يا چند جمله ى مناسب در درون قلَّاب .\r\n4 - نشان دادن اختلاف مفسّرين در مقصود و در قرائت آيات با ذكر هر نكته ى علمى و اخلاقى و عرفانى و ذوقى كه در كتابهاشان ديده شده بعنوان سخن مفسّرين با رعايت كمال امانت كه اگر شعر مشهورى در كتابى نقل شده است از آن كتاب نقل كردم و براى زيبائى و آرايش ، از نوشته هاى ذوقى و لطيف تفسير كشف الاسرار و ابو الفتوح و مواهب عليه آنچه مناسب بود مختصرى عين عبارت آنها را نقل كردم .\r\n5 - از يك يا چند آيه كه مطلبى بخاطر رسيد بعنوان « سخن ما » نوشته شد . و اگر بعد از نوشتن آن معنى يا مطلب از ديگرى ديده شد آن را بىكم و زياد يادآورى كردم . و بقول نظامى :\r\n\r\nعاريت كس نپذيرفته ام\r\nآنچه دلم گفت : بگو ، گفته ام\r\n\r\nاين نيز ناگفته نماند كه آغاز اين كار در خرداد ماه سال هزار و سيصد و سى و پنج شمسى بود و انجام آن در خرداد هزار و سيصد و چهل و پنج شد .\r\n\r\nگر نمكش هست بخور نوش باد\r\nورنه زياد تو فراموش باد\r\n\r\nاكنون لازم است پيش از آغاز اصل مطلب براى مختصر اطَّلاع از بدء پيدايش اين يگانه كتاب آسمانى و كوششهائى كه براى ابقاء و توضيح آن به كار رفته است به قدر مقدور چند قسمت نوشته شود .\r\n\r\n1 - قرآن چه وقت نازل شد و كدام قسمت آن بوده است\r\nعموم مفسّرين و مورخين نزول قرآن را شب ماه رمضان نوشته‌اند . چنان كه در قرآن گفته شده است . ( شَهْرُ رَمَضانَ الَّذِي أُنْزِلَ فِيه الْقُرْآنُ ) ولى چون اختلاف است كه بعثت و احراز مقام نبوّت در ماه رجب بوده است يا ماه رمضان و اوّلين وحى و الهام كه نشانه ى پيغمبرى است آياتى از قرآن بوده است تطبيق اوّلين نزول قرآن\r\n","description":"","footnote":"","page_name":" مقدمه 3 ","page_number":4},
  {"content":"\r\nبا اوّلين وحى موجب اشكال شده است و چون قرآن در مدّت بيست و سه سال بتدريج نازل شده است فهم معنى فهم آيت فوق الذكر دشوار است كه تمام قرآن به ماه رمضان نازل شده باشد . عدّه اى از مفسّرين مثل فيض در صافى و نهاوندى در نفحة الرّحمن بسليقه ى قرآن را هم قرآن مينامند شايد اوّل آيه به ماه رمضان نازل شده است و به اين مناسبت گفته شده است : قرآن به ماه رمضان نازل شده است .\r\nآقاى شعرانى در پاورقى تفسير سوره ى قدر مجمع البيان گفته است : و شايد اينكه گفته‌اند : رسيدن بپيغمبرى به ماه رجب است اشتباه راوى است كه نفهميده است و مقصود گوينده ى اوّل كه اين مطلب را نقل كرده است معراج بوده است نه اوّل نزول وحى و قرآن و رسيدن بمقام پيغمبرى و يا اينكه آغاز پيغمبرى پيش از آمدن قرآن بخوابهاى خوشى بوده است كه پيغمبر مىديده است و اوّلين بار كه چنين خواب و نويد به او رسيد در ماه رجب بوده است چنان كه گفته‌اند : ششماه در خواب به او الهام ميشده است .\r\nو آيا كدام آيه يا سوره اوّل بر پيغمبر نازل شد ؟ مختلف نقل شده است اكثر مورّخين و مفسّرين گفته‌اند سوره ى اقرأ بوده است « و سوره ى فاتحه و مدّثّر نيز گفته‌اند » فهرست ابن نديم : در فنّ سوّم از مقاله ى اوّلى نقل كرده است از واقدى با چند واسطه از محمّد بن نعمان بن بشير : اوّل مرتبه كه قرآن بر پيغمبر نازل شد سوره ى اقرأ بود تا ( عَلَّمَ الإِنْسانَ ما لَمْ يَعْلَمْ ) .\r\nتاريخ طبرى از عايشه نقل است از فرموده ى خود پيغمبر : كه مدّتى مايل شده است با خلوت و گوشه گيرى برگذار كند « بيشتر اوقات در غار حرّاء مشغول فكر بود و انديشه در عوالم و رموز آفرينش و راه سعادت و پيدا كردن وسيله ى راهنمائى مردم بسوى تمدّن و نجات از قتل و غارت و مفاسد اخلاقى شخصى و اجتماعى » تا اينكه\r\n","description":"","footnote":"","page_name":" مقدمه 4 ","page_number":5},
  {"content":"\r\nموجود مهيبى در جلوش نمايان شد و گفت بخوان فرمود : خواندن نتوانم « او فشار داد و رهايش كرد و گفت بخوان » باز فرمود : خواندن نتوانم « و باز دوباره اين عمل را تكرار كرد و همان جواب را شنيد » در مرتبه ى سوّم بشدّت آنحضرت را فشار داد و رها كرد و گفت :\r\n( اقْرَأْ بِاسْمِ رَبِّكَ الَّذِي خَلَقَ ) . و نوشته‌اند كه : از اين پيشآمد آن حضرت را ترس و لرز گرفت . و به خانه رفت و بخديجه فرمود : من را به چيزى بپوش و مدّتى در زير جامه اى بود كه اين خطاب به آن حضرت شد ( يا أَيُّهَا الْمُدَّثِّرُ قُمْ فَأَنْذِرْ ) يعنى ى خود بجامه پيچيده برخيز و مردم را بيم و نويد بده و خبردار كن .\r\nروايت است كه پيغمبر در هنگام تنهائى آوازى ميشنيد كه او را تمجيد ميكرد و خبرهاى خوش به او ميداد چون آن حضرت براى خديجه نقل كرد بردش نزد عموزاده ى خود ( ورقة بن نوفل ) كه پيرى سالخورده از علماى مسيحى بود چون قضيه را براى او نقل فرمود ، گفت هر وقت چنين آوازى شنيدى من را خبر كن و خوب گوش كن كه آنچه ميشنوى ضبط كنى كه براى من نقل كنى پس از آن باز در خلوت بود كه شنيد آوازى بلند شد :\r\nاى محمّد بگو ( بِسْمِ اللَّه الرَّحْمنِ الرَّحِيمِ الْحَمْدُ لِلَّه رَبِّ الْعالَمِينَ ) تا آخر سوره ى حمد و پس از آن گفت ( لا إله الَّا اللَّه ) چون آنحضرت براى ورقه نقل فرمود او گفت : تو همان پيغمبرى هستى كه عيساى مسيح بشارت پيدايش او را داده است و الفتوح در توضيح نزول سوره ى حمد در مكّه نظير اين حادثه را با اندك اختلاف نقل كرده است .\r\n\r\n2 - دلبستگى پيغمبر و مسلمين در مواظبت از قرآن\r\nمقدّمه ى تفسير ابو الفتوح : ابو عبد الرّحمان السلمى روايت كرده است از اصحاب پيغمبر كه قارى قرآن بودند مثل عبد اللَّه مسعود و ابىّ بن كعب و ديگران كه پيغمبر ده آيه از قرآن كريم بما تعليم ميفرمود و ما آن را از همه جهت ياد ميگرفتيم\r\n","description":"","footnote":"","page_name":" مقدمه 5 ","page_number":6},
  {"content":"\r\nپس از آن قسمت ديگر تعليم ميفرمود و تا يك قسمت را بدرستى فرا نميگرفتيم قسمت ديگر را بما نميآموخت و چون قرآن را فرا گرفتيم تمام علم قرآن را هم يادداشتيم . عبد اللَّه عبّاس گفته است : هر كه قرآن بخواند و تفسير آن را نداند شخص بى سوادى است كه نمىفهمد چه ميگويد .\r\nابو سعيد رملىّ گفته است در مكّه نزد فضيل بن عياض رفتيم و به او گفتيم بما حديثى تعليم بنما گفت : كلام خدا را ضايع گذاشته‌ايد آمده‌ايد حديث فضيل بشنويد ؟ گفتيم قرآن را آموخته‌ايم گفت : يا سبحان اللَّه در علم قرآن عمرهاى شما و فرزندان شما و فرزندان فرزندان شما نميتوانيد به آخر برسيد و اگر به آن مشغول شويد از كلام فضيل و غير فضيل مستغنى شويد .\r\nطبرى در مقدّمه ى تفسير خود : از عوف شنيدم كه او نقل كرد به چند واسطه از يزيد فارسى از ابن عبّاس كه گفت : از عثمان پرسيدم : چرا ميان سوره ى انفال و برائة بسم اللَّه ننوشتيد ؟ گفت : هر وقت آية نازل ميشد پيغمبر نويسنده ها را احضار مىفرمود و دستور ميداد آن را در فلان قسمت سوره اى كه فلان مطلب ياد شده است بنويسد سوره ى انفال در اوايل هجرت بمدينه نازل شد و سوره ى برائت در اواخر زندگى پيغمبر ص نازل شد و مطالب هر دو شبيه و مناسب با يكديگر بود و پيغمبر جاى آن را معيّن نفرموده بود من پنداشتم اين سوره جزء آن است متّصل نوشتم بدون بسم اللَّه .\r\nتفسير القرآن ترجمه ى فخر داعى : آنچه زيد بن ثابت نوشته است به همان حال باقى مانده است و تغييرى در آن راه نيافته است و عثمان همان رسم الخطَّ را باقى گذاشت و تا اين حد در آن اصرار ورزيدند و غلوّ نمودند كه اختيار رسم الخطَّ ديگرى بر خلاف آن نافرمانى شرع و كفر و زندقه قلمداد نمودند چنان كه قارى مصطفى مؤلَّف تفسير بحر العلوم مينويسد : مطابقت رسم خطَّ مصحف عثمانى بر كاتب قرآن از واجبات دينى است كه اجماع صحابه بر آن واقع شده است و مخالفت اجماع حرام\r\n","description":"","footnote":"","page_name":" مقدمه 6 ","page_number":7},
  {"content":"\r\nباشد و در جاى ديگر نوشته است : از مالك پرسيدند : جايز است بروش نويسندگى كه امروز ميان مردم رسم شده است قرآن را بنويسند ؟ او جواب داد . جايز نيست به هيچ وجه مگر به همان طريقه ى اوّل كه سابقين نوشته‌اند . و در اتقان العلوم چنين نوشته : ( كان احمد يحرم مخالفة عثمان فى واو او ياء او الف او غير ذلك ) يعنى امام احمد حرام ميدانست كه كسى از نوشته هاى عثمان در رسم الخط قرآن تجاوز كند اگرچه واو ، و يا و الفى را تغيير دهد ابن مهران گفته : اگر كسى اعتقاد كند كه بر موافق امام ( يعنى رسم الخطَّ مصحف عثمانى ) نبايد نوشت نسبت خطا بر قلم اوّلين كرده است و در كتاب هجا ابى عبد اللَّه محمّد مىفرمايد ( من خالف الامام صار فاسقا ) هر كس از روش امام و پيشوا تخلَّف كند و با او مخالفت كند فاسق و بدكار است و در ايضاح مذكور است : ( يكره قرائة القرآن من المصحف الَّذى يخالف ما خطَّه ابن ثابت ) مكروه است قرائت از قرآنى كه بر خلاف رسم الخطَّ اوّلى باشد كه زيد بن ثابت نوشته است .\r\nتاريخ القرآن زنجانى ترجمه ى سحاب فصل پنجم : خارجة بن زيد از پدرش زيد بن ثابت نقل كرده است كه چون پيغمبر بمدينه وارد شد من هفده سوره ى قرآن را خوانده بودم و در خدمت آن حضرت خواندم او خوشحال شد و فرمود : خط يهود را بياموز و من در مدّت پانزده روز آن را ياد گرفتم : و در فصل ششم نقل كرده است ابن زيد يكى از نويسندگان قرآن شد كه گفته‌اند در سالهاى آخر چهل و سه نفر بودند كه كتّاب وحى ناميده شده‌اند يعنى نويسندگان قرآن كه از اين عدّه علىّ بن ابى طالب و همين زيد بن ثابت بيشتر از ديگران در حضور پيغمبر ص بوده و قرآن را مينوشتند از روايات ظاهر مىشود كه پيغمبر كوشش در نوشتن و جمعآورى قرآن داشته است و از براء بن عازب نقل كرده‌اند كه چون اين آيه نازل شد ( لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ اللَّه ) پيغمبر فرمود زيد را با وسائل نويسندگى حاضر كنيد چون بحضور پيغمبر رسيد فرمود بنويس و اين آيه را املاء فرمود و باز نقل كرده اند\r\n","description":"","footnote":"","page_name":" مقدمه 7 ","page_number":8},
  {"content":"\r\nكه بعمر قبل از اسلامش گفتند خواهرت از دين تو خارج شده عمر به خانه ى خواهر رفت و به او سيلى سختى زد كه صورتش خراشيده شد و چون خشمش آرام شد چشمش در گوشه ى خانه به نوشته اى افتاد كه اين آيه بود ( بِسْمِ اللَّه الرَّحْمنِ الرَّحِيمِ سَبَّحَ لِلَّه ما فِي السَّماواتِ وَالأَرْضِ تا إِنْ كُنْتُمْ مُؤْمِنِينَ ) و باز در گوشه ديگر خانه اين نوشته را ديد ( بِسْمِ اللَّه الرَّحْمنِ الرَّحِيمِ طه ما أَنْزَلْنا عَلَيْكَ الْقُرْآنَ لِتَشْقى - تا - لَه الأَسْماءُ الْحُسْنى و خواندن اين آيات دل او را نرم كرد و اسلام پذيرفت .\r\nاين مطالب به خوبى روشن مىكند كه پيغمبر از آن اول كه قرآن به او الهام شد كوشش در نوشتن و نگاهدارى آن داشته است مسلم است قرآن در يك مجلَّد نبوده است و بتدريج كه آيه اى ميرسيده است روى وسائل آن روز نوشته ميشده است كه چوبه هاى نخله ى خرما بوده و پاره سنگهاى سفيد و حرير و پوست و استخوان شانه ى شتر و گوسفند چنان كه در فصل هفتم تاريخ القرآن زنجانى است : از زيد بن ثابت نقل شده كه من قرآن را جستجو كرده از روى چوبه هاى نخل و تخته سنگها و سينه هاى مردم جمعآورى نمودم و نيز از حضرت امير نقل شده كه فرمود پيغمبر به من وصيّت كرد كه پس از دفن من قرآن را جمع كن و آن حضرت اين كار را انجام داد و نيز از حضرت صادق نقل شده است كه پيغمبر به حضرت امير فرمود يا على قرآن در پشت خوابگاه من در صحيفه و حرير و قرطاسها است آن را جمع كنيد و نگذاريد كه قرآن ضايع شود چنان كه يهود تورات را ضايع نمودند و علىّ عليه السلام خود را به اين كار مشغول داشته قرآن را در پارچه ى زردى جمع فرمود و سر آن را مهر نمود .\r\nاز فهرست ابن نديم و تاريخ القرآن زنجانى استفاده مىشود كه مورّخين اسلام اتّفاق دارند كه قرآن در زمان پيغمبر هم در سينه هاى مردم محفوظ بوده و هم نوشته ى آن در نزد اشخاص بوده است ابن نديم در كتاب فهرست نقل كرده است كه اين اشخاص در زمان حيات پيغمبر قرآن را جمع كردند ( 1 ) على عليه السلام ( 2 ) سعد بن عبيد بن نعمان ( 3 ) ابو درداء ( 4 ) معاذ بن جبل ( 5 ) ابو زيد ثابت بن زيد بن نعمان ( 6 ) ابى بن كعب ( 7 )\r\n","description":"","footnote":"","page_name":" مقدمه 8 ","page_number":9},
  {"content":"\r\nزيد بن ثابت . اگرچه بموجب نقل تاريخ القرآن زنجانى مورّخين در اين عدّه اختلاف دارند ولى از مجموع گفتار آنها ميتوان اطمينان كرد كه ابى بن كعب و معاذ بن جبل و زيد بن ثابت تمام قرآن را داشته‌اند و اما حضرت امير على عليه السلام بطورى كه اشاره شد و تاريخ و حديث حكم مىكند بعد از وفات پيغمبر اقدام بجمعآورى قرآن فرمود چنان كه در تاريخ القرآن زنجانى فصل هشتم پاورقى كتاب از كتاب القراآت ابو عبيده نقل است كه بعضى از اصحاب پيغمبر تمام قرآن را جمعآورى نموده و بعضى ديگر مقدارى از آن را داشته و بعد از وفات آنحضرت تكميل نموده‌اند . و آيا علىّ عليه السلام قرآن تمام داشته يا بعد از پيغمبر تكميل فرمود ؟ على ( ع ) قرآن را حفظ داشته و ممكن است كه قرآن مدوّن نزد آنحضرت نبوده و اينكه مشهور يا مسلم است كه بعد از پيغمبر وقت و همّت آنحضرت مصروف جمع قرآن شده مقصود آن است كه همان نوشته هاى روى وسائل متفرقه از قبيل سنگ و استخوان را جمعآورى نموده و به صورت قرآن مدوّن درآورده است چنان كه در وصيّت پيغمبر به آن حضرت كه نقل شد از حضرت صادق مفيد همين احتمال است كه دستور فرموده اين نوشته هاى متفرّق را تدوين نمايد و در آخر فصل هشتم تاريخ - القرآن زنجانى از كتاب ارشاد مفيد نقل شده كه على « ع » در قرآن خود آيات منسوخ را بر ناسخ مقدّم نوشت و تفسير و مقصود و تأويل آيات را بطور تفصيل در آن نوشت و سيوطى هم در كتاب اتقان اين مطلب را از ارشاد مفيد نقل كرده است .\r\n\r\n3 - آنهائى كه قرآن را در زمان پيغمبر حفظ داشته‌اند\r\nفصل پنجم تاريخ القرآن : از براء نقل كرده‌اند اوّل كسى كه از ياران پيغمبر وارد مدينه شد مصعب بن عمير و ابن ام مكتوم بودند كه مشغول تعليم قرآن شدند و بعد از آنها عمار و بلال مأمور اين كار شدند و در نتيجه عده ى زيادى قرآن را ياد گرفتند و حفاظ قرآن شدند و هر كس از مكه هجرت بمدينه ميكرد پيغمبر او را بيكى از حفاظ قرآن مىسپرد كه به او ياد بدهند و از اين جهت حفاظ قرآن زياد شدند بطورى كه ميگويند در جنگ بئر معونه هفتاد نفر از قارئين قرآن كشته شدند و نيز زنجانى دنباله ى مطلب بالا\r\n","description":"","footnote":"","page_name":" مقدمه 9 ","page_number":10},
  {"content":"\r\nاز كتاب ( القراآت ) ابو عبيده نقل كرده است كه عدّه اى از اصحاب پيغمبر را حافظ قرآن معرّفى كرده : از مهاجرين خلفاى اربعه و طلحه و سعد بن ابى وقاص و عبد اللَّه بن مسعود و حذيفه و سالم مولاى حذيفه و ابو هريره و عبد اللَّه عمر و عبد اللَّه عباس و عبد اللَّه عمرو بن عاص كه اين سه نفر را عبادله ميناميدند و عايشه و حفصه و ام سلمه و از انصار عبادة بن صامت - معاذ بن جبل كه ابو حليمه اش ميگفتند و مجمع بن جاريه و فضالة بن عبيد و مسلمه بن مخلد و تصريح كرده كه بعضى از اين عده حفظ قرآن را بعد از پيغمبر تكميل كرده‌اند و نيز نقل كرده‌اند . تميم الدارمى و عقبة بن عامر هم از حفّاظ قرآن بوده‌اند . و نيز زنجانى از كتاب طبقات الصحابه ى ابن سعد از زهرى نقل كرده است كه ام ورقه دختر عبد اللَّه بن حارث قرآن را در زمان پيغمبر جمع كرده بود و پيغمبر به او دستور داده بود كه در خانه ى خود متصدّى امامت جماعت اهل خانه باشد .\r\n\r\n4 - قرآن بحضور پيغمبر خوانده ميشد و او تصويب مىفرمود\r\nمقدمه تفسير طبرى : علقمه ى نخعى گفت : آن روز كه عبد اللَّه مسعود از كوفه بيرون ميرفت اصحابش دورش جمع شدند او به آنها سفارش كرد در قرائت قرآن نزاع نكنيد كه بخاطر دارم . بحضور پيغمبر در آن نزاع كرديم فرمود قرائت همه ى شما درست است و اگر بدانم كسى از من بهتر ميداند آن را كه خدا به پيغمبرش فرو فرستاد او را مىجستم تا بيابم و بر علم خود بيفزايم . من هفتاد سوره ى قرآن از زبان پيغمبر فرا گرفتم و همه ساله به ماه رمضان قرآن بر حضرتش عرضه ميشد تا سال آخر كه دو نوبت عرضه شد و چون حضرتش از استماع قرائت مردم فارغ ميشد من بحضورش ميخواندم مىفرمود . تو خوب ميخوانى .\r\nزنجانى در تاريخ القرآن از كتاب افكار الابكار آمدى نقل كرده كه قرآنهاى مشهور اصحاب پيغمبر بر آن حضرت عرض شده بود و قرآن عثمان آخرين قرآنى است كه بر پيغمبر عرض شد و هميشه نماز را به آن قرائت ميخواند و از محمّد بن سيرين عالم نامى نقل كرده است . قرائتى كه به پيغمبر در سال وفات آن حضرت عرض شده همان قرائتى است كه امروز قرآن را به آن ميخوانند و از كتاب شرح السنه ى بغوى نقل كرده است زيد بن ثابت در\r\n","description":"","footnote":"","page_name":" مقدمه 10 ","page_number":11},
  {"content":"\r\nعرضه ى اخيرى كه آيات منسوخه بيان شد حاضر بود و براى پيغمبر نوشته و در حضورش خواند و تا هنگام وفات مردم را به آن قرائت تعليم ميكرد . از اين جهت مورد اطمينان خليفه ى اوّل شد .\r\nاين منقولها دليل است كه قرآن در حضور خود پيغمبر نوشته شده و خود به آن توجه فرموده و مطابق آنچه به او رسيده همگى بكتابت و ضبط آمده چنان كه در تاريخ القرآن زنجانى از زيد بن ثابت روايت شده گفت : ما خدمت پيغمبر بوديم و قرآن را از روى قطعات جمع و تأليف ميكرديم و اين تأليف عبارت بود از ترتيب آيات كه بموجب دستور آن حضرت هر كدام بمورد خود انجام ميگرفت و ليكن صفحاتى كه نوشته بوديم متفرّق بود . از اين جهت بعلىّ ( ع ) امر فرمود كه آنها را جمع كند و از پراكندگى و فساد آنها آن حضرت را ترساند كه مثل تورات يهود نشود و نيز موجب شهوت قريب باتفاق مورّخين آخرين آيه اى كه بر پيغمبر نازل شد اين آيه بود ( وَاتَّقُوا يَوْماً تُرْجَعُونَ فِيه إِلَى اللَّه ) از ابن عباس و ديگران نقل شده كه پيغمبر دستور فرمود اين را در دويست و هشتادمين آيه ى از سوره بقره قرار دهند و جبرئيل به آن حضرت گفته بود كه اين آيه را در آنجا قرار بدهد .\r\nنيشابورى در آخر سوره ى بقره از تفسير خود نوشته است : روايت شده از پيغمبر كه فرمود : آن سوره اى كه در آن نام بقره ياد شده است استوانه و پايه ى قرآن است آن را ياد بگيريد و در مقدّمه ى تفسير ابو الفتوح است كه عبد اللَّه مسعود و ابىّ بن كعب گفتند :\r\nپيغمبر ده آيه از قرآن بما ميآموخت و چون به خوبى ياد ميگرفتيم ده آيت ديگر بما ميآموخت .\r\nپس به اين نتيجه ميرسيم كه اين قرآن با همين ترتيب آيات تقسيم شده و سوره ها در زمان خود پيغمبر نوشته شده و مرتب شده است و فقط على ( ع ) آن را بعد از پيغمبر به صورت كتاب درآورده است كه از تفرقه و پراكندگى جلوگيرى فرموده و همينطور قرآنهاى ديگرى كه در همان وقت بوده مثل قرآن زيد بن ثابت يا ابى بن كعب مسلم\r\n","description":"","footnote":"","page_name":" مقدمه 11 ","page_number":12},
  {"content":"\r\nآنها هم بهتر از قرآنى كه در خدمت پيغمبر ص بوده است منظَّم و مرتّب نبوده زيرا وسائل آنها بيش از اين مقتضى نبوده و بعلاوه در حيات پيغمبر هنوز قرآن تمام نبوده و بانتظار رسيدن آيات بوده‌اند پس مقتضى همين است كه در قطعات مختلف ياد داشت شود و بعد از آنكه تمام شد به صورت كتاب منظم درآيد چنان كه شد بعلاوه كه در قرآن كلمه ى سوره مكرر آمده است مثل ( فَأْتُوا بِسُورَةٍ مِنْ مِثْلِه - ) بقره ) و ( فَأْتُوا بِعَشْرِ سُوَرٍ مِثْلِه مُفْتَرَياتٍ ) - هود ) كه خود دليل يقينى است بر تعيين سوره ها در دوران نزول و پيش از نازل شدن تمام قرآن .\r\nآلوسى در مقدّمه ى تفسير خود بنام روح المعانى از سيد مرتضى نقل كرده است كه او در جواب ( مسائل الطرابلسيات ) نوشته است : قرآن در زمان پيغمبر نوشته بوده است زيرا قرآن را درس ميدادند و حفظ ميگردند و حضورش ميخواندند تا به او عرضه شود و تصويب فرمايد . و چند نفر از اصحاب مثل ابى بن كعب و ابن مسعود و غير آن در چند نوبت قرآن را تمام حضورش خواندند . و همانطور كه كتاب سيبويه و مزنى را اگر كسى تغيير ميداد بواسطه ى شهرت در نظر عموم مردم زود آن را تشخيص ميدادند . قرآن بواسطه ى شهرت و حفظ در خاطره ها بالاتر از آن بود كه كسى بتواند آن را تغيير دهد و اگر كسى ادعائى كرده است قابل توجه نيست .\r\n\r\n5 - جمعآورى قرآن بعد از رحلت حضرت رسول ( ص )\r\nبعد از وفات پيغمبر كه مسيلمه ى كذّاب در يمامه مدّعى نبوّت شد و ابو بكر قشونى بدفع او فرستاد و او را كشتند عدّه ى زيادى از مسلمين و قاريان قرآن كشته شدند بطورى كه در تاريخ القرآن زنجانى از كتاب اتقان ابن ابى داود نقل شده . عمر آيه اى از آيات قرآن را پرسيد گفتند با فلان كس بوده كه در جنگ با مسيلمه كشته شده است او گفت : ( إِنَّا لِلَّه ) و از آن روز به اين فكر افتاد كه قرآن را جمع كند بابو بكر اصرار كرد ولى او انكار داشت كه چون پيغمبر نكرده بر ما دشوار است اقدام بكارى كه پيغمبر نكرده است .\r\n","description":"","footnote":"","page_name":" مقدمه 12 ","page_number":13},
  {"content":"\r\nابن نديم ، و هم در تاريخ القرآن زنجانى از زيد بن ثابت نقل كرده است كه اين اقدام بر ابو بكر دشوار بود تا عمر او را راضى كرد و او به من تكليف كرد و گفت تو جوان و عاقل هستى و كاتب وحى بوده اى و تو را متّهم نمىدانيم به اين كار اقدام بكن و بر من هم اين كار دشوار بود و گفتم چگونه كارى كه پيغمبر نكرده من انجام بدهم او گفت كار خيرى است و پيوسته از من ميخواست كه اقدام كنم تا اينكه از روى شاخه هاى نخله ى خرما و قطعات سنگ سفيد و سينه هاى مردان جمعآورى نمودم و آيه ى آخر سوره ى برائه را ( لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه تا آخر ) فقط نزد ابى خزيمه ى انصارى يافتم كه ديگرى نداشت .\r\nو هم زنجانى از كتاب اتقان كه از كتاب مغازى موسى بن عقبه از ابن شهاب نقل كرده است كه بعد از جنگ يمامه چون عدّه ى زيادى از قاريان قرآن كشته شده بودند ابو بكر ترسيد كه قرآن ناقص شود دستور داد آنچه نزد مردم محفوظ يا نوشته بود آوردند و بعمر و زيد بن ثابت دستور داد كه در مسجد بنشينند و هر كس آيه اى از قرآن آورد كه دو نفر هم شهادت دادند بنويسند و عمر اعلان كرد در مدينه كه هر كس چيزى از قرآن را از پيغمبر فراگرفته بياورد و منظور از شهادت دو نفر آن بوده است كه شهادت بدهند اين آيه در سال وفات پيغمبر در عرضه ى اخير بر آن حضرت ص عرضه شده است و در حضورش خوانده و نوشته شده است و از اين جهت زيد بن ثابت گفته كه آيه ى آخر سوره ى برائه را فقط نزد ابى خزيمه يافتم نه ديگرى و مقصود آن است كه براى اين آيه دو شاهد پيدا نكرديم پس بموجب نقل مورّخين زيد بن ثابت بامر ابو بكر قرآن را به صورت كتاب درآورده و به او داده و او هم بعمر داده و بعد از فوت عمر نزد دخترش حفصه زوجه پيغمبر بوده است .\r\nاينجا در سه مطلب مقتضى دقّت است اوّل : با وجود سفارش پيغمبر بجمعآورى قرآن چرا ابو بكر و زيد بن ثابت احتراز داشته باشند بمناسبت آنكه چون پيغمبر اقدام به آن نكرده است تا اينكه عمر آنها را تشجيع كند و باصرار او انجام شود ؟\r\n","description":"","footnote":"","page_name":" مقدمه 13 ","page_number":14},
  {"content":"\r\nدوّم : قرآن در موقع فوت پيغمبر هم محفوظ بوده و هم مكتوب و با وجود قرآن نوشته كه متعدّد بوده بطورى كه پيشتر گفتيم چرا اعلان كردند و در مسجد نشستند كه از مردم بشنوند و آيه ى آخر برائه فقط نزديك نفر باشد ؟ سوّم : مورد اتفاق مورّخين است كه على عليه السلام نويسنده ى قرآن و جامع قرآن بوده است و رابطه ى آن حضرت با پيغمبر و با قرآن و آيات از زيد بن ثابت كمتر نبوده است پس در اين جمع قرآن چرا اسم علىّ عليه السّلام نيست و از آن حضرت استفاده نشده و از زيد بن ثابت به مناسبت اينكه كاتب وحى بوده اين اقدام را خواسته‌اند ؟\r\nآنچه ممكن است در اين مورد گفته شود : احتراز ابو بكر و زيد بن ثابت از جمعآورى اگر راست باشد شايد از اين جهت بوده است كه مطمئن نبوده‌اند بتوانند تمام آيات را جمعآورى كنند ولى عمر آنها را تشجيع كرده است و در قسمت دوّم كه با نوشته ها و حفاظ قرآن باز مراجعه ى بعموم كرده‌اند بواسطه ى كمال دقّت بوده است كه علاوه بر آنچه زيد بن ثابت داشته است جستجو كرده‌اند و از هر كس هر چه داشته گرفته‌اند كه كلمه اى از قرآن ساقط و مفقود نشود و بخصوص با شهادت دو نفر نوشته‌اند كه موجب كمال اطمينان باشد و اين عمل بسيار شايسته و خدمت بزرگى باساس اسلام بوده است : و مطلب سوّم كه در اين جمعآورى اسم حضرت امير نيست ميتوان گفت چون خود زيد نوشته داشته و آنچه را هم نداشته است از حفّاظ و قرّاء سؤال ميكرده و چون از ديگران كه گرفته شده بالخصوص نامى نيست ممكن است از آن حضرت هم استفاده شده است ولى اسم نبرده‌اند .\r\n\r\n6 - جمعآورى قرآن در نوبت سوّم بوسيله ى عثمان\r\nاز زمان پيغمبر قرآن را بالفاظى مختلف ميخوانده‌اند كه در معنى تفاوتى نداشته مثلا ( اسمعوا يا انصتوا و هلمّ و يا تعال و اصوب يا اقوم ) كه در معنى اختلافى ندارد مردم تلفّظ ميكردند و گاهى اگر اختلافى توليد ميشد به پيغمبر ص مراجعه ميكردند\r\n","description":"","footnote":"","page_name":" مقدمه 14 ","page_number":15},
  {"content":"\r\nآن حضرت هر دو را تصويب ميفرمود . براى نمونه و شاهد : زنجانى در تاريخ القرآن نقل مىكند از بخارى كه از عروة بن زبير نقل كرده كه عمر بن خطاب خليفه ى دوّم گفت :\r\nمن شنيدم در حيات پيغمبر كه هشام بن حكيم سوره ى فرقان را جورى ميخواند كه پيغمبر آن را به من تعليم نفرموده بود من متغيّر شدم و به او درآويختم كه چرا چنين ميخوانى ؟\r\nگفت از پيغمبر چنين شنيدم چون خدمت آن حضرت رفتيم فرمود بخوان و او خواند همانطور كه پيغمبر به او تعليم كرده بود و به من فرمود بخوان من هم آن طورى كه به من تعليم فرموده بود خواندم فرمود هر دو صحيح است . و نيز طبرى در مقدّمه ى تفسير خود نوشته است ابىّ بن كعب گفت به مسجد رفتم و در نماز سوره ى نحل خواندم . ديگرى آمد و آن را به غير قرائت من خواند باز شخصى ثالث آمد و آن را بر خلاف ما دو نفر قرائت كرد من دست آنها را گرفتم و حضور پيغمبر شرفياب شديم آن حضرت هر يك را وادار بقرائت فرمود آنها خواندند من هم خواندم قرائت همه را تصويب فرمود . و ما تعجّب كرديم كه چگونه قرائتهاى مختلف جايز است آن حضرت در جواب فرمود ( إنّ اللَّه أمرني أن أقرأ - القرآن على سبعة احرف ) به من امر شده است . قرآن را بهفت لغت بخوانم .\r\nدر تاريخ القرآن زنجانى از كتاب فضائل ابو عبيده نقل كرده است كه عمر ابن عامر انصارى گفت عمر بن خطاب اين آيه را چنين خواند ( و السّابقون الأوّلون من المهاجرين و الأنصار الَّذين اتّبعوهم باحسان ) كه كلمه ى ( الَّذين ) را از كلمه ى ( انصار ) قطع كرد و بدون ( واو ) تلفّظ كرد زيد بن ثابت گفت ( وَالَّذِينَ اتَّبَعُوهُمْ ) با ( واو ) تلفّظ كرد عمر گفت ابىّ بن كعب را حاضر كنيد چون حاضر شد عمر از او پرسيد ابى خواند ( وَالَّذِينَ ) با ( واو ) يكى از حاضرين با سر انگشت ببينى خود اشاره كرد يعنى اختلال حواسّ دارد ابىّ گفت به خدا سوگند كه پيغمبر اين طور به من ياد داد و آن وقت تو گندم مىفروختى .\r\nزنجانى در تاريخ القرآن از ابن عبد البرّ نقل كرده است كه او از عبد اللَّه بن وهب نقل كرده است كه از امام مالك پرسيدند : اجازه ميدهى اين آيه ى\r\n","description":"","footnote":"","page_name":" مقدمه 15 ","page_number":16},
  {"content":"\r\nسوره ى جمعه را ( فَاسْعَوْا إِلى ذِكْرِ اللَّه ) اين طور بخوانيم ( فامضوا الى ذكر اللَّه ) گفت جايز است و پيغمبر فرمود ( انزل القرآن على سبعة احرف فاقرأوا ما تيسّر منه ) يعنى قرآن بر هفت حرف نازل شده و بهر كدام كه فراهم شود بخوانيد . و مفاد حديث را بعبارات مختلف چنان كه در جلو هم نقل شد روايت كرده‌اند . اگرچه نقل اين گفتار از پيغمبر بوسيله ى محدّثين اهل سنّت است كه مورد قبول شيعه نيست ولى مفسّرين شيعه هم در اطراف اين مطلب بحث كرده‌اند و مقصود از حرف يعنى تلفّظ كه بهر جور تلفّظى كه ممكن باشد جايز است در صورتى كه بمعنى كلمه تغييرى داده نشود . و زنجانى از اعمش نقل كرده است : انس مالك ميخواند ( انّ ناشئة اللَّيل هى اشدّ وطأ و اصوب قيلا ) كسى به او گفت آيه ( أَقْوَمُ قِيلًا ) است . انس جواب داد ( اصوب اقوم اهدى ) هر سه بيك معنى است . در هر صورت روى همين منقولات از پيغمبر ص با اختلاف حافظه يا اعمال سليقه ى شخصى اختلاف قرائت زياد شد و كمكم زيادتر شد تا زمان عثمان كه مسلمين در كشورهاى مختلف پراكنده شدند و قرآن را بملل مختلف آموختند اين اختلاف زيادتر شد بطورى كه جوانها و معلَّمين قرآن با يكديگر نزاع ميكردند كه هر يك ادّعا ميكرد قرائت من صحيحتر است .\r\nتاريخ القرآن از بخارى نقل كرده است و ابن نديم از محمّد بن اسحاق : حذيفة بن اليمان كه از اصحاب بسيار محترم پيغمبر بوده در عراق يا آذربايجان در جبهه ى جنك بود متوجّه شد اين اختلاف در آنجا خيلى زياد است بمدينه رفت نزد عثمان و گفت اين امّت را درياب و پيش از آنكه مانند يهود و نصارى اختلاف كنند بدادشان برس . عثمان زيد بن ثابت و عبد اللَّه بن زبير و سعيد بن عاص و عبد الرّحمن بن حارث ابن هشام را مأمور كرد كه قرآن بنويسند و نزد حفصه دختر عمر فرستاد و قرآنى را كه در زمان ابو بكر نوشته شده بود و بطورى كه پيش از اين گفتيم نزد او بود آوردند و به آنها دستور داد كه اگر ميان دو نفر آنها با زيد بن ثابت در چيزى اختلاف شد مورد اختلاف را به زبان قريش بنويسند چون قرآن به زبان قريش نازل شده\r\n","description":"","footnote":"","page_name":" مقدمه 16 ","page_number":17},
  {"content":"\r\nاست .\r\nتاريخ القرآن از بعضى مورخين نقل كرده است : انجمن كتابت قرآن از دوازده نفر تشكيل ميشد كه از قريش و انصار بودند و از ابن سيرين نقل كرده است :\r\nكه عثمان به آنها گفت چون در آيتى مردّد شديد صبر كنيد و منظورش اين بوده است كه تأمّل كنند تا آن آيت مورد ترديد مطابق بشود با آنچه در آخرين مرتبه حضور پيغمبر عرض شده است آنگاه آن را بنويسند . از ابن حجر نقل كرده است كه در موقع نوشتن قرآن اصحاب پيغمبر اتّفاق كردند و آنچه ثابت شد كه در عرضه ى اخير بر پيغمبر ص عرض شده ثبت كردند و ما بقى را ترك كردند . و نيز از گفته ى ابن حجر است از خارجة بن زيد بن ثابت كه پدرم زيد بن ثابت گفت در موقع نوشتن قرآن آيتى را از پيغمبر ص شنيده بودم چون جستجو كرديم نزد ابى خزيمة بن ثابت انصارى يافتيم و آيه اين است ( مِنَ الْمُؤْمِنِينَ رِجالٌ صَدَقُوا ما عاهَدُوا اللَّه عَلَيْه ) و آن را در مصحف خود نوشتيم و از اين گفتار معلوم مىشود كه جستجو براى اين بوده است كه معلوم شود جزء عرضه ى اخير بر پيغمبر ص بوده است ، و اگر اين منظور نبوده با اينكه خود زيد آيه را سراغ داشته و ميدانسته كه پيغمبر آن را خوانده است پس تفحّص و جستجو و پيدا كردن و بعد از آن نوشتن آيه بىمورد است .\r\n( وهم تاريخ القرآن ) از مقدّمه ى تفسير شهرستانى نقل كرده است كه سويد بن علقمه گفت شنيدم علىّ ( ع ) ميفرمود ( ايّها النّاس اللَّه اللَّه ايّاكم و الغلوّ فى امر عثمان و قولكم احراق المصاحف فو اللَّه ما احرقها الَّا من ملاء من اصحاب رسول اللَّه ) يعنى اى مردم از خدا بترسيد و در حقّ عثمان غلوّ و زياده روى نكنيد كه او قرآنها را سوخته ، سوگند به خدا كه اين كار را در حضور عدّه اى از اصحاب پيغمبر انجام داد . و چون مردم اختلاف كردند و هر كسى مىگفت قرائت من بهتر است عثمان گفت اين كار مردم را بكفر ميكشاند و من مىخواهم مردم را بيك قرآن منحصر كنم كه بعد از شما اين اختلاف زيادتر خواهد\r\n","description":"","footnote":"","page_name":" مقدمه 17 ","page_number":18},
  {"content":"\r\nشد ما رأى او را پسنديديم .\r\nزنجانى از علىّ بن طاوس نقل كرده است كه در جمعآورى قرآن ابىّ بن كعب و عبد اللَّه مسعود و سالم مولاى حذيفه مخالفت كردند و عثمان قرآن عبد اللَّه مسعود و سالم مولاى حذيفه را گرفته و سوخت و يا بقولى ديگر به آب شست و قرآن را برأى علىّ ( ع ) جمعآورى كرد . در نتيجه بموجب نقل ابن نديم و زنجانى چه بوسيله ى انجمن چهار نفرى يا دوازده نفرى يا برأى علىّ ( ع ) چهار قرآن يا شش نسخه قرآن بامر عثمان نوشته شد كه رسم آنها با هم موافق بود و بقيّه ى قرآنها را عثمان از بين برد و قرآنى كه از حفصه گرفته بود به خودش ردّ كرد و از آنهائى كه نوشته شد يكى را براى خود نگهداشت و سه قرآن ببصره و كوفه و شام فرستاد و بنابر گفته ى آنكه عدد قرآنها را شش نوشته يك قرآن را بمكّه فرستاد و يكى را هم براى اهل مدينه نگاه داشت و زيد بن ثابت را مأمور كرد كه مردم مدينه را به همان قرآن تعليم دهد و عامر بن قيس را كه ظاهرا همان ابو برده عامر بن قيس اشعرى برادر ابو موساى اشعرى بوده با قرآن ببصره روانه كرد و عبد اللَّه بن حبيب بن ربيعه مشهور بأبى عبد الرّحمن سلمى كه از قرّاء است با قرآن بكوفه فرستاد و مغيرة ابن شهاب را بشام فرستاد .\r\nتاريخ القرآن : ابن فضل اللَّه عمرى كه از اولاد عمر خليفه است نقل كرد كه در اواسط قرن هشتم هجرى كه در جانب دست چپ مسجد دمشق مصحف عثمانى بخطَّ عثمان بوده و ظنّ قوى ميرود كه اين مصحف همان قرآن موجود در كتابخانه ى لنينگراد بوده و اكنون در انگلستان محفوظ است « 1 » . و بنابر نقل زنجانى در تاريخ القرآن عثمان زيد بن ثابت و سعيد بن عاص را دستور داد كه يكى املا كند و ديگرى بنويسد و آن دو مشغول شدند و بدون اختلاف انجام دادند مگر در يك حرف از سوره ى بقره كه\r\n\r\n","description":"","footnote":"\r\n( 1 ) نويسنده دليل بر تطبيق آن قرآن با اين قرآن ياد نكرده است .\r\n","page_name":" مقدمه 18 ","page_number":19},
  {"content":"\r\nيكى گفت ( التّابوه ) و ديگرى ( التَّابُوتُ ) خواند و چون زيد بن ثابت كاتب وحى بود قرائت او را مقدّم شمردند .\r\nدر نتيجه مسلم است كه قرآن در زمان خود پيغمبر بر قطعات مختلف از سنك سفيد و شانه ى گوسفند و چوب خرما و غيره بتدريج كه نازل ميشد نوشته شد و پس از رحلت آن حضرت ابو بكر بوسيله ى اشخاص مطَّلع از روى قطعات مختلف جمعآورى نمود و روى پوست دبّاغى شده به صورت كتاب درآورده و در زمان عثمان بواسطه ى اختلاف قرائتها آنچه قرآن نوشته اى بود جمع كرد و همه را بوسيله ى اشخاص با خبر و مطمئن منحصر كرد بيك قرائت كه مورد قبول آنها بود و آن را در چند نسخه نوشته به اطراف ممالك اسلامى فرستاد كه تا امروز نتيجه ى آن باقى است .\r\nكتاب اعجاز القرآن مصطفى رافعى بترجمه ى ابن الدّين : مورد اتّفاق است كه چند نفر قرآن كامل نوشتند . علىّ بن ابى طالب ، معاذ بن جبل ، ابىّ بن كعب ، زيد بن ثابت ، عبد اللَّه مسعود . كه ايشان اساس كار بودند براى قرآنهاى مورد اطمينان بعدى كه ابن مسعود و ابىّ بن كعب و زيد بن ثابت بنوبت مصحف خود را بر پيغمبر ص عرضه ميداشتند . ابن مسعود در مكّه و ابىّ بن كعب پس از هجرت در مدينه و زيد بن ثابت پس از آن در سال وفات پيغمبر ص بر آن حضرت عرضه داشت و آن حضرت تا آخر عمر بقرائت زيد قرائت ميفرمود و از اين جهت مسلمانان مصحف زيد را براى خواندن انتخاب نمودند . زيد گويد : هنگامى كه از رونويسى قرآن فارغ شدم آيت ( مِنَ الْمُؤْمِنِينَ رِجالٌ صَدَقُوا ما عاهَدُوا اللَّه عَلَيْه فَمِنْهُمْ مَنْ قَضى نَحْبَه وَمِنْهُمْ مَنْ يَنْتَظِرُ وَما بَدَّلُوا تَبْدِيلًا ) را نيافتم آن را بر مهاجرين و انصار عرضه داشتم نزد هيچكدام نيافتم تا آنكه آن را نزد خزيمة بن ثابت يافتم و پيوست ساير آيات نمودم ، دوباره آن را عرضه داشتم دو آيت ( لَقَدْ جاءَكُمْ رَسُولٌ - تا هُوَ رَبُّ الْعَرْشِ الْعَظِيمِ ) نبود پس از سؤال از مهاجرين و انصار نزد خزيمه نام ديگرى يافتم و اگر سه آيه بود آن را سوره ى مستقلَّى\r\n","description":"","footnote":"","page_name":" مقدمه 19 ","page_number":20},
  {"content":"\r\nميساختم ولى چون كمتر بود به آخر سوره ى برائت ملحق كردم ، و در عرضه ى سوّم تمام آيات موجود بود دوباره عثمان قرآن حفصه را خواست و زيد قرآن خود را با او برابر نمود هيچگونه اختلافى ميان آن دو نبود . و در روايت ديگر از ابن عساكر است كه روزى عثمان خطبه خواند و گفت . هر كه نزد او چيزى از كتاب خدا مىباشد بياورد . اصحاب اوراق و پوستها نزد او ميآوردند همه را يك جا جمع كرد و هر كدام را يك يك خواست و قسم داد كه همه ى اينها را تو شنيده اى از پيغمبر و او خود اينها را به تو تعليم نموده است ؟ او مىگفت : آرى پس از فراغت از اين كار پرسيد . از همه بهتر كه مينويسد ؟ گفتند زيد بن ثابت كه منشى پيغمبر بوده است آنگاه پرسيد در اعراب و فصيح تلفّظ كردن كه از همه بهتر است ؟ گفتند :\r\nسعيد بن عاص . گفت : سعيد بن عاص بگويد و زيد بن ثابت بنويسد . ابن فارس از هانى نقل مىكند كه هنگامى نزد عثمان بودم و اصحاب قرآنها را بر او عرضه ميداشتند از جمله شانه هائى بود از گوسفند كه بر آن ( لم يتسنّ ) و ( فأمهل ) و ( لا تبديل للخلق ) نوشته بود ، عثمان آنها را تصحيح كرد به ( لَمْ يَتَسَنَّه ) ( فَمَهِّلِ ) ( لا تَبْدِيلَ لِخَلْقِ اللَّه ) و آنها را بوسيله ى من براى ابىّ بن كعب فرستاد .\r\n\r\n7 - نظم آيه ها و سوره هاى قرآن\r\nبطورى كه پيش از اين گفتيم آيه هاى قرآن در زمان خود پيغمبر منظَّم شده و اصحابش در حضورش ميخواندند و آن حضرت تصويب مىفرمود و نيز سوره هاى قرآن هر يك جدا و معيّن بوده است .\r\nطبرى در مقدّمه ى تفسير خود نوشته است : اسمهاى سوره هاى قرآن را پيغمبر معيّن فرموده است چون بروايتى چند ، آن حضرت فرموده است . خداوند بجاى تورات به من هفت سوره ى دراز ( سبع الطَّوال ) قرآن را الهام فرمود و بجاى انجيل سوره هاى صد آيتى ( مئين ) و بجاى زبور سوره هاى سبع المثانى و ديگر سوره\r\n","description":"","footnote":"","page_name":" مقدمه 20 ","page_number":21},
  {"content":"\r\nها علاوه است و تفضّل خداوند و عثمان گفته است : سوره ها بر پيغمبر نازل ميشد و چون آيتى نازل ميشد يكى از آنها كه متصدّى كتابت بود احضار ميفرمود و دستور ميداد اين را در آن سوره بگذار كه فلان آيه و فلان مطلب نوشته شده است و هم ابو الفتوح در اوّل تفسير بسم اللَّه و استدلال بر اينكه بسم اللَّه جزء سوره است از ابن عباس نقل كرده است كه پيغمبر فرمود نشانه ى تمام شدن سوره اين است كه چون سوره ى ديگر بر من نازل مىشود با بسم اللَّه آغاز مىشود .\r\nابن نديم در فنّ سوّم كتاب فهرست بابى بنام ( باب نزول القرآن بمكّه و مدينه و ترتيب نزوله ) نوشته است و از محمّد بن نعمان بن بشير و مجاهد عده اى سوره ها و ترتيب تقدّم و تأخّر نزول آنها را نقل كرده است و نيز آنچه از يك سوره ى مكّى بمدينه نازل شده است نوشته است و اگر در محلّ نزول اختلاف بوده است نوشته است .\r\nهمه ى اين مطالب نشانه ى اين است كه سوره هاى قرآن بوسيله ى شخص پيغمبر معيّن شده است . امّا اين نظم سوره هاى قرآن البتّه از زمان عثمان است و در جمعآورى دوّم كه بوسيله ى او انجام شد و تا كنون باقى است با نظر و رأى نويسندگان آن روز به اين ترتيب سوره ها نوشته شد و آيا علَّت آن چه بوده است كه به اين ترتيب نوشته شده معلوم نيست مگر سليقه ى اشخاص چون قرآنهائى كه در همان زمان نوشته بوده است مختلف بوده است و آنچه نقل شده است از نظم قرآنها كه هر يك غير از ديگرى بوده است اين قرآنها است :\r\nاوّل زنجانى در تاريخ القرآن از يعقوبى نقل كرده است كه حضرت علىّ ( ع ) بعد از وفات پيغمبر قرآن را جمع كرد و آن را بهفت جزء تقسيم كرده بود كه جزء اوّل از بقره و بعد يوسف و عنكبوت شروع شده است و بسوره ى سبّح اسم ربّك . و لم يكن ختم مىشود و جزو آخر بأنفال آغاز شده و بمعوّذتين ختم مىشود .\r\nدر فهرست ابن نديم تحت عنوان ( ترتيب سور القرآن فى مصحف امير المؤمنين\r\n","description":"","footnote":"","page_name":" مقدمه 21 ","page_number":22},
  {"content":"\r\nعلىّ كرّم اللَّه وجهه ) نوشته كه من در زمان خودمان نزد ابى يعلى حمزه ى حسنى رحمه اللَّه مصحفى ديدم كه از آن اوراقى ريخته و بخطَّ على بن ابى طالب عليه السلام بود كه آن را بنى حسن بمرور زمان بميراث برده بودند و اين ترتيب سور آن قرآن است .\r\nتا اينجا كلام ابن نديم است و بعد از اين ، ترتيب سور از اصل نسخه ى فهرست افتاده است و مطلب ديگر آغاز مىشود .\r\nدوّم : از قرآنهائى كه بر خلاف نظم قرآن بوده منسوب است بأبىّ بن كعب .\r\nفهرست ابن نديم در باب ترتيب قرآن در مصحف ابى بن كعب نوشته است : فضل بن شاذان گفت شخص مورد اطمينان من نقل كرد : در دو فرسخى بصره قلعه اى بود بنام انصار كه شخصى در آنجا بنام محمّد بن عبد الملك انصارى بود او در آنجا قرآنى نشان داد و گفت اين مصحف ابىّ بن كعب است كه ما از پدران خودمان اين را ميدانيم . تا اينجا منقول از فهرست است .\r\nاينك نظم چند سوره ى از آن را مينويسيم : بعد از بقره سوره ى نساء است و مائده بعد از اعراف و قبل از انفال است و سوره ى 29 طس است و بعد سوره اى را بنام سليمان نوشته بعد از آن صافّات بعد داود بعد « ص » بعد يس سوره ى شصت و يك عمّ بعد الانسان و لا اقسم و سوره ى هفتادم اقرء است بعد حجرات بعد منافقون بعد جمعه بعد النهى بعد الفجر بعد الملك است .\r\nقرآن سوّم منسوب بابن مسعود است كه ابن نديم از ابن - شاذان نقل كرده كه او مصحف عبد اللَّه مسعود را ديده است و ترتيبى كه از آن قرآن نقل كرده است نمونه اى نقل مىكنيم :\r\nسوره ى ششم مائده است و هفتم يونس بعد برائه ، بعد نحل شانزدهم و الصافّات بعد احزاب بعد قصص بعد نور بعد انفال سوره ى هفتاد و سه : مطفّفين است بعد عبس بعد الدّهر بعد قيامة بعد عمّ است .\r\n","description":"","footnote":"","page_name":" مقدمه 22 ","page_number":23},
  {"content":"\r\nقرآن چهارم منسوب بعبد اللَّه عبّاس است كه از كتاب اربعين محمد بن عمر رازى نقل كرده همچنين از مقدمه ى تفسير شهرستانى نقل كرده است قسمتى از نظم آن را مينويسيم : سوره ى اوّل اقرأ بعد « ن » بعد و الضّحى ، مزّمّل ، مدّثّر ، فاتحه ، تبّت ، سوره ى هشتاد و چهارم بقره است بعد انفال بعد آل عمران بعد حشر سوره ى صد و هشت مائده بعد توبه بعد نصر و بعد واقعه است .\r\nپنجم قرآنى است كه از مقدّمه ى تفسير شهرستانى نقل كرده كه نسبت داده است به حضرت امام جعفر صادق ( ع ) در نظم آن سوره ى اعمى بعد قدر بعد و الشمس است و بقره 68 و مائده آخر است .\r\nاين نمونه اى است كه ما از قرآنهاى متعدّد كه بر خلاف نظم قرآن است از تواريخ بدست آورده‌ايم و علاوه ى پس و پيش بودن سوره ها از نظر عدد و نام سوره ها هم اختلاف دارند مثلا قرآنى كه يعقوبى در تاريخ خود به حضرت امير ع نسبت داده است كه در هفت جزء بوده عدد سوره هاى آن صد و سيزده است و سوره ى نودم آن بنام شريعه نوشته شده است و قرآن منسوب بابى بن كعب صد و پنج سوره است و نود و دوّم آن بنام اللَّهم ايّاك نعبد است كه آخر آن سوره را بالكفار و متّصل بسوره ى لمزه نوشته است كه همان سوره ى وَيْلٌ لِكُلِّ هُمَزَةٍ لُمَزَةٍ است و اسمى از اين سوره ى وَيْلٌ لِكُلِّ هُمَزَةٍ در فهرست نام سوره هاى اين قرآن ديده نمىشود .\r\nمصحف منسوب بعبد اللَّه مسعود صد و هفت سوره است كه سى و پنجم آن بنام ( حواميم مسبّحات ) با سين و جيم نوشته است و سوره ى پنجاه و پنجم بنام حواريون است و فاتحه و معوّذتين در اين فهرست ديده نمىشود . و ابن نديم در فهرست از ابن شاذان و او از ابن سيرين نقل كرده كه عبد اللَّه مسعود فاتحه و معوّذتين را در قرآن خود نمىنوشت و در دنباله ى اين مطلب از فضل بن شاذان از اعمش نقل كرده كه او گفت در قرائت ابن مسعود حمسق است يعنى بدون ( ع ) چون قرآن اين طور است ( حم عسق ) و پس از اين نوشته است : محمد بن اسحق گفت كه چندين قرآن ديده\r\n","description":"","footnote":"","page_name":" مقدمه 23 ","page_number":24},
  {"content":"\r\nاست كه نويسندگان آن گفته‌اند از مصحف ابن مسعود است ولى هيچيك از آنها با هم متّفق نبود تا اينجا سخن ابن نديم بود .\r\nاكنون ميگوئيم : قرآن منسوب بابن عباس صد و چهارده سوره است و سوره ى بيست و دوّم آن بنام اعمى نوشته شده است پس به اين نتيجه ميرسيم : فهرستهائى كه به اين پنج قرآن منسوب به اين اشخاص نوشته شده است نشان مىدهد كه اين نظم نوشته هاى قرآن بوسيله ى همان نويسندگان عثمان معيّن شده و نظمهاى ديگر منسوخ شده است .\r\n\r\n8 - نقطه گذارى و علامت مميزه\r\nتاريخ القرآن زنجانى : نقل كرده‌اند كه قبل از اسلام نقطه گذارى مرسوم بوده است چون بكتابهاى قديمى كه دست يافته‌اند آثار نقطه روى حروف با و يا و نظائر آنها بوده است ولى بعد بتدريج آن را ترك كرده‌اند تا اينكه در دوره ى خلافت عبد الملك مروان به آن اقدام شد اينك تفصيل آن :\r\nقرآنهائى كه در زمان عثمان بفرمان او نوشتند نقطه نداشته ولى علامتهائى داشته براى تشخيص لغات مختلفى كه صحابه به آن قرائت ميكردند و مردم در موقع خواندن قرآن باشتباه ميافتادند كه اين كلمه و همانند آن را ( ننشزها ) با زا بخوانند يا با راء بى نقطه يا اين كلمه را ( لِمَنْ خَلْفَكَ ) بفا بخوانند بمعنى از عقب تو يا با قاف بخوانند يعنى كسى كه آفريد تو را و از اين جهت مردم زياد به خواندن غلط دچار شدند بخصوص در عراق كه از مردمان مختلف آنجا جمع شده بودند تصحيف و غلط در قرآن زياد شد امير عراق حجّاج بن يوسف خواست از اين اختلاف جلوگيرى كند دستور داد بنويسندگان خود كه علامتهائى براى تميز حروف متشابه وضع نمايند و آنها دو نفر شاگردهاى عبد اللَّه مسعود بودند نصر بن عاصم ليثى و يحيى بن يعمر عدوانى كه اين دو نفر پس از انديشه و جستجو كه اين عمل مخالف با دين نمىباشد اقدام كردند به اين طريق كه امروز مرسوم است .\r\n","description":"","footnote":"","page_name":" مقدمه 24 ","page_number":25},
  {"content":"\r\n\r\n9 - وضع حركات براى حروف قرآن\r\nگفتيم قرآن هيچ علامت نداشت نه نقطه و نه زير و زبر و فقطَّ به همان آشنائى به زبان صحيح ميخواندند . در تاريخ القرآن زنجانى است كه نتيجه آميزش ملل مختلف و بيگانگى اشخاص از زبان عرب موجب اختلاف در تلفّظ و غلط در قرائت شد بطورى كه در زمان زياد بن ابيه والى عراق شنيدند كه مردى در بصره اين آيه را ( انّ اللَّه بري من المشركين و رسوله ) با زير لام ميخواند كه معنى آن زبردار است كه مقصود اين است : خداوند و پيغمبرش از مشركين بيزار هستند اين جمله احساس شنونده را تحريك كرده و به زياد بن ابيه مطلب را در ميان نهاد و نقل كرده اند كه ابو اسود دئلى در كوچه اى ميگذشت شنيد كه كسى آيه را اين جور ميخواند و بعضى نقل كرده‌اند . كه زياد بن ابيه مايل بود كه از هرج و مرج تلفّظ جلوگيرى كند و بأبى الاسود پيشنهاد كرد كه براى حركات حروف علامت معيّن نمايد او چون قرآن عثمان علامت نداشته و اصحاب پيغمبر در قرآن خود علامت نميگذاشتند اين عمل را خلاف سنّت شمرد و از قبول پيشنهاد زياد خوددارى كرد زياد براى اقناع ابو الاسود امر كرد مردى در سر راه او نشسته و خود را به خواندن قرآن مشغول كند كه او هنگام عبور اين غلط بگوشش برسد در هر صورت ميگويند چون ابو الاسود اين غلط را شنيد گفت :\r\nخداى گرامىتر استكه از پيغمبر خود بيزار باشد و به زياد بن ابيه گفت : حاضرم كه براى تلفّظ حروف قرآن علامت معيّن كنم . زياد براى كومك به او سى نفر را معين كرد او از ميان آنها يك نفر از عبد القيس را انتخاب نمود و دست اندر كار شد و گفت : مصحف را بردار و هر وقت من لبهايم را در تلفّظ بازكردم يك نقطه روى حرف بگذار و چون لبها را ديدى كه فرود آوردم نقطه اى در زير حرف بگذار و چون در تلفّظ حرف لبهايم بر هم چسبيد يك نقطه در ميان حرف بگذار و اگر تلفّظ از بينى و حلقم بود اين را با دو نقطه\r\n","description":"","footnote":"","page_name":" مقدمه 25 ","page_number":26},
  {"content":"\r\nعلامت بگذار : پس از اين دستور به آرامى قرآن را ميخواند و آن مرد هم طبق دستور نقطه گذارى مىنمود و چون صفحه اى تمام ميشد ابو الاسود در آن تجديد نظر ميكرد تا يك قرآن تمام علامت گذارى و داراى اعراب شد به شكل نقطه و بعد از آن مردم مدينه براى حروف مكرّر يعنى مشدّد بجاى تشديد علامتى سه دندانه به شكل كمان اختراع كردند كه دو گوشه ى آن به طرف بالا بود . در اين موقع كه علامت مميّزه ى حروف متشابه نقطه معيّن شد و نشانه ى حركات هم نقطه معيّن شد ، براى اينكه اين دو علامت از هم جدا باشد . نقطه اى كه براى اعراب و حركت حروف بود برنگ سرخ مينوشتند و آنچه براى تميز حروف متشابه بود برنگهاى مختلف غير سرخ مينوشتند . و ابو عمرو گفته است نقطه گذارى قرآن برنگ سياه موجب تغيير رسم مصحف عثمان است و بايد مانند قرآنهاى مردم مدينه همزه ها را برنگ زرد بنويسند و مردم ( دانيه ) كه از شهرهاى اندلس است از چهار رنگ استفاده ميكردند . سياه براى حروف . سرخ براى حركات به صورت نقطه ، زرد براى همزه ، سبز براى الف وصل . اين بود خلاصه اى از فصل دهم تاريخ القرآن زنجانى .\r\n\r\n10 - هفت قارى مشهور بقراء سبعه\r\nبا تلخيص و اختصار از تاريخ القرآن زنجانى و فهرست ابن نديم . بواسطه ى شدت اهتمام مسلمين بقرائت عموم مردم قارى قرآن شمرده ميشدند يعنى قرآن را ميدانستند چه بواسطه ى سواد خواندن و نوشتن يا فراگرفتن آيات از حفظ البتّه در نتيجه ى اين اهتمام ، مردم ، عالم به قرآن شدند و قرآنها و ساير علوم مربوط به قرآن بتدريج زياد شد و ليكن هفت نفر در مدت متجاوز از صد سال كه از اواسط قرن اوّل تا اواخر قرن دوّم هجرى است مشهور شدند بعنوان قارى قرآن و آنها را قراء سبعه مينامند . در علَّت شهرت اين هفت نفر به اين عنوان دو جهت نقل كرده‌اند يكى اينكه با اطَّلاع از ساير علوم دينى بر خلاف ديگران همانند خود كه بحديث يا فقه يا لغت مشغول ميشدند اينها خود را منحصر بقرائت\r\n","description":"","footnote":"","page_name":" مقدمه 26 ","page_number":27},
  {"content":"\r\nو تعليم قرآن كردند جهت ديگر اينكه شدت اهتمام اين چند نفر بفراگرفتن جورى بوده كه روى هر يك كلمه ى آن متوقف ميشدند تا با دقّت تمام ياد ميگرفتند بعد كلمه ى ديگر را . ولى گمان ميرود اين شهرت چند موجب داشته است 1 - خوشى صوت 2 - اطلاع كامل بر اقسام قرائت و قواعد به ترتيب 3 - آهنگ خاص جالب كه موجب رجوع مردم به آنها بوده است براى قرائت 4 - انحصار وقت و آمادگى براى مراجعت مردم در قرائت 5 - شهرت بديندارى و امانت و علم كه موجب توجّه مردم به آنها شده و از مطالعه ى تاريخ زندگىشان اين مطلب به خوبى آشكار مىشود كه در مدّت قريب به صد و چهل الى پنجاه سال اول اين چند نفر به كار قرائت و تعليم قرآن بجهات فوق مشهور شدند و اين لقب و شهرت را به همان جهت تاريخ براى آنها باقى گذاشت چنان كه امروز هم مىبينيم با بودن علماى حديث و تفسير يك نفر بعنوان قارى قرآن مشهور مىشود بواسطه ى انحصار كارش بتعليم قرآن با اطلاع از اقسام قرائت و حسن صوت .\r\n\r\nاينك اسامى و مختصرى از تاريخ اين هفت نفر\r\n1 - عبد الله بن عامر يحصبى مشهور بابن عامر كه در سال بيست و يك هجرى متولَّد شده و در خلافت عمر بن عبد العزيز خليفه ى مشهور اموى امام جماعت در مسجد جامع اموى بود و خليفه به او اقتدا ميكرده است او از تابعين است يعنى زمان پيغمبر را درك نكرده ولى از اصحاب با نعمان بن بشير و واثله بن اسقع مصاحبه كرده است و گفته اند كه او قرآن را از عثمان فراگرفته كه او هم از پيغمبر ص فراگرفته است 2 - عبد الله بن كثير كه در سال چهل و پنج هجرى متولَّد شده و سال صد و بيست وفات كرده است و قرآن را نزد عبد اللَّه بن سايب مخزومى خوانده كه عبد اللَّه از ابىّ بن كعب و عمر بن خطاب فراگرفته و آن دو نفر هم از حضور مقدّس پيغمبر ص استفاده كرده‌اند گويند عبد اللَّه بن كثير مردى موقّر با چشمانى شهلا و ريشى سفيد و بلند بوده و بسيار تنومند و با وقار و فصيح و بليغ بوده است او در مكّه پيشواى قرائت و استاد فن بوده كه كسى را ادّعاى\r\n","description":"","footnote":"","page_name":" مقدمه 27 ","page_number":28},
  {"content":"\r\nبرابرى با او نبوده است .\r\n3 - ابو بكر عاصم بن ابى النّجود بن بهدله كه در سال صد و بيست و هفت هجرى وفات كرده است و او قرائت را از ابى عبد الرّحمن عبد اللَّه حبيب سلمى ياد گرفته كه عبد اللَّه نزد حضرت على و عثمان و ابى بن كعب و عبد اللَّه مسعود و زيد بن ثابت قرآن را قرائت نموده است گويند عاصم داراى آهنگى خوب بوده است در قرائت و هم فصاحت داشته و هم تجويد قرائت و خليل بن احمد نحوى مشهور در باره ى او گفته است مردى شايسته و صالح و ثقه بود گويند در حال احتضارش اين آيه را تكرار ميكرد ( ثُمَّ رُدُّوا إِلَى اللَّه مَوْلاهُمُ الْحَقِّ ) .\r\n4 - زبّان بن علاء بن عمّار مشهور بابي عمرو بن علا كه گفته‌اند : در سال شصت و هشت هجرى متولَّد شده و در صد و پنجاه و چهار وفات كرده است او عالم مشهور در لغت و علوم عرب است و بامانت و ديانت و تقوى مشهور بوده است و قرآن را نزد ابو جعفر زيد بن قعقاع و حسن بصرى و جماعتى ديگر خوانده كه حسن از خطان و ابو العاليه ياد گرفته و ابو العاليه شاگرد عمر و ابىّ بن كعب بوده است . از سفيان بن عيينه حكايت كرده اند كه گفت پيغمبر را در خواب ديدم عرض كردم : قرآن را بقرائتهاى مختلف ميخوانند من بكدام قرائت بخوانم ؟ فرمود بقرائت ابو عمر علاء . ابن خلَّكان نوشته است . صحيح آنست كه . ابو عمرو نام او است و اشتباه كرده‌اند كه نام او را زبّان و يا غير آن گفته‌اند .\r\n5 - نافع بن عبد الرحمن بن ابى نعيم ليثى كه در سال هفتاد هجرى متولَّد شده و در سال صد و شصت و نه وفات كرده است او اصفهانى بوده است و هفتاد نفر از تابعين را ملاقات كرده است و از آنها قرآن را فراگرفته است مانند ابو جعفر عبد الرّحمن بن هرمز اعرج و مسلم بن جندب كه اعرج شاگرد عبد اللَّه عباس و ابو هريره بوده و آنها نزد ابىّ بن كعب قرائت كرده‌اند . نوشته‌اند كه در مدينه او پيشواى قارئين قرآن بوده است و بعد از تابعين در يادگرفتن قرآن مردم به او توجّه داشته‌اند و بيش از هفتاد نفر قرآن را\r\n","description":"","footnote":"","page_name":" مقدمه 28 ","page_number":29},
  {"content":"\r\nاز او ياد گرفته‌اند .\r\n6 - حمزه حبيب بن عماره ى زيات تيمى كه در سال هشتاد هجرى متولَّد شده و در سال صد و پنجاه و شش وفات كرده است . او قرآن را نزد سليمان بن مهران اعمش خوانده كه او نزد يحيى بن وثاب اسدى خوانده و او نزد علقمة بن قيس خوانده و او از عبد اللَّه مسعود فراگرفته كه عبد اللَّه هم در خدمت پيغمبر قرائت نموده است . گفته‌اند :\r\nحمزه در كوفه بعد از عاصم و اعمش پيشواى مردم در قرائت بوده است . او مردى ثقه و عارف بعربيت و علم تجويد بوده است . بقدرى متواضع و زاهد بوده است كه در زمان خودش همانندى نداشته است حمزه پيله ور بوده از عراق روغن بحلوان مىبرده و از آنجا پنير و گردو بكوفه وارد ميكرده است ميگويند چون شيخ او اعمش او را ميديد ميگفت اين حبر قرآن است يعنى دانشمند و عالم به آن است . نقل كرده‌اند حمزه ميگفته است . من حرفى از كتاب خدا نخواندم مگر با آثار و اخبار نبوى .\r\n7 - كسائى ابو الحسين على بن حمزه ى نحوى ايرانى كه از اولاد ايرانى و از اهل سواد عراق يعنى روستاى آنجا بوده است و قرآن را نزد حمزه ى سابق الذّكر خوانده است و چهار مرتبه آن را نزد او دور كرده است در سال صد و نوزده هجرى متولَّد شده و در صد و هشتاد و نه وفات كرده است . از ابو بكر بن انبارى حكايت كرده‌اند : كسائى داناترين مردم بوده بقرائت قرآن يعنى لغات مشكله ى آن و نحو و اقسام قرائت آن ميدانسته است و مردم بقدرى نزد او انبوه ميشدند كه فراگرفتن از او ممكن نميشد و او همه را نشانده و خود بر كرسى نشسته و مشغول به خواندن ميشد و آنها ضبط نموده بطورى كه آغاز و انجام كلام را نگاهدارى ميكردند اگرچه در وسط آيه بود گفته‌اند كه در زمان خودش راستگوتر از او كسى نبود . اين قرّاء شاگردانى هم داشته‌اند كه مشهور شده‌اند بقارى قرآن و بعضى شاگرد با واسطه و راوى آنها بوده‌اند مانند حفص قارى مشهور كه در تفاسير اسمش زياد برده مىشود او شاگرد عاصم است كه نوشته‌اند آيه ها را پنج پنج از استاد خود فراگرفته است و اين قرائت ابو حفص از عاصم بوسيله ابو عبد الرحمن سلمى منتهى\r\n","description":"","footnote":"","page_name":" مقدمه 29 ","page_number":30},
  {"content":"\r\nمىشود به حضرت امير المؤمنين على و مانند خلاد كه او بواسطه از حمزه فراگرفته و قارى مشهورى شده است و ابن نديم در فهرست براى هر يك از قرّاء يك يا چند راوى و شاگرد معرّفى كرده است .\r\n\r\n11 - معنى انزل القرآن على سبعة احرف\r\nبطوريكه در چند صفحه پيش اشاره كرديم اين جمله از پيغمبر نقل شده است و در مقدّمه ى تفسير طبرى است : مقصود از اين جمله اختلاف لغت و تلاوت است چون بروايات ثابت شده است كه عبد اللَّه مسعود و ابىّ بن كعب و عمر در قرائتى اختلاف كردند و پيغمبر قرائت هر سه نفر را تصويب كرد و فرمود : دستور دارم كه قرآن را بهفت حرف بخوانم و معلوم است كه اين اختلاف و اجازه در اصل تلاوت بود است نه در قرائتى كه موجب تغيير معنى باشد مصطفى رافع در كتاب اعجاز القرآن نوشته است . مراد از ( حرف ) لغات مختلف عرب است و مقصود از اين جمله اين است كه : هر يك از قبايل عرب مىتوانند كلمات را بلغت و لهجه ى مخصوص خود تلفّظ كنند . بعضى از علما گفته‌اند : من در وجوهى كه موجب اختلاف لغتها و تلفّظهاى عرب مىشود دقيق شده‌ام آنها را هفت نوع يافته‌ام بدون كم و زياد و قرآن به همه ى آن وجوه نازل و تلفّظ شده است .\r\n1 - تبديل كلمه به كلمه ى ديگر مثل - حوت و سمك و عهن و صوف 2 - تبديل حرف بحرفى ديگر مثل - تابوت و تابوه 3 - تقديم و تاخير در كلمه مثل سلب زيد ثوبه و سلب ثوب زيد و يا تقديم و تاخير در حرف كلمه مثل - افلم ييأس و افلم يأيس بتقديم همزه بر يا و تأخير آن 4 - زياد كم كردن حرف مثل - مالى و سلطانى ، و ماليه و سلطانيه ، با ثبوتهاى آخر كلمه و سقوط آن 5 - اختلاف حركات در اصل كلمه مثل - لا تحسبنّ با فتح و كسر سين 6 - اختلاف حركت آخر كلمه ( مثل - ما هذا بشر و بشرا با رفع و نصب 7 - تفخيم و اماله كه اختلاف در لحن است نه در اصل لغت و تفخيم نزد فصحاى عرب بهتر و مشهورتر\r\n","description":"","footnote":"","page_name":" مقدمه 30 ","page_number":31},
  {"content":"\r\nاست و ما نظير اين مطلب در بحث از جمع و تدوين قرآن هم نوشته‌ايم . آلوسى در مقدّمه تفسير خود : بيست و يكنفر از اصحاب پيغمبر روايت كرده‌اند كه آن حضرت فرموده است : قرآن بر هفت حرف نازل شده است و عثمان بر منبر گفت براى خاطر خدا هر كس از پيغمبر اين جمله را شنيده است ( انّ القرآن انزل على سبعة احرف كلَّها شاف كاف ) از جاى بلند شود و بقدرى آن مردم كه بلند شدند زياد بودند كه نشد بشمارند عثمان گفت من هم شهادت مىدهم كه اين را پيغمبر فرمود . و براى اين جمله چند معنى گفته‌اند :\r\n1 - كنايه است كه قرآن معانى زياد دارد و همه قابل علم و فهم است 2 - مقصود تعدّد قراءات است 3 - مقصود الفاظ مختلف در يك معنى است مثل هلَّم تعال اقبل 4 - طرز تلفّظ يك حرف است كه مشدّد يا ادغام شود يا تخفيف شود و يا مقصور و يا ممدود باشد 5 - مقصود تعدّد مطالب است مثل محكم و متشابه ناسخ و منسوخ و خاصّ و عام و امر و نهى و اباحه و وعد وعيد و ارشاد و پند و عبرت 6 - مقصود بلغات مختلف هفتگانه است كه اگرچه بلغت قريش نازل شده است ولى براى آسانى بقبائل ديگر عرب اجازه داده شده است كه بلهجه ى خود تلفّظ كنند و بخوانند .\r\n\r\n12 - فواتح سور يا حروف مقطَّع اوائل سوره ها\r\nچند سوره ى قرآن با حروف مقطَّع شروع شده است كه در فهم معنى و مقصود اقوال و عقايد مختلف نقل كرده‌اند اينك مختصرى از آن :\r\nتاريخ طبرى از عكرمه : الم حم اشاره است بختم سوره ى پيش و علامت است كه سوره اى تازه شروع مىشود . تاريخ القرآن زنجانى نقل از كتاب تهذيب الاسماء و اللَّغات محي الدّين بن شرف نووي متوفّى بسال 678 هجرى قمرى .\r\nابن عبّاس گفته است . نامهاى خدا است كه به آن سوگند ياد كرده است .\r\nقتاده گفت : نامهاى قرآن است و نيز گفته‌اند : نامهاى خدا است حضرت\r\n","description":"","footnote":"","page_name":" مقدمه 31 ","page_number":32},
  {"content":"\r\nصادق ع فرمود : نام محمد است مجاهد گفته است : آغاز سوره ها است .\r\nطنطاوى در اوّل تفسير الجواهر خود شرحى در اين مطلب نوشته است : از قديم رمز و اشاره جزء مقاصد عاليه بشر بوده است مثلا يهود حروف ابجد را كنايه از اعداد قرار داده‌اند . الف را يك و با را دو و همچنين تا آخر ( چنان كه ما هم اين حساب را داريم و در كتابهاى قديم زياد به كار ميبردند ) و مسيحيهاى شام و مصر و رم حروف يونانى را رموز دينى خود قرار داده‌اند مثلا كلمه ى ( اكسيس ) را رمز اين جمله قرار داده‌اند .\r\n( يسوع المسيح ابن اللَّه المخلص ) . چون كلمات ( ايوس ) بمعنى ( يسوع ) است و ( كرستوس ) بمعنى مسيح است و ( ثيو ) اللَّه است و ( ايوس ) بمعنى ابن است و ( ثوتير ) بمعنى مخلص است پس همزه ى اوّل كلمه ( اكسيس ) بجاى كلمه ى ( ايسسوس ) است و كاف كه حروف دوّم آنست بجاى كلمه ى ( كريستوس ) است و سين كه حرف سوّم آنست بجاى كلمه ى ( ثيو ) است كه در تلفّظ ثا تبديل بسين شده است ياء كه حرف چهارم است بجاى كلمه ى ( ايسوث ) است و سين دوّم كه آخر است بجاى كلمه ( ايسوث ) است كه ثا در تلفّظ تبديل بسين شده است مثل اوّل پس كلمه ى ( اكسيس ) رمز اختصارى اين جمله يونانى است ( ايسوس كرستوس ثيوايوس ثوتير ) يا مختصر اين جمله ى عربى است ( يسوع المسيح ابن اللَّه المخلص ) و چون اين كلمه ى ( اكسيس ) كه رمز اختصارى است در زبان يونانى بمعنى ماهى است خود ماهى بمناسبت اينكه اسمش رمز اختصارى مقدّس است موجودى مقدّس شمرده شده است و رمزى دينى قرار داده شده است پس در نتيجه ى قرار دادن حروف را رمز براى يك جمله و باز قرار دادن حيوان را رمز براى آن جمله معلوم مىشود كه تعبيرات رمزى در نظر آن مردم ارزش زياد داشته است و دانشمند انگليسى سموئيل مونيخ گفته است : در گورهاى قديمى رم شكل ماهى كوچك كه از استخوان و چوب ساخته شده است زياد ديده مىشود .\r\nچون مسيحىها مرسوم داشته‌اند كه ماهى با خود داشته باشند براى تبرّك و نشانه ى به اين رمز مبارك پس براى تناسب با افكار ملَّتهاى مختلف كه قرآن با آنها سر و كار دارد لازم است به همان روش كه پسند آنها است و با آن مأنوس هستند و\r\n","description":"","footnote":"","page_name":" مقدمه 32 ","page_number":33},
  {"content":"\r\nمحفوظ مىشوند با آنها گفتگو و رفتار شود و چون يهوديها و مسيحيها با رمز آشنا و علاقه مند بودند قرآن براى جلب نظر آنها يك عدّه از سوره ها را با رمز شروع كرده است . و چقدر فاصله است ميان رموز قرآن با رموز يهود و نصارى و تناسب اين دو دسته مانند علم شخص عاقل است با بچه ، يا دانشمندان با عوام مردم . لطيفه : ابن عباس گفت : ابو ياسر بن اخطب به پيغمبر رسيد و آن حضرت مشغول تلاوت اين آيه بود ( الم ذلِكَ الْكِتابُ لا رَيْبَ فِيه ) پس از او برادرش حيي بن اخطب و كعب بن اشرف رسيدند و آن حضرت را سوگند دادند كه آيا اين كلمات را از ايمان مىگويد ؟ آن حضرت فرمود ، به همين گونه به من نازل شده است حيي بن اخطب گفت : اگر راست بگوئى من مدّت بقاى دين تو را ميدانم و چگونه دينى را بپذيرم كه خودش مىگويد مدّت دوام آن هفتاد و يك سال است ( چون با حساب حروف ابجد « الم » هفتاد و يك مىشود ) آن حضرت خنديد : او گفت : مگر غير اين هم هست ؟ فرمود . بلى ( الر ) گفت : اگر راست بگوئى مدّت حكومت دين تو دويست و سى و يك سال است آيا ديگرى هست ؟ فرمود . ( المر ) سخن به اين جا كه رسيد حيي گفت ما اصلا ايمان نمىآوريم و نمىفهميم كدام گفته ى تو را بپذيريم ؟ برادرش ابو ياسر گفت :\r\nو ليكن من شاهدم كه پيغمبران ما خبر داده‌اند : اين دين در دنيا حكومت خواهد كرد و مدّت آن را معيّن نكرده‌اند و اگر محمّد راست بگويد بعقيده ى من در همه ى اين مدّتها دين او باقى خواهد بود و همگى بلند شدند و گفتند : كارهاى تو موجب سرگردانى ما شده است و نمىدانيم كدام يك را بپذيريم ؟ از اين گفتگو معلوم مىشود حساب جمل در نظر يهود آن روز بسيار معمول بوده است كه از شنيدن حروف فورا عدد معيّن از آن مىفهميدند كه اينها رمزى است بوسيله ى حروف پس به اين روش رمز براى آن روز لازم بوده است تا مردم به اندازه ى فهم خود آن را بسنجند و از آن نتيجه بگيرند و اين حروف رموزى است كه در آفرينش نمونه ى آن يافت مىشود زيرا :\r\nچهارده حرف مقطع در بيست و نه سوره ى قرآن آمده است و عدد چهارده در موجودات زياد\r\n","description":"","footnote":"","page_name":" مقدمه 33 ","page_number":34},
  {"content":"\r\nديده مىشود :\r\n1 - منازل قمر چهارده در بروج جنوبى و چهارده در بروج شمالى است 2 - استخوانهاى بدن عدّه ى زياد حيوانات در هر يك از پشت و كمر و دست و پا چهارده پارچه است 3 - حيوانات دم بلند مهره هاى دم آنها چهارده پارچه است .\r\n4 - در بال مرغها عدد پرهاى بزرگ وسيله ى پرش چهارده است پس اوائل سوره ها رمزى است از عدد قسمتهاى عمده ى جاندارهاى بزرگ جثّه و تقسيمات فلكى .\r\nمجمع البيان و ديگران از تأويل القرآن ابو مسلم نقل كرده‌اند : مقصود از اين حروف آن است كه . اين حروف اصل كلمات عرب است و قرآن از اين حروف فراهم شده است پس اگر مىتوانيد مانند آن از حروف و كلمات زبان خودتان بياوريد .\r\nطبرى از قول عدّه اى نقل كرده است : مشركين با يك ديگر قرار گذارده بودند هرگاه پيغمبر مشغول قرائت قرآن بشود آواز بلند كنند و دست بزنند و سوت بكشند تا مردم آواز آن حضرت را نشنوند چنان كه اين آيه حكايت از آن قرارداد مىكند . ( لا تَسْمَعُوا لِهذَا الْقُرْآنِ وَالْغَوْا فِيه ) براى جلوگيرى از اين عمل آنها پيغمبر با حروف مقطَّع سوره را آغاز مىكرد تا به گوش آنها تازه باشد و بى اختيار ساكت شوند و به آن گوش بدهند و چون در اوّل مرتبه گوش دادند زيبائى و جالب بودن كلام آنها را مجذوب كرده از قرارداد خود فراموش نموده و تا به آخر متوجّه به آن بودند و در دلها تأثير مىكرد .\r\nامام فخر رازى در كتاب تفسير خود بنام مفاتيح الغيب مشهور به تفسير كبير بيست و يك معنى براى اين حروف نقل كرده است 1 - سعيد بن جبير گفته است : حروف الر ، حم ، ن مجموع حروف الرّحمان است كه ما مطَّلع نيستيم چطور تركيب مىشود و چه معنى ميدهد و همچنين در بقيّه 2 - قفّال گفته است .\r\n","description":"","footnote":"","page_name":" مقدمه 34 ","page_number":35},
  {"content":"\r\nاسم سوره ها است چون عرب رسم داشته است حروف را اسم شخص قرار دهد مثل لام كه نام مردى از بنى طى بوده است و پسرش مشهور بوده بحارثه بن لام طائى و نيز پول نقد را ( عين ) مىنامند و ابر را ( غين ) مينامند و ماهى را ( نون ) ناميده اند و كوه را قاف گفته‌اند . 3 - نام خدا است و روايت شده است كه مىشنيدند على ( ع ) مىگفت : يا ( حم عسق ) و يا ( كهيعص ) 4 - ضحاك گفته است . بعضى از آنها رمز نام خدا است و بعضى رمز از چند نام است مثل ( الم ) كه الف كنايه از اللَّه و لام كنايه از جبرئيل است و ميم كنايه از محمد است و مقصود آنست كه خدا بوسيله ى جبرئيل قرآن را به محمد فرستاد و بقيه ى معانى كه امام نوشته است و هم ديگر مفسّرين از همين دسته مطالب است .\r\nمستشرقين اروپا كه با قرآن سر و كار پيدا كرده‌اند بفكر فهم معنى اين حروف بوده‌اند چنان كه در نشريه ى تير ماه 1331 از مجلَّه ى مهر آقاى على اصغر حكمت پنج وجه از آن را نقل كرده است . 1 - تولد كه مستشرق مشهور آلمانى گفته :\r\nاين حروف معنى خاصّ ندارد و فقطَّ پيغمبر مىخواسته كلماتى از امّ الكتاب كه در لوح محفوظ ثبت شده است بخاطر بياورد 2 - بوئر گفته : اين حروف از بعضى اسامى كه در همان سوره هاست استخراج شده است . مثل ق از القلم و طسم از طور سينا و موسى 3 - عده اى گفته‌اند : نام اختصارى صاحبان قرآنهاى اوّليه بوده كه در اوّل يا آخر سوره ها ثبت بوده است پس از آن كه آن نسخه ها را بولايات برده و از آن استنساخ كرده‌اند آنها را جزء قرآن پنداشته و ثبت كرده‌اند مثلا طه در قرآن طلحه بوده و ميم سوره متعلَّق بمغيره و ها سوره ى متعلَّق بابو هريره و س نسخه سعد وع در نسخه ى عثمان بوده است 4 - بلاشه ى فرانسوى گفت : بتقليد از اخبار و علماى يهود كه از حروف مقطع اسامى و معانى خاصّى استخراج مىكردند و در قرآن آورده شده است . اين تعبير شباهت دارد به آنچه ما از ابن عبّاس نقل كرديم در محاوره ى حيى بن اخطب و ابو ياسر با پيغمبر كه مفسّرين نوشته‌اند و شايد از تفاسيرى كه\r\n","description":"","footnote":"","page_name":" مقدمه 35 ","page_number":36},
  {"content":"\r\nاين را نوشته‌اند اقتباس شده است 5 - اسپرنگر اطريشى از اين حروف استخراج يك جمله اى كرده است و گفته : طسم اشاره است به اين جمله ( لا يَمَسُّه إِلَّا الْمُطَهَّرُونَ ) و نظاير اين جمله ها . آنچه به نظر خودم رسيد : گاهى براى نمايش كمال قدرت و اعجاز . سخنگو با حروفى مقطَّع بدون معنى خاصّ آغاز سخن شده است با اينكه اگر بانسجام و سلامت كلام نيفزوده نقصى نرسانده است و اين خود اعجاز خاصّى است در بلاغت كه بوسيله ى آغاز بحروف بدون معنى سخنى با كمال شيوائى به گوش مردم برسد كه ديگران از مانند آن بمانند .\r\n\r\n13 - تفسير گويان و تفسير نويسان\r\nفهرست ابن نديم مقاله ى اوّلى ص 5 نام كتابهائى كه در تفسير قرآن نوشته شده است :\r\n1 - كتاب الباقر محمّد بن علىّ بن الحسين ( ع ) كه ابو الجارود زياد بن منذر رئيس جاروديّه ى زيديّه از آن حضرت روايت كرده است و در مقاله ى پنجم ص 203 فهرست نوشته است حضرت امام باقر ( ع ) فرمود . خدا لعنت كند ابو الجارود را كه كور دل و كور چشم است و محمّد بن سنان گفته است . ابو الجارود تا پيش از مرگش شراب مىخورد و با مردم كافر و بىدين دوست بود 2 - كتاب تفسير ابن عبّاس كه حميد ابن قيس از ابى نجيح او از مجاهد و او از ابن عبّاس روايت كرده‌اند 3 - تفسير ابو حمزه ى ثمالى است كه از اصحاب سجّاد ( ع ) بوده است و از مردان نجيب و قابل اعتماد و حضور حضرت باقر ع را هم درك كرده است 4 - تفسير عكرمه است كه از ابن عبّاس روايت كرده است .\r\nابن نديم در حدود چهل و پنج كتاب از اشخاص نام ميبرد كه يكى هم تفسير طبرى است و ديگرى تفسير آياتى كه در باره ى اشخاص معيّن نازل شده است تأليف هشام كلبى پس از آن در حدود بيست موضوع مختلف عنوان مىكند كه در هر يك از\r\n","description":"","footnote":"","page_name":" مقدمه 36 ","page_number":37},
  {"content":"\r\nآنها چند كتاب از اشخاص اسم ميبرد مثل معانى قرآن مشكلات قرآن لغات قرآن اجزاء قرآن حروف وقف و ابتداء ناسخ و منسوخ ، نزول احكام و مطالب متفرّق ديگر قرآن كه در حدود دويست و ده كتاب است در آخر آن نوشته است : تا اين تاريخ كه شنبه اوّل شعبان سيصد و هفتاد و هفت است اين مقاله را تمام كردم .\r\nآداب اللَّغة جرجى زيدان : مشهور است كه اوّل نويسنده ى تفسير مجاهد متوفّاى بسال يك صد و چهار بود ما چند نسخه در كتابخانه ى مصر ديديم از تفسير منسوب بابن عباس و گمان نداريم تفسير مدوّن از ابن عبّاس باشد آنچه از مقدّمه ى اين تفسير بدست ميآيد آنست كه اين كتاب روايت منقول از او است نه آنكه در زمان خودش تدوين شده است و امّا تفسير مجاهد در دست نيست و شايد همان تفسير ابن عبّاس باشد كه مجاهد روايت كرده است . و اين تفسير اين طور آغاز مىشود ، ( اخبرنا عبد اللَّه الثّقة بن المأمون الهروي قال اخبرنا عماد الدّين عبد المجيد الهروى قال اخبرنا على بن اسحاق السّمرقندى عن محمد بن مروان عن الكلبي عن ابي صالح عن ابن عبّاس قال ) خودم در مدينه كتابى خريدم بنام ( تنوير المقباس من تفسير ابن عباس ) كه آن را نسبت ميدهد بابى طاهر محمّد بن يعقوب فيروز آبادى صاحب قاموس متوفّاى سنه ى 817 هجرى و اوّل آن چنين است : تفسير ابن عبّاس بسم اللَّه الرحمن الرحيم و صلَّى اللَّه على سيّدنا محمّد و آله اجمعين اخبرنا عبد اللَّه الثّقه ابن المأمون الهروى قال اخبرنا ابى قال : اخبرنا ابو عبد اللَّه قال : اخبرنا ابو عبد اللَّه محمود بن محمّد الرازى قال : أخبرنا عماد بن عبد المجيد الهروي قال : اخبرنا على بن اسحاق السّمرقندى عن محمد بن مروان عن الكلبي عن ابي صالح عن ابن عبّاس قال - و شايد اين همان تفسيرى باشد كه جرجى زيدان در كتابخانه ى مصر ديده و در آداب اللَّغه نوشته است چون سلسله ى روات آن مختلف نيست و فقط چند نفر را ؟ نقل نكرده است كه در اين كتاب نقل شده است و در آغاز سوره ى بقره نوشته است . ( و باسناده عن عبد اللَّه\r\n","description":"","footnote":"","page_name":" مقدمه 37 ","page_number":38},
  {"content":"\r\nابن المبارك قال : حدّثنا علىّ بن اسحاق السّمرقندى ) و بقيّه ى روات همانهائى هستند كه در اوّل نوشته است و در آغاز هر سوره بجاى نام سوره به اين عبارت سوره را معرّفى مىكند سوره اى كه در آن آل عمران گفته شده است سوره اى كه بقره در آن ياد شده است سوره اى كه زنان در آن ياد مىشود و باز از سوره ى مائده ببعد نوشته است . و از سوره اى كه مائده در آن ياد مىشود و همچنين در بقيّه به اين عبارت نوشته است . ( و من السّورة الَّتي يذكر فيها ) و در همه ى سوره ها پس از بسم اللَّه نوشته است ( و باسناده عن ابن عبّاس ) در تاريخ چاپ اين كتاب نوشته است ( الطبعة الثانية 1370 هجرى و 1901 ميلادى ) و چون تاريخ چاپ اين كتاب قريب چهل سال پس از فوت جرجى زيدان است باحتمال قوى همان باشد كه او نوشته است .\r\nكشف الظنون باب التاء ص 298 . ملا كاتب چلپى مشهور بحاج خليفه در كتاب كشف الظَّنون مفسّرين را چند طبقه كرده است : طبقه ى اوّل دو دسته هستند دسته ى اول اصحاب پيغمبر كه تفسير گفته‌اند و نقل كرده‌اند ولى ننوشته‌اند اول اين طبقه خلفا هستند كه از اوّل و دوّم و سوّم بسيار كم نقل شده است و از چهارم كه علىّ ( ع ) بوده است زياد نقل شده است ابن مسعود گفته است . قرآن بر هفت حرف نازل شده كه براى هر حرفى ظاهرى است و باطنى و على ع تمام آنها را مىدانست « 1 » دوّم از اين طبقه عبد اللَّه بن مسعود است كه سال 32 در مدينه وفات كرد و آنچه از او نقل شده است بيشتر است از آنچه از علىّ ( ع ) نقل شده .\r\nسوّم از اصحاب پيغمبر كه مفسّر بوده‌اند عبد اللَّه بن عبّاس است او در طائف بسال شصت و هشت وفات كرد ترجمان قرآن و رئيس مفسّرين است آنچه از او نقل كرده‌اند همه ى آنها معتبر و مورد اطمينان نيست از همه ى آنها معتبر و صحيحتر رشته و سلسله ى ناقلين على بن ابى طلحه ى هاشمى است كه در سال يك صد و چهل و سه\r\n\r\n","description":"","footnote":"\r\n( 1 ) ( مشهور است كه ابن عباس پيشواى مفسرين علوم خود را از آن حضرت فراگرفته است )\r\n","page_name":" مقدمه 38 ","page_number":39},
  {"content":"\r\nوفات نموده است و بخارى در كتاب صحيح خود او را معتبر دانسته و به او اعتماد كرده است و سلسله ى معتبر ديگر كه از ابن عباس نقل تفسير كرده‌اند سلسله ى قيس بن مسلم كوفى است كه در سال صد و بيست وفات نموده است و او از عطاء بن السائب نقل تفسير كرده است و هم سلسله ى معتبرى كه از ابن عباس روايت كرده‌اند طريقه ى ابن اسحاق صاحب سيره است ( يعنى نويسنده ى كتاب سيره و روشهاى پيغمبر « 1 » ) رشته ى ديگر كه از ابن عباس نقل تفسير كرده‌اند سلسله ى روايت كلبى است از ابى صالح كه موهون است و غير معتبر و اين كلبى بنام محمد و كنيت ابو نصر مشهور بوده پسر سائب است و بسال يكصد و چهل و شش در كوفه وفات كرده است و در بعضى از سلسله هاى روايت كلبى محمّد بن مروان سدى كوچك است كه در سال يكصد و هشتاد و شش وفات نموده است و آنچه حديث به اين وسيله نقل شده است دروغ است و بس « 2 » و باز از رشته هائى كه نقل تفسير از ابن عباس كرده‌اند رشته ى مقاتل بن سليمان بن بشر ازدى است كه در سال يكصد و پنجاه مرده است او هم نامعتبر است و بواسطه ى عقايد و افكار پليدش از سلسله ى كلبى نامعتبرتر است و بىارزشتر و نيز از سلسله هاى نقل از ابن عباس رشته ى ضحاك بن مزاحم كوفى است كه در سال يكصد و دو وفات كرده است ولى او نه خودش ابن عباس را ملاقات كرده است و نه در آنچه\r\n\r\n","description":"","footnote":"\r\n( 1 ) ولى ابن نديم در كتاب فهرست محمد بن اسحاق بن يسار را كه در سال صد و پنجاه مرده است مطعون و دروغگو دانسته است شايد منظور حاج خليفه همان شخص است چون صاحب سيره فقط همان است و دو نفر بنام ابن اسحاق و صاحب سيره سراغ نداريم و عجب كه در سلسله ى ناقلين تفسير از ابن عباس مجاهد را نام نبرده است در صورتى كه مجاهد از شاگردهاى مشهور و معتبر او است\r\n( 2 ) اين سدى غير از ابو محمد اسماعيل بن عبد الرحمان كوفى متوفاى حدود يك صد و بيست و هشت هجرى است كه ما در معرفى رجال تفسير از او نام برده‌ايم .\r\n","page_name":" مقدمه 39 ","page_number":40},
  {"content":"\r\nنقل كرده است سند معرّفى نموده كه از چه كسى شنيده است و اگر در رشته هاى نقل شده از ضحّاك بشر بن عماره باشد آن حديث ضعيف و بىاعتبار است و همچنين اگر در سلسله ى منقول از او جرير باشد باز آن حديث ضعيف و نامعتبر است چون جرير شخصى بوده است كه بگفته هايش اعتماد نبوده و حديث او را قبول نمىكرده‌اند .\r\nچهارم - از اصحاب پيغمبر ص كه نقل تفسير از آنها شده است ابيّ بن كعب است كه در سال بيستم و يا غير آن سال وفات نموده است و نسخه اى بزرگ از او باقى مانده بوده است كه آن را ابو جعفر رازى روايت كرده بوده است از ربيع بن انس از ابو العاليه كه او از خود ابيّ بن كعب نقل كرده است و تمام اين اشخاص معتبر هستند و احاديثى كه بوسيله ى اين سلسله از ابىّ نقل شده است صحيح و راست است اين ابى ابن كعب يكى از چهار نفرى است كه در زمان پيغمبر قرآن را جمع كردند او از همه ى اصحاب بهتر قرائت قرآن ميكرد و او را بزرگ و آقاى قارئين قرآن مىدانستند .\r\nپنجم - عدّه ى ديگر از اصحاب پيغمبر بوده‌اند كه از آنها هم تفسير نقل شده است ولى كم : 1 - انس بن مالك كه سال نود و يك در بصره مرده است 2 - ابو هريره عبد الرّحمن بن صخر كه در مدينه سال پنجاه و هفت مرده است 3 - عبد اللَّه بن عمر ابن الخطاب كه سال هفتاد و سه در مكّه مرده است 4 - جابر بن عبد اللَّه انصارى كه سال هفتاد و چهار در مدينه وفات كرده است 5 - ابو موسى عبد الرّحمان بن قيس اشعرى كه بسال چهل و چهار مرده است 6 - عبد اللَّه بن عمرو بن عاص سهمى كه سال شصت و سه مرده است او يكى از چند نفر عبد اللَّه نام است كه چون دوران اصحاب پيغمبر به آخر رسيده بود و بيشتر آنها مرده بودند اين عده مركز علم و دانش بودند « 1 »\r\n\r\n","description":"","footnote":"\r\n( 1 ) و همين عبد اللَّه پسر عمر و عاص مشهور است كه از پيشقدمهاى در نوشتن كتاب است و از او كتابى در تاريخ يا حديث نقل كرده‌اند و تا آن وقت مسلمين بفكر نوشتن مطالب نبودند و به قرآن و حديث اكتفا ميكردند .\r\n","page_name":" مقدمه 40 ","page_number":41},
  {"content":"\r\n7 - زيد بن ثابت انصارى كه نويسنده ى پيغمبر ص بوده است و در سال چهل و پنج وفات كرده است .\r\nدسته ى دوّم از اين طبقه تابعين هستند كه خود حضور پيغمبر نرسيده‌اند ليكن از اصحاب پيغمبر استفاده و نقل كرده‌اند آنها هم به چند رشته تقسيم مىشوند :\r\nرشته اوّل : اصحاب ابن عبّاس كه علماى مكّه بوده‌اند : 1 - مجاهدين جبير مكّى كه در سال صد و سه « 1 » وفات كرده است او گفته است : سى نوبت قرآن را بر ابن عباس عرضه كردم ، شافعى و بخارى او را معتبر دانسته و آنچه نقل كرده است صحيح شمرده‌اند 2 - سعيد بن جبير كه در سال نود و چهار مرده است 3 - عكرمه مولاى ابن عباس متوفّاى سال صد و پنج 4 - طاوس بن كيسان يمانى كه بسال صد و شش در مكّه وفات كرده است 5 - عطاء بن ابى رباح مكّى كه در سال صد و چهارده مرده است .\r\nرشته دوّم - اصحاب ابن مسعود كه از او استفاده و نقل تفسير كرده‌اند و آنها علماى كوفه بوده‌اند : 1 - علقمة بن قيس متوفّاى سال صد و دو 2 - اسود بن يزيد كه بسال هفتاد و پنج مرده است 3 - ابراهيم نخعى كه در سال نود و پنج وفات كرده است 4 - شعبى متوفّاى صد و پنج .\r\nرشته ى سوّم - اصحاب و شاگردهاى زيد بن اسلم هستند . 1 - عبد الرحمان ابن زيد 2 - مالك بن انس .\r\nرشته ى چهارم - عدّه ى ديگرى هم از تابعين هستند كه تفسير مىگفته‌اند و از آنها نقل شده است . 1 - حسن بصرى متوفّاى سال صد و بيست و يك 2 - عطاء ابن سلمه ميسره ى خراسانى 3 - محمد بن كعب قرظى متوفّاى سال صد و هفده 4 - ابو العاليه رفيع بن مهران رياحى كه بسال نود هجرى مرده است 5 - ضحّاك بن\r\n\r\n","description":"","footnote":"\r\n( 1 ) ظاهرا صد و چهار باشد و عدد سه غلط كتاب است\r\n","page_name":" مقدمه 41 ","page_number":42},
  {"content":"\r\nمزاحم 6 - عطيّة بن سعيد عوفى متوفّى سال صد و يازده 7 - ربيع بن انس 8 - سدّى 9 - قتاده بن دعامه ى سدوسى متوفّاى سال صد و هفده .\r\nطبقه ى دوّم - از مفسرين كسانى هستند كه كتاب در تفسير نوشته و گفتار اصحاب و تابعين را در كتاب خود نقل كرده‌اند مانند سفيان بن عيينه ، وكيع بن جرّاح ، شعبة بن حجّاج ، زيد بن هارون ، عبد الرّزاق علىّ بن ابى طلحه ، ابن جرير ، ابن ابى حاتم ، ابن ماجه ، حاكم ، ابن مردويه ، ابو الشّيخ بن حبّان ، ابن منذر .\r\nطبقه ى سوّم - كسانى كه در كتاب تفسير خود مطالب متنوّع نوشته‌اند و آنچه نقل كرده‌اند بدون سند نوشته و نام گويندگان اصلى را ذكر نكرده‌اند مثل ابو اسحاق زجّاج ، ابو على فارسىّ ، و مكّى بن ابى طالب و ابو العبّاس مهدوى .\r\nطبقه ى چهارم - آنهائى كه پس از طبقه ى سوّم بكتابهاى خود اقوال متعدّد نقل كرده‌اند و از آنجا آميزش صحيح بنا صحيح آغاز شد و هر كس آنچه بنظرش پسند آمد نوشت بدون توجّه بصحّت و فساد آن مطلب بواسطه ى اعتماد بگفتار گذشتگان چنان كه سيوطى گفته است : در تفسير اين جمله ( غَيْرِ الْمَغْضُوبِ عَلَيْهِمْ وَلَا الضَّالِّينَ ) ده قول ديده‌ام در صورتى كه منقول از پيغمبر و اصحاب و تابعين فقط يك معنى است به اين جور : نه يهود و نصارى .\r\nطبقه پنجم - عدّه اى در نوشتن تفسير بقسمتهاى مختلف علوم توجّه كردند و هر كس از هر فنى كه مطَّلع بود آن را مهمّ دانست و پنداشت قرآن براى فنّ و رشته ى تخصّص او نازل شده است مثلا زجّاج و واحدى همّت خود را به كار برده‌اند براى نقل اقوال نحويها و نوشتن قواعد نحو ، ثعلبى نقل اخبار و قصّه ى گذشتگان را عمده ى كار خود در نوشتن تفسير قرار داده بدون توجّه بدرستى و نادرستى آنها . و قرطبى فقطَّ بنقل احكام فقه و استدلالهاى فقها پرداخته است بدون ارتباط به آيه . و بخصوص امام فخر رازى كتاب تفسير خود را پر كرده است از گفتار و ردّ و اشكال حكما و متكلَّمين كه مربوط بتفسير نيست و همه چيز در كتاب او هست . و بلقينى گفته است : امبرها به كار بردم تا عقايد معتزله\r\n","description":"","footnote":"","page_name":" مقدمه 42 ","page_number":43},
  {"content":"\r\nرا از تفسير كشّاف زمخشرى بيرون كشيدم مثلا در اين آيه ( فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فازَ ) گفته است فوز يعنى بهره اى بالاتر از بهشت و مقصودش از ( بهره ى بالاتر از بهشت ) ديدار خدا است كه آنها معتقدند خدا در عالم ديگر ديده مىشود . و از مطالب نامربوط تفسير نويسان گفتار منسوب بابو طالب مكّى است در كتاب قوت القلوب تفسير اين آيه ( إِنْ هِيَ إِلَّا فِتْنَتُكَ ) يعنى اين گرفتارى از جانب تو است و در دنباله ى آن گفته است زيان خدا بمردم بيش از همه چيز است و هم نظرهائى كه در قرآن شده است بدون مجوّز و دلالت نقلى و يا دلالت لفظى از خود قرآن مثل تفسير محمود بن حمزه ى كرمانى در دو جلد بنام عجايب و غرايب كه حقيقتا عجايب و غرايب است مثلا در اين آيه ( رَبَّنا وَلا تُحَمِّلْنا ما لا طاقَةَ لَنا بِه ) يعنى خدايا فوق طاقت بر ما بار منه ، گفته است مقصود از فوق طاقت عشق است . و ديگرى از تفسير نويسان گفته است مقصود از ( مِنْ شَرِّ غاسِقٍ إِذا وَقَبَ ) آلت شرم و مردى است .\r\nتا اينجا از طبقه بندى كشف الظَّنون نقل كردم پس از اين طبقات تفسير نويسها نام عدّه اى از كتابهاى تفسير اشخاص را نوشته است از مفسّرين اوّل مثل عكرمه و مجاهد و ضحاك تا قرن يازدهم هجرى در حدود سيصد و پنجاه كتاب نام ميبرد كه معرّفى بعضى از آنها مناسب با هدف ما مىباشد . اينك عدّه اى از آنها را بطورى كه او نوشته است نقل ميكنيم : 1 - تفسير ابن جريح با جيم اوّل و آخر بنام عبد الملك فرزند عبد العزيز اموى مكّى متوفّاى سال صد و پنجاه 2 - تفسير ابن عباس كه مختصر است و ممزوج 3 - تفسير سفيان بن عيينه كه ثعلبى نقل كرده است « 1 » 4 - تفسير مقاتل بن سليمان بن بشر ازدى كه بسال صد و پنجاه وفات كرده است 5 - تفسير ادفوى محمد بن على بن احمد مقرى نحوى كه بسال سيصد و هشتاد و هشت مرده است و كتابى بنام الاستغناء فى علم القرآن در مدّت دوازده سال در يكصد و بيست مجلَّد نوشته است\r\n\r\n","description":"","footnote":"\r\n( 1 ) فهرست ابن نديم مرگ او را در سال صد و نود و هشت نوشته است\r\n","page_name":" مقدمه 43 ","page_number":44},
  {"content":"\r\n6 - تفسير زيد بن اسلم عدوى مدنى متوفّاى سال سى و شش 7 - تفسير مواهب عليه تأليف حسين بن على كاشفى واعظى كه حدود نهصد هجرى وفات كرده است و بطوريكه فرزندش در بعضى كتابهاى خود نوشته است . فارسى در يك جلد و در دست رس مردم است و ابو الفضل محمد بن ادريسى بدليسى آن را بتركى ترجمه كرده است « 1 » 8 - تفسير خلف بن احمد فرمانرواى سيستان كه بسال سيصد و نود و نه وفات كرده است و از بزرگترين كتابهاى تفسير است 9 - تفسير ابى بكر عتيق بن محمّد هروى كه فارسى است و در زمان الب ارسلان سلجوقى نوشته است « 2 » 10 - اسباب النزول كه اوّل كتابى است در سبب نزول آيات نوشته شده است تأليف علىّ بن مدينى متوفّاى سال دويست و سى و چهار 11 - تفسير خواجه محمّد پارسا محمّد بن محمود حافظى بخارى متوفّاى سال هشتصد و سى و دو كه فارسى است از جزو بيست و نهم و سىام چند سوره تفسير شده است 12 - عبد اللَّه بن ابى جعفر رازى بنام ضياء القلوب نوشته است و بقول ثعلبى در كتاب الكشف و البيان از مفسّرين قديم است 13 - تفسير شعبة بن حجّاج بصرى متوفّاى سال صد و شصت 14 - تفسير كلبى محمّد بن سائب مشهور بكلبى كه بابن عبّاس منتهى مىشود 15 - تفسير ابو الحجّاج مجاهد بن جبير مكّى متوفّاى سال صد و چهار كه از او به چند طريق نقل شده است . 1 - ابن جريج 2 - ابن ابى نجيح 3 - ليث . 16 - تفسير امام علىّ بن ابى طلحه والبى كه از ابن عبّاس نقل كرده است .\r\nو در حرف تاء ص 343 نوشته شده است : تنوير المقباس فى تفسير ابن عبّاس در\r\n\r\n","description":"","footnote":"\r\n( 1 ) اين تفسير در سه جلد است كه خود آن را دارم و در اين كتاب از آن نقل كرده‌ام .\r\nبنام تفسير حسينى .\r\n( 2 ) تفسير ديگرى بنام سورابادى ياد مىكند به اين عنوان الشيخ الامام الزاهد ابى بكر عتيق بن محمد و هو فارسى اوله : الحمد للَّه الذى باسمه تصحيح الامور الخ ( يك سال قبل وزارت فرهنگ تفسيرى از مقبره شيخ جامى در تربت جام در نزديكى حد خراسان و افغانستان بنام تفسير سورابادى بدست آورده و اقدام بطبع و نشر آن كرده است ) .\r\n","page_name":" مقدمه 44 ","page_number":45},
  {"content":"\r\nچهار جلد تأليف ابى طاهر محمد بن يعقوب فيروز آبادى متوفّاى سال هشتصد و هفده « 1 » دائرة المعارف فريد وجدى حرف فاء ص 286 اوّل تفسيرى كه در دسترس مردم قرار گرفت كتاب منسوب بابن عبّاس متوفّاى سال شصت و هشت هجرى است كه در مصر سال هزار و دويست نود چاپ شده است و بعد از آن تفسير طبرى متوفّاى سال سيصد و ده بعد از آن تفسير غريب القرآن ابى بكر محمّد بجستانى است كه در سال سيصد و سى وفات كرده است بعد از آن تفسير امام حافظ ابو اللَّيث نصر محمّد سمرقندى است متوفّاى سال سيصد و هفتاد و پنج .\r\nترجمه ى اعجاز القرآن - مصطفى رافعى بقلم عبد الحسين ابن الدّين : ابو على اسوارى كه داستان سرائى بليغ بود سوره ى بقره را تا سى و شش سال تفسير كرد و هنوز تمام نشده بود كه از دنيا رفت و پاره اى اوقات يك آيه را چند هفته تفسير ميكرد و هيچ سستى در او راه نمىيافت و ( ارنست رنان ) گفته است : در يكى از كتابخانه هاى اندلس كه سوخته است تفسيرى در سيصد جلد وجود داشته است غير از رساله هائى كه در حلّ بعضى مشكلات قرآن و در اطراف برخى از موضوعات آن تأليف گشته كه از حد و حصر بيرون است و جز خداوند كسى به دو آگهى ندارد و آنچه در قسمتهاى مختلف قرآن نوشته شده است عدد آن را خدا داند .\r\nالشيعه و فنون الاسلام ص 11 اوّل كسى كه تفسير نوشت سعيد بن جبير تابعى بود چنان كه سيوطى در اتقان از قتاده نقل كرده است و ابن نديم در فهرست نام او را برده است و قبل از او ديگرى را نام نبرده است كه تفسير نوشته باشد و شهادت او در سال شصت و چهار بوده است و ديگر از تفاسير كه شيعه نوشته‌اند كتاب جابر بن يزيد جعفى است كه امام در فن تفسير بوده است و مطالب خود را از امام باقر ع گرفته است\r\n\r\n","description":"","footnote":"\r\n( 1 ) ليكن جلد چاپى موجود كه پيشتر نوشته‌ايم بنام تنوير المقباس من تفسير ابن عباس فقط در يك جلد با سيصد و نود و هشت صفحه ى وزيرى است شايد كلمه ى مقياس با يا بمعنى اندازه و ( فى ) بجاى ( من ) غلط كتاب باشد چون جلد چاپى موجود ( مقباس ) بباى يك نقطه است از قبس بمعنى روشنى .\r\n","page_name":" مقدمه 45 ","page_number":46},
  {"content":"\r\nو اين تفسير غير از تفسير امام باقر است كه ابن نديم از آن حضرت نقل كرده است و گفته است آن را ابو الجارود زياد بن منذر از آن حضرت نقل و تدوين كرده است .\r\nدائرة المعارف بستانى حرف تا ص 170 . براى تفسير شش تعريف كرده است اينك دو تعريف آن 1 - علم بمطالبى كه موجب شود شناسائى بكلام اللَّه از امر و نهى و غير آن 2 - ابو الخير گفته است علمى است كه بحث مىشود در آن از نظم قرآن به اندازه ى طاقت بشرى با مطابقه ى با قواعد عربى و نيز او نوشته است : مقدّمات آن علوم عربى است و اصول كلام و اصول فقه و جدل و غير ذلك و اختلاف است كه آيا جايز است بحث و كنجكاوى در تفسير قرآن يا نه ؟ بعضى گفته‌اند جايز نيست اگرچه شخصى به تمام علم مربوط به قرآن مطَّلع باشد مگر اينكه نتيجه ى بحث منتهى شود بگفتار و حديث پيغمبر ( ص ) ديگرى گفته است جايز است براى كسى كه عالم باشد بعلومى كه مفسّر محتاج است و آن پانزده علم است .\r\nو سيوطى از ابو بكر واسطى نقل كرده است : قرآن به پنجاه لغت از لغتها و زبانهاى قبايل مختلف عرب نازل شده است و از همه ى اين لغات در قرآن موجود است مثل احقاف - بلغت ثعلب - بمعنى رمال ( قَوْماً بُوراً ) بلغت عمان بمعنى هلاك شده . مسطورا . بلغت حمير بمعنى مكتوب سفها بلغت كنانه بمعنى جهال . اينك نمونه اى از آن :\r\nكلمه بلغت بمعنى كلمه بلغت بمعنى رفث مذحج عمل جنسى باؤا جرهم مستوجب شدند املاق لخم گرسنگى نحله قيس غيلان فريضه كلّ سعد العشيره عيال و غير اين لغات كه بسيار در قرآن آمده است و آنكه علم تفسير را مقرّر كرد مالك « 1 » بن انس بود كه بطريقه ى نقل سند و مدرك معيّن كرده است و نوشتن و دانستن اين\r\n\r\n","description":"","footnote":"\r\n( 1 ) آنچه تفحص شد تفسيرى بنام مالك بن انس از كسى نقل نشده است جز در رجال ميرزا محمد كه نوشته است : او كتابى داشته است ولى معلوم نيست در حديث يا فقه يا چيز ديگر بوده است .\r\n","page_name":" مقدمه 46 ","page_number":47},
  {"content":"\r\nعلم واجب كفائى است « 1 » و اينكه مشهور است : قرآن بلغت قريش نازل شده است مقصود اكثر لغات آن است نه تمام قرآن و صد و بيست كلمه معرّب در قرآن است كه عرب از زبانهاى غير عربى گرفته و مناسب با زبان خود متحوّل كرده است . دنباله ى مطلب بستانى :\r\nتفسير در نظر مسيحيها آن است كه معانى كتابهاى آسمانى و الفاظ و عبارات و احتمالات و رموز و غير آن آشكار شود و در نظر آنها بهترين و عاليترين فنون ، تفسير كتب مقدّس است و از قديم همّت داشته‌اند بر تكميل و درستى تفسير كتب آسمانى كه بلغتهاى مختلف بوده است و اختلاف مفسّرين آنها زياد است و كسى منكر نيست كه فرق مختلف آن كتابها را تفسيرهاى مختلف كرده‌اند متقدّمين آنها كوشش ميكرده اند براى تفسير قوانين و قواعدى مقرّر و مراعات شود ولى از آن نتيجه نگرفته‌اند مثلا در قرن دوّم ميلاد اكليمنضس اسكندرى قانونى وضع كرد : مفسّر بايد اوّلا معانى مجازى كتاب مورد تفسير را بداند . ثانيا شريعتهاى منسوب بموسى چهار معنى دارد ثالثا - هر شريعتى از شرايع موسى متضمّن معنى نبوّت آينده است رابعا - لازم است براى هر كتاب مقدّس و آسمانى يك معنى در نظر بگيريم كه از فكر ما دور است تا اينكه بيشتر در آنها مطالعه و دقّت كنيم . خامسا معنى حقيقى كتاب آسمانى فقطَّ ما را بايمان ساده رهبرى مىكند و امّا معنى مجازى ممكن است تا بالاترين درجه ى حكمت فكر و ايمان ما را بالا ببرد در مرتبه ى ششم تقليد نورى است كه در تفسير معنى كتب آسمانى لازم است از آن بهره مند شويم .\r\nمقدّمه تفسير طبرى : عجب دارم از كسى كه بىاطَّلاع از تفسير و تأويل قرآن مىخواند چگونه از آن محظوظ مىشود ؟\r\n\r\nمعرّفى مختصر از عدّه اى\r\nكه نام آنها را بعنوان نقل تفسير در اصل كتاب ياد كرده‌ايم نقل از فهرست ابن نديم و تاريخ ابن خلكان و رجال و غيره :\r\n\r\n","description":"","footnote":"\r\n( 1 ) يعنى اگر كسى مطلع به آن بود بر ديگران دانستنش لازم نيست .\r\n","page_name":" مقدمه 47 ","page_number":48},
  {"content":"\r\nاوّل - اعمش ابو محمد سليمان بن مهران كوفى ، مشهور باعمش ، پدرش از مردم دماوند بوده است و او در شكم مادر بود كه بكوفه مهاجرت كردند آنجا متولَّد شد . سمعانى در كتاب انساب خود گفته است . او را در كوفه نظير زهرى در حجاز ميدانستند از اصحاب پيغمبر ص عبد اللَّه بن ابى اوفى را ملاقات كرده و از او يك حديث نقل كرده است . ولى بزرگان تابعين را ديده و از آنها استفاده كرده است . عدّه ى زيادى از علما شاگرد او بوده‌اند مثل سفيان ثورى ، حفص بن غياث و ديگران . او بظرافت و خوشطبعى مشهور است .\r\nابن خلَّكان ج 1 ص 301 : هشام بن عبد الملك خليفه ى اموى نزد او فرستاد كه چيزى در معايب علىّ و فضائل عثمان بنويس او خوددارى كرد و مردم اصرار كردند عاقبت نوشت : اگر تمام معايب مردم روى زمين را در علىّ جمع باشد به تو ضررى ندارد و اگر تمام خوبيها و مزاياى اخلاقى مردم جهان را عثمان ميداشت براى تو سودى نداشت مواظب خود باش كه از حدود وظيفه ات تجاوز نكنى . تولَّد او را در سال شصت و يك مرگش را در سالهاى صد و چهل و هفت نوشته‌اند .\r\nدوّم ابو مسلم محمّد بن بحر الاصفهانىّ - فهرست ابن نديم ص 196 . مردى سخندان و نويسنده و عالم بعلم كلام بود در بحث و جدل توانا ، كتاب جامع التأويل لمحكم التّنزيل بمذهب معتزله در تفسير قرآن نوشته كه مفصّل است و بزرگ و ديگر مجموعه ى رساله هاى او است از كتاب تفسيرش امام فخر زياد نقل كرده است و ما هم هر جا مقتضى بوده است نقل كرده‌ايم . معلوم مىشود مردى روشن و باريك بين و خوش فكر بوده است اين عبارت فهرست ( و كان علىّ بن عيسى يصفه و يشتاقه ) استفاده مىشود كه معاصر و يا مقارن زمان او بوده است يعنى از دويست و نود و هفت تا سيصد و هشتاد و پنج هجرى قمرى كه مدّت زندگى ابن نديم است .\r\nسوّم - ابى بن كعب - رجال ميرزا محمّد استرابادى : او از هفتاد نفرى بود كه در عقبه ( تپه اى سر راه مكّه بمدينه ) با پيغمبر بيعت كردند و نويسنده ى وحى بود و در زمان عمر وفات كرد او گفت : امروز آقا و بزرگ مسلمين از دنيا رفت .\r\n","description":"","footnote":"","page_name":" مقدمه 48 ","page_number":49},
  {"content":"\r\nاسد الغابه : واقدى گفته است : پس از هجرت اوّل نويسنده ى پيغمبر ص ابىّ بوده است و اگر او نبود زيد بن ثابت مىنوشت و پيغمبر فرمود : ابىّ از همه ى شما بهتر قرآن مىخواند و در وفات او اختلاف است از سال 19 هجرى تا 20 و 22 و 32 نوشته‌اند چون گفته‌اند : در خلافت عثمان او را ديده‌اند .\r\nچهارم - ابن جريج « 1 » ابو خالد عبد الملك بن عبد العزيز بن جريج :\r\nلغتنامه ى دهخدا حرف همزه ص 289 : او متولَّد سال هشتاد و در سالهاى صد و چهل و نه تا پنجاه و يك وفات كرده است از علماى مشهور صدر اوّل است و از غير عرب و از موالى بنى اميّه است مولد او مكّه ى مكرّمه و همانجا پرورش يافته و سفرى بعراق كرده و به خدمت منصور خليفه رسيده است گويند : او اوّل كسى است از مسلمانان كه تصنيف كتاب كرد و سپس ديگران به دو اقتدا كردند و بقول ديگر اوّل مصنّف اسلام ابو رافع هرمز كاتب امير المؤمنين على عليه السّلام است . ليكن ابن نديم در مقاله ى ششم كتاب فهرست ص 307 نوشته است : سليم بن قيس هلالى از اصحاب امير المؤمنين علىّ بود . حجّاج بن يوسف او را تعقيب كرد كه بكشد او فرار كرد و بابان بن ابى عيّاش پناهنده شد در دم مرگ بأبان گفت : اى برادرزاده ( تعبير اعراب است در موقع اظهار كمال مهربانى ) بواسطه ى اين مدّت پذيرائى بر من حق دارى . پس از آن شرحى از كارهاى پيغمبر و آن دوران گذشته نقل كرد و كتابى به او داد كه همان كتاب سليم بن قيس هلالى مشهور است و فقطَّ ابان بن ابى عيّاش آن را نقل كرده و ديگرى از او غير از ابان نقل نكرده است و اوّل كتابى كه از شيعه نمودار شد اين كتاب بود .\r\nپنجم - براء بن عازب - از مردم مدينه و اصحاب پيغمبر است و چون پس از وفات پيغمبر در ( سقيفه ى بنى ساعده ) كه بازارى بوده است مركز تجمّع ، خليفه معيّن كردند عدّه اى بر اين عمل اعتراض كردند و از تسليم بحكومت ابى بكر خوددارى كردند يكى از آنها همين براء بن عازب است و تا دوران خلافت حضرت علىّ عليه السلام و يا بعد از آن هم زنده بوده است و در اواخر خلافت عمر نابينا شده است .\r\n\r\n","description":"","footnote":"\r\n( 1 ) ابن خلكان ج 1 ص 405 چاپ مصر قديم : جريج بضم جيم و فتح را و سكون - الباء المثناة من تحتها و بعدها جيم ثانيه .\r\n","page_name":" مقدمه 49 ","page_number":50},
  {"content":"\r\nششم - حسن بصرى - او را از بزرگان تابعين شمرده‌اند كه در علم و زهد و فصاحه يگانه ى زمان خود بوده است ابن خلكان در جلد اوّل ص 180 نوشته است : در سال يك صد و سه هجرى عمرو بن هبيره ى فزارى در خلافت يزيد بن عبد الملك مروان حاكم عراق و خراسان شد شعبى و محمّد بن سيرين و حسن بصرى را احضار كرد و گفت : خداوند يزيد بن عبد الملك را خليفه خود قرار داد و از مردم پيمان گرفته است از او اطاعت كنند و من هم مسئول پيمان هستم و با اين قدرت كه مىبينيد مأمورم كرده است باجراى امر خدا كه خود عهده دار آن هست شما را در اين كار چه نظر است ؟ ابن سيرين و شعبى جواب با ترس و تظاهر دادند . از او پرسيد تو چه ميگوئى ؟ گفت : اى پسر هبيره بترس از خدا كه اطاعت يزيد ميكنى و نبايد از يزيد بترسى براى اطاعت از خدا كه خدا شرّ يزيد را از تو بگرداند و يزيد نتواند از عذاب خدا آسوده خاطرت كند به زودى از اين فراخناى قصر بتنگناى قبر سرازير خواهى شد آنجا عمل نيك تو وسيله ى نجات تو خواهد بود و بس ، بدان كه نمىتوان نافرمانى خدا كرد براى فرمان يك فرد مخلوق ، عمرو بن هبيره بهر سه ى آنها احسان كرد و بهره ى حسن از دو نفر ديگر بيشتر بود در آخر خلافت عمر متولَّد شد و در اوّل سال يك صد و ده از دنيا رفت در روز مرگش براى مشايعت جنازه نماز جماعت مسجد جامع بصره تعطيل شد كه مردم مشغول بودند و كسى در مسجد نبود و تا آن تاريخ نماز جماعت جامع بصره تعطيل نشده بود .\r\nهفتم - زهرى - محمد بن مسلم بن عبد اللَّه از قبيله ى بنى زهره بن كلاب و از اهل مدينه است او از تابعين است كه ده نفر از اصحاب پيغمبر را ديده و از آنها استفاده نموده است و نزد علماى حديث گفتارش معتبر است و مشهور . عدّه ى زياد از پيشوايان اين فن از او نقل حديث كرده‌اند و او از حضرت زين العابدين حديث نقل كرده است در كتابهاى رجال و هدية الاحباب مرحوم قمّى وفات او را در سال يك صد و بيست و چهار هجرى نوشته‌اند « 1 » .\r\n\r\n","description":"","footnote":"\r\n( 1 ) حرف زا ص 147\r\n","page_name":" مقدمه 50 ","page_number":51},
  {"content":"\r\nهشتم - زيد بن ثابت - بطورى كه در جمع و تدوين قرآن نوشتيم او را نويسنده ى قرآن در زمان پيغمبر دانسته‌اند كه از همه بيشتر در حضور پيغمبر بوده و قرآن را بامر آن حضرت نوشته است و ابو بكر او را وادار بجمع قرآن كرد . طبقات ابن سعد ج 2 ص 115 : اسماعيل بن ابان وراق نقل كرد كه زيد بن ثابت گفت وارد بر پيغمبر شدم براى نوشتن چيزى كه دستور فرمايند فرمود : قلم را در پشت گوشت بگذار كه زود تر مطلب را بخاطرت آورد و از تنبلى در كار ما نعت مىشود . عمر زيد بن ثابت را در مسافرتها كفيل و جانشين خود ميكرد و ميگفت : بواسطه ى حديثهائى كه در نزد او يافت مىشود و ديگران اطلاع ندارند احتياج مردم به او زياد است قبيصة بن ذويب گفت : زيد بن ثابت بمدينه اوّل شخص بود در قضاوت و فتوى و فرائض و قرائت در تمام مدّت خلفا و پنج سال پس از وفات على عليه السّلام تا سال چهل و پنج كه از دنيا رفت چون او را دفن كردند ابن عباس اشاره بقبر كرد و گفت : اين گونه علم نابود مىشود كه كسى چيزهائى ميداند و ديگران نميدانند و با خود بگور ميبرد . ابو هريره در مرگ او گفت : عالم اين امّت مرد و شايد ابن عبّاس جانشين او بشود .\r\nنهم - سدّى - ابو محمد اسماعيل بن عبد الرّحمان كوفى از مفسّرين معروف قديم است مرحوم قمّى در هدية الاحباب نوشته است : از ابن حجر نقل شده است كه او را متّهم بانتساب و تمايل به شيعه كرده بودند و مشهور براستگوئى و درستى در گفتار بوده است و سدّى با صداى جلو سين و تشديد دال ( هر دو بىنقطه ) منسوب بسده است بمعنى سكّو بمناسبت اينكه روى سكوى در مسجد كوفه روسرى زنان ميفروخته است به اين نام مشهور شده است و در حدود يك صد و بيست و هشت هجرى وفات كرده است و اين غير از سدّى نامعتبر است كه تقريبا پنجاه سال بعد از اين تاريخ وفات كرده و در ضمن نام تفسير نويسان ياد شده است .\r\nدهم - سعيد بن مسيّب - ابن خلَّكان ج 1 ص 291 : او را بزرگ تابعين ميگفتند كه از طبقه ى اوّل بوده است و عالم بفقه و حديث باورع و تقوى و عدّه اى از اصحاب پيغمبر\r\n","description":"","footnote":"","page_name":" مقدمه 51 ","page_number":52},
  {"content":"\r\nو زوجات آن حضرت را ملاقات نموده و اخذ حديث از آنها كرده است . گفته‌اند : مدّت پنجاه سال با وضوى عشا فريضه ى صبح انجام ميداد او خود گفته است : چهل نوبت بحجّ رفتم و چون بولايت عهد وليد و سليمان پسرهاى عبد الملك مروان خليفه ى اموى تسليم نشد حاكم مدينه او را پنجاه تازيانه زد و در بازار مدينه بگرداند . مرگ او را از سال نود و يك تا صد و پنج هجرى باختلاف نوشته‌اند .\r\nيازدهم - ضحّاك بن مخلَّد - دائرة المعارف بستانى ج 2 ص 208 . ابو عاصم - النبيل ضحّاك بن مخلَّد شيبانى بصرى از تابعين بوده است و كسانى را ملاقات كرده است كه آنها اصحاب پيغمبر را ديده و از آنها استفاده كرده‌اند او از عدّه ى زيادى استفاده و استماع حديث كرده است و هم عدّه زيادى از او و همگى متّفق بر جلالت و حفظ و اعتماد بر او بوده‌اند ، بقدرى متديّن بوده است كه خود گفته است : از روزى كه دانستم غيبت حرام است تا كنون غيبت كس نكردم گفته‌اند . روزى در حوزه ى درس ابن جريج بود فيلى مهيب آوردند كه همه براى تماشاى او رفتند او مجلس درس را ترك نكرد استادش پرسيد تو چرا نرفتى ؟ گفت آن را عوض است و اين را نه ، ابن جريج گفت . ( انت - النبيل ) يعنى تو مردى نجيب و با فضيلت هستى از آن بعد هر وقت براى درس حاضر ميشد ابن جريج ميگفت . ( جاء النبيل ) و مشهور شد بابو عاصم النبيل . لغتنامه ى دهخدا حرف ض ص 18 - وى بمكّه متولَّد شد سال صد و بيست و دو هجرى و سپس ببصره رفت و در آنجا سكونت گزيد تا سال دويست و دوازده درگذشت او شيخ حفّاظ حديث بعصر خويش بود . از حضرت جعفر صادق ع و ابن جريج و اوزاعى و ابن ابى عروبه استماع حديث كرده است . در كتاب مناقب احمد بن حنبل از عبد اللَّه بن احمد نقل شده است . دسته اى از علماى حديث بمجلس درس ضحّاك رفتند او گفت : شما علم نداريد و در ميان شما آدم فهميده ديده نمىشود و آنها را مذمّت ميكرد آنها گفتند ميان ما هم مرد عالم يافت مىشود گفت :\r\nكى ؟ گفتند الساعه ميآيد ، چون پدرم آمد گفتند : اين است چون او را ديد گفت جلو بيا احمد گفت زشت است از روى دوش مردم ردّ شدن ضحّاك گفت ( هذا من فقهه ) يعنى\r\n","description":"","footnote":"","page_name":" مقدمه 52 ","page_number":53},
  {"content":"\r\nاين از عقل و فهم او است راه بدهيد تا بيايد ، راه دادند آمد و در جلو خودش نشاند و چندين مطلب از او پرسيد و جواب شنيد آنگاه ابو عاصم ضحّاك گفت . اين از دوابّ روى زمين نيست از دابّه هاى دريا است به او گفتند : يحيى بن سعيد در باره ى تو حرف مىزند و بد ميگويد گفت اگر مردم از من ياد نكنند نه از دسته ى زنده ها هستم و نه مرده ها .\r\nدوازدهم - عبد الله مسعود - لغتنامه ى دهخدا حرف همزه 348 . بروايت ابو نعيم اصفهانى او ششمين كس است كه اسلام آورد شبان عقبة بن ابى معيط بود گويند روزى پيغمبر با ابو بكر بر او گذشت و شير طلبيد او بمقتضاى امانت خوددارى كرد پيغمبر ميشى كه تا آنگاه نزائيده بود گرفت و دست بر پستانش كشيد آن حيوان شير داد ابن مسعود بر اثر اين معجزه مسلمان شد و پيوسته ملازم پيغمبر بود كفشهاى آن حضرت را برميداشت و از اين جهت او را صاحب و ساده و سواك و نعلين مىگفتند . او اوّل كسى است كه در مكّه قرآن را آشكارا براى مردم مىخواند ، و ذو الهجرتين است يعنى هجرت بحبشه و بمدينه در جنگهاى پيغمبر ص حاضر بود و ابو جهل را بدست خود كشت و عمر او را بحكومت كوفه فرستاد و تا خلافت عثمان در كوفه ماند چون عثمان مردم را وادار كرد كه جز قرآن زيد بن ثابت ديگر قرآنها را ترك كنند عبد اللَّه فرمان او را نپذيرفت و گفت : قرآن و قرائت من بهتر است از قرائت و قرآن زيد و آنگاه كه او در مكّه با كودكان مشغول بازى بود من هفتاد سوره ى قرآن از زبان پيغمبر فراگرفته و حفظ داشتم چون عثمان احضارش كرد و مردم جمع و مانع شدند از حركت او به طرف مدينه ابن مسعود گفت : اطاعت او بر من لازم است و دوست ندارم فتنه هائى كه پيش خواهد آمد آغازش را من سبب شوم و در سال سى دو كه در مدينه وفات كرد بيش از شصت سال از عمر او گذشته بود .\r\nسيزدهم - عبد اللَّه بن عباس - پسر عبّاس عموى پيغمبر است و در شعب ابى طالب متولَّد شد سه سال قبل از هجرت . ( شعب ابى طالب مكانى بوده است در كوههاى مكّه كه مخالفين پيغمبر آن حضرت و خويشاوندان او و مسلمانانرا در آنجا حبس كرده و با آنها\r\n","description":"","footnote":"","page_name":" مقدمه 53 ","page_number":54},
  {"content":"\r\nقطع رابطه كرده بودند ) . ميگويند براى وضو يا غسل پيغمبر آب آورد آن حضرت فرمود : ( اللَّهمّ فقهه في الدّين ) يعنى خدايا علم و معرفت نصيبش كن در دين و خداشناسى .\r\nدر سال بيست و هفت هجرى با عبد اللَّه بن ابى سرح براى جنگ بافريقا رفت . در خلافت على عليه السلام در جنگهاى آن حضرت حاضر بود و از طرف آن حضرت حاكم بصره شد .\r\nميگويند مبلغى از اموال بيت المال را تصرّف كرد و بطايف فرار نمود و نامه هائى از حضرت على عليه السلام در توبيخ اين عملش صادر شده است او تا هنگام مرگش كه سال شصت و هشت است در طائف بود و در آخر عمر نابينا شده بود ميگويند بواسطه ى اينكه گريه ى زياد كرده بود بر وفات حضرت امير المؤمنين و حضرت حسن مجتبى ع و حضرت سيد الشهداء ع چشمانش كور شده بود .\r\nچهاردهم - عطاء بن ابى رباح - ابن خلَّكان ج 1 ص 452 . عطاء فرزند اسلم يا سلم مشهور بابى رباح فرزند صفوان از بزرگان فقها و تابعين و زهّاد ساكن مكّه بوده است با عبد اللَّه بن عباس و عبد اللَّه بن زبير و جابر بن عبد اللَّه انصارى و عدّه ى زيادى از اصحاب پيغمبر ملاقات كرده و از آنها استفاده كرده است عمرو بن دينار و زهرى و قتاده و مالك بن دينار و اعمش و اوزاعى و عدّه زيادى علما از او استفاده و نقل حديث كرده‌اند . در مكّه مقام فتوى منحصر به او بود و مجاهد و در زمان خودشان كسى با آن دو برابر نبود . در هنگام حجّ از طرف دولت بنى اميّه اعلان ميشد : كسى نبايد اعمال حجّ انجام دهد مگر برأى و فتواى عطاء و شاعرى در زمان او گفته است .\r\n\r\nسل المفتى المكّي هل في تزاور\r\nو ضمّة مشتاق الفؤاد جناح\r\n\r\n\r\nفقال : معاذ اللَّه ان يذهب التّقى\r\nتلاصق اكباد بهنّ جراح\r\n\r\nيعنى از مفتى مكّه بپرس ، چه گناه است دلدادگان را كه بديدار هم برسند و يكديگر را در بغل بگيرند ؟ چون از او پرسيدند جواب داد : پناه به خدا از حكم ناحقّ كه بگويم اگر جگرهاى سوخته بيكدگر بچسبند آسيبى بتقوى ميرسد . مقصود شاعر از مفتى مكّه عطا بوده است و چون در مدّت احرام كليه ى روابط جنسى حرام است و ممنوع اين\r\n","description":"","footnote":"","page_name":" مقدمه 54 ","page_number":55},
  {"content":"\r\nسؤال را كرده است . عطاء كه اين شعر را شنيد گفت سوگند به خدا كه من چنين سخنى نگفته‌ام . ابو الفتوح عجلى در كتاب شرح مشكلات نوشته : نقل كرده‌اند او كنيزهاى خود را ميفرستاد پهلوى ميهمانانش ليكن بر فرض از نظر حكم شرع اين عمل را جايز ميدانسته است از مروّت و غيرت دور است كه مثل او شخصى چنين كارى بكند . او سياه رنگ يك چشم ، پخش بينى ، پيچيده مو ، لنگ و چلاغ بوده است و در آخر عمر كور شد . سليمان بن رافع گفت . وارد مسجد الحرام شدم مردم را دور كسى حلقه ديدم نزديك رفتم عطاء در ميان آنها نشسته گوئى كلاغى بود سياه . در سال يك صد و چهارده يا پانزده هجرى مرده است عمر او را هشتاد و هشت و صد گفته‌اند پانزدهم - عكرمه - ابن خلَّكان 1 ص 454 : ابو عبد اللَّه عكرمه بن عبد اللَّه از اهل بربر و مغرب زمين بوده است باسارت و غلامى بتصرّف حصين بن خير عنبرى آمد موقعى كه عبد اللَّه بن عباس عموزاده ى پيغمبر از طرف حضرت على عليه السلام حاكم بصره بود آقاى عكرمه او را بعبد اللَّه بخشيد او كوشش در تعليم و تربيتش كرد تا قرآن و حديث آموخت . با عدّه ى زيادى از اصحاب پيغمبر ملاقات كرده است و از آنها نقل حديث كرده است مثل عبد اللَّه عباس و عبد اللَّه بن عمر و عمرو بن عاص و ابو هريره و ابو سعيد خدرى و حسن بن على عليه السلام و عايشه . او را از تابعين و علماى ساكن مكّه شمرده‌اند . عبد اللَّه عبّاس به او ميگفته است : برو بشهرها و بمردم وظائفشان را بياموز از سعيد بن جبير پرسيده‌اند :\r\nاز خود عالمتر سراغ دارى ؟ گفته است « بلى » عكرمه ، عدّه اى علماى حديث از او روايت كرده‌اند مثل : زهرى ، عمرو بن دينار ، ثعبى ، ابو اسحاق سبيعى و ديگران عبد اللَّه عباس او را آزاد نكرد تا به ارث بفرزندش على بن عبد اللَّه عباس رسيد و او بخالد بن يزيد بن معاويه به چهار هزار دينار فروخت چون عكرمه خبردار شد نزد على رفت و گفت خود را محروم كردى كه علم پدر را به اين مبلغ فروختى او از خالد تقاضاى ردّ معامله كرد و غلام را پس گرفت و آزاد كرد مرگ او را از سال يكصد و پنج تا پانزده هجرى نوشته‌اند و تلفّظ اين كلمه را با كسر عين و سكون كاف و كسر را و فتح ميم ضبط كرده‌اند بمعنى\r\n","description":"","footnote":"","page_name":" مقدمه 55 ","page_number":56},
  {"content":"\r\nكبوتر ماده است كه نام انسان قرار داده‌اند .\r\nشانزدهم - قتادة بن دعامة - از مردم بصره و از علماى مهمّ تابعين است ( آنهائى كه خود ، پيغمبر ص را نديده ولى اصحاب پيغمبر را ديده و از آنها استفاده كرده‌اند ) .\r\nتاريخ ابن خلَّكان ج 1 ص 609 : عمرو بن عبيد و عدّه اى ديگر از شاگردان حسن بصرى با استاد خود اختلاف عقيده داشتند و از حوزهء درس او كناره گيرى كردند و در گوشه ى ديگر مسجد بصره دور هم جمع شدند و آغاز بحث كردند و صداشان بلند بود كه قتاده وارد شد و به گمان اينكه حوزه ى درس حسن است نزديك رفت چون آنها را شناخت بر كنار رفت و گفت . ( انّما هؤلاء المعتزلة ) يعنى اينها معتزله و كناره گيرها هستند كه از استاد خود كناره كرده‌اند از آن روز نام پيروان اين دسته را معتزله ناميدند و نام مذهب معتزله از آنجا پيدا شد . ابو عبيده عالم مشهور بلغت و ادب عرب گفته است : روزى نبود كه مأمور از طرف بنى اميّه در منزل قتاده حاضر نباشد براى سؤال از تاريخ و انساب و اشعار عرب . بسال شصت هجرى متولد شد و در يك صد و هفده يا هيجده در شهر واسط از دنيا رفت . در خاطر ندارم كجا خواندم حضرت صادق ع به او فرمود : شنيده‌ام قرآن تفسير ميكنى اگر برأى خودت باشد هلاك شده اى و هم ديگران را هلاك كرده اى . روزى در منبر گفت : از هر چه ميخواهيد بپرسيد كه من ميدانم آنگاه بغلام خود گفت : كفشهاى من را بياور او گفت : كفش بپاى دارى قتاده گفت : اين براى غرورم بود و خدا تنبيهم كرد .\r\nهفدهم - كلبى - ابو نصر محمّد بن سائب كلبى از مردم كوفه است كه امام در علم انساب و تفسير معرّفى شده است ابن خلَّكان ج 1 ص 704 چاپ مصر : كلبى از رفقا و هم مسلكان عبد اللَّه بن سبا بوده است كه مىگفتند : علىّ عليه السلام زنده است و در آينده بر زمين خواهد آمد . جدّ و پدر و عموهايش در جنگهاى بصره و صفين در قشون حضرت على ( ع ) بودند . سفيان ثورى و محمد بن اسحاق از او حديث فراگرفته‌اند وفاتش در سال يك صد و\r\n","description":"","footnote":"","page_name":" مقدمه 56 ","page_number":57},
  {"content":"\r\nچهل و شش در كوفه بوده است .\r\nهيجدهم - مجاهد - در معجم الادبا نوشته است : ابو الحجّاج مجاهد بن جبر يا جبير مولاى عبد اللَّه بن سائب يا قيس بن سائب مخزومى از بزرگان تابعين است او هشتاد و سه سال عمر كرد و در سال صد و سه يا چهار وفات نمود . از ابن عبّاس و ابن عمر و جابر و ابو - هريره و ابو سعيد خدرى و ابو ريحانه و ديگران استماع حديث كرده است . قرائت را از ابن عبّاس و عبد اللَّه بن ابى ليلى فراگرفته است و قرآن را حضور علىّ عليه السلام و ابىّ بن كعب خوانده است و اين عدّه از او حديث فراگرفته‌اند : اعمش و ليث بن ابى سليم و حكم و منصور بن نجيح . او گفت سى نوبت قرآن را بر ابن عبّاس عرضه كردم و در سفر با عبد اللَّه عمر بودم كه وقت سوارى ، او ركاب من را ميگرفت و چون سوار مىشدم لباسهايم را صاف مىكرد و هم او نقل كرده است : بچه اى يهودى دامى در جائى كناره از جاده نهاد و دانه اى در آن بريخت گنجشكى به آن نزديكى فرود آمد از آن دام پرسيد : چرا از راه كناره كردى ؟ گفت براى دورى از شرّ مردم پرسيد : چرا ضعيف شده اى ؟ گفت :\r\nعبادت لاغرم كرد . پرسيد اين دانه ها چى است كه در دهان دارى ؟ جواب داد براى فقيرى يا رهگذرى گفت : من رهگذرم و فقير گفت بگير چون جهيد كه دانه بگيرد دام در گردنش افتاد او جير جير كرد و گفت : به خدا كه دگر بار گول رياكاران نخواهم خورد و اين مثل قرآنخوانهاى رياكار است كه در آخر الزّمان زياد هستند ( معجم الادباء ) ج 17 . نوشته است . اين مطالب را از كتاب امالى محمد بن منور سمعانى نقل كردم . ابن سعد در مجلَّد پنجم طبقات نوشته است . گفته‌اند : مجاهد تفسير خود را از جابر نقل كرده است و او را مردى عالم و مورد اعتماد ميدانستند .\r\n\r\n15 معنى سبع المثانى و سبع طوال\r\nطبرى در مقدّمه ى جلد اوّل : سوره هاى بقره ، آل عمران ، نساء ، مائده انعام ، اعراف ، يونس را سبع طوال با ضمّ طاء ناميده‌اند چون مطوّل و دراز است و\r\n","description":"","footnote":"","page_name":" مقدمه 57 ","page_number":58},
  {"content":"\r\nعده اى را مئون ناميده‌اند چون صد يا كم و بيش آيه دارد عدّه اى را مثانى ناميده اند چون مثنا و دسته ى دوّم سوره ها هستند بعد از سوره هاى مئون . ابن عباس گفته است : چون امثال و عبر و خبر در آنها دو بار گفته شده است آنها را مثانى ناميده‌اند . سعيد بن جبير گفته است چون حدود و فرائض در آنها دو بار مكرّر شده است عدّه اى گفته‌اند مثانى سوره ى حمد است چون آيات آن هفت است و در هر نماز دو بار خوانده مىشود آن را سبع المثانى ناميده‌اند . و عدّه اى را مفصّل ناميده‌اند بمناسبت فاصله ى بسم اللَّه در ميان آنها .\r\n\r\n16 قرآن و ديگران\r\nنقل از تاريخ القرآن زنجانى و كتاب فهرست خاور شناسان 1 - ولز نويسنده و عالم مشهور انگليسى مىگويد در جواب سؤال از كتب مهمى كه از بدء تاريخ بشر نوشته شده گويد چهارمين كتاب ، قرآن است كه بهترين راهنماى توحيد و اخلاق فاضله است و بزرگترين دشمن بتپرستى و نظام تثليث كشيشان است 2 - توماس كارليل استاد زبان عربى در دانشگاه كمبريج مىگويد : قرآن را هر كس با تأمّل بخواند مىفهمد كه پيوسته است بمبدئى عالى و مقدّس ، و تمام كتب در برابر قرآن حقير و ناچيزند . 3 - تولستو دانشمند مشهور روسى و رمان نويس قرن نوزدهم مىنويسد : در قرآن آياتى است كه نشانه ى مقام عالى دين اسلام و پاكى روح مقدّس آورنده ى اين كتاب است . 4 - گوستاولبن استاد مشهور و عالم اجتماعى فرانسوى كه در 1841 متولَّد شده و 1931 وفات كرده پس از شرح مفصلَّى كه نسبت بتوصيف قرآن نوشته مىگويد . آداب و ترتيب قرآن بمراتب بالاتر از انجيل و آداب آن است 5 - ژل لابوم فرانسوى خاور شناس معاصر و مطَّلع بر علوم اسلامى ميگويد :\r\nمسلمانان علوم و دانش را از قرآنى فراگرفته‌اند كه مانند درياى دانش است و از آن نهرها جدا نمودند اين قرآن براى هميشه باقى و در هر دوره مردم به اندازه ى\r\n","description":"","footnote":"","page_name":" مقدمه 58 ","page_number":59},
  {"content":"\r\nفهم و شعور خود از آن استفاده خواهند نمود 6 - گوته شاعر مشهور آلمانى كه در سال 1832 وفات كرده مىگويد : ما از قرآن رو گردان بوديم ولى طولى نكشيد كه ما را بحيرت آورد و مجبور شديم قواعد آن را تعظيم نموده و بزرگ بشماريم مىگويد اين كتاب به زودى بزرگترين تأثير را در تمام گيتى نموده و نتيجه ى مهمّى خواهد داد 7 - نولدكه خاور شناس بزرگ و دانشمند معروف آلمانى كه كتاب تاريخ قرآن نوشته و مؤلفاتى چند دارد و در 1931 وفات كرده است مىگويد : قرآن ملتى متمدّن از قبائل وحشى و بىتربيت ايجاد كرده كه آنها هم به دنيا تعليم و تربيت آموختند . 8 - لومانس اميركائى مىگويد : اوّلين شراره اى كه نور آن از قرآن كريم تابش نمود ( بِسْمِ اللَّه الرَّحْمنِ الرَّحِيمِ ) است كه مىگويد خداى يگانه نعمتهاى خود را در دنيا و آخرت بر بندگان ارزانى داشته است ، از اينجا به اين حقيقت پى ميبريم كه ناگزير قرآن بزرگترين نورى است كه جز شفقت و رحمت نخواهد بود 9 - ماركس انگليسى دكتر در فلسفه ميگويد : قرآن شامل تمام پيامهائى است خدائى كه در تمام كتب مقدّسه براى ملل جهان آمده است و انديشه ى خداشناسى و يگانه پرستى را جورى تأييد نموده كه راهنمايان و معلَّمين بشر تعليمات خود را از آن فراگرفته‌اند . 10 - پرلامنس كشيش مسيحى گفته : قرآن نه تنها عرب را مسلمان كرد بلكه در حدود سيصد گونه ملل مختلف را در آن داخل كرده است و سايه ى قرآن روز بروز بهتر شده بر آسيا و آفريقا گسترده مىشود در صورتى كه مبشّرين مسيحى نگاه مىكنند و كارى از دستشان نميآيد . اين نمونه ى مختصرى است از چندين نفر نويسندگان و متتبّعين كه در پيرامون قرآن بحث و تحقيق و تأليف كرده‌اند .\r\n\r\nترجمه هاى قرآن بنقل از تاريخ القرآن زنجانى\r\n1 - روبرت كنت در سال هزار و يك صد و چهل و سه ميلادى بلاتينى ترجمه\r\n","description":"","footnote":"","page_name":" مقدمه 59 ","page_number":60},
  {"content":"\r\nكرد . 2 - در سال هزار و پانصد و نه ميلادى باز بلاتينى ترجمه شده است كه مشتمل بر دو اعتراض بوده است . 3 - در سال 1594 هنكلمان ترجمه كرده است .\r\n4 - اريانيوس در سال 1613 ترجمه كرده است . تاريخ قرآن تأليف سيّد محمّد على تقوى مدير روزنامه ى دنياى اسلام : مهمترين چيزى كه در تاريخ قرآن به زبان خارجه نوشته شده است كتابى است كه استاد دانشمند نولد كه مستشرق معروف آلمانى به آن زبان نوشته است و بيشتر از كتب عربى و بالاخص از كتاب ( ابو القاسم عمر بن محمّد بن عبد الكافى ) كه از دانشمندان دينى قرن پنجم هجرى است استفاده كرده است . نكته اى كه نولد كه در اين كتاب متذكّر شده است اين است كه جنگهاى پيغمبر در صدر اسلام مانند غزوات بدر و احد و خندق و امثال آن و همچنين اختلاف و لهجه هاى قرآن مجيد و اسلوبهاى خطابى مختلف آن را براى فهم تاريخ نزول آيات و سور قرآنى از مدارك و دلائل مهمّ شمرده است و مىگويد خطابهائى كه در قرآن « 1 » بلفظ ( يا أَيُّهَا النَّاسُ ) و با شدّت ذكر شده است در اوّل نبوّت پيغمبر ص نازل شده است كه عدد مسلمانان در آنوقت كم بود و خطابهائى كه بلفظ ( يا أَيُّهَا الَّذِينَ آمَنُوا ) و بخصوص توأم با آيات رحمت ذكر شده است بعد از زيادتى عدد مسلمانان نازل شده است و در تنظيم سور قرآنى و تقسيم آنها بمكّى و مدنى ترتيب جديدى را اتّخاذ نموده است به اين نمونه :\r\n1 - سوره ى علق 2 - اقرأ 3 - مزّمّل 4 - انشقاق 5 - ابى لهب 6 - تكوير 7 - اعلى 8 - و اللَّيل - تا آخر .\r\nفهرست خاورشناسان : خاور شناس معاصر ژول لابوم فهرستى مفيد براى قرآن ترتيب داده است و آيات را بر حسب موضوعات تقسيم كرده و هر چه در يك موضوع نازل شده بفصلى جداگانه جمع كرده آنچه تاريخ است ، و آنچه مربوط به پيغمبر يا تورات و يا ماوراء طبيعت هر كدام را در فصلى مخصوص به خود نوشته است\r\n\r\n","description":"","footnote":"\r\n( 1 ) ما در چند جا از ابن عبّاس نقل كرده‌ايم كه خطابهاى * ( « يا أَيُّهَا النَّاسُ » در مكّه نازل شده است و * ( « يا أَيُّهَا الَّذِينَ آمَنُوا » بمدينه نازل شده است .\r\n","page_name":" مقدمه 60 ","page_number":61},
  {"content":"\r\nكه در 18 فصل مرتب شده است . اين فهرست با ترجمه ى قرآن است بفرانسه ، و محمد فوآد آن را به عربى ترجمه كرده و آيات را هم به صورت خود نوشته است و موضوعات آن اينها است : تاريخ محمد ، تبليغ بنى اسرائيل ، تورات ، نصارى ، ماوراء طبيعت ، و غيره تفسير القرآن ترجمه ى فخر داعى : سيوليم ميور در كتاب خود بنام لايف اف محمد تصديق مىكند كه امروز در دنيا كتابى مانند قرآن يافت نمى شود كه الفاظ و عبارات آن بعد از گذشتن دوازده قرن مثل اول خالص باقى مانده باشد من شماره هاى آيات را مطابق ترتيبى كه مؤلف نجوم القرآن اختيار كرده قيد نمودم .\r\n( قرآن و محمد ) بقلم جان ديون پورت « 1 » ترجمه ى سيد غلامرضا سعيدى از انگليسى قسمت دوم قرآن فصل اول ص 68 . قرآن با اينكه مبهم و متمايل به بسيط و تفصيل است معذلك بطوركلى قوى پرمايه و عالى است و اين همان معنائى است كه نظر گوته ( شاعر و دانشمند آلمانى ) معروف را به خود جلب كرده و مورد تصديق او واقع گرديده است كه ميگويد : قرآن اثرى است كه بواسطه سنگينى عبارات آن خواننده در بادى امر رميده مي شود و سپس مفتون جاذبه ى آن مىشود و بالأخره بى اختيار مجذوب زيباييهاى متعدد آن ميگردد .\r\nپايان خرداد 1345 خورشيدى\r\nمشهد - عاملى\r\n\r\n","description":"","footnote":"\r\n( 1 ) John Davenport\r\n","page_name":" مقدمه 61 ","page_number":62},
  {"content":"\r\nشماره ى صفحات مدارك مقدمه كه در متن آورده نشده است .\r\nصفحه سطر - مطلب منقول - صفحه ى مدرك\r\n2 - 20 - عموم مفسّرين و مورخين - تاريخ القرآن زنجانى ص 31 - 32 شب هفدهم رمضان\r\n4 - 20 - تاريخ طبرى از عايشه - تاريخ طبرى بنام الامم و الملوك ص 205\r\n5 - 5 - نوشته‌اند كه - تاريخ القرآن زنجانى ص 33 پس رسول خدا در حالتى كه بدن او مىلرزيد نزد خديجه رفت\r\n5 - 18 - ابو الفتوح در - جلد اول ص 14 چاپ قمشه اى 1320\r\n5 - 21 - تفسير ابو الفتوح - جلد اول ص 21 چاپ قمشه اى 1320\r\n6 - 5 - ابو سعيد رملى گفته - مقدمه ى تفسير ابو الفتوح ص 14 قمشه اى\r\n6 - 10 - طبرى در مقدمه - جلد اول ص 33 چاپ مصر وقفى آستان قدس\r\n7 - 13 - فصل پنجم - ص 47 - 46\r\n7 - 16 - فصل ششم - ص 51\r\n8 - 11 - فصل هفتم - ص 54 - 53\r\n8 - 21 - كتاب فهرست - فصل الجماع للقرآن على عهد النبى ص 41\r\n9 - 5 - فصل هشتم پاورقى - ص 55\r\n9 - 13 - فصل هشتم تاريخ - ص 59\r\n9 - 18 - فصل پنجم ص 49\r\n10 - 12 - مقدمهء تفسير - ص 10 چاپ مصر وقفى آستان قدس\r\n10 - 19 - تاريخ القرآن - ص 57\r\n11 - 5 - تاريخ القرآن - ص 75 از مسند حاكم\r\n11 - 10 - باتفاق مفسرين - و تفسير ابو الفتوح جلد دوم صفحه 239 تفسير همين آيت ( وَاتَّقُوا يَوْماً )\r\n11 - 17 - تفسير ابو الفتوح - صفحه 14 چاپ قمشه\r\n12 - 8 - آلوسى در - جلد اول صفحه 21\r\n12 - 19 - تاريخ القرآن - فصل اول باب دوم صفحه 76\r\n13 - 1 - ابن نديم و هم در تاريخ - فن سوّم از مقوله ى اولى صفحه 26\r\n13 - 9 - و هم زنجانى - ترجمه ى تاريخ القرآن صفحه 79\r\n15 - 7 - مقدمه ى تفسير - جلد اول صفحه 13\r\n15 - 14 - تاريخ القرآن - ترجمه فصل پنجم صفحه 41\r\n","description":"","footnote":"","page_name":" مقدمه 62 ","page_number":63},
  {"content":"\r\nصفحه - سطر - مطلب منقول - صفحه ى مدرك\r\n15 22 تاريخ القرآن ترجمه ص 44\r\n16 7 و زنجاني تاريخ القرآن ترجمه ى سحاب ص 45\r\n16 15 تاريخ القرآن وابن نديم فصل دوم صفحه 81 فهرست فن سوم از مقاله اولى صفحه 47\r\n17 1 تاريخ القرآن وابن نديم فصل دوم صفحه 83 82\r\n17 16 تاريخ القرآن ص 86\r\n18 2 تاريخ القرآن ص 85 83\r\n18 16 تاريخ القرآن ص 75\r\n18 21 تاريخ القرآن ص 87\r\n19 11 اعجاز القرآن صفحه 5 وقفى آستان قدس\r\n20 20 طبرى صفحه 33 چاپ مصر\r\n21 4 ابو الفتوح جلد اول ص 27\r\n21 7 فهرست ص 37\r\n21 19 تاريخ القرآن ص 88\r\n21 23 در فهرست ص 41\r\n20 8 فهرست ص 40\r\n20 18 ابن نديم ص 39\r\n23 2 - محمد بن عمر رازى نقل ترجمه ى تاريخ القرآن ص 97\r\n23 6 نقل كرده تاريخ القرآن ص 10\r\n23 23 نوشته است : محمد بن اسحاق فهرست ص 40 39\r\n24 9 تاريخ القرآن فصل دهم ص 120 - 118\r\n24 20 حجاج بن يوسف ابن خلكان حرف حا در احوال حجاج اشاره به اين مطلب كرده است .\r\n25 3 تاريخ القرآن ص 118 - 115\r\n26 - 15 تاريخ القرآن و فهرست از ص 104 ببعد و از ص 402 ببعد\r\n30 2 ابن نديم ص 42\r\n30 6 مقدمه ى جلد اول ص 17 16 چاپ مصر\r\n30 11 مصطفى رافع ص 59 - 30\r\n31 2 الوسى در جلد اول ص 17\r\n32 2 طنطاوى جلد دوم آل عمران ص 5\r\n34 12 طبرى جلد اول در تفسير الم 68 چاپ مصر\r\n","description":"","footnote":"","page_name":" مقدمه 63 ","page_number":64},
  {"content":"\r\nصفحه - سطر - مطلب منقول - صفحه ى مدرك\r\n34 - 20 - امام فخر - جلد اول ص 230 چاپ استانبول\r\n37 - 5 - آداب اللغه - ص 221\r\n45 - 8 - ترجمه ى اعجاز القرآن - چاپ سال 1320 ص 77\r\n47 - 19 - مقدمه ى تفسير طبرى - ص 292 - 207 چاپ مصر\r\n48 - 1 - اعمش - ابن خلكان ج 1 ص 301\r\n48 - 1 - اسد الغابه - ج اول ص 50\r\n51 - 14 - نهم سدى - هدية الاحباب 148\r\n57 - 2 - مجاهد - معجم الادبا حرف ميم ص 79 - 77\r\n57 - 22 - طبرى - جلد اول چاپ مصر ص 33\r\n58 - 9 - تاريخ القرآن - مقدمه ى كتاب ص 16 تا 162 - 151 ضميمه ى كتاب بقلم سحاب\r\n59 - 22 - تاريخ القرآن - از ص 122 ببعد ترجمه و ضميمه ى اصل كتاب\r\n","description":"","footnote":"","page_name":" مقدمه 64 ","page_number":65},
  {"content":"\r\nسورة الفاتحة\r\nبِسْمِ اللَّه الرَّحْمنِ الرَّحِيمِ ( 1 )\r\nالْحَمْدُ لِلَّه رَبِّ الْعالَمِينَ ( 2 ) الرَّحْمنِ الرَّحِيمِ ( 3 ) مالِكِ يَوْمِ الدِّينِ ( 4 ) إِيَّاكَ نَعْبُدُ وَإِيَّاكَ نَسْتَعِينُ ( 5 ) اهْدِنَا الصِّراطَ الْمُسْتَقِيمَ ( 6 ) صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَلا الضَّالِّينَ ( 7 )\r\nترجمه :\r\nپس از آغاز نامه بنام خداوند بخشنده‌ى مهربان ستايش براى آن خدا است كه پروردگار هانيان است و رحمان است و رحيم و مالك روز جزاء [ اى خدا 
  ] تو را مىپرستيم و از تو مدد مىخواهيم كه ما را به راه راست رهبرى كنى به راه آن كسانى كه برخوردارشان كرده‌اى نه به راه گرفتاران خشم و مردم گمراه .\r\nسخن مفسّرين : مجمع . ابن عبّاس و قتاده گفته‌اند اين سوره بمكّه نازل شده است .\r\nمجاهد گفته است بمدينه نازل شده است بعضى گفته‌اند دو نوبت نازل شده است بمكّه و بمدينه .\r\nبسم اللَّه - طبرى . كلمه‌ى ( بسم ) ادب و آموزشى است از جانب حقّ براى پيغمبر كه در جلو همه‌ى كارهاى خود اوّل اسم خدا را به زبان آورد .\r\nالرّحمن الرّحيم - مجمع : يعنى رحمان دنيا و رحيم آخرت و از بعضى تابعين نقل است : رحمان يعنى مهربان بهمه‌ى آفريده‌ها و رحيم مهربان بمؤمنين و از امام صادق عليه السّلام روايت شده است : رحمان اسم خاصّ است بصفت عامّ و رحيم اسم عامّ است بصفت خاصّ يعنى كلمه‌ى رحمان مختص به خدا است كه ديگرى به اين اسم ناميده نمىشود و صفت عامّ او را مىرساند كه مهربان بهمه‌گان است و رحيم اسم عمومى است و صفت خاصّ خدا را مىفهماند كه مهر او بمؤمنين و آمرزش آنها باشد .\r\n","description":"","footnote":"","page_name":" 1 ","page_number":66},
  {"content":"\r\nدر كشف الاسرار نوشته : الرّحمن : جهاندار ، دشمنپرور ، ببخشندگى .\r\nالرحيم : دوست بخشاى بمهربانى .\r\nفخر - آنكه خود را رحمن و رحيم ناميده است چگونه به ديگرى رحم نمىكند و چون كلمه‌ى ( اللَّه ) اشاره بقهر خداوندى است و نشانه‌ى قدرت و علوّ او است با كلمات رحمان و رحيم فهمانده شده است كه رحمت او برتر از خشم او است .\r\nكشف الاسرار : از حضرت رضا ( ع ) روايت شده است معنى بسم اللَّه الرّحمان الرّحيم اين است : خودم را بنشانه و علامت خداوندى نشانه‌دار ميكنم .\r\nتفسير فى ظلال القرآن : چون باتّفاق اوّلين وحى و نزول قرآن دستور بآغاز قرائت باسم اللَّه است كه ( اقْرَأْ بِاسْمِ رَبِّكَ ) است و نيز اوّلين تصوّر اسلامى و تحسين انديشه‌ى مسلمان اين است كه او است آغاز و انجام و نهان و نمودار آفرينش پس آغاز هر كار بنام او است و هر جنبشى بكومك او است .\r\n« الْحَمْدُ لِلَّه » 1 - مجمع : عموم قاريها با صداى جلو و ضمّ دال حمد و كسر ( صداى زير ) لام خوانده‌اند . و نيز با كسر دال و لام خوانده‌اند . و هم با فتح ( صداى بالاى دال ) و كسر لام قرائت شده است .\r\nروح البيان : حمد اظهار كمال محمود است يعنى نماياندن مزاياى شخص مورد ستايش ولى كمال خدا همان افعال و آثار او است . داود قيصرى گفته است . ستايش به زبان همان است كه پيغمبران گفته‌اند و هم در قرآن است كه كلمه‌ى ( الحمد ) باشد و ستايش به عمل انجام افعال نيك است براى خدا ، و ستايش باحوال دارا شدن كمالات علمى و عملى است و تخلَّق باخلاق حسنه شعر : لقد كنت دهرا قبل أن يكشف الغطا اخالك انّى ذاكر لك شاكر فلمّا اضاء اللَّيل أصبحت شاهدا بأنّك مذكورون ذكر و ذاكر فخر : در اين جمله كه گفته : ستايش براى خدا است ، و نگفته است خدا را ستايش ميكنم اشاره است به اين كه كسى قادر بر ستايش سزاوار او نيست كه او شايسته‌ى بستايش است در ازل و ابد و علاوه كه با حال غفلت هم اين جمله صحيح است\r\n","description":"","footnote":"","page_name":" 2 ","page_number":67},
  {"content":"\r\nولى با جمله‌ى حمد ميكنم در حال غفلت غلط است * ( رَبِّ الْعالَمِينَ ) * 1 - فخر . اين عبارت بمنزله‌ى استدلال است بر ستايش خدا يعنى حمد ميكنم چون پروردگار است .\r\n* ( مالِكِ يَوْمِ الدِّينِ ) * 2 مجمع : عموم قاريها ( ملك ) بدون الف خوانده‌اند و عاصم و كسائى و خلف و يعقوب و حضرمى ( مالك ) با الف خوانده‌اند .\r\nتفسير فى ظلال القرآن : يوم الدّين يعنى روز پاداش در آخرت و اعتقاد بيوم الدّين از عقايد كلَّى ارزنده‌ى اسلام است كه چشم و دل آدمى را به جائى ديگر غير از تنگناى زمين وابسته ميدارد كه خود را محدود بنيازمنديهاى زندگى نميداند و برتر از آن ميشمارد كه نگران باشد و چشم بسود محدود زندگى بر روى زمين بدوزد * ( إِيَّاكَ نَعْبُدُ ) * - فخر رازى . آغاز بكلمه‌ى * ( ( إِيَّاكَ ) ) * يعنى تو را اشاره به اين است كه چون خود را برابر دوست ديد و او را طرف گفتگوى خود قرار داد آماده مىشود براى بقيّه‌ى عبادتها و سختى عبادت بر او آسان مىشود و كلمه ( نعبد ) كه ميفهماند عبادتش با شركت ديگران است اشاره است بمفاد ( الْمُؤْمِنُونَ إِخْوَةٌ ) يعنى مردم با ايمان همه برادر يكديگرند و در خداپرستى همه يك دل و يك جهت هستند .\r\n* ( إِيَّاكَ نَسْتَعِينُ ) * - روح البيان : كلمه‌ى * ( ( إِيَّاكَ ) ) * مكرر شده است براى اشاره به اين كه پس از اظهار عبوديّت غرور و خودپرستى عبادت به اين جمله جبران شود كه اگر بندگى است بكومك تو است به اين معنى كه چون تو را ميپرستم غرورى ندارم و در اين هم از تو كومك ميخواهم .\r\nفى ظلال : اينجا است حد فاصلى ميان آنكه خود را ز هر بندى آزاد بداند و آنكه خود را غلام بىاختيار پندارد . اينجا است كه مسلمان خود را از فشار طبيعت آسوده مىبيند چون توان خود و چيرگى طبيعت را دو پديده ز قدرت خداوند داند كه بيك روش و بكومك يكدگر بسوى يك هدف مىجنبند و آنچه در مغرب زمين بنام قهر طبيعت گفته مىشود ميراث نادانيهاى مردم رم قديم است كه ميفهماند اين طبيعت از قدرت خداوند جدا است ولى مسلمان پذيرفته است كه خداوند پديد آورنده‌ى او و ديگر قواى طبيعت است اين\r\n","description":"","footnote":"","page_name":" 3 ","page_number":68},
  {"content":"\r\nاست كه مسلمان از خدا يارى ميخواهد و از حوادث و قهر طبيعت باك ندارد .\r\n* ( اهْدِنَا الصِّراطَ الْمُسْتَقِيمَ ) * - مجمع : كلمه‌ى ( صراط ) با سين هم قرائت شده است و نيز با اشمام را بزا يعنى با راى شبيه بزا قرائت شده است صراط مستقيم را قرآن معنى كرده‌اند و دين و دوستى خانواده‌ى پيغمبر نيز معنى كرده‌اند .\r\nكشف الاسرار جهودى بعلىّ عليه السّلام عرض كرد : اگر شما خود را بر حق ميدانيد چرا از خدا راه راست مىخواهيد ؟ آن حضرت فرمود . گروهى پيش از ما سعادتمند شده‌اند و ما مىخواهيم همان سعادت نصيب ما شود .\r\nامام فخر : چون خط مستقيم كوتاه‌تر فاصله است پس از خدا ميخواهيم ما را بنزديكتر راه سعادت رهبرى كند .\r\nروح البيان : در تأويلات نجميّه است : هدايت عموم موجودات بموجب غريزه است به طرف نيازمنديهاى زندگى چنان كه در قرآن است ( أَعْطى كُلَّ شَيْءٍ خَلْقَه ثُمَّ هَدى ) يعنى پس از آفرينش موجودات به راه زندگى رهبرىشان كرد . و هدايت ديگر طريقه‌ى مردمان خاصّه است و مؤمنين كه مفاد ( يَهْدِيهِمْ رَبُّهُمْ بِإِيمانِهِمْ ) شامل آنها است . سوّم هدايت راه مردمان اخصّ است كه پيغمبران باشند . همانطور كه در قرآن است ( وَوَجَدَكَ ضَالًّا فَهَدى ) .\r\nتفسير صافى : از امام صادق ع روايت شده است : يعنى ما را ارشاد فرما به آن راه كه بدوستى تو كشاند و ببهشت جاويد رساند و جلوگير شود از توجّه بهوى و هوس كه موجب گمراهى است و هلاك .\r\nدر كشف الاسرار نوشته است : بار خدايا راه خود بنما و آنگه ما را در آن راه بروش دار وانگه از روش بكشش رسان و كشش را گفته‌اند ( جذبة من الحقّ توازي عمل الثّقلين ) يعنى از سوى حق آدمى را به آن جا مىبرند كه خوشى آن برابر است با عمل نيك جن و انس . شعر :\r\n\r\nبسا پير مناجاتى كه از مركب فرو ماند\r\nبسا يار خراباتى كه زين بر شير بر بندد\r\n\r\n","description":"","footnote":"","page_name":" 4 ","page_number":69},
  {"content":"\r\n* ( صِراطَ الَّذِينَ أَنْعَمْتَ عَلَيْهِمْ ) * - روح البيان : ابو العبّاس بن عطا گفت : مشمولين انعام چند دسته‌اند : 1 - عارفين كه از نعمت معرفت برخوردار هستند 2 - اوليا كه از يقين و صدق و رضا بهره‌مند هستند 3 - نيكان كه نعمت بردبارى و مهربانى به آنها عنايت شده است 4 - مريدان كه بحلاوت اطاعت بسر مىبرند 5 - مؤمنين كه بنعمت استقامت در فكر و كار خود سعادتمند شده‌اند . مجمع : مشمولين انعام آنهائى هستند كه به قرآن فرموده ( الَّذِينَ أَنْعَمَ اللَّه عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ ) يعنى مشمولين انعام خدا پيغمبرانند و راستگويان و شهيدان راه حقّ و مردم درستكار .\r\n* ( غَيْرِ الْمَغْضُوبِ عَلَيْهِمْ وَلَا الضَّالِّينَ ) * - مجمع : حمزه ( عليهم ) با ضمّها خوانده است و بعضى ( عليهمو ) با واو خوانده‌اند . حسن بصرى ( عليهمى ) با يا خوانده است و اعرج با ضمّها و ميم خوانده است و هم با كسرها و ضمّ ميم ( عليهم ) قرائت كرده است و مقصود از ( مغضوب عليهم ) يهود هستند و ( ضالَّين ) مسيحيها هستند .\r\nكشف الاسرار : اين سوره را مفتاح الجنّة ناميده‌اند چون بهشت هشت در دارد و اين سوره مشتمل بر هشت قسمت است كه وسيله‌ى باز شدن آنها است : 1 - ذكر ذات بوسيله‌ى * ( ( الْحَمْدُ لِلَّه رَبِّ الْعالَمِينَ ) ) * 2 - ذكر صفات به اين جمله * ( ( الرَّحْمنِ الرَّحِيمِ ) ) * 3 - ذكر افعال * ( ( إِيَّاكَ نَعْبُدُ ) ) * 4 - ذكر معاد ( ب * ( إِيَّاكَ نَسْتَعِينُ ) ) * 5 - ذكر تصفيه‌ى نفس بوسيله‌ى * ( ( اهْدِنَا الصِّراطَ الْمُسْتَقِيمَ ) ) * 6 - ذكر تجليه‌ى نفس بخيرات و نيكيها كه از نتيجه‌ى ( صراط المستقيم ) نصيب سالك مىشود 7 - ياد احوال دوستان و رضاى حقّ از ايشان بجمله * ( ( أَنْعَمْتَ عَلَيْهِمْ ) ) * 8 - اعراض از بيگانگان كه مفاد * ( ( غَيْرِ الْمَغْضُوبِ عَلَيْهِمْ ) ) * است .\r\nسخن ما 1 : در نزول اين سوره كه گفته‌اند دو نوبت بوده است : بمكّه بوده است و مدينه ممكن است بگوئيم چون پيغمبر در مكّه به نماز آن را ميخوانده است و در مدينه بعنوان قرآن قرائت فرموده است از اين جهت گمان كرده‌اند كه دو نوبت\r\n","description":"","footnote":"","page_name":" 5 ","page_number":70},
  {"content":"\r\nنازل شده است . مگر بگوئيم ستايش بر افاضه‌ى وجود است 2 - كلمات * ( ( رَبِّ الْعالَمِينَ ) * . . . * ( مالِكِ يَوْمِ الدِّينِ ) ) * اشاره است كه ستايش و پرستش مختصّ به آن است كه آغاز و انجام آفرينش به او است نه به آن كه خود فرض كنيم و بينديشيم 3 - * ( ( الصِّراطَ الْمُسْتَقِيمَ ) ) * شايد اشاره باشد بزشتى عقايد ديگر اديان كه از پيچ و خمهاى فرض شريك و فرزند براى خدا و شفاعت بتها بيزاريم و مىخواهيم راه مستقيم توحيد را بما بنمايانى تا از چنين افكار زشت بر كنار باشيم و بيواسطه تو را بپرستيم چنان كه در آيت ديگر گفته شده است . ( أَنَّ هذا صِراطِي مُسْتَقِيماً ) و نيز مفاد اين شعر است :\r\n\r\nبر آتش نشانند سجّاده‌ات\r\nاگر جز بحقّ ميرود جاده‌ات\r\n\r\n4 - * ( ( الْمَغْضُوبِ عَلَيْهِمْ ) ) * شايد اشاره باشد بآنهائى كه عقل و فهم خود را به كار نمىبرند و با تعصّب و تقليد حقّ را انكار كرده‌اند و در نتيجه مغضوب و گمراه شده‌اند 5 - مفسّرين مثل مجمع و صافى روايت كرده‌اند كه مقصود از * ( ( الْمَغْضُوبِ عَلَيْهِمْ ) ) * يهود است كه در آيت ديگر گفته شده است ( مَنْ لَعَنَه اللَّه وَغَضِبَ عَلَيْه وَجَعَلَ مِنْهُمُ الْقِرَدَةَ وَالْخَنازِيرَ ) و مقصود از * ( ( الضَّالِّينَ ) ) * مسيحيها هستند بدليل اين جمله‌ى قرآن ( لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَأَضَلُّوا كَثِيراً ) ولى ممكن است بگوئيم : آنها كه مشمول انعام حقّ نيستند و در آيه گفته شده است : ما را به راه آنها رهبرى مكن دو دسته‌اند : اوّل آن كه محروميتش بيشتر است و زشتر است ، مردمى هستند كه اثر وجودى آنها منفى است و موجب ضلال و گمراهى مردم مىشوند . و جلوگير مردم ميشوند از وصول بغايت مطلوب كه در حقيقت معارض با خدا و آفرينش هستند از اين جهت توصيف شده‌اند به * ( ( الْمَغْضُوبِ عَلَيْهِمْ ) ) * . دسته‌ى دوّم آنها هستند كه فقطَّ خود گمراه هستند و زيانى به كسى ندارند البتّه آنها در درجه‌ى دوّم هستند و بعد از دسته‌ى اوّل منفور هستند 6 - فقهاى شيعه باتّفاق واجب ميدانند در ركعت اوّل و دوم نماز سوره‌ى فاتحه خوانده شود چون روايت مشهور است ( لا صلاة الَّا بفاتحة الكتاب ) يعنى آن نماز كه اين سوره در آن نباشد درست نيست البتّه با توجّه ، نه\r\n","description":"","footnote":"","page_name":" 6 ","page_number":71},
  {"content":"\r\nدر فراموشى .\r\n( سورهء بقره )\r\nبِسْمِ اللَّه الرَّحْمنِ الرَّحِيمِ\r\nالم ( 1 ) ذلِكَ الْكِتابُ لا رَيْبَ فِيه هُدىً لِلْمُتَّقِينَ ( 2 ) الَّذِينَ يُؤْمِنُونَ بِالْغَيْبِ وَيُقِيمُونَ الصَّلاةَ وَمِمَّا رَزَقْناهُمْ يُنْفِقُونَ ( 3 ) وَالَّذِينَ يُؤْمِنُونَ بِما أُنْزِلَ إِلَيْكَ وَما أُنْزِلَ مِنْ قَبْلِكَ وَبِالآخِرَةِ هُمْ يُوقِنُونَ ( 4 )\r\nأُولئِكَ عَلى هُدىً مِنْ رَبِّهِمْ وَأُولئِكَ هُمُ الْمُفْلِحُونَ ( 5 )\r\nمعنى لغات : * ( رَيْبَ ) * - شكّ و ترديد ، * ( يُوقِنُونَ ) * - از مصدر يقين بمعنى استوار داشتن ، * ( الْمُفْلِحُونَ ) * - از مصدر فلاح بمعنى رستگارى جهت نزول : مجمع : مجاهد گفته است . چهار آيه از اوّل اين سوره براى توصيف مؤمنين نازل شده است و دو آيت بعد از آن براى كافرين است و از آن پس سيزده آيت براى منافقين .\r\nترجمه : بنام خداى بخشنده‌ى مهربان\r\n1 [ اى مردم خبردار باشيد 
  ] :\r\n2 اين قرآن [ كه پيمبر براى شما مىخواند 
  ] بىشك از سوى خدا است و راه هدايت براى آنها كه پرهيزكارند\r\n3 همان مردم كه مؤمن بعالم غيب هستند [ و آنچه ز چشمشان پوشيده است به يارى انديشه و خرد مىپذيرند 
  ] نماز مىخوانند و از آنچه نصيبشان كرديم به ديگران بهره مىرسانند\r\n4 و به قرآن كه بر تو نازل شد مؤمن هستند و به آنچه پيش از تو بر پيغمبران نازل شد و عالم آخرت و معاد را درست مىدانند .\r\nاين گونه مردم ز سوى پروردگارشان به راه حق هستند و رستگارند .\r\n","description":"","footnote":"","page_name":" 7 ","page_number":72},
  {"content":"\r\n\r\nسخن مفسّرين : مجمع : اين سوره بمدينه نازل شده است . فقط اين آيه ( وَاتَّقُوا يَوْماً تُرْجَعُونَ فِيه إِلَى اللَّه ) در سفر حجّة الوداع بمنى نازل شد و آخر آيه است از قرآن كه بعد از آن آيتى نازل نشد و بدستور پيغمبر در آن فواصل آيات آخر اين سوره كه اكنون مىنويسند نوشته شده و آيه‌هاى اين سوره دويست و هشتاد و شش است و از على عليه السّلام نيز اين عدد نقل شده است .\r\nكشف الاسرار : نقل كرده‌اند هر كه در زمان پيغمبر سوره‌ى بقره و آل عمران را ميدانست حبرش ميناميدند يعنى بسيار عالم و مردم او را محترم مىشمردند .\r\nدر يكى از جنگها پيغمبر يك جوان را فرمانده لشكر كرد مردم گفتند . اين جوانتر از نفرات لشكر است . فرمود او از ديگران عالمتر است كه سوره بقره ياد دارد .\r\nاقتباس از فى ظلال : چون نظم آيات هر سوره را بدستور خود پيغمبر ميدانند . اين سوره كه آيات آن بمدينه پس از آيات مكّى و تا آخر عمر پيغمبر نازل شده است اين تنظيم آيات از آن رو است كه پيغمبر در اوّل ورود بمدينه با سه دسته‌ى مؤمن و كافر و منافق رو برو شده است بآغاز سوره سخن از اين سه دسته بميان آمده و از آن پس بمناسبت برگذارى روزگار و حوادث ، آيات تنظيم شده است ، چون نقل روش يهود با پيغمبران پيشين و سرگذشت آدم و شيطان و يا داستان جنك بدر و مانند اينها .\r\nالم 1 روح البيان : در تاويلات نجميّه است : به قرآن براى قيام نماز گفته شده است : ( قُومُوا لِلَّه ) و براى ركوع ( وَارْكَعُوا ) و براى سجود ( وَاسْجُدُوا ) پس الف اشاره است بقيام در نماز و لام اشاره به ركوع و ميم اشاره بسجود است .\r\nتفسير منظوم صفى عليشان :\r\n\r\nاز الف كرد ابتدا وز لام و ميم\r\nتا ز حادث راه يا بى بر قديم\r\n\r\n\r\nاين اشارت بر سه رتبه است از وجود\r\nگر مراتب را شناسى با شهود\r\n\r\n","description":"","footnote":"","page_name":" 8 ","page_number":73},
  {"content":"\r\n\r\nاوّل اللَّه است و ثانى جبرئيل\r\nعقل فعّال او است از روى دليل\r\n\r\n\r\nمنتهى باشد محمّد در نمود\r\nز آن كه دارد جامعيّت در وجود\r\n\r\n\r\nفيض هستى جبرئيل ذو العطا\r\nز ابتدا گيرد دهد بر منتهى\r\n\r\n\r\nگفت جمع عالم اين است اى وجيه\r\nيا عبادي فاعلموا لا ريب فيه\r\n\r\n* ( الم ذلِكَ الْكِتابُ ) * 2 - فى ظلال : يعنى اين قرآن از همين حروف أ - ل - م درست شده است ولى بطورى كه معجزه است و ديگرى نمىتواند بمانندش بگويد چون كار خداوند در همه چيز به اين گونه است چنان كه آدمى در خاك آنچه تصرف كند به صورت مجسّمه درمىآورد ولى خداوند از خاك آدم ميسازد به همين گونه آنچه آدمى در حروف تصرّف كند به صورت شعر يا خطا به در مىآورد ولى خداوند به صورت قرآن مىكند . پس فرق قرآن با سخن مردم همان فرق ايجاد انسان است با ساختن مجسمه و يا ديگر اشكال كه انسان مىسازد * ( فِيه هُدىً لِلْمُتَّقِينَ ) * - 2 مجمع : ابن كثير خوانده است ( فيهي هدى ) كه در تلفّظ بهاى ضمير ياء افزوده است .\r\nكشف الاسرار : عمر از كعب الاحبار پرسيد حقيقت تقوى چيست ؟ گفت :\r\nهرگز به زمين خاردار راه رفته‌اى كه دامن خود جمع كنى و بآهستگى از ميان خارها بيرون روى ؟ اين است معنى تقوى . شعر :\r\n\r\nخل الذّنوب صغيرها\r\nو كبيرها فهو التّقى\r\n\r\n\r\nو اصنع كماش فوق ار\r\nض الشّوك يحذر ما رأى\r\n\r\n\r\nلا تحقرنّ صغيرة\r\nانّ الجبال من الحصى\r\n\r\nيعنى : از گناه كوچك و بزرگ خوددارى كن كه تقوى همين است و مانند كسى باش كه بر زمين خارستان ميرود و از هر چه مىبيند پرهيز مىكند گناه كوچك را سبك مشمار كه بتدريج بزرگ مىشود همانطور كه از سنگريزه كوه درست مىشود .\r\nروح البيان : تقوى سه درجه دارد . 1 - احتراز از گرفتارى هميشگى بوسيله‌ى ايمان و اجتناب از كفر . 2 - دورى از هر گناه اگرچه صغيره باشد كه تقواى مشهور\r\n","description":"","footnote":"","page_name":" 9 ","page_number":74},
  {"content":"\r\n\r\nهمين است . 3 - خود را پاكيزه داشتن از آنچه منصرف از دوست و متوجّه باغيار كند و مراد از آن آيه كه در اين جمله است ( اتَّقُوا اللَّه حَقَّ تُقاتِه ) همين است يعنى آنطور كه شايسته است پرهيزگار باشيد و حكايت كرده‌اند كه با يزيد بسطامى در بيابان جامه‌ى خود مىشست رفيقش گفت جامه را بر ديوار آن باغ خشك كنيم با يزيد گفت به ديوار باغ مردم ميخ نبايد كوبيد گفت بر شاخ درختها مىافكنيم گفت ممكن است بشاخ آسيب رساند . گفت بر علفها بيندازيم گفت بخوراك حيوانات زيان ميرسانى آنگاه لباس خود را بر پشت انداخت و بآفتاب گرفت تا بخشكيد و پس بديگر روى گرداند تا آن هم بخشكيد .\r\nتأويلات كاشانى : متّقين كسانى هستند كه بموجب نهاد و استعداد فطرى از شكّ و ترديد درآمدند و صفاى دل و نور فطرت و هشيارى باطنى از نقض پيمان روز الست جلوگيرشان شد و همين تقوى مقدّمه‌ى ايمان است كه در آيت بعد گفته شده است * ( ( الَّذِينَ يُؤْمِنُونَ بِالْغَيْبِ ) ) * .\r\nتفسير فى ظلال القرآن : تقوى ادراكى است در درون انسان و حالتى در وجدان او كه از آن خاصيّتى در آدمى نمودار مىشود كه شعور او در باطن و اعمال او در ظاهر يكى مىشود و روح او چنان صاف و وابسته بحقّ مىشود كه پرده‌ى ميان او و عالم غيب چنان رقيق شود كه بتواند مجهولات خود را در وجدان خود دريابد و با معلومات بسنجد و مؤمن بغيب شود .\r\n* ( يُؤْمِنُونَ بِالْغَيْبِ ) * - 3 مجمع : ابو جعفر و عاصم ( يؤمنون ) با واو بدون همزه خوانده‌اند و از حضرت امام على بن موسى ( ع ) روايت شده است كه فرمود :\r\nايمان بدل پذيرفتن است و همان را به زبان آوردن و مطابق دل و زبان عمل كردن و علما همگى متفقند كه اگر كسى را اعتقاد نبود ولى اقرار و عمل داشت منافق است و اگر اقرار هم نداشت كافر است و اگر فقط عمل نداشت فاسق است .\r\nفخر : ايمان پذيرش در دل است و بس .\r\n","description":"","footnote":"","page_name":" 10 ","page_number":75},
  {"content":"\r\nروح البيان : غيب يعنى آنچه دور از حسّ و عقل است و دو گونه است .\r\nاوّل آنكه تو از آن غايبى و آن عالم غيب الغيوب خداوندى است كه تو از آن دورى و آن به تو نزديك كه گفته است ( نَحْنُ أَقْرَبُ إِلَيْه مِنْ حَبْلِ الْوَرِيدِ ) يعنى ما از رگ گردن مردم نزديكتريم به آنها . سعدى گفته است :\r\n\r\nدوست نزديكتر از من به من است\r\nوين عجبتر كه من از وى دورم\r\n\r\n\r\nچكنم با كه توان گفت كه او\r\nدر كنار من و من مهجورم\r\n\r\nدوّم آنكه او از تو غايب است و آن عالم ارواح و حقايق ثابته‌ى عالم است كه موجوداتى ثابت هستند از پيش از انسان تا هميشه و چون حواسّ ظاهرى ما رساى به آنها نيست و نمىتواند آنها را درك كند غايب و پنهان از ما ناميده مىشوند .\r\n* ( يُقِيمُونَ الصَّلاةَ ) * 4 - فخر : يك معنى اين جمله اين است كه بدرستى مواظب نماز باشند و در آن سستى به خود راه ندهند .\r\nكشف الاسرار نوشته است : كوش تا آن ساعت كه به نماز درآيى انديشه با نماز دارى و دل با رازپردازى و با ادب باشى و دل از نعمت برگردانى و قدر را ز ولى نعمت بدانى كه دون همّت و مختصر كسى باشد كه راز ولى نعمت يافت ، و دل مشغول داشت .\r\nروح البيان : حكايت كرده‌اند كه عاصم بن يوسف از حاتم زاهد پرسيد نماز را چه‌طور ميخوانى ؟ گفت : نزديك وقت ، وضو تكميل ميكنم و در جاى نماز آرام ميايستم كه گويا تمام اعضاى من در آرامش و سكون است و مىبينم كعبه در برابر پيشانى و مقام ابراهيم برابر سينه‌ى من است و خداوند در بالاى سر من كه آنچه در دلم مىگذرد ميداند و چنان است كه پاهايم بر پل صراط است و بهشت در راست و دوزخ در چپ و مرگ در پشت سر من آماده است و گمان ندارم كه بعد از اين نماز زنده بمانم و باز نماز بخوانم . چون تكبير ميگويم و قرائت ميخوانم با تفكّر است و\r\n","description":"","footnote":"","page_name":" 11 ","page_number":76},
  {"content":"\r\nانديشه و ركوع و سجود با تواضع و تضرع است و تشهدم با اميدوارى انجام مىشود و مطابق دستور پيغمبر با اخلاص سلام ميگويم ولى در رد و قبولش دو دل هستم ، ترسان و اميدوار سى سال است كه نماز من اين است . سعدى گويد :\r\n\r\nكه داند چو در بند حق نيستى\r\nاگر بىوضو در نماز ايستى\r\n\r\nو مقاتل بن سلمان گفت : پيغمبر در مكّه فقطَّ دو ركعت نماز ، صبح و دو ركعت نماز عشا ميخواند و پس از معراج نماز پنجگانه معيّن شد .\r\n* ( وَمِمَّا رَزَقْناهُمْ يُنْفِقُونَ ) * 3 - مجمع ابن عبّاس گفته است : يعنى زكات مال خود ميدهند .\r\nابن مسعود گفته است : مقصود مخارج خانواده است . محمّد بن مسلم از امام صادق نقل كرده است : يعنى از آن علم كه ما به آنها آموخته‌ايم به ديگران ميآموزند .\r\nروح البيان : زكات هر چيز مناسب با خود آن است و زكات منزل ساختن اطاقى است در آن براى ميهمان و نيز گفته‌اند : زكات و انفاق اهل شريعت مال است و بخشش اهل حقيقت حال است . مثنوى :\r\n\r\nآن درم دادن سخى را لايق است\r\nجان سپردن خود سخاى عاشق است\r\n\r\nسرمايه‌داران بايد مال ببخشند و از محتاجان دريغ نكنند و عابدان نفس خود بدهند تا از وظايف خدمت كوتاهى نكنند و عارفان دل بسپارند تا از حقيقت مراقبت غافل نباشند و دوستان روح ميدهند و در سرنوشت حوادث مضطرب نمىشوند .\r\n* ( وَبِالآخِرَةِ هُمْ يُوقِنُونَ ) * 4 - روح البيان : كلمه‌ى ( هم ) جلو تلفّظ شده است تا بفهماند : يقين منحصر است بمسلمين و مانند يهود و مسيحى اختلاف در كيفيّت آخرت ندارند .\r\nابو اللَّيث گفته است يقين يا بوسيله‌ى نشانه محقّق مىشود مثل يقين به آتش از ديدن دود يا بديدن و مشاهده‌ى حضورى است و يا بخبر است و شنيدن و يقين بآخرت به دو وسيله است 1 - خبر مخبر صادق 2 - بنشانه . و يقين را تقسيم كرده‌اند بر سه مرتبه : اوّل علم اليقين كه براى سالك راه حق از استدلال و يا كشف و شهود ادراك باطنى فراهم مىشود و در دل\r\n","description":"","footnote":"","page_name":" 12 ","page_number":77},
  {"content":"\r\nچيزى درمييابد كه علم است و يقينى است . دوّم - عين اليقين يعنى اگر آن مرتبه‌ى اوّل و ادراك باطنى كامل شد و آن موجبات علم در جلو چشم مجسم شد و اخلاق شخص مطابق با علم او شد و خالص شد اين گونه يقين عينى و ثابت خواهد بود بطورى كه ترديد و تشكيك ديگران در چنين يقين اثر نمىكند . سوّم - حقّ اليقين است يعنى اگر مرتبه‌ى دوّم يقين كه عين اليقين است به آن اندازه رسيد كه خود مورد يقين در برابر حواسّ شخص سالك مجسم شد و پرده ها از جلو چشمش برداشته شد بدرجه‌ى حقّ اليقين ميرسد كه به آنچه يقين دارد آن را محقّق و نمودار براى خود مييابد چنان كه آن جوان انصارى كه پيغمبر حالش را پرسيد عرض كرد شب را با يقين برگذار كردم آن حضرت از علائم يقين او پرسيد او گفت : مردم آن عالم را ميديدم كه چگونه بعضى در خوشى و دسته‌اى گرفتارند پيغمبر فرمود : راست گفتى اين است مرتبه‌ى حقّ اليقين . و نيز گفته‌اند : علم اليقين عمل به احكام دين است و اگر كاملتر شد و عمل با اخلاص بود عين يقين است و اگر عمل كاملتر شد حقّ اليقين مىشود كه واقعيّات و نتايج احكام و وظايف انسان نمودار و مشهود مىشود و همان است كه در قرآن بپيغمبر خطاب شده است ( فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ ) . مثنوى گفته است .\r\n\r\nاهل صيقل رسته‌اند از بو و رنگ\r\nهر دمى بينند خوبى بىدرنگ\r\n\r\n\r\nنقش قشر علم را بگذاشتند\r\nرايت علم اليقين افراشتند\r\n\r\n\r\nبرترند از عرش و كرسى و خلا\r\nساكنان مقعد صدق خدا\r\n\r\n\r\nعلم كان نبود ز او بيواسطه\r\nآن نپايد همچو رنگ ماشطه\r\n\r\nو نيز مردم متيقّن و اهل يقين را توضيح كرده‌اند كه مرد فكر و استدلال هستند و آنچه دور از حواسّ و درك آنها باشد با استدلال و فكر ثابت ميكنند و ميپذيرند .\r\n* ( أُولئِكَ عَلى هُدىً مِنْ رَبِّهِمْ ) * - 5 فخر : عون بن عبد اللَّه گفته است : هدايت و راهنمائى از جانب خدا بسيار است ولى انكه بتواند راه را بيابد و بر آن باشد كم است چنان كه ستاره‌ى آسمان زياد است ولى عدّه‌ى معيّن از آن استفاده ميكنند و كلمه‌ى\r\n","description":"","footnote":"","page_name":" 13 ","page_number":78},
  {"content":"\r\n\r\n( على ) در اين جمله اشاره است كه مؤمنين بر آن راه راست كه خدا به آنها نشان داده است مسلَّط هستند و هرگز از آن جدا نميشوند .\r\n* ( هُمُ الْمُفْلِحُونَ ) * 5 - روح البيان : فلاح و رستگارى به اين سه حالت آدمى خلاصه مىشود : 1 - چيره شدن بر قواى نفسانى كه در نتيجه پى آن خواسته‌ها نمىرود و بوسوسه‌ى شيطان گرفتار نميشود و از همنشين بد دورى مىكند 2 - نجات از كفر يعنى بگمراهى و بدعت و غرور و ضعف ايمان گرفتار نمىشود 3 - بقاء در سلطنت دائم كه ديگر زوال و انتقال و اندوه و پيرى و بيمارى و حجاب نخواهد داشت و مثنوى گفته .\r\n\r\nگر همىخواهى كه بفروزى چو روز\r\nهستى همچون شب خود را بسوز\r\n\r\n\r\nهستيت در هست آن هستى نواز\r\nهمچو مس در كيميا اندر گداز\r\n\r\nتاويلات كاشانى : يعنى آنها كه تقوى پيشه كرده‌اند و به راه راست ميروند آماده هستند براى رستگارى آخرت و بمناسبت آينده‌ى ثابت و معيّن از هم اكنون رستگار هستند .\r\nسخن ما : آيت 6 جمله * ( ( هُدىً مِنْ رَبِّهِمْ ) ) * شايد اشاره باشد به اين كه ايمان و عمل بوظائف موجب ملكه‌ى نفسانى حقّپرستى مىشود كه هميشه به راه راست ميروند چنان كه در آيت ديگر است ( من جاهد فِينا لَنَهْدِيَنَّهُمْ سُبُلَنا )\r\n[ سوره البقرة ( 2 ) : آيات 6 تا 7 
  ]\r\nإِنَّ الَّذِينَ كَفَرُوا سَواءٌ عَلَيْهِمْ أأَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ ( 6 ) خَتَمَ اللَّه عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ وَلَهُمْ عَذابٌ عَظِيمٌ ( 7 )\r\nغشاوة مصدر است بمعنى با پرده چيزى را پوشاندن و با هر سه حركت غين بمعنى پرده و وسيله‌ى پوشاندن .\r\nترجمه :\r\nاى محمّد آنها كه كافر هستند [ با تو سازگار نيستند 
  ] خواه [ از آن خطر كه در پيش دارند 
  ] بترسانىشان يادم نزنى كه مؤمن نمىشوند [ چون براى دورى از حقّ 
  ]\r\nخدا مهرى بر دلشان نهاده است كه گوش و چشم آنها را در پرده كرده است [ كه نه آماده‌ى\r\n","description":"","footnote":"","page_name":" 14 ","page_number":79},
  {"content":"\r\nپند شنيدن هستند و نه مىتوانند ببينند ديگران چه ميكنند و ياد بگيرند 
  ] و براى آنها عذاب سخت آماده است .\r\nسخن مفسرين : * ( إِنَّ الَّذِينَ كَفَرُوا ) * 6 . روح البيان : بغوى گفته است . چهار جور كفر تشخيص داده‌اند : 1 - كفر از نادانى كه حق را نمىشناسد 2 - كفر انكارى كه بدل ميداند و به زبان انكارى مىكند ميگويند : شيطان چنين كافرى است 3 - كفر نفاقى كه به زبان ميپذيرد و در دل رد مىكند مثل دينهاى مصلحتى 4 - كفر عنادى . يعنى به منظور سركشى و مخالفت تسليم نمىشود كه حقّ را بشنود و بپذيرد مثل آنها كه با پيغمبر معارضه ميكردند و با بلند كردن آواز و دستزدن ديگران را هم از شنيدن قرآن باز ميداشتند * ( أأَنْذَرْتَهُمْ ) * 6 - مجمع : ( انذرتهم ) با يك همزه نيز قرائت شده است و هم با مد همزه‌ى اوّل و لين همزه‌ى دوّم قرائت كرده‌اند .\r\n* ( خَتَمَ اللَّه عَلى قُلُوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ ) * 6 مجمع :\r\nكلمه‌ى ( غشاوه ) چند جور قرائت شده است 1 - با كسر غين و رفع تا و هم نصب تا 2 - ضمّ غين كه منقول از حسن بصرى است 3 - فتح غين 4 - غشوة بدون الف و معنى قلب همان است كه ( فؤاد ) نيز مينامند و مقصود عقل و نيروى ادراك است روح البيان : سيّد در كتاب تعريفات گفته است : قلب لطيفه‌اى است ربّانى كه با اين عضله‌ى درونى وابستگى دارد و همان حقيقت آدمى است كه در آيه‌ى ديگرى آمده است ( إِنَّ فِي ذلِكَ لَذِكْرى لِمَنْ كانَ لَه قَلْبٌ ) و معلوم است كه مقصود همان نيروى عاقله است . جامى در اين شعر دل را خوب توصيف كرده است .\r\n\r\nنيست اين پيكر مخروطى دل\r\nبلكه هست اين قفس طوطى دل\r\n\r\n\r\nگر تو طوطى ز قفس نشناسى\r\nبه خدا ناس نئى نشناسى\r\n\r\nعلماى اخلاق گفته‌اند : آنچه موجب مهر بر دل مىشود و پرده‌اى در جلو چشم و گوش ، اصرار بر گناه و غفلت از خدا و محكم كردن سر كيسه‌ى پول و مضايقه در احسان به فقرا است . روايت است كه پيغمبر فرمود : دل مانند آئينه زنك مىزند آن را جلا دهيد\r\n","description":"","footnote":"","page_name":" 15 ","page_number":80},
  {"content":"\r\nو فرموده : ريشه‌ى گناهان آز است و حسد و گردن فرازى كه از آن شش گناه ميرويد :\r\nسيرى . خواب . تنبلى . دوستى سرمايه ، جاه‌طلبى ، ميل بفرماند هى و شيخ نجم الدّين در تأويلات گفته است : در مهر نهادن بر دل اشاره است بسرنوشت آدمى در سعادت و شقاوت طبق حكمت چنان كه گفته : ( فمنهم شقىّ و سعيد ) امّا دريچه‌هاى دل بسوى عالم غيب باز است بواسطه‌ى آن ذرات كه در روز الست به آنها خطاب شده و اجابت كرده‌اند . پس براى هر كس راه هست ولى بعضى خود را از آن محروم كرده‌اند .\r\nكشف الاسرار نوشته : حقيقت كفر پوشيدن است و بيگانه را به آن كافر گويند كه نعمتهاى خداوند بر خود بپوشد . و نعمتهاى اللَّه سه قسم است . يكى نعمت بيرونى چون جاه و مال و ديگر نعمت بدنى چون صحّت و قوّت ديگر نعمت نفس چون عقل و فطنت . و نعمت نفس تمامتر و عظيمتر است و بر حسب اين تقسيم شكر و كفر نهادند پس كفر عظيم آن است كه مقابل نعمت نفس است و كافر مطلق بر وى افتد كه نعمت نفس را كفران آرد كه حاصل وى بجحود وحدانيّت و نبوّت و شرائع باز ميگردد .\r\nسخن ما : 1 - آيت 6 نشان ميدهد كه نتيجه‌ى فرار از گوش دادن بسخن حقّ لياقت راه راست پيدا كردن را از آدمى مىگيرد . 2 - آيت 7 كلمه‌ى ( ختم ) كنايه‌ايست كه اين گونه مردم به آن جا ميرسند كه دل و چشم و گوششان چو صندوق سر بمهرى مىشود و راهى براى دريافت حقّ ندارند .\r\n[ سوره البقرة ( 2 ) : آيات 8 تا 20 
  ]\r\nوَ مِنَ النَّاسِ مَنْ يَقُولُ آمَنَّا بِاللَّه وَبِالْيَوْمِ الآخِرِ وَما هُمْ بِمُؤْمِنِينَ ( 8 ) يُخادِعُونَ اللَّه وَالَّذِينَ آمَنُوا وَما يَخْدَعُونَ إِلَّا أَنْفُسَهُمْ وَما يَشْعُرُونَ ( 9 ) فِي قُلُوبِهِمْ مَرَضٌ فَزادَهُمُ اللَّه مَرَضاً وَلَهُمْ عَذابٌ أَلِيمٌ بِما كانُوا يَكْذِبُونَ ( 10 ) وَإِذا قِيلَ لَهُمْ لا تُفْسِدُوا فِي الأَرْضِ قالُوا إِنَّما نَحْنُ مُصْلِحُونَ ( 11 ) أَلا إِنَّهُمْ هُمُ الْمُفْسِدُونَ وَلكِنْ لا يَشْعُرُونَ ( 12 )\r\nوَ إِذا قِيلَ لَهُمْ آمِنُوا كَما آمَنَ النَّاسُ قالُوا أنُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَلكِنْ لا يَعْلَمُونَ ( 13 ) وَإِذا لَقُوا الَّذِينَ آمَنُوا قالُوا آمَنَّا وَإِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ ( 14 ) اللَّه يَسْتَهْزِئُ بِهِمْ وَيَمُدُّهُمْ فِي طُغْيانِهِمْ يَعْمَهُونَ ( 15 ) أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَما كانُوا مُهْتَدِينَ ( 16 ) مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَه ذَهَبَ اللَّه بِنُورِهِمْ وَتَرَكَهُمْ فِي ظُلُماتٍ لا يُبْصِرُونَ ( 17 )\r\nصُمٌّ بُكْمٌ عُمْيٌ فَهُمْ لا يَرْجِعُونَ ( 18 ) أَوْ كَصَيِّبٍ مِنَ السَّماءِ فِيه ظُلُماتٌ وَرَعْدٌ وَبَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَاللَّه مُحِيطٌ بِالْكافِرِينَ ( 19 ) يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيه وَإِذا أَظْلَمَ عَلَيْهِمْ قامُوا وَلَوْ شاءَ اللَّه لَذَهَبَ بِسَمْعِهِمْ وَأَبْصارِهِمْ إِنَّ اللَّه عَلى كُلِّ شَيْءٍ قَدِيرٌ ( 20 )\r\n","description":"","footnote":"","page_name":" 16 ","page_number":81},
  {"content":"\r\nمعنى لغات : * ( يُخادِعُونَ ) * - مىپوشند ، گول مىزنند . * ( أَنْفُسَهُمْ ) * - خودشان را طغيان - گزاف و سركشى : * ( يَعْمَهُونَ ) * - از مصدر عمه با فتح عين و ميم بمعنى تحير و سرگردانى . * ( اسْتَوْقَدَ ) * - آتش افروخت . * ( أَضاءَتْ ) * - پرتو افكند و روشن كرد . « حول » - دور و بر ، اطراف ، چهار جانب . بمعنى سال و نيرو هم هست كه اينجا بمعنى اوّل است\r\n","description":"","footnote":"","page_name":" 17 ","page_number":82},
  {"content":"\r\nصمّ - كرها و آنها كه نمىشنوند . بكم - گنگها و مفرد آن ابكم است . عمى - جمع اعمى يعنى كورها . صيّب - ابر باراندار و باران سخت و تند . يخطف - از مصدر خطف ربودن و خيره كردن چشم . مشوا - از مصدر مشي بمعنى راه رفتن اصابع - جمع اصبع با كسر همزه و سكون صاد بمعنى انگشت .\r\nجهت نزول : مجمع البيان : اين آيات براى عدّه‌اى از منافقين كه بيشتر آنها يهودى بودند مثل عبد اللَّه بن ابىّ سلول و معتّب بن قشير و ديگران نازل شده است .\r\nترجمه :\r\nپاره‌اى از مردم گويند : ما مسلمانيم و به خدا و روز بازپسين مؤمن شديم با اينكه آنها مؤمن نيستند [ و بپندار خود 
  ]\r\n9 خدا و مؤمنين را گول ميزنند ولى [ نه چنين است كه 
  ] خويشتن را گول ميزنند و خود نمىفهمند\r\n10 اينان بدل بيمارند [ كه پند پذير نيستند 
  ] و خدا بيمارىشان فزون كند و آزارى دردناك دارند چون سخن حقّ دروغ پندارند .\r\n11 و اگر به آنان گويند تباهكار نباشيد [ و گناه نكنيد و جلوگير دين ديگران نشويد 
  ] گويند : ما جز درستكار نباشيم .\r\n12 ولى بدانيد كه البتّه تباهكارند و خود نمىفهمند .\r\n13 و چون به آنان گويند : بمانند مردمان مؤمن شويد گويند : مگر شود كه چون بيخردان ايمان پذيريم ؟ لكن خود بيخردند و خبر ندارند .\r\n14 چه چون با مسلمانان رو برو شوند گويند : مسلمان شديم و چون با همكيشان شيطانى خود بخلوت روند گويند :\r\nما با شمائيم و اينان را بمسخره گيريم .\r\n15 لكن خدا اينان را مسخره مىكند كه بطغيان و سركشى ايشان كومك كند تا به كار خود سرگردان فرو بمانند .\r\n16 اين منافقين سوداگر زيان ديده‌اند كه گمراهى را بجاى راه راست پيش گرفته‌اند و هرگز وسيله‌ى هدايت براى آنها نيست .\r\n17 داستان اين مردم داستان آن كسى است كه در شب تار در بيابان آتشى بر افروزد و چون دور و بر خود روشن كند خدا روشنى آن ببرد و در تاريكى رهايش كند كه هيچ نبيند .\r\n18 اين كافران كر و كور و\r\n","description":"","footnote":"","page_name":" 18 ","page_number":83},
  {"content":"\r\nگنگ هستند و راه برگشت ندارند .\r\n19 باز كار ايشان را قياس كنيد با آنكه شب تاريك دچار رگبار سخت بشود و برق چشمش را خيره كند و صداى رعد و تندر گوشش را فشار بدهد كه مرگ را جلو چشم خود بيند و از ترس انگشت بر گوش گذارد و راه به جائى نبرد و گاه بروشنى برق دو قدم جلو نهد و باز بجاى خود خشك شود چون خدا چيره‌ى بر كافران است .\r\n20 و شود كه خدا اين چشم و گوش را هم ازو بگيرد و بيچاره‌اش كند . چون خدا بر همه چيز توانا است .\r\nسخن مفسّرين : * ( وَمِنَ النَّاسِ مَنْ يَقُولُ آمَنَّا ) * .\r\nكشف الاسرار : ابن سيرين گفته است : اين آيه ضربت سختى بر آن منافقين بود چون دروغ و نفاق آنها را آشكار كرده و آنها را رسوا نموده و از هيچ آيت قرآن به اين اندازه نترسيده‌اند .\r\n* ( وَما يَخْدَعُونَ إِلَّا أَنْفُسَهُمْ ) * 9 - مجمع - ابن كثير و ابو عمرو ( ما يخادعون ) خوانده‌اند و ديگران ( يخدعون ) قرائت كرده‌اند .\r\nروح البيان : اين مخادعه و تزويرشان ميوه‌ى نفاقى است كه در دل دارند * ( فِي قُلُوبِهِمْ مَرَضٌ ) * - 10 بيمارى دل يا بواسطه دين است مثل كفر و انكار حقايق دين يا از نظر اخلاق اجتماعى است مثل كينه و حسد و كبر و ممكن است از جهت اخلاق نفسانى باشد . مثل ترس و بخل و حرص .\r\n* ( فَزادَهُمُ اللَّه مَرَضاً ) * 10 - مجمع : ابو مسلم گفته است : اين جمله نفرين است به منظور راهنمائى مردم كه براى اشخاص منحرف نفرين لازم است . ممكن است بگوئيم چون دلشان بيمار است خود موجب افزايش مرض است مانند مزاج ضعيف كه نيروى مقاومت مرض ندارد و بتدريج مزمن مىشود و ما در ترجمه همينطور معنى كرديم .\r\nفخر : روايت شده است پيغمبر سوار بر الاغى بود در راه بعبد اللَّه بن ابىّ سلول رسيد او گفت : اى محمّد از راه من دور شو كه بوى خر تو من را آزار\r\n","description":"","footnote":"","page_name":" 19 ","page_number":84},
  {"content":"\r\nمىكند يكى از ياران آن حضرت عرض كرد : اين مرد را ببخش كه انتظار داشت رئيس اين شهر بشود آمدن شما به اين جا او را مأيوس كرد . از اين جهت بعضى گفته‌اند مقصود از بيمارى دل ناراحتى و رنج رياست و شخصيّت آنها است كه هر چه اسلام قوى ميشد بيمارى آنها هم زياد ميشد .\r\n* ( بِما كانُوا يَكْذِبُونَ ) * 10 - مجمع : قاريهاى كوفه با فتح يا و تخفيف ذال خوانده‌اند و ديگران ( يكذّبون ) با ضمّ ياء و تشديد ذال خوانده‌اند .\r\nروح البيان : سه جور دروغ تصويب شده است اوّل - در جنگ كه گفته‌اند ( الحرب خدعة ) يعنى جنگ با فريب پيش ميرود . دوّم - براى رفع كينه‌ى ميان دو نفر . سوّم - در معاشرت مرد و زن براى بدست آوردن دل يكديگر تا آنجا كه موجب گولزدن نشود ، و اين مثل : دروغ مصلحت آميز به از راست فتنه انگيز است . براى مصلحت ديگران درست است نه منفعت خود ، و سعدى همين را گفته است .\r\n\r\nتا نيك ندانى كه سخن عين صواب است\r\nبايد كه به گفتن دهن از هم نگشائى\r\n\r\n\r\nگر راست سخن گوئى و در بند بمانى\r\nبه ز آن كه دروغت دهد از بند رهائى\r\n\r\nمثنوى گفته است :\r\n\r\nصبح كاذب كاروانها را زده است\r\nكه ببوى روز بيرون آمده است\r\n\r\n\r\nصبح كاذب خلق را رهبر مباد\r\nكو دهد بس كاروانها را بباد\r\n\r\nمجمع : ابو مسلم اصفهانى گفته است : بقرائت ( يكذّبون ) با ضمّ ياء و تشديد ذال ممكن است جمله را چنين معنى كنيم : زيادى عذاب و بيمارى آنها بواسطه‌ى تكذيب فرموده‌ى پيغمبر ص است و هم ممكن است آن دروغ كه به عذاب اليم مجازات مىشود نفاق باشد و دروغ در اظهار اسلام .\r\n* ( وَإِذا قِيلَ لَهُمْ ) * 11 - مجمع : كسائى ( قيل ) با ضمّ قاف و كسر يا خوانده است و از يعقوب نيز اين قرائت نقل شده است و كلمات ديگر همانند ( شيئى و حيل\r\n","description":"","footnote":"","page_name":" 20 ","page_number":85},
  {"content":"\r\nو غيض و سيق و حيى ) را نيز با ضمّ اوّل و كسر دوّم خوانده است .\r\n* ( أَلا إِنَّهُمْ هُمُ الْمُفْسِدُونَ وَلكِنْ لا يَشْعُرُونَ ) * 12 - خلاصه‌ى روح البيان سعدى گفته است :\r\n\r\nكسى را كه پندار در سر بود\r\nمپندار هرگز كه حقّ بشنود\r\n\r\n\r\nز علمش ملال آيد از وعظ ننك\r\nشقايق بباران نرويد ز سنك\r\n\r\nمثنوى گفته است :\r\n\r\nاى كه خود را شير يزدان خوانده‌اى\r\nسالها شد با سگى در مانده‌اى\r\n\r\n\r\nچون كند اين سك براى تو شكار ؟\r\nچون شكار سك شدستى آشكار\r\n\r\n* ( هُمُ السُّفَهاءُ ) * 13 - مجمع : براى آن سفيه هستند كه مانند بىخردان مال خود تلف مىكنند و مىپندارند از آن سود برده‌اند اين منافقين بواسطه‌ى گناه تكذيب ، دين خود را نابود كردند و پنداشتند بصلاح ميروند .\r\n* ( إِذا لَقُوا الَّذِينَ آمَنُوا ) * 6 - روح البيان : عبد اللَّه بن ابىّ روزى براهى ميرفت با حضرت على ( ع ) و ابو بكر و عمر برخورد دست اين دو نفر را گرفت و اظهار دوستى و قدردانى از خدمات آنها باسلام كرد . سپس دست على را گرفت و از خويشاوندى آن حضرت با پيغمبر و كوشش او در اسلام سخن گفت ، آن حضرت خويشاوندى آن حضرت با پيغمبر و كوشش او در اسلام سخن گفت ، آن حضرت فرمود : اى عبد اللَّه خدا را به نظر بياور و از نفاق بپرهيز . او گفت : اى ابو الحسن چرا چنين مىگوئى سوگند به خدا ايمان و عقيده‌ى ما مثل شما است . چون از يكديگر جدا شدند او با ياران خودش گفت هر وقت با اينها مصادف مىشويد اين جور مغرورشان كنيد . و چون اصحاب پيغمبر گفتگوى خود را با عبد اللَّه بعرض رساندند اين آيه نازل شد .\r\n* ( وَإِذا خَلَوْا إِلى شَياطِينِهِمْ ) * 4 - مجمع : حجازيها واو ( خلوا ) را مجرور كرده‌اند و همزه‌ى ( الى ) را ساقط كرده‌اند و به اين صورت تلفّظ كرده‌اند ( خلولى ) .\r\n","description":"","footnote":"","page_name":" 21 ","page_number":86},
  {"content":"\r\nروح البيان : معنى جمله اين است : چون ميروند نزد ياران شيطان صفت خود كه از اسرار نهانى خبر ميدادند و بيمارها را دارو مىكردند . ضحاك گفته است : هر قبيله‌اى غيبگوئى داشته است : كعب بن اشرف در بنى قريظه بوده ابو برده در بنى اسلم بود عبد الدّار غيبگوى قبيله‌ى جهينه بود و عوف بن عامر براى بنى اسد غيب گوئى مىكرد و علَّت اينكه غيبگوها بكلمه‌ى شياطين ناميده شده‌اند اين است كه اعراب مىپنداشتند . غيبگوها هر كدام شيطانى دارند كه اسرار و راه معالجه‌ى بيمارى را ياد مىدهند .\r\n* ( اللَّه يَسْتَهْزِئُ بِهِمْ ) * 15 - مفسّرين اين جمله را چنين توضيح كرده‌اند :\r\nچون منافقين بياران خود مىگفتند : ما اينها را استهزا مىكنيم در برابر استهزاى آنها استهزاى خدا است يعنى كه سزائى است از سوى حقّ براى مجازات آنها به اين طور كه اوّل مرتبه بواسطه‌ى ورود پيغمبر از مقام و شخصيّت خود سقوط كردند ديگر اينكه راز آنها را قرآن آشكار مىكرد و رسوا و شرمنده مىشدند . براى مرتبه‌ى سوّم در عالم ابدى گرفتارى هميشگى است كه در منظره‌ى مسلمانان گرفتار هستند و از خوشى آنها در آزار .\r\nمجمع : ممكن است مقصور از استهزاء خدا اين باشد : آنها اظهار اسلام مىكردند مردم هم موظف بودند به ظاهر با آنها مانند مسلمين رفتار كنند ولى از مزاياى معنوى اسلام محروم بودند .\r\n* ( أُولئِكَ الَّذِينَ اشْتَرَوُا الضَّلالَةَ ) * 16 - مجمع : عموم قاريها با ضمّ واو خوانده‌اند مگر يحيى بن يعمر كه ( اشتروا الضّلالة ) با كسر واو خوانده است .\r\n* ( فَما رَبِحَتْ تِجارَتُهُمْ ) * 16 - فخر : يعنى معامله‌ى آنها سود نكرد زيرا :\r\nهدايت دادند گمراهى خريدند ، اطاعت دادند ، معصيت خريدند ، همكارى دادند اختلاف و دو دستگى خريدند ، آسايش دادند ترس و نگرانى خريدند ، سنّت و روش خوب داند ، بدعت و آئين ناپسند خريدند .\r\n","description":"","footnote":"","page_name":" 22 ","page_number":87},
  {"content":"\r\n* ( اسْتَوْقَدَ ناراً ) * 17 - مجمع : سعيد بن جبير گفته است : اين جمله براى يهود نازل شد كه انتظار داشتند پيغمبر بجنك برود و كشته شود چون آن حضرت روانه شد نهان خود را آشكار كردند و چون بيرون شدن پيغمبر از مدينه روزنه‌ى اميد و موجب روشنى در كار آنها بود با پايان جنك و شكست دشمن مسلمين اين روزنه بسته شد و براى آنها ظلمات و تيرگى و آوازه‌ى شكست دشمن و چيرگى مسلمانان تندرو صاعقه‌اى بود آسمانى كه خوف مرگ براى آنها بود .\r\n* ( لا يُبْصِرُونَ ) * 17 - چون حيوانات در تاريكى شب مىتوانند به بينند اين جمله اشاره است كه منافقين از اين حيوانات بدتر هستند كه چون در تاريكى نفاق گرفتار شدند نابينا هستند .\r\n* ( أَوْ كَصَيِّبٍ مِنَ السَّماءِ فِيه ظُلُماتٌ ) * 19 - مجمع : لام ( ظلمات ) با فتح و كسر نيز قرائت شده است و چنين تأويل شده . هدايت و احكام پيغمبر باران رحمت بود . و براى آنها كه تسليم نبودند موجب آزار و ناراحتى بود . احكام پيغمبر برق و موجب روشنى بود امّا براى مردم نالايق شنيدن كلمات بجاى صداى تندرو ديدن مسلمانان صاعقه‌ى خيره كننده و برق سوزان بود . خودنمائى باسلام و آميزش با مسلمانان آسايش چند روزه‌اى بود كه براى آنها برق و روشنى بود و دوامى نداشت و باز در تاريكى و ترس و بيگانگى و كناره‌گيرى از مردم سرگردان شدند .\r\nعبد اللَّه مسعود گفت : دو نفر منافق از مدينه فرار كردند و شب در بيابان گرفتار رعد و برق و باران شدند و آواز تندر آنها را آزار ميكرد كه گوش خود را از ترس با انگشت مىگرفتند . و چون برق روشن مىشد دو قدم ميرفتند باز تاريكى آنها را بيچاره مىكرد در آن حال سختى با يكديگر گفتند ايكاش شب زود بسر - آيد و ما برويم و دست در دست پيغمبر نهيم و از اين گرفتارى آسوده شويم . آنها برگشتند و مسلمان با ايمان شدند و در اين آيه منافقين تشبيه شده‌اند به حال موقت آن دو نفر در بيابان .\r\n","description":"","footnote":"","page_name":" 23 ","page_number":88},
  {"content":"\r\nدر تأويلات گفته است : اين آيه مردم را دو دسته كرده است :\r\nكافران كه استعداد خود را از دست داده‌اند و اميد رستگارى براى آنها نيست ديگر منافقين هستند كه براى آنها مختصر روشنى هست ولى خواسته‌هاشان جلوگير پيشرفت آنها است . و در اين تقسيم به دو دسته اشاره است به اين كه دسته‌ى دوم ممكن است از همنشينى با مسلمانان راه خود بيابند و رستگار شوند .\r\nباز كاشانى در تأويلات براى توصيف منافقين كه ايمان ندارند و كافر هستند مىگويد : بدان كه كفر يعنى پرده‌اى در جلو دل و اين پرده اگر جلو حقّ را گرفت موجب شرك خواهد شد و اگر مانع دين شد موجب محروميّت از راه مستقيم مىشود و دل يهود و نصارى و همه‌ى اهل كتاب به اين پرده پوشيده شده است . دسته‌ى اوّل كه دلشان بپرده و حجاب از حقّ است از دين هم محجوب و محروم هستند . و ليكن دسته‌ى دوّم كه از دين محروم هستند ممكن است از حقّ محروم نباشند چون وقتى كه حجاب دل را بردارند شايد كه دين را بپذيرند و تا اين حجاب دين دل آنها را پوشانده است در ادعاء ايمان دروغ مىگويند پس توصيف آنها بكفر براى آن است كه آنها ادعاء مىكردند دل ما پوشيده نيست در صورتى كه هنوز هر دو مانع را از جلو دل خود برنداشته‌اند .\r\n* ( يَكادُ الْبَرْقُ يَخْطَفُ أَبْصارَهُمْ ) * 20 - مثنوى با اشاره چگونگى اين برق را چنين سروده است :\r\n\r\nبرق آفل باشد و بس بيوفا\r\nآفل از باقى نداند بىصفا\r\n\r\n\r\nبرق خندد بر كه ميخندد بگو\r\nبر كسى كه دل نهد بر مهر او\r\n\r\n\r\nبرق را خود يخطف الأبصار دان\r\nنور باقى را همه ابصار دان\r\n\r\nسخن ما : آيت ده * ( ( فَزادَهُمُ اللَّه مَرَضاً ) ) * شايد اشاره باشد كه چون بدل بيمارند و كج انديش خواه و ناخواه بواسطه‌ى پايدارى بر آن بيمارى دلشان افزون\r\n","description":"","footnote":"","page_name":" 24 ","page_number":89},
  {"content":"\r\nمىشود بمانند آدم مريض كه اگر جلوگيرى بيمارى خود نكند بنيه و مزاج او ضعيف مىشود و بيماريش افزون مىگردد ، پس اين گونه مردم چون دل با حقّ ندارند بيمارى دلشان را خدا افزون مىكند .\r\n[ سوره البقرة ( 2 ) : آيات 21 تا 25 
  ]\r\nيا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَالَّذِينَ مِنْ قَبْلِكُمْ لَعَلَّكُمْ تَتَّقُونَ ( 21 ) الَّذِي جَعَلَ لَكُمُ الأَرْضَ فِراشاً وَالسَّماءَ بِناءً وَأَنْزَلَ مِنَ السَّماءِ ماءً فَأَخْرَجَ بِه مِنَ الثَّمَراتِ رِزْقاً لَكُمْ فَلا تَجْعَلُوا لِلَّه أَنْداداً وَأَنْتُمْ تَعْلَمُونَ ( 22 ) وَإِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِه وَادْعُوا شُهَداءَكُمْ مِنْ دُونِ اللَّه إِنْ كُنْتُمْ صادِقِينَ ( 23 ) فَإِنْ لَمْ تَفْعَلُوا وَلَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَالْحِجارَةُ أُعِدَّتْ لِلْكافِرِينَ ( 24 ) وَبَشِّرِ الَّذِينَ آمَنُوا وَعَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَأُتُوا بِه مُتَشابِهاً وَلَهُمْ فِيها أَزْواجٌ مُطَهَّرَةٌ وَهُمْ فِيها خالِدُونَ ( 25 )\r\nمعنى لغات : « فراش » دوشك و آنچه بگسترند و بر آن بخوابند . « انداد » - جمع\r\n","description":"","footnote":"","page_name":" 25 ","page_number":90},
  {"content":"\r\nندّ بر وزن فعل بكسر فاء بمعنى همانند و نظير و همتا . . « ريب » - گمان و شور دل .\r\n« وقود » - آتشگيره و آنچه وسيله‌ى افروختن آتش است . « اوتوا » - فعل مجهول از مصدر ايتاء بمعنى بخشيدن .\r\nترجمه :\r\n21 اى مردم پرستش كنيد پروردگار خود را همان كه آفريده است شما و مردم پيش از شما را تا شايد پرهيزگار باشيد .\r\n22 همانكه زمين را براى شما جاى آسايش كرد و آسمان را چون ساختمانى نمود و از آن باران فرود آورد كه ميوه‌هاى روزى شما از آن بيرون آرد پس فهميده و دانسته براى او همانند درست نكنيد .\r\n23 و اگر در آنچه ببنده‌ى خود فرو فرستاديم دو دل هستيد ( و قرآن را باور نداريد ) پس يك سوره بمانند آن بياريد و گواهانى جز خدا براى خود بيابيد اگر در دعوى خود راستگو باشيد ؟\r\n24 و اگر نتوانستيد بمانند اين بياوريد و هرگز نتوانيد پس خود را از آتشى دور كنيد كه هيزم آن آدم است و سنك ، آماده شده براى كافران .\r\n25 اى محمد نويد بده به آنان كه مؤمن شدند و كارهاى شايسته كردند براىشان بهشتى باشد رودها از آن روان و هر آنچه از ميوه‌ى آن بخورند بگويند :\r\nاينها همان است كه پيش از اين روزى ما بود و بسرنوشت ما كرده بودند و همه چيز همانند بايشان دهند ( كه از هيچ روى ميان آنها جدائى نباشد و نه خانه به از خوراك و نه پوشاك به از خوابگاه همه چيز آنجا مناسب است و خوب كه بد و ناپسند ندارد ) و آنجا براىشان همسرانى پاك باشد و جاودان به آن بمانند .\r\nسخن مفسّرين : * ( يا أَيُّهَا النَّاسُ ) * 21 - مجمع : ابن عباس و حسن بصرى گفته‌اند :\r\nآنچه به قرآن * ( ( يا أَيُّهَا النَّاسُ ) ) * گفته شده است به مكه نازل شده است .\r\n* ( اعْبُدُوا رَبَّكُمُ ) * 21 - كشف الاسرار . آن شب كه در عقبه ( تپه‌اى است به راه مكّه بمدينه ) عده‌اى با پيغمبر بيعت كردند و مشهور بليله العقبه شد .\r\nاسعد بن زراره به پا خواست و گفت . اى پيغمبر براى خدا و خودت و يارانت پيمانى با ما برقرار كن فرمود : با شما قرار ميگذارم كه خدا را بپرستيد و شريك در\r\n","description":"","footnote":"","page_name":" 26 ","page_number":91},
  {"content":"\r\nآفرينش فرض نكنيد و من را مثل خود و فرزندانتان نگاهدارى كنيد و براى يارانم از شما پيمان ميگيرم كه آنچه در اختيار داريد با آنها مساوات كنيد آن مردم گفتند :\r\nبراى ما كه طرف اين پيمان هستيم چه خواهد بود ؟ پيغمبر ص فرمود : بهشت ، عرض كردند دست خود را دراز كن تا با تو بيعت كنيم .\r\nو در كشف نوشته : خواجه‌ى انصارى گفته است : الهى گرزارم در تو زاريدن خوش است ور نازم به تو نازيدن خوش است ، الهى شاد بدانم كه بدرگاه تو ميزارم بر اميد آنكه روزى در ميدان فضل به تو نازم . تو فامن پذيرى و من فاتو پردازم ، يك نظر در من نگرى و دو گيتى به آب اندازم .\r\nفخر : در آيه كه گفته شده است : آن را بپرستيد كه شما را آفريده است و زمين و آسمان را گسترده و افراشته است براى نشاندادن راه توحيد است بمطالعه‌ى در خود و ديگر آفريده‌ها : 1 - مطالعه‌ى در خود بوسيله‌ى فكر در موجب پيدايش انسان كه اين علم و قدرت و اراده‌ى او و فرماندهى بر موجودات از كجا است و كه به او داده است ؟ 2 - مطالعه‌ى در جهان توجّه است بپيدايش زمين و آسمان برف و باران و ديگر وسائل حياتى آدمى كه اگر شما مردم دقيق شويد مىتوانيد خدا را بشناسيد و از شرك بپرهيزيد .\r\nروح البيان : * ( ( يا أَيُّهَا النَّاسُ ) ) * يعنى اى همدم و مونس من فراموش مكن آن روز را كه با من انس داشتى و در حضور بودى و جمله‌ى ( اعبدوا ) يعنى اى كافران خداپرست شويد ، اى گناهكاران فرمانبر باشيد ، اى منافقين اخلاص پيشه كنيد اى فرمانبران در طاعت و عبادت پايدار بمانيد . و معنى عبادت به كار بردن توانائى است در فرمانبردن و دورى از معصيت .\r\nطنطاوى : علوم طبيعى راهنماى بتوحيد است ( هربرت اسپنر ) انگليسى متوفاى سال 1903 ميلادى گفته است . علوم طبيعى مخالف با دين نيست بلكه اعراض از آن مخالفت با دين است . و از استاد ( هكسلى ) نقل كرده است . علوم طبيعى با دين\r\n","description":"","footnote":"","page_name":" 27 ","page_number":92},
  {"content":"\r\n\r\nهمزاد هستند كه اگر يكى از ديگرى جدا شد هر دو نابود شوند .\r\n* ( لَعَلَّكُمْ تَتَّقُونَ ) * : روح البيان : اين جمله را كه بعد از امر بعبادت آورده شده است اشاره دانسته‌اند به اين كه آخر درجه‌ى كمال سالك تقوى است يعنى دورى از هر چيز غير از خدا و كلمه‌ى ( لعلّ ) اشاره است كه عابد نبايد مغرور بعبادت خود شود بلكه بايد هميشه با ترس و اميد باشد سعدى گفته است :\r\n\r\nاگر مردى از مردى خود مگوى\r\nنه هر شهسوارى بدر برد گوى\r\n\r\n* ( فَلا تَجْعَلُوا لِلَّه أَنْداداً ) * - 22 روح البيان : مفاد اين جمله را سعدى چنين گفته است :\r\n\r\nاگر عزّ و جاه است اگر ذلّ و قيد\r\nمن از حقّ شناسم نه از عمر و زيد\r\n\r\nكشف الاسرار : شبلى بغدادى بر منبر مردم را وعظ ميكرد و از قيامت مىگفت و مىگريستند ابو الحسن نورى بر آنجا گذر كرد و گفت : اينقدر مردم را ميازار كه آن روز چندان دراز نيست با دو كلمه برگذار مىشود و بس . من تو را بودم . تو كه را بودى ؟\r\n* ( فَأْتُوا بِسُورَةٍ مِنْ مِثْلِه ) * 23 - فخر : اين جمله‌ها معجزه‌ى مهمّ پيغمبر و موجب بيچارگى مخالفين بود چون با عداوت شديد عرب و اتّخاذ وسائل متنوّع و دادن جان و مال براى نابودى آن حضرت در اين موقع كه او بمعارضه دعوتشان مىكند و آنها ساكت مىنشينند و دم نميزنند بزرگتر دليل بر عجز آنها است و نيز با آنكه پيغمبر در عقل و حلم و حزم و مواظبت از كوچكترين گفتار و كردار خود نظير و منكر نداشت اين ادعا خود كاشف از كمال اطمينان آن حضرت بود بر ناتوانى كافران و عجزشان از گفتن سخنى مانند قرآن و همين اقدام و معارضه معجزه‌ى ديگر بود كه موجب عظمت بيشتر در نظر مخالفين شد و باز اظهار آن حضرت در دنباله‌ى اين سخنها كه عاجز هستيد و نمىتوانيد همانند قرآن بياوريد تفوّق ديگرى بود از آن حضرت بر آنها و بيچارگى بيشتر آن مردم كه اطمينان پيغمبر و عجز آنها را نمودار كرد و همانطور كه در زمان خودش با اين مطالبه مخالفين را عاجز كرد در دوره‌هاى بعد هم مخالفين\r\n","description":"","footnote":"","page_name":" 28 ","page_number":93},
  {"content":"\r\nو مدّعيان نبوّت آمدند و رفتند و دم نزدند .\r\n* ( وَادْعُوا شُهَداءَكُمْ مِنْ دُونِ اللَّه ) * 23 - مجمع : 1 - ابن عباس گفت : يعنى بخوانيد ياران غير خداوند خود را بر دروغ پنداشتن قرآن 2 - فرّاء گفته است : خدايان و بتهاى خود را دعوت كنيد 3 - مجاهد گفته است : گواهانى براى خود بخواهيد كه غير خدا باشد .\r\nعبده : اين جمله مىفهماند : خدا براى پيغمبر قرآن را شاهد فرستاد . شما اگر راست مىگوئيد شاهد ديگرى براى خود بياوريد .\r\n* ( وَقُودُهَا النَّاسُ وَالْحِجارَةُ ) * - فخر : اين جمله اشاره است به اين كه سنگهاى معبود و بت شما آتشگيره‌ى خود شما خواهد شد و با يكديگر ميسوزيد .\r\nتأويلات كاشانى - پس از تلخيص : مقصود از حجاره موجودات پست و فانى است مثل جاه و مال كه شراره‌اى از آتش حقيقى و قهر خداوندى است و در انسان به صورت غضب نمودار شده است و موجب دشمنى افراد است با يكدگر و چون دلبستگى به آنها روان آدمى را طورى به صورت خود تبديل مىكند كه دل به شكل آنها نمودار مىشود پس همين علاقه و دلبستگى مفرط آتشى است سرشته با روان آدمى كه بواسطه دون همّتى و نظر بجاه و مال بمنزله‌ى سنگ آتش زنه است و خاصيّت توليد آتش كه وسيله‌ى سوختن خواهد بود چنان كه روايت است از پيغمبر . آدمى محشور و همدم مىشود با آنچه دلبسته‌ى آن است اگرچه پاره‌ى سنگى باشد .\r\n* ( وَبَشِّرِ الَّذِينَ آمَنُوا وَعَمِلُوا الصَّالِحاتِ ) * - ابو الفتوح : از على ( ع ) روايت شده است . عمل صالح نماز شبانه روزى است . عبد اللَّه عبّاس گفته است : آن عمل كه با ريا و خودنمائى نباشد .\r\nروح البيان : معاذ بن جبل گفت : عمل صالح آن است كه با علم و صبر و اخلاص انجام شود ديگرى گفته است : عمل صالح يعنى ردّ امانت . سهل گفته است اگر عمل مطابق با سنّت پيغمبر بود صالح است و اگر از طريق بدعت بود صالح نيست . مثنوى\r\n","description":"","footnote":"","page_name":" 29 ","page_number":94},
  {"content":"\r\nگفته است :\r\n\r\nآب صبرت جوى آب خلد شد\r\nجوى بشر خلد مهر تو است و ودّ\r\n\r\n\r\nذوق طاعت گشت جوى انگبين\r\nمستى و شوق تو جوى خمر بين\r\n\r\n\r\nاين سببها چون بفرمان تو بود\r\nچارجو هم مر تو را فرمان نمود\r\n\r\nتفسير صافى : روايت است كه اين آيه در شأن حمزه و حارثه پسران عبد المطَّلب و على و جعفر پسران ابو طالب عمو و عموزاده‌هاى پيغمبر نازل شده است :\r\nصفى عليشاه :\r\n\r\nاين نشانه بهر آن باشد كه بود\r\nسخت مألوف و مناسب با وجود\r\n\r\n\r\nروضه‌هاشان شد مقامات قلوب\r\nچون توكّل يا دگر اخلاق خوب\r\n\r\n\r\nمنتفع ز آن تشنه كامان لقا\r\nجمله مشتاقان ديدار خدا\r\n\r\n\r\nو آن ثمرها حكمت است و معرفت\r\nكه بود مألوف با جان چون صفت\r\n\r\n\r\nز آن بگوئيد اين ز پيشاندر نمود\r\nرزق ما ميبود از ربّ ودود\r\n\r\n\r\nآن شئون نفس محمود الجمال\r\nهست از واج مطهّر بىسئوال\r\n\r\nسخن ما : همان ترجمه و گفتار ديگران است .\r\n[ سوره البقرة ( 2 ) : آيه 26 
  ]\r\nإِنَّ اللَّه لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّه الْحَقُّ مِنْ رَبِّهِمْ وَأَمَّا الَّذِينَ كَفَرُوا فَيَقُولُونَ ما ذا أَرادَ اللَّه بِهذا مَثَلًا يُضِلُّ بِه كَثِيراً وَيَهْدِي بِه كَثِيراً وَما يُضِلُّ بِه إِلَّا الْفاسِقِينَ ( 26 )\r\nمعنى لغات : * ( بَعُوضَةً ) * - با فتح باء يك فرد از جنس بعوض بمعنى پشه كه حشره‌ى موذى معروف است .\r\n","description":"","footnote":"","page_name":" 30 ","page_number":95},
  {"content":"\r\n\r\nجهت نزول : عبد اللَّه عباس و عبد اللَّه مسعود گفته‌اند : چون آيت ( مَثَلُهُمْ كَمَثَلِ الَّذِي اسْتَوْقَدَ ناراً ) به گوش منافقين رسيد گفتند : خدا بزرگ است كه چنين مثلها بياورد در جواب شان اين آيه نازل شد .\r\nترجمه :\r\n26 خدا شرم ندارد كه مثل بياورد براى مردم از موجودات كوچك و بزرگ چون پشه و بالاتر از آن . پس آنها كه مؤمن شدند دانند كه آن درست است و از سوى پروردگارشان باشد و آنها كه كافر شدند گويند : خدا از اين مثل چه خواهد ؟\r\n[ آنان بدانند 
  ] به اين مثل گروهى فراوان گمراه كند و هم بسيارى ز مردم را رهبرى نمايد و البتّه بدان گمراه نكند مگر بدكاران را .\r\nسخن مفسّرين : * ( إِنَّ اللَّه لا يَسْتَحْيِي ) * - 26 مجمع : علىّ بن كثير ( يستحى ) با يك ( يا ) خوانده است . از امام صادق ع روايت شده است : در آيه ياد از پشه شده است تا مردم متوجّه شوند بكمال قدرت خداوندى كه در چنين حجم كوچك حيوانى مانند فيل ساخته شده است با زيادى دو بال .\r\nفخر : جمله‌ى ( لا يستحيى ) در برابر سخن مخالفين است كه گفتند : اين مثلها شرمآور است . گفته شده است خدا را شرم نيست و در بسيارى موارد بوسيله‌ى مثل مقصود به انسان فهمانده شده است چنان كه حضرت مسيح در انجيل هم با مثل مردم را راهنمائى كرده است پس از اين جمله‌ها امام فخر چند مثل از انجيل نقل مىكند 1 - مردى گندمى كاشت دشمنى داشت كه براى فاسد كردن زراعت او تخمى ناجور در آن ريخت و چون گندم سبز شد دهقانها گياه ناجنس در آن ديدند خواستند بكنند آن مرد گفت ممكن است در كندن اينها گندم هم كنده شود بگذاريد در موقع درو آنها را جدا خواهيم كرد ، چون هنگام درو رسيد دستور داد دروگرها خوشه‌هاى ناجنس را جدا كردند و سوختند و گندم را در انبار ذخيره كردند . اين داستان آدم است كه زراعت مىكند و مزرعه‌ى او عالم حيات بشرى است و گندم مردم ملكوتى صالح هستند و دشمن كه تخم بد كاشت شيطان است و آن دانه‌ى ناجور معصيتها است كه شيطان در دلها ميكارد و دروگرها ملائكه هستند\r\n","description":"","footnote":"","page_name":" 31 ","page_number":96},
  {"content":"\r\nكه منتظرند و هنگام مرگ مردمان خوب را بملكوت مىبرند و اشرار را در جهنّم مىسوزانند .\r\nو باز در انجيل ميگويد : 2 - مثل غربال نباشيد كه آرد نرم خوب را بيرون ميريزد و درشت و نامرغوب را نگاه ميدارد شما هم حكمت و پند را از دهان بيرون مىكنيد و كينه ها را در دل نگاه ميداريد . 3 - زنبور را در سوراخ برمينگيزيد كه شما را ميگزد و با مردم نادان گفتگو نكنيد كه شما را دشنام ميدهند .\r\nعلى اصغر حكمت وزير اسبق فرهنگ . در كتاب خود بنام ( امثال قرآن ) نقل كرده است كه ( ريچارد بل ) انگليسى استاد معاصر لغت عرب كتابى در أمثال قرآن نوشته است و از خود تعصّبى نشان داده است كه امثال قرآن از انجيل گرفته شده است .\r\n* ( يُضِلُّ بِه كَثِيراً وَيَهْدِي بِه كَثِيراً ) * 26 مجمع : در اين دو جمله دو احتمال است 1 - فرّاء گفته است :\r\nدنباله‌ى سخن كافران است و معنى چنين است : چه منظورى است از اين مثل كه عدّه‌اى را هدايت مىكند و عدّه‌اى را گمراه ؟ و بجمله‌ى بعد * ( ( ما يُضِلُّ بِه إِلَّا الْفاسِقِينَ ) ) * جواب آنها داده شده است كه اين مثلها فقط موجب گمراهى فاسقين است . 2 - اين جمله‌ها جواب كافران است و معنى چنين است : آنها ميگويند خداوند از اين مثلها چه ميخواهد ؟\r\nخود بدانند كه چون كافرند و منكر مثل مىشوند گمراه ميشوند و چون مؤمنين آن را مىپذيرند به اين وسيله هدايت مىشوند و در معنى * ( ( يُضِلُّ بِه كَثِيراً ) ) * چند احتمال است :\r\nخداوند بسزاى كارشان آزادشان مىگذارد تا خود بگمراهى مىروند . 2 - خداوند عدّه‌ى زيادى كه منكر حقّ هستند محكوم بگمراهى مىكند . 3 - خدا آنها را از ثواب محروم مىكند و هلاك مىكند .\r\n* ( وَما يُضِلُّ بِه إِلَّا الْفاسِقِينَ ) * 26 - روح البيان : فسق سه درجه دارد . 1 - با اينكه آدمى مطَّلع بر زشتى عمل است گاهى مرتكب آن مىشود . 2 - بياكى در اقدام به كارهاى ناشايست . 3 - اصرار و مداومت بر كار بد با انكار زشتى آن و اينجور فاسق را كافر مىنامند .\r\nتاويلات كاشانى . مردم فاسق كه در آيه توصيف شده‌اند بگمراهى از مثلهاى\r\n","description":"","footnote":"","page_name":" 32 ","page_number":97},
  {"content":"\r\nقرآن كسانى هستند كه از مقام قلب تنزل بمقام نفس كرده‌اند يعنى دل خود را بجاى سپردن به عمل و فكر تسليم هوى و هوس كرده‌اند و از فرمان خدا سرپيچيده‌اند و دل بفرمان اهريمن داده‌اند اين دلباختگى و تنزل درجه موجب گمراهى آنها مىشود چون در آيه گفته شده اشخاص فاسق گمراه مىشوند پس فسق و بدكارى كينه و عداوت را زياد مىكند و هر چه آيات را بيشتر مىشنوند آزرده خاطر مىشوند و بر كينه مىافزايند و انكار و تاريكى فهم آيات و گمراهيشان افزوده مىشود .\r\nسخن ما : همانطور كه از امام فخر نقل كرديم : در انجيل هم مثل قرآن بوسيله‌ى مثل مردم رهبرى شده‌اند پس مىگوئيم انجيل و قرآن در يك مكتب ساخته شده‌اند و از آن مكتب الهام مىگيرند كه در قرآن مكرّر تصريح شده است . آنچه محمّد مىگويد دنباله‌ى آن است كه نوح و ابراهيم و موسى و عيسى گفته‌اند . پس اگر منظور استاد انگليسى آن بوده است كه امثال قرآن در نتيجه‌ى خواندن انجيل و يا بشنيدن از كشيشان و متخصّص آن درست شده است اين فرضى است كه راه عمل آن متصوّر نيست . زيرا نه خود آن حضرت توانائى خواندن انجيل داشته است و نه كسى داشته است كه براى او بخواند و هيچ مورّخ و محدّث از موافق چنين چيزى نقل نكرده است . بلكه نهى از خواندن تورات نقل شده است فقطَّ آنچه براى اطَّلاع آن حضرت از انجيل قابل فرض است مسافرتهاى شام است كه در سفر اوّل عمر آن حضرت مقتضى فهم اين گونه مطالب نبوده است و در سفر بعد مگرچه مدّت بوده است و چه مجالى داشته است كه بتواند آن را ياد بگيرد و به تمام اين رموز دقيق شود و مو شكافى كند و پس از چندين سال با هزاران امتياز كه ديگران را از همانند آن عاجز كرد بتدريج آن را بمردم نمودار كند البتّه يادداشت هم از گفته‌هاى كشيشها و ديرنشينان نداشته است تا بتدريج از آن استفاده كند فقط بايد قبول كرد كه سر چشمه‌ى قرآن و انجيل يكى است و آن كه به مسيح انجيل آموخت به محمّد ص قرآن فرو فرستاده بعلاوه ممكن بود در همان زمان مردم مطَّلع از انجيل كه در كمين اعتراض و خرده‌گيرى بودند اگر چنين اقتباس و استفاده مىفهميدند اعتراض مىكردند\r\n","description":"","footnote":"","page_name":" 33 ","page_number":98},
  {"content":"\r\nولى آنها فهميدند كه از انجيل نيست و اگر چنين تهمتى اظهار كنند بوسيله‌ى قرآن جواب داده خواهد شد و موجب تثبيت بيشتر آن و رسوائى بيشتر خودشان خواهد شد از اين جهت مصلحت در سكوت دانستند و آنها كه سبكسر و بيهوده‌گو بودند اعتراض كردند خدا از اين مثلها چه ميخواهد ؟ جواب خود را هم شنيدند .\r\n[ سوره البقرة ( 2 ) : آيات 27 تا 29 
  ]\r\nالَّذِينَ يَنْقُضُونَ عَهْدَ اللَّه مِنْ بَعْدِ مِيثاقِه وَيَقْطَعُونَ ما أَمَرَ اللَّه بِه أَنْ يُوصَلَ وَيُفْسِدُونَ فِي الأَرْضِ أُولئِكَ هُمُ الْخاسِرُونَ ( 27 ) كَيْفَ تَكْفُرُونَ بِاللَّه وَكُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْه تُرْجَعُونَ ( 28 ) هُوَ الَّذِي خَلَقَ لَكُمْ ما فِي الأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَهُوَ بِكُلِّ شَيْءٍ عَلِيمٌ ( 29 )\r\nمعنى لغات . * ( يَنْقُضُونَ ) * - از مصدر نقض بمعنى درهم شكستن . * ( يُوصَلَ ) * - از مصدر ايصال بمعنى پيوستن و مربوط كردن . * ( الْخاسِرُونَ ) * - جمع خاسر بمعنى زيانديده . * ( اسْتَوى ) * - از مصدر استواء بمعنى راست بال و مستقيم و مسلَّط بودن ، « سوى » - از مصدر تسويه بمعنى برابر و هموار قرار دادن .\r\nترجمه :\r\nكسانى كه پيمان خدا را از پس استوارى مىشكنند و مىبرند آن را كه فرموده پيوسته بدارند و بسرزمينها تباهكارى و فساد مىكنند اين گونه مردم زيانكار بوند .\r\n28 چگونه خدا را باور نداريد ؟ با اينكه چو مردگان بوديد ( در پشت پدران و بىنام و نشان ) و او زنده‌تان كرد و سپس مرگتان را مىرساند و دوباره زنده مىكند شما را و از آن پس بسوى او بازتان گردانند .\r\n29 اوست كه هر آنچه در زمين است بسود شما آفريد از پس آنكه بر آسمان چيره بود و آن را\r\n","description":"","footnote":"","page_name":" 34 ","page_number":99},
  {"content":"\r\nهفت آسمان بهموارى كرد ( كه در آن كجى و رخنه‌اى نباشد ) چه او داناى بهر چيز بود .\r\nسخن مفسّرين : * ( عَهْدَ اللَّه ) * - 27 روح البيان : پيمان خدا با سه دسته است : 1 - با پيغمبران كه به اين جمله ( أَقِيمُوا الدِّينَ وَلا تَتَفَرَّقُوا ) پيمان بست . يعنى همه بسوى يك هدف معيّن پيش برويد و دين را استوار بداريد و بشر را تربيت كنيد و از اختلاف و تفرقه احتراز كنيد .\r\n2 - با دانشمندان به اين كه حقّ را آشكار نمايند و كتمان حقّ نكنند . 3 - با بقيّه‌ى مردم باقرار و تصديق به يگانگى خداوند .\r\nمثنوى نتيجه‌ى پيمانشكنى با خدا را اينجور گفته است :\r\n\r\nنقض ميثاق و شكست توبه‌ها\r\nموجب لعنت شود در انتها\r\n\r\n* ( ثُمَّ اسْتَوى إِلَى السَّماءِ ) * 29 كشف خليل بن احمد با يكى از دوستانش رفت نزد ابو ربيعه‌ى كلابى كه لغت عرب را بكلمات او استدلال ميكردند و مىخواست از سخن او معنى كلمه‌ى * ( ( اسْتَوى إِلَى ) ) * را بفهمد چون بنزديك او رسيدند ديدند بر بام خانه ايستاده است و آنها را كه ديد گفت ( استويا الى ) يعنى به طرف بالا نزد من خود را استوار كنيد . چون خليل اين جمله را شنيد گفت : براى همين آمديم و برگشت و در تفسير خود اين معنى را نوشت مجمع : يكى از معانى اين جمله چنين است . با كمال قدرت مسلَّط بر آسمان شد * ( ما أَمَرَ اللَّه بِه أَنْ يُوصَلَ ) * - 27 اقتباس از كشف الاسرار : گفته‌اند : سه چيز است كه خدا فرموده پيوند كنند و ثابت بدارند : 1 - ارتباط قول با عمل است كه آنچه را انسان گفت بايستى بگفته‌ى خود عمل نمايد 2 - صله‌ى رحم است كه با خويشاوندان دوستى كنند 3 - گفتار پيغمبران را بهم پيوند كنند و هيچكدام را از ديگرى جدا ننمايند و به همه ايمان داشته باشند . روايت است كه پيغمبر ص فرمود : كسانى كه ادّعاى علم مىكنند و به آن عمل نمىكنند و آنهائى كه با زبان ادّعاى دوستى مىكند و در دل دشمن مىباشند و\r\n","description":"","footnote":"","page_name":" 35 ","page_number":100},
  {"content":"\r\nمردمى كه قطع رحم مىكنند و رعايت خويشاوندان را نمىكنند هر سه دسته دور از رحمت خدا و ملعون هستند و كر و كور هستند .\r\n* ( وَيُفْسِدُونَ فِي الأَرْضِ ) * 27 - كشف الاسرار : مفسدين و آشوبگرها اين سه دسته بوده‌اند : 1 - آنان كه مردم را از پذيرش اسلام جلوگير مىشدند 2 - مردم را وادار بر مخالفت مىكردند و بعضى مردم ضعيف را مىترساندند و ميان مسلمين نمّامى مىكردند .\r\n3 - راهزنى مىكردند و مردم را مسخره مىكردند و دين اسلام را بزشتى معرّفى مىكردند .\r\n* ( هُمُ الْخاسِرُونَ ) * 27 - روح البيان : در تأويلات نجميّه گفته است : مردمى كه بنور ايمان روشن هستند مىتوانند حقايق را در مثالها و داستانهائى كه از طرف خدا براى آنها آورده مىشود به بينند و بفهمند ولى كسانى كه از اين نور بىبهره هستند و تاريكى كفر چشمشان را پوشانده است نمىتوانند حقايق را در ملافه‌ى مثال و داستان بفهمند و مانند شخص بيگانه‌ى از زبان است كه نميتواند معانى لغات آن زبان را تشخيص دهد و اين نافهمى موجب مىشود كه آن حقايق را انكار كند و خود انكار و نادانى موجب گمراهى و زيان بيشتر براى آنها مىشود .\r\n* ( إِلَيْه تُرْجَعُونَ ) * - 28 مجمع : يعقوب ( ترجعون ) با فتح تا و كسر جيم قرائت كرده است .\r\nسخن ما : آيت اوّل يادآورى مىكند كه از پيمان شكنى و قطع روابط زيانهائى متوجّه افراد و ملَّتها شده است . گرفتارى مردم در محاكم و دستگاههاى دولتى مولود پيمانشكنى و تخلَّف از قول و قرار آنها است . زيان اين خوى انسان همه روزه در هر محفل و انجمنى ديده و شنيده مىشود . ركود سرمايه‌ها توقّف جريان امور زندگى تسلَّط اجنبى همه دنباله همين سوء رفتار و بدقولى و نقض عهد مردم است 2 - آيت دوم راهنمائى بتوحيد از نظر مطالعه‌ى در آفرينش انسان است كه چه بوده است و از كجا آمده است و بكجا ميرود و بخصوص جمله‌ى * ( ( إِلَيْه تُرْجَعُونَ ) ) * يعنى پس از مرگ دوباره بسوى خداوند\r\n","description":"","footnote":"","page_name":" 36 ","page_number":101},
  {"content":"\r\nباز ميگرديد كه آنجا زمان و مكان تصوّر ندارد پس انسان هم با يك عالم بىآغاز و انجام يعنى با عالم ابديّت سر و كار خواهد داشت . 3 - آيت سوّم توجّه ميدهد به اين اصل حيات كه زمين و تمامى آنچه در او است براى استفاده‌ى انسان آفريده شده است . مينويسند :\r\nآنان كه حقّ مالكيّت را منكر بوده‌اند از اين جمله‌ى * ( ( خَلَقَ لَكُمْ ما فِي الأَرْضِ جَمِيعاً ) ) * سوء استفاده كرده‌اند و گفته‌اند : بتصريح اين آيه اختصاص خواسته‌ها و سرمايه‌ها به اشخاص درست نيست و لكن بايد فهميد كه اين جمله دستور است براى انسان كه از زمين پهناور و تمام محتوياتش استفاده كند و استعمار و احتكار نكند و با تنبلى و ضعف خود را از اين نعمت و بهره‌هاى زندگى محروم نكند و همه با يكدگر از آن استفاده كنند و مىتوان گفت : همان فكر رواقيّون كه از سه قرن قبل از ميلاد « 1 » تا كنون در نظر فلاسفه‌ى اروپا بمظاهر مختلف نمودار شده است و بنام فلسفه‌ى ( انترناسيونال ) مينامند در اين دو كلمه‌ى « لكم و جميعا » بمردم فهمانده شده است .\r\n[ سوره البقرة ( 2 ) : آيات 30 تا 33 
  ]\r\nوَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الأَرْضِ خَلِيفَةً قالُوا أتَجْعَلُ فِيها مَنْ يُفْسِدُ فِيها وَيَسْفِكُ الدِّماءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ قالَ إِنِّي أَعْلَمُ ما لا تَعْلَمُونَ ( 30 ) وَعَلَّمَ آدَمَ الأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ ( 31 ) قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ ( 32 ) قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ ألَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَالأَرْضِ وَأَعْلَمُ ما تُبْدُونَ وَما كُنْتُمْ تَكْتُمُونَ ( 33 )\r\n\r\n","description":"","footnote":"\r\n( 1 ) نقل از تاريخ فلسفه سياسى تاليف پازاركاد جلد اول ص 21\r\n","page_name":" 37 ","page_number":102},
  {"content":"\r\nمعنى لغات : * ( يَسْفِكُ ) * - از مصدر سفك بمعنى خون ريختن و بىباكى در آدم كشتن .\r\n« عرض » - از مصدر عرض نمايش دادن و عرضه كردن . * ( أَنْبِئُونِي ) * - از مصدر انباء بمعنى اخبار و اطَّلاع . * ( تُبْدُونَ ) * - از مصدر ابداء بمعنى آشكار كردن .\r\nترجمه :\r\nبه ياد آراى محمد آن روزگار كه پروردگارت بفرشتگان گفت : خواهم در زمين جانشين [ و نمونه‌اى ز قدرت خود 
  ] بيافرينم . فرشتگان گفتند مگر خواهى كسى بيافرينى كه بر روى زمين آشوب كند و خونريز باشد با اينكه ما با ستايش تو پاكيزه‌ات شماريم و تو را پاك ز هر بدى بدانيم [ و يا خود را بفرمان تو پاك ز هر بدى بداريم 
  ] ؟\r\nاو گفت : من بدانم آنچه شما ندانيد .\r\n31 و بآدم همه‌ى نامها بياموخت [ و چنان او را آفريد كه هر چه دريابد تواند نامى گذارد و بشناسد 
  ] سپس آنان را بفرشتگان نمود و گفت : اگر راستگوئيد [ و سخن شما درست است 
  ] مرا ز نام اينان خبردار كنيد .\r\n32 . آنها گفتند : خدايا تو را پاكيزه دانيم و جز آنچه بما بياموزى ندانيم كه تو دانائى و حكيم .\r\n33 خدا گفت : اى آدم فرشتگان را ز نام آفريدگان خبردار كن و چون او خبردارشان كرد گفت : نه بشما گفتم : نهان آسمانها و زمين بدانم و هم آنچه شما نهان و آشكار كنيد ؟\r\nسخن مفسّرين : از اوّل آيه تا * ( ( يُفْسِدُ فِيها ) ) * 30 عبده : چون ملائكه از كلمه‌ى خليفه استنباط معنى اختيار و اراده كردند و اين جور موجود نمىتواند مصالح و مفاسد خود را تشخيص بدهد و پى كار خلاف و فساد ميرود آن را مفسد معرّفى كردند .\r\nطنطاوى : ملك را تعريفى كرده است كه شايد از تفسير امام فخر اقتباس باشد اينك خلاصه و نتيجه‌ى تعريف و استدلال هر دو : چون تفاوت در موجودات جاندار از كوچكترين حشره‌ى ناتوان است تا انسان كه از همه جهت اختلافات بىشمار دارند از نيروهاى مختلف تا فكر و اراده پس در آفرينش ممكن است موجوداتى باشد كه تفاوت\r\n","description":"","footnote":"","page_name":" 38 ","page_number":103},
  {"content":"\r\nآنها با انسان مثل تفاوت انسان است با حشرات . و بعضى گفته‌اند . ملائكه يعنى قواى طبيعت كه در قرآن هم شاهد بر آن هست مثل ( وَالْمُرْسَلاتِ عُرْفاً ) يعنى فرستاده‌هاى بيشمار انبوه مثل يال اسب .\r\nفى ضلال : از اين سخن فرشتگان چنين فهميده مىشود : كه آنها از تجربه‌ى روزگاران گذشته و يا از تيزبينى خود و يا از قرينه‌ى حال اين گونه آفريده و زندگى بر زمين ، براى آنها چنين حقيقتى نمودار بود كه موجودى مفسد و خونريز درست مىشود و خود را آخرين هدف اين آفرينش مىپنداشتند چون جز تسبيح و تقديس كارى دگر ندارند و از پيدايش آدم و دگرگونيها و آبادانى كه او بر زمين مىكند بى خبر بودند و درنيافته بودند كه در برابر شر و فساد اندك و خونريزى كم پيشرفت و جنبش هميشگى پيدا خواهد شد .\r\n* ( وَعَلَّمَ آدَمَ الأَسْماءَ ) * 31 - كشف نوشته : اللَّه در آدم آموخت نامهاى همه چيزها تا كاسه‌ى بزرگ و كاسه‌ى كوچك و باد كه از جانور رود نرم و نيم نرم .\r\nمجمع : از امام صادق ع روايت شده است كه چون از اين آيه پرسيدند فرمود :\r\nيعنى نام كوهها و زمينها و درّه‌ها ، آنگاه چشم انداخت بفرشى كه بر آن نشسته بود و فرمود : اينهم از آنها است كه خدا ياد داده است .\r\nتفسير لاهيجى نوشته : فى الحقيقة اسماى حسناى الهى است كه بسبب آن اسماء اشياء خلعت وجود پوشيدند چنان كه در ادعيه‌ى اهل البيت سلام اللَّه عليهم متكرّر الورود است كه « بالاسم الَّذي خلقت به الكرسيّ و بالاسم الَّذي خلقت به العرش و بالاسم الَّذى خلقت به الارواح .\r\n* ( يا آدَمُ أَنْبِئْهُمْ ) * 33 - مجمع : از ابن عامر روايت شده است * ( ( أَنْبِئْهُمْ ) ) * با كسره و صداى زيرها .\r\nسخن ما : 1 - آيا مقصود از ملائكه چگونه موجودى است ؟ : از طرف پيغمبر ها وجود ملك مسلَّم شده است و ما نمىتوانيم آنها را مثل موجودات عالم خودمان تشخيص\r\n","description":"","footnote":"","page_name":" 39 ","page_number":104},
  {"content":"\r\nدهيم چون عالم آفرينش بىپايان است پس آفريده‌هاى خدا هم از اندازه‌ى فهم و تصوّر ما بيشتر است . و ارتباط آنها با اين عالم ممكن است همين قواى مرموز در طبيعت باشد كه ما غير از آثار آنها چيزى نميتوانيم بفهميم و يا طورى ديگر باشد . در شماره‌ى ملك امام فخر نوشته است : شب معراج پيغمبر ديد عدّه‌اى ملك براهى مىروند از جبرئيل سؤال فرمود اينها بكجا ميروند ؟ عرض كرد نمىدانم و از آنگاه كه من آفريده شده‌ام آنها از اينجا ميروند و هنوز يك نفر را دو بار نديده‌ام . بيكى از آن ملكها فرمود : عمر تو چه قدر است ؟ جواب داد نمىدانم امام در چهار هزار سال خدا يك ستاره ميآفريند و من چهار صد هزار ستاره ديده‌ام كه آفريده شده است . منظور از نقل اين حديث اين است كه ذكر اين مقدار بىشمار خود موافق با عقيده‌ى فلاسفه است كه مقصود از ملك عوامل در حوادث جهان است زيرا در قرآن است كه زمين و آسمان را بيهوده نيافريدم . و در جاى ديگر ميگويد : براى بازى و سرگرمى نيافريدم . و ميگويد : قشون خدا را غير از خودش كسى نمىداند و گفتيم فراوانى مأمورين عالم را تشبيه كرده است به موى انبوه يال اسب پس شكى نيست در وجود ملك كه دين آن را مسلَّم دانسته است و چون مقدار فراوان بيشمار بيهوده آفريده نمىشود و بنام مأمور و قشون ناميده شده است پس همان است كه وجودش در جنبش و پيدايش موجودات لازم است . فقطَّ اشكال در علم و اراده‌ى ملك است كه ما آن را به اين گونه تصوّر مىكنيم : چون ما باور داريم جهان پديده‌ى علم و اراده است و فرشته يعنى نيروى كارگر در طبيعت و همان توانائى كه عناصر را مياميزد و موجودى پديد ميآورد به همان گونه كه فرشته وسيله نمودارى و درست شدن يك موجود است وسيله است كه علم و اراده‌ى بينهايت خداوندى فردى را پديدار كند پس يك گونه علم و اراده كه ما نمىدانيم آن چگونه است آفريدگار ملك به او داده است تا بتواند كار پديدارى موجودات را انجام دهد . چنان كه ( فَالْمُدَبِّراتِ أَمْراً ) بمعنى فرشته دانسته‌اند كه كار زندگى آدميان را مىانديشد و ميسازد . 2 - اينكه گفته شده است مىخواهم جانشين قرار دهم نظير جمله‌ى 26 سفر پيدايش تورات است كه ميگويد : خدا گفت : آدم را به صورت ما\r\n","description":"","footnote":"","page_name":" 40 ","page_number":105},
  {"content":"\r\nو موافق شبيه ما بسازيم تا بر ماهيان دريا و پرندگان آسمان و بهائم و بر تمامى زمين و همه‌ى حشراتى كه بر زمين مىخزند حكومت نمايد اين جمله‌هاى مفصّل بيان معنى اين جمله‌ى مختصر * ( ( جاعِلٌ فِي الأَرْضِ خَلِيفَةً ) ) * است ولى چون مفصّل شده است معنى خليفه را روشن مىكند . چون انسان در اين كره‌ى زمين بر موجودات حكومت مىكند و بالاترين نمونه‌ى قدرت خداوندى است . و چون آفريننده‌ى موجودات يك نمونه‌اى از قدرت خود بوسيله‌ى انسان بر روى زمين ايجاد نموده است پس انسان نمونه و مظهر و خليفه‌ى قدرت ازل و ابد است .\r\nمثنوى در مجلَّد ششم در عنوان حكمت در آيت * ( ( إِنِّي جاعِلٌ ) ) *\r\n\r\nچون مراد و حكم يزدان غفور\r\nبود در قدمت تجلَّى و ظهور\r\n\r\n\r\nبىزضدى ضدّى ضدّ را نتوان نمود\r\nزان شه بىمثل را ضدّى نبود\r\n\r\n\r\nپس خليفه ساخت صاحب سينه‌اى\r\nتا بود شاهيش را آئينه‌اى\r\n\r\n\r\nپس صفاى بىحدودش داد او\r\nوانگه از ظلمت ضدش بنهاد او\r\n\r\n\r\nدو علم افراخت اسپيد و سياه\r\nآن يكى آدم دگر ابليس راه\r\n\r\n3 - مشورت با ملائكه در اين جمله * ( ( إِنِّي جاعِلٌ فِي الأَرْضِ خَلِيفَةً ) ) * مىگوئيم چنان كه ديگران هم گفته‌اند : از مشورت خداوند با ملائكه در خلقت انسان فهميده مىشود : اين بشر با مشورت آفريده شده است و بايستى با مشورت زندگى كند .\r\nمثنوى مجلَّد دوم در عنوان مشورت حقّ با فرشتگان :\r\n\r\nمشورت مىرفت در ايجاد خلق\r\nجانشان در بحر قدرت تا به حلق\r\n\r\n","description":"","footnote":"","page_name":" 41 ","page_number":106},
  {"content":"\r\n\r\nچون ملايك مانع آن مىشدند\r\nبر ملايك خفيه خنبك « 1 » ميزدند\r\n\r\n\r\nمطَّلع بر نقش هر چه هست شد\r\nبيش از آن كاين نقش گل پا بست شد\r\n\r\nو نيز اين آيه مىفهماند كه چون ملائكه از راز آفرينش بىخبر بودند پس ما كه از آنها پائينتر هستيم بايد بى خبر باشيم و چون و چرا نكنيم . و نيز اين بيان دلدارى پيغمبر است كه خدا از طرف ملائكه بسؤال و اعتراض برابر شد . پس تو دلگير از اعتراض اعراب نباش .\r\n4 - در * ( عَلَّمَ آدَمَ الأَسْماءَ كُلَّها ) * - شايد مقصود آن بوده كه به آن مردم بفهماند : خدا در نهاد پدر شما آگاهى بر آثار و نشانهاى موجودات وديعه گذاشت تا موجب توجّه آنها بشود بيك آفريننده و نيز وسيله‌ى اميدوارى بخودشان و توليد نيروى كار و ترقّى در آنها باشد ولى آيا خطاب بملائكه و جواب آنها و تعليم اسماء و خطاب دوّم بملائكه تا آخر . . مقصود از مجموع اين چهار آيه چيست ؟ آن مردم چه مىتوانستند بفهمند و ما چه مىفهميم ؟ اوّل : براى آنها ممكن است نظر به اين باشد : همان ملائكه و ارواح مقدّسه كه مورد تصديق شما است بنوع شما آدميزاد بدبين بوده‌اند بواسطه‌ى شرارتهائى كه در شما سراغ داشتند ولى خداوند پدر شما را مشمول عنايت خود قرار داد و امتياز علم و دانائى بموجودات و نشانه‌ى آنها را به او آموخت و ملائكه از آن امتياز محروم بودند و در برابر شخصيّت پدر شما فروتنى كردند پس شما هم از شرارتهاى خود دست برداريد و از معلومات پدر خود كه به ارث برده‌ايد استفاده كنيد و مشرك و وحشى و غارتگر و تنبل نباشيد و همين معانى مخصوص به قرآن بود كه با كمال فصاحت و شيوائى خاصّ آنها را به خود متوجّه مىكرد و از افكار شاعرانه و عشق و شراب و غارت و مفاخرتهاى بيهوده بر كنارشان ميداشت .\r\nحقايقى را روشن ميكرد كه در دل آنها ايجاد ايمان مىنمود بخصوص آنهائيكه با تورات سر و كار داشتند و از اين مطالب كم و بيش اطَّلاع داشتند و چون اين جمله‌ها\r\n\r\n","description":"","footnote":"\r\n( 1 ) خنبك دست بر هم زدن كه صداى آن بلند شود\r\n","page_name":" 42 ","page_number":107},
  {"content":"\r\nو بيانهاى مخصوص را مىشنيدند معلوم است چه اثر در مغز آنها ميكرد و آنهائى كه تعصّب نداشتند خوب مىتوانستند بفهمند كه گوينده غير از سابقين است و هر چه به اشخاص گذشته ايمان داشته‌اند در برابر اين شخص بايد بدون چون و چرا تسليم و فرمانبردار باشند . دوّم : براى ما : از اين سبك سخن استفاده مىكنيم كه در ( 14 ) قرن پيش در آن گوشه‌ى جهان بچنان مردمى فهمانده است : بشر از تمام موجودات تا ملائكه و مقدّسات بالاتر است و باز هم بواسطه‌ى نيروى علم و قدرت مىتواند جلوتر برود البتّه با روش تربيتى مخصوص در نتيجه‌ى مواجه‌ى با آراء و عقائد آن محيط محدود اين مطلب تلقين شده است و اگر به همان نسبت امروز هم اين روش عمل بشود نتايج سودمندى خواهد داشت چنان كه مىبينيم تغيير دولتها و تحوّلات و واژگون كردن نيروها بر اثر تلقين و تهييج احساسات است ولى تفاوت در اين است كه از آن نتيجه‌ى مثبت گرفته شود يا منفى ، پايدار بماند يا نقش بر آب باشد .\r\n5 - جمله‌ى * ( ( أَعْلَمُ ما تُبْدُونَ وَما كُنْتُمْ تَكْتُمُونَ ) ) * اگر چه مفسّرين معنى كرده‌اند . آنچه را كه ملائكه آشكار كرده‌اند همان است كه گفته‌اند : آيا كسى را ميآفرينى كه فساد كند و آدم بكشد تا آخر و آنچه را پنهان كردند انديشه اى در دل داشتند كه خدا هر چه مخلوقى شريف بيافريند از ما اشرف نخواهد بود ولى ما از اين جمله مىتوانيم استفاده كنيم كه اعراب را متوجّه كرده است بفساد عقيده‌ى آنها بارواح مقدّسه و تأثيرشان در عالم و اينكه ملائكه اولاد خدا هستند و به آنها فهمانده كه نهان و آشكار ملائكه و ارواح مقدّسه در پيشگاه آن احاطه‌ى تامّه و آن قدرت بىآغاز و انجام همگى آشكارا است و بىارزش .\r\n","description":"","footnote":"","page_name":" 43 ","page_number":108},
  {"content":"\r\n[ سوره البقرة ( 2 ) : آيات 34 تا 39 
  ]\r\nوَ إِذْ قُلْنا لِلْمَلائِكَةِ اسْجُدُوا لآدَمَ فَسَجَدُوا إِلَّا إِبْلِيسَ أَبى وَاسْتَكْبَرَ وَكانَ مِنَ الْكافِرِينَ ( 34 ) وَقُلْنا يا آدَمُ اسْكُنْ أَنْتَ وَزَوْجُكَ الْجَنَّةَ وَكُلا مِنْها رَغَداً حَيْثُ شِئْتُما وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ( 35 ) فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيه وَقُلْنَا اهْبِطُوا بَعْضُكُمْ لِبَعْضٍ عَدُوٌّ وَلَكُمْ فِي الأَرْضِ مُسْتَقَرٌّ وَمَتاعٌ إِلى حِينٍ ( 36 ) فَتَلَقَّى آدَمُ مِنْ رَبِّه كَلِماتٍ فَتابَ عَلَيْه إِنَّه هُوَ التَّوَّابُ الرَّحِيمُ ( 37 ) قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَلا هُمْ يَحْزَنُونَ ( 38 )\r\nوَ الَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ ( 39 )\r\nمعنى لغات : * ( أَبى ) * - از مصدر اباء بمعنى امتناع و خوددارى . * ( رَغَداً ) * - زندگى با آسايش و فراوانى . * ( فَأَزَلَّهُمَا ) * - از مصدر زلال بمعنى لغزاندن . * ( اهْبِطُوا ) * - از مصدر هبوط بمعنى فرود آمدن .\r\nترجمه :\r\n34 - هنگامى كه گفتيم بملائكه سجده‌ى آدم كنيد همگى فرمانبردند مگر ابليس كه خوددارى و نافرمانى كرد ( و خود را بزرگتر شمرد از اينكه براى آدم فروتنى كند ) زيرا او كافر بود و منكر حقّ .\r\n35 - ما گفتيم اى آدم تو و همسرت در بهشت جاى گزين باشيد و از آنچه در آنجا است بآسودگى و فراوانى بخوريد و بهر كجاى آن كه خواهيد برويد ولى به اين درخت نزديك نشويد كه ستمكار شويد .\r\n36 ولى شيطان آنها را از بهشت و تسليم بفرمان بلغزاند . و از آن آسايش و خوشى ، بيرونشان كرد . ما بآدم و حوا و شيطان گفتيم فرود آئيد كه همه با يكديگر دشمنيد ( چون يكى به راه بد دعوت مىكند ، ديگرى مىپذيرد و ديگرى\r\n","description":"","footnote":"","page_name":" 44 ","page_number":109},
  {"content":"\r\nنصيحت نمىكند و پيروى مىكند ) و شما تا مدّتى بر زمين زندگى كنيد و از آن بهره‌مند شويد .\r\n37 - پس آدم از خداى خود كلماتى را فراگرفت و با آنها توبه و پشيمانى خود نمودار كرد و پذيرفته شد چونكه او عذرپذير است و مهربان .\r\n38\r\nگفتيم همگى فرود آئيد از آن مقام بلند و بهشت پس آنگاه كه بشما از ما هدايتى برسد و رهبرى شويد هر آنكه آن را پذيرفت ترسى ندارد و اندوهناك نمىشود .\r\n39\r\nو آنها كه نافرمان و كافر بودند و نشانه‌هاى قدرت ما را دروغ شمردند ياران آتش هميشگى باشند .\r\nسخن مفسّرين . * ( قُلْنا لِلْمَلائِكَةِ اسْجُدُوا ) * 34 - مجمع : ابو جعفر ( للملائكة ) با ضمّ تاء خوانده است و ديگران با كسر تاء و علَّت ضمّ تاء متابعت با ضمّه‌ى اسجدوا است .\r\nابو الفتوح : كلمه‌ى * ( ( اسْجُدُوا ) ) * در اين جمله براى تواضع است ولى در در دين همان است كه در هر ركعت نماز هفت جاى بدن بر زمين قرار گيرد و غير از سجده‌ى نماز دو سجده‌ى ديگر در دين واجب است 1 - موقع خواندن آيه‌هاى سجده كه در چهار سوره واجب است . 2 - سجده‌ى سهو براى هر زيادى و كمى اشتباهى در نماز به شرطى كه آن از اركان و پايه‌هاى اصلى نماز نباشد و دو سجده مستحبّ است 1 - سجده‌ى شكر 2 - بعد از خواندن آيه‌هاى سجده مستحبّ كه در نزد شيعه يازده سوره است و بعقيده‌ى بقيّه‌ى مسلمين در ده سوره است . و نيز از موارد اختلاف شيعه و ديگران است كه شيعه خواندن سوره‌هاى سجده‌ى واجب را در نماز جايز نميدانند و اهل سنّت جايز مىدانند .\r\nفخر : معاذ بن جبل كه مأمور از طرف پيغمبر بحكومت يمن بود حضور پيغمبر رسيد و سجده كرد صورت آن حضرت دگرگون شد و فرمود اين چيست ؟\r\nعرض كرد : ايرانيها براى بزرگانشان چنين مىكردند من هم پيروى كردم فرمود :\r\nدست از اين كار بردار كه آنها هم دروغ گفتند و فقطَّ سجده براى خدا است . و ثورى\r\n","description":"","footnote":"","page_name":" 45 ","page_number":110},
  {"content":"\r\n\r\nاز عمر بن هانى روايت كرده است رئيس اسقفهاى مسيحى حضور علىّ عليه السّلام رسيد و خواست براى آن حضرت باحترام سجده كند ، فرمود : براى خدا سجده كن .\r\n« إِلَّا إِبْلِيسَ أَبى » 34 - در كشف الاسرار نوشته : آورده‌اند كه ابليس وقتى بر آدم رسيد گفت بدان كه تو را روى سپيد دادند و ما را روى سياه غرّه مشو كه مثال ما همچنان است كه باغبانى درخت بادام نشاند در باغ و بادام ببر آيد آن بادام بدكّان بقّال برند و بفروشند يكى را مشترى خداوند شادى باشد و يكى را مشترى خداوند مصيبت آن مرد مصيبت زده آن بادامها را روى سياه كند و بر تابوت آن مرده‌ى خويش مىپاشد ، و خداوند شادى آن را با شكر برآميزد و همچنان سپيد روى بر شادى خود نثار كند . يا آدم آن بادام سياه كه بر سر تابوت ميريزند ماايم و آنچه بر سر آن شادى نثار مىكنند كار دولت تو است امّا دانى كه باغبان يكى است و آب از يك جوى خورده‌ايم ؟ اگر كسى را كار با گل افتد گل بويد و اگر كسى را بخار باغبان افتد خار در ديده زند .\r\n\r\nگفتم كه ز عشق همچو مويت باشم\r\nهمواره نشسته پيش رويت باشم\r\n\r\n\r\nانديشه غلط كردم و دور افتادم\r\nمن چاكر پاسبان كويت باشم\r\n\r\nذو النون مصرى گفت : در باديه بوم ابليس را ديدم كه چهل روز سر از سجود برنداشت ، گفتم : يا مسكين بعد از بيزارى و لعنت اين همه عبادت چى است ؟\r\nگفت يا ذو النون اگر من از بندگى معزولم او از خداوندى معزول نيست :\r\n\r\nشوريده شد اى نگارد هر من و تو\r\nپر شد ز حديث ما به شهر من و تو\r\n\r\n\r\nچون قسمت وصل كرده آمد بازل\r\nهجر آمد و گفتگوى بهر من و تو\r\n\r\nسهل بن عبد اللَّه تسترى گفت : روزى بر ابليس رسيدم گفتم . اعوذ باللَّه منك گفت : يا سهل ان كنت تعوذ باللَّه منّي فانّي اعوذ باللَّه من اللَّه . يا سهل اگر مىگوئى\r\n","description":"","footnote":"","page_name":" 46 ","page_number":111},
  {"content":"\r\nفرياد از دست شيطان من مىگويم فرياد از دست رحمان گفتم يا ابليس چرا سجود نكردى آدم را ؟ گفت يا سهل بگذار مرا از اين سخنان بيهوده اگر به حضرت راهى باشد بگوى كه اين بيچاره را نمىخواهى بهانه به روى چه نهى ؟ يا سهل همين ساعت بر سر خاك آدم بودم هزار بار آنجا سجود بردم و خاك تربت وى بر ديده نهادم بعاقبت اين ندا شنيدم ( لا تتعب نفسك فلسنا نريدك - ) يعنى خود را رنجه مدار كه به كار ما نيائى .\r\n\r\nپيش تو رهى چنان تباه افتاده است\r\nكز وى همه طاعتى گناه افتاده است\r\n\r\n\r\nاين قصّه نه ز آن روى چو ماه افتاده است\r\nكين رنگ گليم ما سياه افتاده است\r\n\r\nسهل گفت : آنگاه نوشته‌اى به من داد كه اين را برخوان و من به خواندن آن مشغول شدم و از من غايب گشت در آن اين بيت نبشته بود .\r\n\r\nان كنت اخطأت فما اخطأ القدر\r\nان شئت يا سهل فلمنى او فذر\r\n\r\n( يعنى اگر من به راه بد رفتم تقدير و سرنوشت من بخطا نرفت اكنون اى سهل قضاوتش با تو ، مىخواهى من را ملامت كن و گر نه دم مزن ) با يزيد بسطامى گفت :\r\nكه از اللَّه درخواستم تا ابليس را به من نمايد . ويرا در حرم يافتم ، او را در سخن آوردم سخن زيركانه مىگفت . گفتم يا مسكين با اين زيركى امر حقّ را دست برداشتى ؟\r\nگفت يا با يزيد آن امر ابتلا بود نه امر ارادت . اگر امر ارادت بودى هرگز دست برنداشتمى . گفتم : يا مسكين مخالفت حقّ است كه تو را به اين روز آورده گفت :\r\nيا ابا يزيد المخالفة تكون من الضدّ على الضدّ و ليس للَّه ضدّ و الموافقة من المثل للمثل و ليس للَّه مثل ، افترى انّ الموافقة لمّا وافقته كانت منّى و المخالفة حين خالفته كانت منّي كلَّا كلاهما منه ليس لاحد عليه قدرة و انا مع ما كان ارجو الرّحمة فانّه قال .\r\n« و رحمتي وسعت كلّ شيئى » و انا شيئى ، فقلت يتبعه شرط و هو التّقوى ، فقال : مه الشّرط يقع ممّن لا يعلم بعواقب الامور و هو ربّ لا يخفى عليه شيئى ثمّ غاب عنّي ( يعنى اى ابا يزيد از اين گونه سخن درگذر كه مخالفت ميان دو فرد ناسازگار است و در\r\n","description":"","footnote":"","page_name":" 47 ","page_number":112},
  {"content":"\r\nخداوند جدائى و ناسازگارى نيست و موافقت ميان دو همانند است كه خدايرا همانندى نباشد قبول كن كه در فرمانبردن و نافرمانى من هيچكاره بودم چون در برابر او قدرتى نيست و با همه‌ى اين گفته‌ها نااميد نيستم كه خود گفته است مهر و محبّت من همه چيز را فراگرفته است و من هم چيزى هستم ، گفتم : شرط مهر و رحمت خدا پرهيزگارى است . گفت : بيهوده مگو كه شرط در آنجا است كه ندانند چه خواهد شد و در پيشگاه خدا نادانى و جهل تصوّر ندارد اين را بگفت و از نظرم ناپديد شد ) .\r\nتأويلات كاشانى : ابليس قوّه‌ى واهمه‌ى انسانى است ( مقصود از قوّه‌ى واهمه آن خاصيّت آدمى و حيوانى است كه رابطه‌اى ميان خود و موجودات را حسّ مىكند و مثال زده‌اند : برّه كه هيچ گرگ نديده چون گرگ ببيند فرار مىكند چون موجب فرار قوّه‌اى است كه بره را از دشمنى گرگ خبردار مىكند و نام آن قوّه واهمه است ) كه نه از جنس ملائكه‌ى زمينى است ( يعنى حواسّ ظاهرى كه از حدّ معيّن تجاوز نمىكند ) تا از ادراك حقايق عقلى بكلَّى محروم باشد و بقهر و اجبار فرمانبرى كند و نه از جنس ملائكه‌ى عالى آسمانى است كه خود عقل و ادراك كامل باشد تا بتواند حقايق و واقعيّات را به خوبى درك كند و با علم و محبّت فرمانپذير باشد بلكه جنّ بود و از قواى ارضى ملكوت سفلى كه در ميان ملائكه‌ى آسمان و ملكوت اعلى تربيت شده تا آماده باشد براى فهم معانى جزئى و درك مطالب معنوى ساده و بتدريج تكميل شود و برسد بدرجه‌ى فهم مطالب عالى كلَّى و اين قوّه‌ى واهمه كه عمل او تشخيص رابطه‌هاى جزئى است و فايده‌ى آن براى حيوان مثل فايده‌ى عقل است در انسان پس خوددارى او از فرمان بردن و سجده‌ى بآدم نافرمانى از حكم عقل است و تكبّر او همان تفوّق و برترى قوّه‌ى واهمه است بر حواسّ ظاهرى و خلقت خاكى كه مشروط و محتاج بماده و مقدار هستند و علَّت نافرمانى از حكم عقل اين است كه بحدّ خود واقف نشد و نفهميد كه بايد بدرك معانى جزئى وابسته بمحسوس\r\n","description":"","footnote":"","page_name":" 48 ","page_number":113},
  {"content":"\r\nمتوقّف شود و از اندازه‌ى خود تجاوز نكند و تصرّف در معقولات و احكام كلَّى ننمايد .\r\n* ( اسْكُنْ أَنْتَ وَزَوْجُكَ الْجَنَّةَ ) * 35 - مجمع : ابو هاشم معتزلى گفته است . مقصود يكى از بهشتهاى آسمانى است چون اگر آن بهشت جاودان منظور باشد كه پاداش نيكوكاران است جاى تكليف و منع از خوردن نخواهد بود . ابو مسلم گفته است از باغهاى زمين بوده است كه بآدم گفته‌اند با همسرت در آنجا باش . و بيشتر مفسّرين مثل حسن بصرى و عمرو بن عبيد ، و و اصل بن عطا و جبّائى و عدّه‌ى زياد معتزلى مذهب گفته‌اند مقصود همان بهشت جاودان است ولى چون جاى دادن آدم و همسرش به آن جا در برابر پاداش نيكوكارى دوران زندگى نبوده است تكليف و منع از خوردن و پس از آن اخراج آنها از آنجا خلاف نيست زيرا بهشت در برابر اعمال زندگى جاودانى است و تكليفى در آنجا نخواهد بود و آدم هنوز واجد شرط نبود . و در كتاب النبوّة نوشته است خدا آدم را از خاك آفريد و حوّا را از آدم از اين جهت همّت مردان به آب و گل است و زنها همّت و توجّهشان بمرد است .\r\nكشف الاسرار : در بهشت ملائكه از آدم پرسيدند همسرت را دوست دارى ؟ گفت آرى . از حوّا پرسيدند آدم را دوست دارى ؟ گفت نه ، با اين كه دوستى او بيشتر بود راست نگفت . ملائكه گفتند : اگر زنى مىتوانست در دوستى شوهرش راست بگويد حوّا راست مىگفت .\r\nفخر : حسن بصرى از پيغمبر ص روايت كرده است . زن از دنده‌ى مرد درست شده است اگر بخواهد او را راست كند مىشكند و اگر متعرّضش نشود از او بهره‌مند مىشود .\r\nتفسير نيشابورى : چون آدم براى خلافت بر زمين آفريده شده به او گفتند .\r\nبا همسرت در آنجا منزل كن و نگفتند ، آنجا را به تو بخشيديم .\r\n* ( لا تَقْرَبا هذِه الشَّجَرَةَ ) * 35 - مجمع : از امام باقر ( ع ) روايت شده است : يعنى از آن درخت نخوريد و در مقصود از اين فرمان اختلاف است كه وظيفه‌ى قطعى\r\n","description":"","footnote":"","page_name":" 49 ","page_number":114},
  {"content":"\r\nبوده است و آدم نافرمانى كرده است يا دستورى براى مصلحت موقّت غير الزامى بوده است چنان كه عقيده‌ى ما شيعه همين است . و در معنى شجره نيز اختلاف است . ابن عباس گفته است : مقصود خوشه‌ى گندم است . عبد اللَّه مسعود و سدّى گفته‌اند : درخت انگور است . ابن جريج گفته است : انجير است . از علىّ ( ع ) روايت شده است :\r\nدرخت كافور است . كلبى گفته است : كنايه است از درخت علم بخير و شرّ . ابن جذعان گفته است : درختى است كه ميوه‌ى آن زندگى جاودانى است و ملائكه از آن استفاده مىكنند .\r\nنيشابورى : ربيع بن انس گفته است . آن درختى بوده است كه موجب پليدى ميشده است و در بهشت پليدى جايز نبود .\r\n* ( فَأَزَلَّهُمَا الشَّيْطانُ ) * 36 - مجمع . حمزه ( ازالهما ) با الف خوانده است يعنى ثبات آنها را بزوال و نابودى تبديل كرد و ديگران ( ازلّ ) با تشديد لام خوانده‌اند يعنى آنها را لغزاند .\r\nكشف الاسرار : اين عجب نگر كه ز اوّل رهى را بنوازد شغلكهاش برسازد به آخر غوغا فرستد و ساخته براندازد و در خم چوگان عتاب آرد .\r\nپير طريقت گفت : « الهى تو دوستان را بخصمان مىنمائى درويشان را بغم و اندوهان مىدهى . بيمار كنى و خود بيمارستان كنى ، درمانده كنى و خود درمان كنى از خاك ، آدم كنى ، و با وى چندان احسان كنى ، سعادتش بر سر ديوان كنى ، و بفردوس او را مهمان كنى ، مجلسش روضه‌ى رضوان كنى ، ناخوردن گندم با وى پيمان كنى ، و خوردن آن در علم غيب پنهان كنى . آنگه او را بزندان كنى و سالها گريان كنى ، جبّارى تو كار جبّاران كنى ، خداوندى كار خداوندان كنى ، تو عتاب و جنگ همه با دوستان كنى . پير طريقت را پرسيدند كه در آدم چگوئى در دنيا تمامتر بود يا در بهشت ؟ گفت : در دنيا تمامتر بود از بهر آنكه در بهشت در تهمت خود بود و در دنيا در تهمت عشق . آنگه گفت : تا ظنّ نبرى كه از خوارى\r\n","description":"","footnote":"","page_name":" 50 ","page_number":115},
  {"content":"\r\nآدم بود كه او را از بهشت بيرون كردند : نبود كه از علوّ همّت آدم بود متقاضى عشق بنزد سينه‌ى آدم آمد كه آدم جمال معنى كشف كردند و تو بنعمت دار السّلام بماندى ، آدم جمال ديد بىنهايت كه جمال هشت بهشت در جنب آن ناچيز بود همّت بزرگ وى دامن وى گرفت كه اگر هرگز عشق خواهى باخت بر اين درگه بايد باخت :\r\n\r\nگر لابدّ جان بعشق بايد پرورد\r\nبارى غم عشق چون توئى بايد خورد .\r\n\r\nفرمان آمد كه آدم اكنون كه قدم در كوى عشق نهادى از بهشت بيرون شو كه اين سراى راحتست ، و عاشقان درد را با سلامت دار السلام چه كار ؟\r\nهمواره حلق عاشقان در حلقه‌ى دام بلا باد .\r\n\r\nعشقت بدر من آمد و بر در زد\r\nدر باز نكردم آتش اندر در زد\r\n\r\nو خبر درست است كه ربّ العالمين قبضه‌اى خاك برداشت و آدم را از آن بنگاشت پس از پستاخى و نزديكى به جائى رسيد كه چون ويرا از بهشت سفر فرمود تا به زمين گفت : خداوندا مسافران بىزاد نباشند زاد مادرين راه چه خواهى داد ؟ ربّ العالمين سخنان خويش او را بشنوانيد و كلماتى چند او را تلقين كرد . گفت يا آدم : ياد كرد ما تو را در آن غريبستان زاد است و پس از آن روز معاد تو را ديدار ما ميعاد است كه ربّ العالمين گفت : * ( ( فَتَلَقَّى آدَمُ مِنْ رَبِّه كَلِماتٍ ) ) * آنكه سر بسته گفت و تفصيل بيرون نداد تا اسرار دوستى بيرون بيفتد و قصّه‌ى دوستى پوشيده بماند ( قد قلت لها قفي ، فقالت : قاف - لم تقل « وقفت » سترا على الرّقيب ، و لم تقل « لا اقف » مراعاتا لقلب الحبيب ) . اهل اشارت گفته‌اند كه زبان تفسير به اين ناطق نيست امّا احتمال كند كه دوستان بوقت وداع گويند « إذا خرجت من عندي فلا تنس عهدي و ان تقاضوا عنك يوما خبري فايّاك ان تؤثر علينا غيري » يا آدم نگر تا عهد ما فراموش نكنى و ديگرى بر ما نگزينى . و زبان حال جواب\r\n","description":"","footnote":"","page_name":" 51 ","page_number":116},
  {"content":"\r\nمىدهد .\r\n\r\nدلم كو با تو همراه است و همسر\r\nچگونه مهر بندد جاى ديگر\r\n\r\n\r\nدلى كو راى تو هم جانى و هم هوش\r\nاز آن دل چون شود يادت فراموش\r\n\r\nابو الفتوح رازى نوشته است : در روايت است از ابو هريره و ابو سعيد الخدرى كه رسول خدا ( ص ) گفت : چون يكى از فرزندان آدم سوره سجده بخواند و بجاى سجده رسد و سجده بكند شيطان با كناره شود و گريستن گيرد و گويد ويلا واى بر من فرزند آدم سوره خوانده و سجده كرد و مستحقّ بهشت شد و من سجده نكردم مستحق دوزخ شدم . )\r\nحسن بصارى گفت : اگر آدم از درخت تناول نكردى خداى تعالى هم او را به زمين فرستادى براى آنكه او راى براى زمين آفريد ( في قوله تعالى : إِنِّي جاعِلٌ فِي الأَرْضِ خَلِيفَةً ) يعنى در زمين خليفه و جانشين قرار مىدهم پس براى زمين خلق شده بود .\r\n* ( بَعْضُكُمْ لِبَعْضٍ عَدُوٌّ ) * 36 - روح البيان : چون آدم اين جمله را شنيد گفت الحمد للَّه كه خداوند نگفت ( انا لكم عدوّ ) .\r\n* ( فَتَلَقَّى آدَمُ مِنْ رَبِّه كَلِماتٍ ) * 37 - مجمع : ابن كثير كلمه‌ى ( آدم ) را منصوب خوانده است و ( كلمات ) را مرفوع قرائت كرده است چون معنى تلقّى قبول است و تلقين است و گرفتن و مىگويند ( تلقاني زيد و تلقّيت زيدا ) كه ممكن است فاعل در معنى مفعول باشد و معنى چنين شود : كلماتى بآدم رسيد و ديگران با رفع آدم و نصب كلمات قرائت كرده اند يعنى آدم كلماتى را فراگرفت و اختلاف است در مقصود از كلماتى كه بآدم تلقين شده است از امام باقر عليه السلام اين چند جمله نقل شده است : ( اللَّهمّ لا إله الَّا انت سبحانك و بحمدك ربّ انّي ظلمت نفسي فاغفر لي الخ ) كشف الاسرار : ابن عباس گفته است آدم گفت : تو من را خلق كردى و از روح خود بر من دميدى رحمتت بر من از خشمت فزون بود و در بهشت جايم دادى پس چرا\r\n","description":"","footnote":"","page_name":" 52 ","page_number":117},
  {"content":"\r\n\r\nبيرونم كردى ؟ جواب شنيد براى شومى نافرمانيت گفت اگر توبه كنم و بندگى من را بر ميگردانى ؟ جواب شنيد بلى اين است آن كلمات و گفته‌اند : آن كلمات كه آدم از خداى خود فراگرفت حروف الف با بود كه وسيله‌ى فهم همه‌ى علوم است و سعيد جبير گفت :\r\nآيت ( رَبَّنا ظَلَمْنا أَنْفُسَنا ) بوده .\r\n* ( فَتابَ عَلَيْه ) * 37 - احياء العلوم غزالى ج 4 ص 2 . توبه بسه وسيله فراهم مىشود .\r\nاوّل علم دوّم حال و سوّم عمل زيرا انسان اوّل عالم مىشود بزيان گناه كه پرده‌اى است ميان او و كمالات مادّى و معنوى او و چون اين علم تقويت شد و موجب تحريك او شد توليد تأسف و حزن مىكند و پشيمان مىشود اين مرتبه‌ى دوّم است و حال پشيمانى است كه وادار مىكند از گناه دست بردارد و عازم شود به خوددارى در آينده و تلافى گذشته كه خود مرتبه‌ى سوّم است و دوران عمل .\r\nفخر : ذو النون مصرى گفته است : توبه شش معنى ميفهماند 1 - پشيمانى بر گذشته 2 - آهنگ ترك در آينده 3 - انجام واجبات از دست داده 4 - جبران ستمهائى كه بمال و آبروى مردم روا داشته 5 - ذوب گوشت و خون مولود از حرام 6 - چشاندن تلخى طاعات همانطور كه شيرينى معصيت را چشيده است و روايت است كه از علىّ عليه السلام پرسيدند چى است تكليف آنكه چند بار توبه كرد و توبه شكست ؟ فرمود : چندان توبه كند كه شيطان را خسته كند . كه او گويد : نيروى مقاومت با چنين انسان را ندارم و ديگر گولش نزند .\r\nروح البيان : مثنوى گفته است :\r\n\r\nمركب توبه عجايب مركب است\r\nبر فلك تازد بيك لحظه ز پست\r\n\r\n\r\nعرش لرزد از انين المذنبين\r\nچون بر آرد از پشيمانى انين\r\n\r\nفى ظلال : داستان درخت ممنوع ، وسوسه‌ى شيطان ، فراموشى سفارش ، نافرمانى ، پشيمانى ، توبه ، جملگى تجربه‌اى است چندين بار مكرّر و نو شده كه خداوند آدمى را\r\n","description":"","footnote":"","page_name":" 53 ","page_number":118},
  {"content":"\r\nمجهز به آن ، آزموده و آماده بجايگاه خلافت او و روى زمين فرستاد تا براى چنين پيش آمدها كه پيوسته گرفتار آن خواهد بود ورزيده باشد و از تكرار آن بر حذر . و آيا بهشت و ملائكه و آدم و شيطان و اين سرگذشت بكجا بوده است و آن سخنان چگونه بوده است ؟ اين گفته‌ى قرآن و ديگر همانند آن كه در قرآن فراوان است از عالم غيب خداوندى است كه جز علم او چيزى به آن نرسد . و آنچه اين گونه گفته‌ها بحقايق وجود اشاره مىكند و انديشه‌ى ما را اصلاح مىكند و روابط موجودات را با يكديگر نشان مىدهد و خوى و ارزش آدمى را مىرساند بهره‌ى ما از اين داستانها است و البتّه انكار آن ز نادانى است كه چون نمىتوانيم دريابيم ، نمىپذيريم .\r\n* ( اهْبِطُوا مِنْها جَمِيعاً ) * 38 - مجمع : ابو علىّ گفته است جهت تكرار جمله‌ى * ( ( اهْبِطُوا ) ) * در اوّل براى فرود آمدن از بهشت به آسمان و دوّم براى فرود آمدن از آسمان است بر زمين و بعضى گفته‌اند : اوّل براى روشن كردن حال عداوت است و دوّم براى بيان و توضيح تكليف و راهنمائى است .\r\nتفسير سيد احمد خان هندى بترجمه‌ى فخر داعى : قصّه‌ى ورود آدم ببهشت و هبوطش از آن زبان حال فطرت انسان است كه تا وارد مرحله‌ى تكليف نشده است در بهشت است . شعر :\r\n\r\nطفلى و دامان مادر خوش بهشتى بوده است\r\nچون بپاى خود روان گشتيم سرگردان شديم\r\n\r\nكشف الاسرار : گفتند : آدم و ابليس هر دو نافرمانى كردند چرا اوّلى مصون ماند و دوّمى ملعون شد ؟ جواب اين است كه اوّلى از شهوت بود و قابل مغفرت و دوّمى از كبر و نخوت بود كه سزاى آن لعنت است گفتند چرا آدم را بيك لغزش از بهشت بيرون كردند ولى اولاد او همه روزه هزاران گناه مىكنند و آسوده‌اند ؟ جواب اين است كه آدم با مقام قرب بحقّ نافرمانى كرد ولى اولادش در عالم خاك هستند كه غمكده است و جاى محنت و يك لغزش با قرب حقّ بالاتر است از همه‌ى معاصى در گرفتارى و ابراهيم از خدا پرسيد چرا آدم را از بهشت بيرون كردى ؟ جواب شنيد مگر نميدانى جفاى\r\n","description":"","footnote":"","page_name":" 54 ","page_number":119},
  {"content":"\r\nدوستان سخت است ؟ و گفته‌اند شيطان خواست داخل بهشت شود ملائكه راهش ندادند او در شكم مار شد كه چهار دست و پا داشت مانند شتر و به اين وسيله وارد بهشت شد و از ميوه‌ى درخت ممنوع اول بحوّا داد كه ببين چه بوى و رنگ و مزه دارد و در نزد او گريست كه تو را از چنين نعمتى محروم كرده‌اند پس حوا از آن خورد و زيان نديد و بآدم گفت من خوردم و زيان نديدم چون آدم خورد زيانش نمودار شد جهتش آن بوده كه آدم پيشوا بود و حوا پيرو و تا آنگاه كه پيشوا بر صلاح باشد پيرو را آسيب نباشد و چون پيشوا از راه منحرف شد نتيجه‌ى كار پيروان معلوم است . پيغمبر فرمود خداوند هلاك نمىكند ظالم را تا آنگاه كه پيشوا به راه راست باشد . گفته‌اند كه سزاى حوّا را گفتند درد زادن را چنان بر تو گران كنيم كه چندين بار بمرگ نزديك شوى و مار را گفتند از هر خوبى محروم باشى و خوراك تو خاك باشد و چون به زمين آمدند حوا بجده و مار باصفهان و ابليس بمشرق و آدم ( بسر نديب ) قرار گرفت و خوراكش از جوز هندى بود و قامتش دراز كه سرش به آسمان ميسائيد كه اين ريزش موى جلو سر و يا ( صلع ) بنى آدم از آن است و گويند : انگشترى در بهشت بآدم دادند كه ديوارهاى آنجا را روشن و زمينش را خوشبوى ميكرد و چون از بهشت اخراج شد آن انگشتر از دست او بيرون شد و در ساق عرش بود تا آنكه بسليمان دادند .\r\nاينها بود نقل اين افسانه‌ها از كشف الاسرار كه علاوه بر تنوع و تفكّه براى توجّه است به طرز فكر نويسندگان قديم و استفاده‌هاى نفسانى و اجتماعى .\r\n* ( فَمَنْ تَبِعَ هُدايَ ) * 38 - مجمع : عموم قاريها با فتح يا قرائت كرده‌اند و از اعرج سكون يا نقل شده است و بعضى ( هدىّ ) با تشديد يا خوانده‌اند و اين لغت قبيله‌ى هذيل است مثل ( علىّ ، و لدىّ ) . و مقصود از كلمه‌ى ( هدى ) اقتداى پيغمبران است و دنبالگيرى از ادله و براهين الهى .\r\n* ( فَلا خَوْفٌ عَلَيْهِمْ ) * 38 - مجمع : يعقوب كلمه‌ى ( خوف ) را با نصب خوانده است و ديگران با تنوين رفع خوانده‌اند .\r\n","description":"","footnote":"","page_name":" 55 ","page_number":120},
  {"content":"\r\nمثنوى در مجلَّد پنجم در معنى ( كان من الجنّ ففسق عن امر ربّه ) گفته است :\r\n\r\nاين تكبّر چيست غفلت از لباب\r\nمنجمد چون غفلت يخ ز آفتاب\r\n\r\n\r\nچون خبر شد ز آفتابش يخ نماند\r\nنرم گشت و گرم گشت و تيز راند\r\n\r\n\r\nگبر زان جويد هميشه جاه و مال\r\nكه ز سر كين است گلخن را كمال\r\n\r\nتفسير صفى عليشاه در اين چند آيه :\r\n\r\nسجده كردند آن تمام الَّابليس\r\nكه ابا كرد و تكبّر آن خسيس\r\n\r\n\r\nنه بد از املاك ارضيّه نساب\r\nتا بود ز ادراك معنى در حجاب\r\n\r\n\r\nپس نبود ارضيّه‌ى محض او ببهر\r\nتا كند اذعان امر او بقهر\r\n\r\n\r\nاز محبّت تا مگر اذعان كند\r\nسجده‌ى آدم ز دل و ز جان كند\r\n\r\n\r\nنه چنان جنسى كه داند جاى خويش\r\nپر ببالاتر زد از سكناى خويش\r\n\r\n\r\nسجده آدم همانا بد محك\r\nزان جدا شد جنس ابليس از ملك\r\n\r\n\r\nتا خليفه باشد از حقّ در جهان\r\nهست ناچار آن محك هم در ميان\r\n\r\n\r\nقلب و نفسند آدم و حوّا بنام\r\nكاسمان روحشان بودى مقام\r\n\r\n\r\nو آن درخت آمد طبيعت بىگمان\r\nقرب او شد باعث بعد از جنان\r\n\r\n\r\nشهوت آن طاوس و مار آمد غضب\r\nآدم افتد ز اين دو اندر صد تعب\r\n\r\n\r\nگفت حق قلنا اهبطوا يعنى كه من\r\nدر زمين ميخواستم گيرى وطن\r\n\r\n\r\nبگذر از اين گو كه با آدم چه گفت ؟\r\nبا وى آن نوبت كه شد همدم چه گفت ؟\r\n\r\n\r\nشد بر آدم منكشف اندر شهود\r\nآنچه مخفى بود از اسرار وجود\r\n\r\n\r\nپيشوا ابليس بود اين راه را\r\nكوشكار آمد شبيكه‌ى جاه را\r\n\r\n\r\nقوّه‌ى وهمى چو او در نقل بود\r\nكى تواند همعنان با عقل بود\r\n\r\n\r\nمحتجب از آنكه فهمد سر بسر\r\nآن معانى را بادراك صور\r\n\r\n\r\nنز سماويه كه فهمد در فتوح\r\nفضل آدم را ز نور عقل و روح\r\n\r\n\r\nچون نه اين باشد نه آن ميخوانش جنّ\r\nسركش است از نفس و عقل مطمئن\r\n\r\n","description":"","footnote":"","page_name":" 56 ","page_number":121},
  {"content":"\r\n\r\nمرغ وهم از سفل بر بالا پرد\r\nفرّ عقلش نيست چون بى جا پرد\r\n\r\n\r\nتا كه نفس ناطقه در دمدمه است\r\nتابعش عقل است و سركش واهمه است\r\n\r\n\r\nتابع امرش بود فرزانه‌اى\r\nحاسد جاهش ز حقّ بيگانه‌اى\r\n\r\n\r\nدر بهشت قدس ميخوردند هم\r\nقوت از خوان معانى و حكم\r\n\r\n\r\nوهمشان پس لغزش از تسويل داد\r\nجسم را زينت به صد تفصيل داد\r\n\r\n\r\nخوردن گندم بهانه است و فسون\r\nخواست آدم را خود از جنّت برون\r\n\r\n\r\nتا در آنجا نسخه‌ى جامع شوى\r\nسوى ما چو افزون شدى راجع شوى\r\n\r\n\r\nآن كلامى بد كه جان عالم است\r\nباعث ايجاد و سرّ آدم است\r\n\r\n\r\nاز هواها مرد و بر حقّ بازگشت\r\nكند از اين ويرانه دل ، شهباز گشت\r\n\r\n\r\nتوبه از آدم طبيعت رستن است\r\nبر مقام اصل خود پيوستن است\r\n\r\nفى ظلال : به اين آيت آخر نتيجه‌ى گير و دار گذشته نمودار مىشود و آغاز معركه‌ى زندگى است و آدمى درمىيابد از آن دم كه خود پيدا شده است راه چيرگى و زندگى و هم راه زيان و نابودى در جلوش باز بوده است .\r\nسخن ما : در دنباله‌ى آيات گذشته كه سخن از ايمان بغيب و از عالم ديگر از آفريننده‌ى آسمان و زمين انجام شد در اين آيه‌ها عرب را كه با كلمات ملك شيطان از قديم سر و كار داشته است و نيز يهود و نصارى را كه از نظر دين و از راه تورات با آدم و شيطان و خروج از بهشت آشنائى داشته‌اند متوجّه مىكند به اين كه اين كلمات و عقايد وابسته بيك مطلب ديگرى است كه بايد شما به آن معتقد باشيد و آنها هم از قبول آن توحّشى نداشته و در نظرشان مقبول و قابل پذيرش بوده است بخصوص مسلمانان با ايمانى كه به شخص پيغمبر ص داشته‌اند در اين مطالب هيچ ترديد و اعتراض نمىكردند و در قرآن همين تسليم و پذيرش مسلمين ستوده شده چنان كه در تقسيم آيات به محكم و متشابه توصيف كرده مردمان شكاك و بدبين را كه دنبال گيرى مىكنند از آيات متشابه براى فتنه جوئى ولى آنهائيكه ايمانشان استوار است\r\n","description":"","footnote":"","page_name":" 57 ","page_number":122},
  {"content":"\r\nمىگويند همه از جانب خدا است و به آن ايمان دارند .\r\nامروز مىبينيم هر چه سطح معلومات بشر بالاتر ميرود دائره‌ى مجهولات او وسيعتر مىشود ، بنادانى خود بيشتر اعتراف مىكند . چون عالم آفرينش نامحدود و احاطه‌ى انسان به آن ممكن نيست پس ما هم آن را مىگوئيم كه آنها گفتند كه پيغمبر مىفهميد و راست مىگفت كه ( عَلَّمَه شَدِيدُ الْقُوى . . . وَما يَنْطِقُ عَنِ الْهَوى ) يعنى به او آموخته است آنكه بر همه چيز فائق است پس بميل و خواهش خود چيزى نمىگويد ولى چون حسّ كنجكاوى و انگيزه‌ى كشف مجهولات هميشه انسان را وادار مىكند بفكر و گفتگو تا شايد از اين مطالب چيزى دستگيرش شود و شايد هيچوقت اين خواسته‌ى او آرام نشود . پس همان طورى كه ديگران افكارى در اين زمينه داشته‌اند ما هم مىگوئيم :\r\n1 - بملائكه امر شد كه سجده بآدم بكنند تا آدمى خبردار شود كه او برتر از ساير موجودات اين كره‌ى خاك است و همه آفريده‌ها و قواى طبيعت پيش او متواضع و فروتن هستند و تحت فرمان او آورده شده پس بايد او هم قدر بداند و از آن استفاده كند و نظير همين معنى شيخ طريحى در مجمع البحرين از شيخ ابو على نقل كرده در ماده‌ى ( سجد ) به اين عبارت ( اي ينقادون لاحداث ما اراده فيهم من افعاله شاؤا ام ابوا ) يعنى آنها فرمانبردار هستند براى آنچه بخواهد در آنها ايجاد كند خواه مطابق ميل آنها باشد يا مخالف ميلشان باشد . كه با دقّت در يك يك اين كلمات مقصود ما را به خوبى مىفهماند .\r\n2 - همه‌ى ملائكه سجده كردند مگر ابليس كه خوددارى و گردنفرازى كرد و كافر بود ، براى روشن شدن مطلب بايد بدانيم بديها و شرور و نابوديها و محروميتها و هر چه ناپسند است وجود خارجى مستقل ندارد و دسته‌ى جداگانه نيست و آنچه را بد ميدانيم براى اين است كه سبب امر منفى است ، و در دنباله‌ى او يك نابودى و نيستى ديده مىشود و چنان كه در جاى خودش گفته‌ايم بدى خود موجوديت\r\n","description":"","footnote":"","page_name":" 58 ","page_number":123},
  {"content":"\r\nخاصّ ندارد . و بد يعنى آنچه موجب فساد و نيستى مىشود و يا بعبارت ديگر هر چيزيرا بد يافتيم بايستى جستجو كنيم كه علَّت نابودى چيزى است و مثال و دليل اين مطلب بسيار روشن است . بيمارى بد است چون سلب آسايش و ناراحتى مىكند و موجب نيستى راحتى و سلامتى مىشود و مار را بد مىدانيم چون موجب حالت منفى است كه سلب آسايش يا حيات ما باشد و گر نه مار يك موجودى است مانند ساير موجودات زنده كه اگر نظر برابطه‌ى منفى او با انسان نكنيم آن را بد نمىتوان دانست و نيز كبكهاى بيابان را هم اگر صرف نظر از قابليّت استفاده‌ى براى انسان بكنيم اين دو موجود در محيط حياتى خود به هيچ وجه تفاوت ندارند و هيچكدام قابل توصيف ببدى نيستند بلكه هر دو خوبند براى خود يعنى هر چه موجب پيدايش كبك بوده كه همان عوامل طبيعت باشد براى مار هم همان عوامل به كار افتاده و او را ايجاد كرده و فقطَّ چونكه با انسان برابر مىشود موجب خاصيّت منفى است نسبت به او و بد شمرده مىشود پس هر چه را كه بسنجيم بواسطه‌ى موجبات طبيعت پيدايش يافته و در حدود خودش محكوم به خوبى است و چون براى ما خاصيّت منفى داشت ما آن را بد مىدانيم مثلا چاقو زدن از عربده جو براى شرارت زشت و شايسته‌ى مجازات است و همين عمل از دكتر براى عمل جرّاحى پسنديده و شايسته‌ى قدردانى است پس خلاصه آنكه در هر موجود و آفريده اگر تأثير منفى و خاصيّت نابودى مشاهده شد ما آن را بد مىشماريم و گر نه بدى مفهوم مخصوصى ندارد در مثنوى اين مطلب را اينطور روشن كرده است .\r\n\r\nپس بد مطلق نباشد در جهان\r\nبد به نسبت باشد اين را هم بدان\r\n\r\n\r\nدر زمانه هيچ قند و زهر نيست\r\nكان يكى را وان دگر را بند نيست\r\n\r\n\r\nزهر ماران مار را باشد حيات\r\nنسبتش با آدمى آمد ممات\r\n\r\n\r\nخلق آبى را بود دريا چو باغ\r\nخلق خاكى را بود آن درد و داغ\r\n\r\n\r\nهمچنين بر ميشمر اى مرد كار\r\nنسبت اين از يكى تا صد هزار\r\n\r\n","description":"","footnote":"","page_name":" 59 ","page_number":124},
  {"content":"\r\nپس از اين مقدّمه مىگوئيم : ملائكه به صورت جمع و نامحدود گفته شده است ولى ابليس بلفظ مفرد و محدود آورده شده است چون لشگريان خدا يا قواى عامله‌ى طبيعت يا نيروهاى بخشنده‌ى عقل آدمان نامحدود است و ابليس كه اگر از بلس مشتق باشد بمعنى شرّ و بدى است و اگر از ابلس مشتق باشد بمعنى سرگردانى و نااميدى است پس همان خاصيّت منفى يا موجب شرّ و حرمان و يا نفس امّاره‌ى انسانى است كه يك وسيله و يك محرّك منفى است اين است كه اوّل به صورت جمع و دوّم بلفظ مفرد آورده شده است پس قواى فاعله و عاقله تحت فرمان انسان براى او فروتن شدند ولى اين خاصيّت منفى و شرّ ، سرپيچى و گردن فرازى نمود و چون منافى با اصل حيات انسان و تكامل او بود اين است كه بكافر معرّفى شده است و همان اصل كلى كون و فساد و بوش و تباهى كه در كليّه‌ى پديده‌هاى كره‌ى زمين هميشه در جريان است نسبت بآدم نيز بقا و كمال او همان سجده‌ى ملائكه و اطاعت قواى عاقله از فرمان اوست و فساد و تباهيش همان نافرمانى شيطان و خاصيّت منفى و محرّك بشرّ و شهوت و حرص و تنبلى است كه مانع از ترقّى و تكامل او مىباشد . پس چون آگاه كرد انسان را كه نيروهاى طبيعى و نفسانى مطيع و فرمان بردار او هستند آگاهش كرد كه او در برابر ناسازگارى و نيستى هم قرار دارد و پس از اطَّلاع به اين اسرار او را فرمان داد با همسرش در باغ كه كنايه از جاى خوشى و شادى است جاى بگيرد و از همه چيز بهره‌مند شود و با توجّه باصل عمومى حيات كه از نر و ماده است او هم ناچار بايستى با جفت خود باشد ولى با فرمانبرى از قواى عامله و عاقله . و چون در سرنوشت او چيرگى بر نيروهاى طبيعى و عقلى نهاده شده است و هم خاصيّت منفى و نابودى پس بايد از آنچه كه خاصيّت منفى دارد و موجب نيستى و نابودى مىشود دورى كند زيرا نزديكى به آن انسان را وادار به ستمكارى مىكند و ستم و ظلم هم نابودى و محروميّت از درجه‌ى تكامل انسانيّت است ولى ابليس و خاصيّت منفى كار خود را كرد و آدم و همسرش را لغزاند و از آن باغ و خوشى و سجده‌ى ملائكه و فرماندهى بر قواى عقلى و نفسى بيرون\r\n","description":"","footnote":"","page_name":" 60 ","page_number":125},
  {"content":"\r\nمحرومش كرد و چون ابليس خاصيّت نيستى و نابودى و محروميّت است فقط نزديك شدن او براى لغزش و محروميّت آنها كافى بود و براى همين است كه در اينجا سبب ديگر براى خروج آنها از باغ گفته نشده است و از نزديكى بدرخت جلوگيرى شده است براى آنكه ميان آدم كه انسان باشد و نفس امّاره يا خاصيّت منفى و موجب شرك كه شيطان باشد واسطه‌اى است كه خواسته‌ها و تمايلات انسانى است و چون خواهشهاى آدمى شعبه‌ها و شاخه‌ها و انواع و اقسام دارد تشبيه بدرخت شده است كه نبايد به آنها نزديك شد تا نتايج بد و منفى پيدا نشود و در دنباله‌ى اين لغزش و محروميّت به آنها گفتيم : طبق قانون طبيعت با تصادف بمنفى از اين خوشى و بلندى مرتبه تنزل كنيد و فرود آئيد كه خود موجب دشمنى با يكديگر را فراهم كرده‌ايد و پس از اين تصادف در آينده براى شما زن و مرد زندگى در روى زمين خواهد بود و ديگر از باغ و آسايش محروم هستيد و با زمين و تيرگى و موجبات محروميّت و نابودى سر و كار خواهيد داشت تا مدّت معيّن و هنگام محدود و چون انسان بموجب توانائى و قدرت كه به او عنايت شده خليفه و مظهر قدرت است در روى زمين كلماتى از پروردگار خود فراگرفت كه وسيله‌ى به كار بردن استعداد و توانائى او در علم و عمل بود ، تا بتواند از موجبات منفى و آنچه باز او را بسوى نابودى و محروميّت مىبرد جلوگيرى كند .\r\nو بعد از فراگرفتن كلمات و وسائل كار خود توبه كرد و بازگشت از توجّه بسوى منفى و موجبات محروميّت خود خداوند هم توبه‌ى او را پذيرفت و وسائل تكامل و جنبش به طرف مثبت و مفيد را از او سلب نكرد - و باز هم گفتيم كه از مرتبه‌ى سكناى باغ و آسايش تنزل كنيد و در راههاى پيشرفت و محروميّت زندگى قدم برداريد و از موجبات هدايت و راه راست كه براى شما فراهم كرده‌ايم پيروى كنيد تا باز از همانخوشى بهره‌مند شويد و اندوه و ترس براى شما نباشد زيرا پيروى از وسائل هدايت مانع از تصادف با ابليس و موجبات محروميّت و خاصيّت منفى است . ولى آنهائى كه سرپيچى كردند و پى موجبات محروميّت و خواصّ ابليسى و شيطانى رفتند براى هميشه گرفتار\r\n","description":"","footnote":"","page_name":" 61 ","page_number":126},
  {"content":"\r\nخواهند بود زيرا آن موجبات برتريهاى اولى و مقام خلافت و سجده‌ى ملائكه را لغو نموده و از آن استفاده نكرده‌اند و خلاصه‌ى همه‌ى اين مطالب اين است كه :\r\nسجده‌ى ملائكه و سكناى در بهشت كه خوشى كامل است براى بشر ممكن نيست چون آفرينش او كه خلافت در زمين و مظهريت قدرت و نمايندگى نيروهاى ممكن و مختلف در آفرينش است ناچار مقرون با ابليس و حيرت و سرگردانى و محروميّت است و اين گرفتاريها مستلزم زندگى در روى زمين است پس از اول كه گفت آدم را خليفه در زمين مىخواهم بكنم يعنى بموجبات مثبت و منفى مىآفرينم و بهشت و آسايش بمناسبت زندگى آينده و امكان عقلى اسم برده است كه شما بفهميد با اين ساختمان بدن آن طور زندگى يكنواخت و هميشگى ممكن نيست از همين جهت كلمه‌ى ابليس گفت كه لوازم حيات اين زمين همان حيرت و سرگردانى است و گفت به زمين فرود آئيد كه زمين تيرگى و حيات و فرود آمدن و گرفتاريها و جور بجور شدن و بالا و پائين رفتن زندگى انسان است .\r\n[ سوره البقرة ( 2 ) : آيات 40 تا 46 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَوْفُوا بِعَهْدِي أُوفِ بِعَهْدِكُمْ وَإِيَّايَ فَارْهَبُونِ ( 40 ) وَآمِنُوا بِما أَنْزَلْتُ مُصَدِّقاً لِما مَعَكُمْ وَلا تَكُونُوا أَوَّلَ كافِرٍ بِه وَلا تَشْتَرُوا بِآياتِي ثَمَناً قَلِيلًا وَإِيَّايَ فَاتَّقُونِ ( 41 ) وَلا تَلْبِسُوا الْحَقَّ بِالْباطِلِ وَتَكْتُمُوا الْحَقَّ وَأَنْتُمْ تَعْلَمُونَ ( 42 ) وَأَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ( 43 ) أتَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ وَأَنْتُمْ تَتْلُونَ الْكِتابَ أفَلا تَعْقِلُونَ ( 44 )\r\nوَ اسْتَعِينُوا بِالصَّبْرِ وَالصَّلاةِ وَإِنَّها لَكَبِيرَةٌ إِلَّا عَلَى الْخاشِعِينَ ( 45 ) الَّذِينَ يَظُنُّونَ أَنَّهُمْ مُلاقُوا رَبِّهِمْ وَأَنَّهُمْ إِلَيْه راجِعُونَ ( 46 )\r\n","description":"","footnote":"","page_name":" 62 ","page_number":127},
  {"content":"\r\nمعنى لغات : * ( أُوفِ ) * و * ( أَوْفُوا ) * - از مصدر وفاء بمعنى انجام دادن . * ( إِيَّايَ ) * : مرا - * ( فَارْهَبُونِ ) * - از مصدر رهبت بمعنى ترس . * ( تَلْبِسُوا ) * - از مصدر لبس بمعنى اشتباه و بهم آميختن . * ( الرَّاكِعِينَ ) * - از مصدر ركوع بمعنى خم شدن خود فرو آوردن نگون شدن و سر فرود انداختن . * ( بِالْبِرِّ ) * - نيكوكارى . * ( تَنْسَوْنَ ) * - از مصدر نسيان بمعنى فراموشى * ( تَتْلُونَ ) * - از مصدر تلاوة بمعنى خواندن و قرائت كردن . * ( مُلاقُوا ) * - از مصدر ملاقات بمعنى ديدار كردن .\r\nترجمه :\r\n40 اى جهودان [ كه فرزندان يعقوب هستيد 
  ] بخاطر بياوريد خوشىهائى كه شما را از آن بهره‌مند كرديم و پيمان من استوار داريد ( كه عمل بدستور هاى تورات و انجيل و قرآن است ) تا استوار دارم پيمان خود را ( و بيامرزم شما را و مزد نيكوكارى شما را بشما بدهم ) . و از من ترسناك باشيد ( يعنى از آنچه بقدرت من در نهاد شما از هوى و هوس نهاده شده ترسناك و بر حذر باشيد نه از رؤسا و بزرگان قبيله و شهرتان ) .\r\n41 و ايمان بياوريد به آن قرآن كه تورات شما را راست ميداند و پيش قدم بانكار قرآن نباشيد ( كه ديگران پيرو شما مىشوند ) . و نشانه‌هاى من را ببهاى كم نفروشيد ( يعنى در برابر يك كيلو جو و چهار متر كرباس نشانه‌هاى خدا و جمله‌هاى تورات را كه توصيف پيغمبر شده است عوض نكنيد ) از من بپرهيزيد و بس .\r\n42 و درست و نادرست بهم نياميزيد تا كه حقّ پنهان كنيد با اينكه خود از آن آگاهيد .\r\n43 و نماز بخوانيد و زكات بدهيد و با مسلمانان كه در نماز ركوع مىكنند\r\n","description":"","footnote":"","page_name":" 63 ","page_number":128},
  {"content":"\r\nبه ركوع رويد .\r\n44 چرا مردم را بنكوكارى وادار مىكنيد و خود را فراموش مىكنيد با اينكه كتاب آسمانى مىخوانيد ( و آشنا بوظيفه هستيد ) مگر خرد نداريد ؟\r\n45 و در زندگى از شكيبائى و نماز يارى بجوئيد چه آن دشوار است مگر بر نرمدلان كه استوار دارند .\r\n46 به پيشگاه پروردگارشان خواهند شد و بازگشتشان بسوى او بود .\r\nسخن مفسرين : يا بنى اسرائيل 40 - مجمع : قرائت مشهور ( اسرائيل ) با همزه و اشباع ياء و مدّ است . و از حسن بصرى و زهرى نقل شده است ( اسرايل ) با ياء بدون همزه و مدّ و از اعمش نقل شده است ( اسرائل ) با همزه‌ى مكسور بدون ياء و قطرب ( اسرال ) تلفّظ كرده كه همزه و يا در قرائت او نيست و نيز ( اسرائين ) بنون بجاى لام تلفّظ كرده است . و ابو على گفته است ، عرب كلمات اجنبى از زبان خود را در تلفّظ آميخته و مخلوط مىكند و از صورت اصلى تلفّظ مردم آن زبان تغيير مىدهد .\r\nتاريخ آلبرماله با تلخيص از فصل ششم ملل شرق و يونان : ملَّت يهود ، قوم كوچكى از نژاد سامى بوده كه در سرزمين كلده زندگى مىكرده و آنها را از عبريهاى ساكن كلده دانسته‌اند كه بعد در نتيجه‌ى انتقالات قبائل آنها ميان بين النهرين و فلسطين و مصر بيابانگرد و چادرنشين بودند و بوسيله‌ى شيوخ كه رئيس طوايف بودند رهبرى مىشدند و حضرت ابراهيم يكى از همين شيوخ آنها است كه در شهر ( اور « 1 » ) كلده زندگى مىكرده و شايد وحى و الهام به او شده است بطورى كه در سفر پيدايش تورات باب يازدهم و دوازدهم مىنويسد كه ابراهيم از شهر اور كلدانيان خارج شد و هفتاد و پنج ساله بود كه از حرّان خارج شد و با همسرش ساره و برادر زاده‌اش لوط و اموال و مردمان كه پيرو او بودند به زمين كنعان داخل شد و اسحق جانشين ابراهيم شد و يعقوب و پسر كوچك اسحق جانشين\r\n\r\n","description":"","footnote":"\r\n( 1 ) ( اور همان حرّان است كه در تواريخ اسلام هم نامبرده‌اند و كنعان قسمتى از اراضى فلسطين است )\r\n","page_name":" 64 ","page_number":129},
  {"content":"\r\nپدرش شد و اسرائيل لقب يعقوب است كه در زبان عبرى بنده‌ى خدا ، برگزيده‌ى خدا و فرمانده جنگ براى خدا هر سه احتمال داده‌اند و از زمان يعقوب كه آن لقب به او داده شد اين قوم را بنى اسرائيل گفتند . و پس از مدّتى كه در كنعان بودند بمصر هجرت كردند و گويا بطورى كه تورات و تاريخ مقتبس از آن مىگويد اين مهاجرت بوسيله‌ى يوسف انجام شده چنان كه در قرآن هم سوره‌ى يوسف اشاره مىكند در اين آيه ( وَأْتُونِي بِأَهْلِكُمْ أَجْمَعِينَ ) يعنى همه با خانواده‌ى خود بيائيد و بعد از آن در حدود قرن 12 تا 14 قبل از ميلاد بوسيله‌ى حضرت موسى از مصر خارج شدند و مدّتى در بيابان شبه جزيره‌ى سينا مىگشتند و بعد از آن بوسيله‌ى يوشع دوباره بكنعان و ارض فلسطين كه ارض ميعادش مىنامند وارد شدند . و بعد از آن بوسيله‌ى داود و سليمان سلطنتى تشكيل دادند كه تا حدود نهصد و سى سال قبل از ميلاد باقى بود و كلمه يهود گويا مشتق از همان ( يهوه ) باشد كه نام خدا و معبود يگانه‌ى يهود است و بمناسبت دين و معبودشان به اين اسم ناميده شده‌اند كه تا كنون باقى است . اگر چه حضرت ابراهيم آنها را بتوحيد و يكتاپرستى دعوت كرد و در تورات كلمه‌ى يهود استعمال شده ولى در باب نهم قضيه كشف عورت نوح و پوشاندن سام عورت پدر را كلمه ( يهود ) خداى سام ديده مىشود .\r\nاين بود خلاصه‌ى نقل از تاريخ آلبرماله و دور نمائى از كلمه‌ى بنى اسرائيل كه در اين آيه خطاب به آنها شده است و مقصود از اين تفصيل اين است كه شخصيّت پيغمبر و ارزش و اعجاز قرآن را از هر آيت آن استخراج كنيم . اين كتاب آسمانى همانطور كه خودش مىگويد گفتار شاعرانه يا جملات كاهن و غيبگو نيست . تاريخ است و عبرت و پند . از همان آغاز مكالمه با مردمانى كه پيغمبر در مدينه تازه به آنها سر و كار پيدا كرده و ميان آنها مرد مطالعه و كتاب و مدّعى علم و دانش ديده مىشود ، احساسات و سوابق تاريخى و نژادى آنها را تحريك مىكند و مىگويد :\r\n","description":"","footnote":"","page_name":" 65 ","page_number":130},
  {"content":"\r\nاذْكُرُوا نِعْمَتِيَ الَّتِي أَنْعَمْتُ عَلَيْكُمْ - مجمع : قرائت نيكو اين است كه ياى نعمتى مفتوح تلفّظ شود و همزه‌ى التى ساقط شود . و در كلماتى كه منادى شده است اسقاط يا را لازم مىدانند مثل ( يا عِبادِيَ الَّذِينَ ) كه ياى عبادى را تلفّظ نمىكند .\r\nو در مثل ( فَبَشِّرْ عِبادِ الَّذِينَ يَسْتَمِعُونَ الْقَوْلَ ) چون كلمه‌ى ( عبادى ) آخر آيه است و براى قافيه‌ى آخر آيه كه فاصله است و قطع كلام از آيه‌ى بعد يا را تلفّظ نمىكنند از اين جهت در ( فَبَشِّرْ عِبادِ ) اگر چه بعد از حرف ندا نيست . ولى چون آخر آيه است يا را ساقط مىكنند نعمت را معنى كرده‌اند رساندن خوشى و سود به ديگرى فقطَّ براى نيكوكارى .\r\nطبرى : مقصود از نعمت بر بنى اسرائيل پيدايش پيغمبران از نژاد آنها بوده است و نجات از فرعون و نيز در مدّتى كه از مصر خارج شدند و سرگردان بودند خداوند به آنها غذا از منّ و سلوى داد و ابر بر سرشان مىانداخت و سنگى براى آنها فرستاد كه در روز از آن آب برمىداشتند و شب مانند استوانه‌ى نور براى آنها روشنى مىداد .\r\nتفسير عبده : اختصاص بنى اسرائيل به اين خطاب براى آن بود كه داراى قديمىترين كتاب آسمانى و دين توحيد بودند و ممكن بود كه نصارى بپيروى آنها اسلام پذيرند .\r\nروح البيان : اينجا لطيفه‌اى گفته‌اند كه بنى اسرائيل بنده‌ى نعمت هستند و مادى از اينجهت در خطاب به آنها گفته شده است * ( ( اذْكُرُوا نِعْمَتِيَ ) ) * امّا مسلمين بنده‌ى خدا هستند و بلند همّت در خطاب به آنها گفته شده است ( فَاذْكُرُونِي أَذْكُرْكُمْ ) .\r\n","description":"","footnote":"","page_name":" 66 ","page_number":131},
  {"content":"\r\nخواجه انصارى گفته است : ايشان را نعمت داد و اين امت را صحبت » شعر :\r\n\r\nفسرت اليك في طلب المعالي\r\nو سار سواي في طلب المعاش « 2 »\r\n\r\nفى ظلال : دنبالگيرى از گفتگو با يهود از اين رو است كه پس از هجرت و رو كردن مردم باسلام اوّل معارض يهود مدينه بودند كه اسلام را بر زيان مقام و سرمايه‌ى خود مىدانستند و پنهان و آشكار با پيغمبر دشمنى مىكردند با اينكه بايد زودتر باسلام بگروند چه خوانده بودند كه پيغمبرى خواهد بود و قرآن كه تورات آنها را خواهد پذيرفت و از همين است كه داستان بنى اسرائيل بيشترين داستانهاى قرآن است و آن را تكرار نبايد دانست چه باختلاف مواقع و مناسبات روز و سياق آيات بخشى از گذشته‌ى آنها يادآورى شده تا عبرت آنها باشد و تربيت مسلمانان .\r\n* ( وَأَوْفُوا بِعَهْدِي أُوفِ بِعَهْدِكُمْ ) * 40 - كشف نوشته : باز آئيد پيمان مرا تا باز آيم شما را بپيمان شما .\r\nطبرى : عهد بنى اسرائيل با خدا چنان كه در تورات گفته است . قضيّه‌ى مهاجرت ابراهيم بوده است و يهود با اين جمله آشنائى كامل داشته‌اند و علماى آنها پيوسته در تورات خوانده و بيادشان بوده است و بطور كلَّى عهد و پيمان فرمانبردن بوده است كه بدستور پيغمبران و پيشوايان خود بايستى رفتار كنند . و نيز قبول پيغمبرى محمّد است كه آنها هم بايد بپذيرند چون در تورات نام او هست بشهادت قرآن در سوره‌ى اعراف ( الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ ) و عهد خدا كه بايد وفا كند پاداش عمل آنها است چنان كه در تورات هم به آنها وعده داده است كه در عوض فرمانبردن سلطنت و زيادى جمعيّت و بركت خواهد داد .\r\n\r\n","description":"","footnote":"\r\n( 1 ) رفاقت و به ياد بودن .\r\n( 2 ) من بسوى تو براى كسب افتخار آمدم و ديگران براى نان .\r\n","page_name":" 67 ","page_number":132},
  {"content":"\r\n* ( وَإِيَّايَ فَارْهَبُونِ ) * 40 كشف الاسرار : مردم ديندار و خائفين از خدا شش دسته‌اند : اوّل توبه كنندگان كه آنها را خائف مىنامند و قرآن براى آنها گفته ( يَخافُونَ يَوْماً تَتَقَلَّبُ - تا آخر ) دوّم - عبّاد و آنها را و جل - بر وزن فعل با كسر جيم - مىنامند و حال آنها و جل باز بر جيم است يعنى ترسان و خائف كه توصيف شده‌اند ( الَّذِينَ إِذا ذُكِرَ اللَّه وَجِلَتْ قُلُوبُهُمْ ) سوّم - زهّاد و پارسايان و آنها را راهب مىنامند و حال آنها رهبت است چون گفته ( يَدْعُونَنا رَغَباً وَرَهَباً ) چهارم - دانشمندان كه آنها را خاشى و خاشئين مىنامند و حال آنها خشيت است كه توصيف شده‌اند ( إِنَّما يَخْشَى اللَّه مِنْ عِبادِه الْعُلَماءُ ) پنجم - عارفان و آنها را مشفقين و حالت آنها را اشفاق مىنامند بواسطه‌ى اين آيه ( الَّذِينَ هُمْ مِنْ خَشْيَةِ رَبِّهِمْ مُشْفِقُونَ ) ششم - صدّيقين كه آنها را هائبين ناميده‌اند و حالتشان هيبت ناميده مىشود با اين آيه ( وَيُحَذِّرُكُمُ اللَّه نَفْسَه - تا آخر ) . و هم در كشف الاسرار نوشته است : اين رهبت عيش مرد ببرد و او را از خلق ببرد و در جهان از جهان جدا كند . اين چنين ترسنده همه نفس خود غرامت بيند همه سخن خود شكايت بيند ، همه كرد خود جنايت بيند از اين رهبت اشفاق پديد آيد كه ترس عارفان است ترسى كه نه پيش وى حجاب گذارد و نه پيش فراست بند ، نه پيش اميد ديوار ترسى گدازنده كشنده كه تا نداى ( أَلَّا تَخافُوا وَلا تَحْزَنُوا وَأَبْشِرُوا ) نشنود نيارامد . اين ترسنده را گهى سوزند و گاه نوازند و گهى خوانند و گاه كشند نه از سوختن آه كند و نه از كشتن بنالد .\r\n\r\nكم تقتلونا و كم نحبّكم\r\nيا عجباكم نحبّ من قتلا\r\n\r\nاز پس اشفاق هيبت است و آن بيم صديقان است بيمى كه از عيان خيزد و ديگر بيمها از خبر چيزى در دل تابد چون برق نه كالبد آن را تا بدنه جان طاقت آن دارد كه با وى بماند . و بيشتر اين در وقت وجد و سماع افتد چنان كه كليم را افتاد بطور ( خَرَّ مُوسى صَعِقاً ) و تا نگوئى كه اين هيبت از تهديد افتد كه اين از اطلاع جبار افتاد . شعر :\r\n","description":"","footnote":"","page_name":" 68 ","page_number":133},
  {"content":"\r\n\r\nيك ذرّه اگر كشف شود عين عيان\r\nنه دل برهد نه جان نه كفر و ايمان\r\n\r\n( هذا هو المشار اليه بقوله صلعم : حجابه النّور لو كشفها لأحرقت سبحات وجهه كلّ شيئى ادركه بصره ) و هم عارفان گفته‌اند : خوف دو تا است . خوف عقاب و خوف جلال . اوّلى بهره‌ى مردم ظاهربين است و دوّم بهره‌ى صاحب دلان و اوّلين به زودى نابود شود و دوّمين پاينده است . اين بود گفته‌ى كشف الاسرار و ممكن است * ( ( إِيَّايَ فَارْهَبُونِ ) ) * اشاره باشد كه از من بترسيد و وفا بعهد من بكنيد نه از بزرگان خود بترسيد و نه به پيمانهاى نسخ شده‌ى سابق وفا كنيد .\r\nمجمع : ابن كثير ( فارهبوني ) با يا قرائت كرده است ولى چون نون را با كسره تلفّظ مىكنند و آن نشانه‌اى است بر سقوط يا قارىها اتّفاق دارند كه يا تلفّظ نشود .\r\n* ( وَآمِنُوا بِما أَنْزَلْتُ مُصَدِّقاً لِما مَعَكُمْ ) * 41 - نهاوندى در نفحة الرّحمان :\r\nاين جمله بمنزله‌ى تفسير عهد است و مفسّرين ديگر گفته‌اند : اين جمله مىفهماند كه ايمان بياوريد به قرآن كه تصديق مىكند تورات و انجيل را كه نزد شما است و نام پيغمبر در اوست . تا ايمان شما بتورات و انجيل مستحكم شود و راست و گر نه ادّعاى شما از پيروى از موسى و عيسى دروغ است .\r\n* ( وَلا تَكُونُوا أَوَّلَ كافِرٍ بِه ) * 41 - مجمع : براى اوّل كافر چندين جهت شمرده اند ولى مناسبتر آن است كه شما عالم هستيد و نزديكتر به پيغمبر ، شما كه كافر شديد ديگران هم پيرو شما مىشوند پس نسبت ( اوّل كافر ) بيهود و اهل كتاب و علم از آن جهت است كه كفر آنها بر كفر ديگران جلو خواهد بود چنان كه گفته‌اند : اوّل يهود مدينه بعد قريظه بعد بنى نضير بعد خيبر پيغمبر را تكذيب كردند .\r\nروح البيان : حكايت كرده‌اند : كعب بن اشرف كه از سران يهود بنى قريظه بود بعلماى يهود گفت اين محمد راست مىگويد يا دروغ ؟ آنها گفتند پيغمبر است\r\n","description":"","footnote":"","page_name":" 69 ","page_number":134},
  {"content":"\r\nگفت اگر جور ديگر او را بمردم بشناسانيد از من بهره‌مند خواهيد شد آنها گفتند اين گفتار ما سرسرى و نينديشيده بوده است باشد در تورات بنگريم و نيك بينديشيم آنگاه پاسخ را بياوريم آنها رفتند اوصاف دجّال را در حقّ پيغمبر نقل كردند كعب هم بهر يك از آنها يك صاع جو و چهار زرع كرباس داد چون اين عمل را كردند اين آيه نازل شد .\r\nو مثنوى گفته است :\r\n\r\nبود در انجيل نام مصطفى\r\nآن سر پيغمبران بحر صفا\r\n\r\n\r\nبود ذكر حليها و شكل او\r\nبود ذكر غزو و صوم و اكل او\r\n\r\nو مقصود از ثمنا قليلا همان پاداش است كه كعب به آنها داده است .\r\n* ( وَلا تَشْتَرُوا بِآياتِي ثَمَناً قَلِيلًا ) * 41 مجمع : از حضرت باقر نقل است : كعب و حيى ابن اخطب و عدّه‌اى از سران يهود همه ساله از ملَّت خود مستمرى و حقوق داشتند و چون پيغمبر وارد مدينه شد اينها ترسيدند كه اين آئين تازه شخصيّت و ارزش آنها را در نظر يهود نابود كند آنچه در وصف پيغمبر بتورات بود برداشتند و دگرگون كردند .\r\n* ( إِيَّايَ فَاتَّقُونِ ) * 41 - فخر در آيت جلو ( فارهبون ) اشاره است كه مواظب باشيد كارى نكنيد مستحقّ عقاب باشيد اما در اين جمله اشاره است كه موجب عقاب شما فراهم شده پس بپرهيزيد كه وقت گرفتارى نزديك شده است .\r\nكشف الاسرار نوشته است : اصل تقوى پرهيزكارى است و متّقيان بر سه قسمند : مهينه و كهينه و ميانه . كهينه آن است كه توحيد خود بشرك و اخلاص خود بنفاق ، و تعبّد خود ببدعت نيالايد و ميانه آن است كه خدمت بريا و قوت بشبهت و حال بتصنّع نيالايد و مهينه آن است كه نعمت بشكايت نيالايد و جرم خود بحجّت نيارايد و ز ديدار منت نياسايد جاى اين متّقيان بهشت باقى است و نعيم جاودانى فى قوله تعالى ( تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا\r\n","description":"","footnote":"","page_name":" 70 ","page_number":135},
  {"content":"\r\n\r\n* ( وَلا تَلْبِسُوا الْحَقَّ بِالْباطِلِ وَتَكْتُمُوا الْحَقَّ وَأَنْتُمْ تَعْلَمُونَ ) * 42 - كشف الاسرار نوشته است : ارباب حقايق گفته‌اند : حفظ نفس و غذاى دل در هم ميآميزيد كه با يكديگر در نسازند خداوند دل به حق حق مبسوط است و بنده‌ى نفس بحظ نفس مربوط است . پس به يكديگر كى رسند ؟ خويشتن پرستى و خدا پرستى يكدگر را ضدّاند در يك نهاد چگونه مجتمع شوند ؟\r\n\r\nمهر خود و يار مهربانت نرسد\r\nاين خواه ، گر آنكه اين و آنت نرسد\r\n\r\nعبده : « لا تَلْبِسُوا الْحَقَّ » براى علماى يهود است كه تورات را تغيير دادند چون در آنجا نهى شده بود از پيروى مدعيان بدروغ و امر شده بود به پيروى فرزند اسماعيل از هاجر كه علامات آن هم مشخّص شده بود علماى آنها گفتند :\r\nمحمد از اولاد كسانى است كه در تورات منع از پيروى او شده است .\r\nفخر : جمله‌ى قبل براى جلوگيرى از گمراهى است و اين جمله جلوگيرى از بد راهى كه ديگران را گمراه نكنيد اوّل از « لا تَلْبِسُوا الْحَقَّ » استفاده مىشود .\r\nيعنى دلائل و معلومات تورات را آميخته و مخلوط نكنيد چنان كه علماى يهود بتورات دست ميبردند و نام پيغمبر را عوض مىكردند . دوّم از « تَكْتُمُوا الْحَقَّ » استفاده مىشود كه آنچه به آنها ابلاغ مىشود و اطَّلاعاتى كه بدست ميآورند جلوگير ديگران از علم به آن نشوند و حقّ را كتمان نكنند .\r\nروح البيان : حكايت كرده‌اند : سليمان بن عبد الملك خليفه‌ى اموى آهنگ حجّ كرد چون بمدينه رسيد چند روز آنجا بماند روزى پرسيد از تابعين ( آنهائى كه اصحاب پيغمبر را ملاقات كرده‌اند ) كس باقيمانده است ؟ گفتند : ابو حازم هست او را احضار كرد و پس از مختصر گفتگو از او پرسيد چرا از مرگ ما را بد مىآيد ؟ گفت چون آخرت را خراب و دنيا را آباد كرده‌ايد پس نمىخواهيد از آبادان بجاى ويران برويد . گفت چگونه بر خداوند وارد خواهيم شد ؟ گفت\r\n","description":"","footnote":"","page_name":" 71 ","page_number":136},
  {"content":"\r\nنيكوكار مثل شخص مسافر كه به خانه خود برسد و بدكار مانند غلام فرارى . گفت :\r\nكاش مىدانستم آنجا چه دارم ؟ گفت : كار خودت را با كتاب خدا بسنج . پرسيد چگونه ؟ گفت . ( إِنَّ الأَبْرارَ لَفِي نَعِيمٍ وَإِنَّ الْفُجَّارَ لَفِي جَحِيمٍ ) يعنى نيكان در خوشى هستند و بدكاران در آتش . سليمان پرسيد چه عملى بهتر است ؟ گفت انجام واجبات خوددارى از محرّمات . پرسيد گفتار عادلانه كدام است ؟ گفت : سخن حقّ نزد آنكه ازو بترسى يا طمعى بدارى . پرسيد زيركترين مردم كيست ؟ گفت : آنكه خود كار نيك بكند و مردم را بر آن بدارد . پرسيد عقيده‌ى تو در حكومت ما چيست ؟\r\nگفت معافم كن سليمان گفت : مىخواهم از تو پندى بگيرم . گفت : پدران تو با زور شمشير نه با مشورت رضاى مردم حكومت را بدست گرفتند مردم را كشتند و رفتند و اى كاش مىفهميدى با آنها چه گفتار و رفتارى شد ؟ يكى از آن انجمن گفت : اى ابو حازم بد گفتى . ابو حازم گفت : تو دروغ ميگوئى زيرا خداوند در قرآن از علما پيمان گرفته است در اين آيه ( لَتُبَيِّنُنَّه لِلنَّاسِ وَلا تَكْتُمُونَه ) سليمان پرسيد اكنون راه اصلاح چيست ؟ گفت بامروز و فردا نيفكنيد ، مروّت پيشه كنيد و اموال مردم را بمساوات بخش نمائيد . گفت چه جور بگيريم ؟ جواب داد : از حلال و راه مشروع بگيريد و بشايسته و مستحقّش بدهيد .\r\nمثنوى در مجلَّد چهارم سزاى عمل بد را چنين گفته است :\r\n\r\nچون كه بد كردى بترس ايمن مباش\r\nزان كه تخم است و بروياند خداش\r\n\r\n\r\nچند گاهى او بپوشاند كه تا\r\nآيد آخر زان پشيمانى تو را\r\n\r\n\r\nبارها پوشد پى اظهار فضل\r\nباز گيرد از پى اظهار عدل\r\n\r\n* ( وَأَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ) * 43 - مجمع : دستور به ركوع ممكن است براى اين باشد كه در نماز جهودان ركوع نبود و براى آنها گفت :\r\nاين نماز مسلمين را بخوانيد كه ركوع دارد . و گفته‌اند : مقصود حاضر شدن به جماعت است .\r\n","description":"","footnote":"","page_name":" 72 ","page_number":137},
  {"content":"\r\nروح البيان : 1 - ابو سليمان دارانى گفت : بيست سال بود كه محتلم نشدم و شبى در مكّه وارد شدم و نماز عشا را منفرد خواندم و به جماعت حاضر نشدم آن شب شيطان بر من دست يافت و محتلم شدم دانستم كه از اين گناه بوده است 2 - حديثى نقل كرده‌اند كه پيغمبر فرمود اگر از نماز عبادتى بهتر بود ملائكه را به آن امر مىكردند 3 - بعضى از سابقين اگر دلشان در نماز بسوى مال متوجّه مىشد آن را صدقه مىدادند كه كفّاره‌ى اين گناه‌شان باشد . مثنوى :\r\n\r\nاوّل اى جان رفع شرّ موش كن\r\nوانگهان در جمع گندم كوش كن\r\n\r\n\r\nبشنو از اخبار آن صدر صدور\r\nلا صلاة ثمّ الَّا بالحضور\r\n\r\nعبده : امر به نماز براى تحريك روح بدنى است و فرمان بزكات براى تحريك روح مالى انسان است كه دلش بمالش وابسته است و مال بمنزله‌ى جان است براى مردم و فرمان به ركوع بعد از اين دو براى اظهار عمل ظاهرى است .\r\n* ( أتَأْمُرُونَ النَّاسَ بِالْبِرِّ وَتَنْسَوْنَ أَنْفُسَكُمْ وَأَنْتُمْ تَتْلُونَ الْكِتابَ أفَلا تَعْقِلُونَ ) * 44 - مجمع : اين جمله‌ها خطاب بعلماى يهود و سرزنش آنها است كه بمردم مىگفتند كار نيك بكنيد از وظايف مالى و عبادى ولى خود انجام نمىدادند و يا خود اصلا قبول دين نمىكردند براى اينكه يهودى كه مورد استفاده‌شان بودند از آنها برنگردند .\r\nتفسير ابو السعود : برّ بكسر باء بمعنى سود رساندن است و نيكى كردن بخويشان و احسان با بيگانگان و انجام دستور و عبادت خداوند .\r\nابو الفتوح : جندب بن عبد اللَّه روايت كرد كه پيغمبر ص فرمود : آنهائى كه علم دارند و مردم را وادار بخير مىكنند و خود بعلم و گفتار خود عمل نمىكنند مثل اين مردم مانند چراغى است كه ديگران را نور مىدهد و خود را مىسوزاند .\r\nابو الفتوح نوشته است : عبد اللَّه مسعود روايت كند . حضرت رسول ( ص ) فرمود :\r\nفرداى قيامت هيچ مرد را رها نكنند كه قدم بردارد تا از عهده‌ى چند چيز بدر نيايد :\r\n","description":"","footnote":"","page_name":" 73 ","page_number":138},
  {"content":"\r\n\r\nاز برنائى كه بچه بپيرى رسانيده و از عمر كه در چه صرف كرده و از مالش كه از كجا كسب كرده و بكجا خرج كرده و از عملش كه بر آن كار كرد . يا بنگرد .\r\n* ( وَاسْتَعِينُوا بِالصَّبْرِ وَالصَّلاةِ ) * 45 - مجمع : از امامهاى ما روايت شده است كه مقصود از صبر روزه است كه هواى نفس آدمى را كم مىكند .\r\nنهاوندى در تفسير خود و شايد اقتباس از امام فخر باشد : براى چاره‌ى از غفلت آنهائيكه ميخوانند و بمردم ميگويند و از خود بى خبر هستند اين جمله گفته شده است كه از نماز و عبادت چاره‌جوئى كنيد براى رفع اين بيمارى قلبتان .\r\nبيان السعاده : يارى بخواهيد از صبر براى توفيق وفاى بعهد و تقوى و هر چه در تطهير نفس لازم است زيرا اينها جز با صبر فراهم نمىشوند كه صبر جلوگيرى نفس است از عمل شديد بگاه خشم و از سبكى و جهش بىخردانه در هنگام ميل و شهوت و از بيتابى گاه ناگوارى و مصيبت و آنكه از صبر و شكيبائى در كارش يارى بخواهد خشم او را از راه راست نميگرداند و شهوت او را بباطل و بيهوده وادار نمىكند .\r\nابو الفتوح : روايت كرده‌اند كه چون پيغمبر از چيزى ناراحت ميشد بوسيله‌ى نماز خود را آرام ميكرد .\r\nكشف الاسرار : گفته‌اند در سفرى بابن عباس خبر مرگ دخترش را دادند گفت ( إِنَّا لِلَّه وَإِنَّا إِلَيْه راجِعُونَ ) و از مركبش پياده شد و گفت عورتم پوشيده شد و مخارجى از دوشم برداشته شد و مزدى برايم ذخيره شد و از راه بر كنار شد و نماز خواند و برگشت بسوى مركب خود و اين آيه را ميخواند * ( ( اسْتَعِينُوا بِالصَّبْرِ وَالصَّلاةِ ) ) * .\r\n* ( إِنَّها لَكَبِيرَةٌ إِلَّا عَلَى الْخاشِعِينَ ) * 45 - روح البيان : خشوع يعنى آرامى و آسودگى و تواضع با اعضاء و ترس در دل و فرق خشوع و خضوع آن است كه خشوع با اعضاء است و خضوع با دل است و با خشوع با چشم است و خضوع بديگر اعضاء و جهت آنكه بر اين مردم نماز سنگين نيست چون در مناجات با پروردگار خود از همه چيز بى\r\n","description":"","footnote":"","page_name":" 74 ","page_number":139},
  {"content":"\r\nخبرند و هر ناگوارى كه به آنها برسد درك نميكنند كشف الاسرار . روايت كرده‌اند : پيغمبر ديد كسى در نماز با موى خود بازى مىكند فرمود اگر دل اين مرد خشوع داشت پاره‌هاى بدنش هم خشوع مىداشت . و از همين حديث گفته‌اند خشوع در دل است و هم در جوارح و پاره‌هاى بدن و نوشته‌ى كشف الاسرار است كه رسول خدا گفت باز نگريستن اندر نماز ابليس را نصيب دادن است .\r\n* ( الَّذِينَ يَظُنُّونَ أَنَّهُمْ مُلاقُوا رَبِّهِمْ وَأَنَّهُمْ إِلَيْه راجِعُونَ ) * 46 - فخر : ظنّ و گمان بمعنى علم استعمال شده است پس ممكن است معنى چنين باشد : ميدانند خداى خود را ملاقات خواهند كرد يعنى فرا رسيدن مرگ يا مزد عمل از ثواب و عقاب و البتّه اين جور گمان براى مردمان خاشع در هنگام نماز يا ديگر وقتها ممكن است . پس چنين معنى مىشود : نماز و شكيبائى دشوار نيست بر آنان كه خاشع و دلنرمند و پيوسته در گمان و بانتظار ديدار خدا و مرگ و پاداش كارهاى خود و بازگشت بسوى خداوند هستند .\r\nسخن ما : 1 - آيت 41 جمله‌ى * ( ( وَلا تَكُونُوا أَوَّلَ كافِرٍ ) ) * شايد ملاى رومى به اين جمله نظر داشته است كه گفته است :\r\n\r\nهر كه بنهد سنّت بداى فتى\r\nتا درافتد بعد از او خلق از عمى\r\n\r\n\r\nجمع گردد بر وى آن جمله بزه\r\nكاو سرى بوده است و ايشان دمغزه\r\n\r\n2 - آيت 42 جمله‌ى * ( ( أفَلا تَعْقِلُونَ ) ) * متوجّه مىكند آنها را كه هنوز گفتار و كردار شما در مرحله‌ى لا شعور عقلى است كه مرتّب بمردم دستور ميدهيد و كتابها را مىخوانيد و تكاليف را مىشنويد و هيچ متوجّه مقصود نيستيد و بمرحله‌ى تعقل نرسيده‌ايد و خود نمىتوانيد بسنجيد . چون بتمايلات خود گرفتاريد . گستاولبن مىگويد : لا شعور كار مىكند و كار تمام شده و انجام يافته‌ى او بمنطقه‌ى هوش و عقل داده نمىشود مانند كلماتى كه پشت سر هم بر زبان يك ناطق جارى مىگردد . اين جمله نسبت بسخنگويان و رهبران يهود آن روز و كارگردانان سياست و اجتماع امروز ما را بدرستى نشان ميدهد\r\n","description":"","footnote":"","page_name":" 75 ","page_number":140},
  {"content":"\r\nكه فقطَّ بر اثر تمرين و مراقبت كلمات و دستورها و فرمانها را صادر مىكنند و قانون را مىخوانند و خود متوجّه نيستند كه چه مىگويند و چه مىخواهند .\r\n[ سوره البقرة ( 2 ) : آيات 47 تا 48 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَنِّي فَضَّلْتُكُمْ عَلَى الْعالَمِينَ ( 47 ) وَاتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَلا يُقْبَلُ مِنْها شَفاعَةٌ وَلا يُؤْخَذُ مِنْها عَدْلٌ وَلا هُمْ يُنْصَرُونَ ( 48 )\r\nمعنى لغات : * ( تَجْزِي ) * - از مصدر جزاء بمعنى مكافات و پاداش دادن و انجام حقّ كردن . * ( شَفاعَةٌ ) * - ميانجيگرى و واسطه شدن . * ( عَدْلٌ ) * - مصدر بمعنى عدالت و ضدّ ظلم است و بمعنى همانند و پيمانه و ميانه‌روى و حد متوسّط و استقامت . * ( يُنْصَرُونَ ) * - از مصدر نصر كه علاوه بر يارى بمعنى تقويت است مثل ( انصر اخاك ظالما او مظلوما ) يعنى برادر خود را تقويت كن چه وقتى كه ظالم است جلوگير از ظلمش باش و اگر مظلوم است جلوگير ظالمش باش .\r\nترجمه :\r\n47 اى فرزندان يعقوب بخاطر بياوريد خوشى و نعمتى كه بشما دادم [ و براى يكتا پرستى و سوابق تاريخى 
  ] شما را بر همه‌ى مردم [ دنياى قديم 
  ] برترى دادم\r\n48 . پس برحذر باشيد از آن روز كه كس جاى ديگرى را نگيرد [ و جلوگير پاداش و مجازات ديگرى نمىشود 
  ] و شفيع و ميانجى براى كس پذيرفته نيست و هم فديه و عوض مالى ، بجاى جان كس پذيرفته نباشد و براى مردم آن روز يار و ياورى نيست .\r\nسخن مفسّرين : * ( لا يُقْبَلُ مِنْها شَفاعَةٌ ) * 48 - مجمع : * ( ( لا يُقْبَلُ ) ) * با يا و تا هر دو قرائت شده است . و چون يهود ميگفتند : پدران ما پيغمبر بوده‌اند آنها براى ما شفاعت خواهند كرد .\r\n","description":"","footnote":"","page_name":" 76 ","page_number":141},
  {"content":"\r\nبه اين آيه متوجّه‌شان كرده است كه در آن روز شفاعت نيست . و در نظر شيعه شفاعت دفع ضرر و اسقاط عذاب است از آن كه مؤمن است و گناهكار و مستحقّ عذاب ، معتزله معتقد هستند كه شفاعت زيادى منفعت است براى مردم فرمان بردار و معصيت كاران بهره اى از شفاعت ندارند .\r\nفخر : بعقيده‌ى فلاسفه چون بعضى افراد قابل حقّ فيض نيستند پيغمبران واسطه‌ى فيض مىشوند كه بواسطه‌ى شفاعت آنها مردم ناقابل وسيله‌ى لياقت بدست ميآورند و نظير اين وسيله فيض در محسوسات ، آئينه است و آب كه چون چيزى مثل سقف و كف خانه قابل تابش خورشيد نباشد و نور به آن نرسد بوسيله‌ى آئينه و آب كه برابر خورشيد گذارده شود و نور به آن بتابد آن نور از آنها منعكس مىشود و بسقف يا كف مىتابد و آن را نورانى مىكند . پس گناهكار كه خود قابل فيض حقّ نيست بوسيله‌ى پيغمبر نور حقّ او را مىگيرد .\r\nتأويلات كاشانى : مقصود از اين جمله اين است : چون از صفات و افعال ربوبى بىبهره هستند پس شفاعتى نيست تا براى آنها پذيرفته شود مثل اين مصراع شعر :\r\n( لا ترى الضّبّ بها ينجحر ) يعنى در آن بيابان نمىبينى كه سوسمار لانه بسازد چون آنجا سوسمار يافت نمىشود پس يهود هم وسيله‌ى شفاعت ندارند .\r\nطنطاوى : در قرآن پيغمبر توصيف شده است بچراغ روشن به اين جمله ( داعيا و سراجا منيرا ) پس نورانيّت پيغمبر باندازه‌ى لياقت اشخاص است و شفاعت او همان نورانيّت و روشنى آن حضرت است كه علوم و تربيت و معارف اسلام باشد پس هر كس بهر اندازه از علوم و تربيتهاى پيغمبر استفاده كرد به همان اندازه ناجى است و از شفاعت بهره‌مند خواهد بود .\r\nسخن ما 1 - جمله‌ى * ( ( يا بَنِي إِسْرائِيلَ اذْكُرُوا نِعْمَتِيَ ) ) * بفاصله‌ى چند آيه تكرار شده است شايد براى تهييج احساس يهود باشد و يادآورى سوابق تاريخ آنها كه شما مردم يهود مدينه غير عربهاى آنجا هستيد كه سوابق تاريخى و نژادى شما نشان ميدهد نعمتهاى\r\n","description":"","footnote":"","page_name":" 77 ","page_number":142},
  {"content":"\r\nبيشتر نصيبتان بوده است و شخصيّت بيشتر داشته‌ايد پس شما لايقتر هستيد كه به اين نهضت تازه و تحوّل بزرگ بپيونديد و در اين تمدّن پيش قدم باشيد و از ديگران نمانيد و اگر بسوابق تاريخى و امتيازات ملَّى خود علاقه‌مند نيستيد از آينده و روز جزا بترسيد و مخالف اسلام نشويد . 2 - جمله‌ى * ( ( لا يُقْبَلُ مِنْها شَفاعَةٌ ) ) * صفى عليشاه در تفسير خود گفته است :\r\n\r\nفاقد شيئى شد ار نفسش ، كفاف\r\nندهدش نفس دگر بىاختلاف\r\n\r\n\r\nنه شفيعى باشدش در داورى\r\nتا كند زو در مقامى ياورى\r\n\r\n\r\nنه از او گيرند در فعلى عوض\r\nمىكشد درد آنكه خود دارد مرض\r\n\r\n\r\nحشر گردد هر كسى بر خوى خويش\r\nنشنود از ديگرى كس بوى خويش\r\n\r\nخود مىگوئيم : شخصيّت و وجود محشرى انسان كه در عالم ديگر حاضر مىشود همان است كه در اينجا درست شده است بموجب اين آيه ( يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً ) يعنى آن روز هر كه هر چه كرده همان را مييابد چون ( الدّنيا مزرعة الآخرة ) اينجا كشت است و آنجا درو . بقول سعدى :\r\n\r\nخرما نتوان خورد از آن خار كه كشتيم\r\nديبا نتوان بافت از آن پشم كه رشتيم\r\n\r\nآنجا وسيله‌اى در دست نيست امام سجّاد در دعاى ابو حمزه حالت خود را در آن عالم چنين توصيف فرموده است ( انقطع عنّي اسباب الوصلات ) يعنى وسائل ارتباط من تمام شده است و خود بريده و منقطع است پس هر چه براى انسان بايستى مؤثّر باشد از خوب و بد در اين عالم است و بعد از مرگ هيچ وسيله براى تغيير نيست زيرا مجازات و پاداش براى همين ساختمان بدن است كه در مدّت زندگى بد و خوب انجام داده است و چون اين بدن نابود شد بعد از آن هر چه بشود نتيجه‌ى همين بدن است . پس از اين مقدّمه مىگوئيم : شفاعت براى مسلمان است نه براى كافر زيرا شفاعت يعنى پيوستگى و ضميمه بودن چون عمل انسان در دنيا بايد مطابق دين و دستور باشد . پس دين محمّد ص كه نور محمّدى است و چراغ راهنمائى است بايد پيوسته شفيع عمل انسان باشد .\r\n","description":"","footnote":"","page_name":" 78 ","page_number":143},
  {"content":"\r\nيعنى به غير شفاعت سعادت نخواهد بود زيرا كه آنچه انسان در زندگى عمل كرده اگر با دستور پيغمبر ص مطابق بود و بنور محمدى روشن بود سعادت است و رستگارى و اگر برابر فرموده‌ى آن حضرت نبود تاريكى است و محروميّت از اين جهت مىگوئيم : همه محتاج شفاعت هستند و احتياج عمومى است ولى شمول و فراگيرى شفاعت براى همه نيست و در اين آيه كه بنى اسرائيل را از شفاعت مأيوس كرده براى همين است كه آنها بنور محمّدى روشن نشده‌اند پس ضميمه و شفيع ندارند در مجمع البيان حديثى از حضرت صادق ع نقل كرده است كه برستاخيز شيعيان ما را جدا مىكنند مانند مرغ كه دانه را مىچيند و احاديث زيادى نقل شده است . كه اين معنى را مىفهماند و آيه‌ى ( لا يَشْفَعُونَ إِلَّا لِمَنِ ارْتَضى وَهُمْ مِنْ خَشْيَتِه مُشْفِقُونَ ) مفيد همين معنى است كه اگر روش دوره‌ى زندگى آدمى پيوسته و مربوط با دستور دين شد مشمول شفاعت است و سعادتمند و اگر بخلاف بود شفاعت ندارد و بدبخت است طنطاوى در تفسير خود نوشته است . خانمى بود روسى كه در پايتختهاى بزرگ مثل پاريس و لندن و وين با مجامع علمى و انجمنهاى فرهنگى رابطه داشت و متمايل بتصوّف بود . استادش ماركس آلمانى او را دستور داده بود كه رساله‌ى قشيرى در تصوّف را بفرانسه ترجمه كند . براى اين كار بمصر آمده بود از طرف وزارت فرهنگ او را به من محول كردند كه براى ترجمه راهنمايش باشم بعد از مدّتى كه او را ديدم گفت : به من گفته‌اند كه بحيراى راهب چون خوب زبان نمىدانسته است پيغمبر اسلام را بد ياد داده كه عيسى بدار نرفت و اين نقص آن پيغمبر است كه شفاعت عيسى را نابود كرده است . چون مسيحيها مىگويند عيسى را بدار كشيدند و اين موجب شد كه پيش خدا براى هميشه شفيع همه‌ى مسيحيان باشد . من گفتم اين صحيح نيست كه حضرت مسيح خود را بكشتن بدهد براى آزادى عمل مردم و رستگارى آنها . زيرا اگر پدرى دو فرزند داشته باشد يكى را آزاد بگذارد و هيچ دستورى به او ندهد و هر چه او مىخواهد بكند و ديگرى را با دستورهاى معين تربيت كند تا از چيزهائى خوددارى كند و كارهائى را انجام دهد آيا كداميك بهتر تربيت مىشوند و برستگارى نزديكترند ؟\r\n","description":"","footnote":"","page_name":" 79 ","page_number":144},
  {"content":"\r\nگفت : دوّمى ؟ گفتم : پس كشته شدن حضرت مسيح براى اينكه مردم هر چه مىخواهند بكنند و بعد چون او كشته شده از همه‌ى زشتىهاى خود معاف باشند درست نيست .\r\nاين گفتار من در او جاى گير شد و پسنديد و گفت پس معنى شفاعت چيست ؟ من معنى شفاعت را براى او روشن كردم .\r\n[ سوره البقرة ( 2 ) : آيه 49 
  ]\r\nوَ إِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُذَبِّحُونَ أَبْناءَكُمْ وَيَسْتَحْيُونَ نِساءَكُمْ وَفِي ذلِكُمْ بَلاءٌ مِنْ رَبِّكُمْ عَظِيمٌ ( 49 )\r\nمعنى لغات : * ( يَسُومُونَكُمْ ) * - از مصدر سوم و سوام بمعنى به فروش گذاردن بچرا رفتن ، به كار سخت وادار كردن ، خوار كردن ، * ( يَسْتَحْيُونَ ) * - از مصدر استحياء بمعنى شرم داشتن و ممانعت و جلوگيرى كردن .\r\nترجمه :\r\n49 - اى جهودان آن روزگار بخاطر آريد كه شما را از گروه فرعونيان آسوده كرديم چون به كارهاى سخت وادارتان مىكردند و بآزار بد گرفتار كه فرزندانتان مىكشتند و زنهاتان به خدمت مىگرفتند و درين رنج ، آزمايش و گرفتارى بزرگى از پروردگارتان بود .\r\nسخن مفسّرين : * ( يُذَبِّحُونَ ) * الخ 49 - مجمع * ( ( يُذَبِّحُونَ ) ) * به سكون ذال و تخفيف باى مفتوح هم خوانده شده .\r\nخلاصه‌ى تفسير ابو الفتوح و تاريخ آلبرماله : فرعون خواب ديد كه آتشى\r\n","description":"","footnote":"","page_name":" 80 ","page_number":145},
  {"content":"\r\nاز طرف بيت المقدس او را و نژاد مصرى را گرفت و سوخت و بنى اسرائيل سالم ماندند ، از غيبگوها پرسيد ، گفتند : فرزندى در آنها پيدا بشود كه تو را نابود كند ، او هم دستور داد پسران را بكشند . مورخين مىگويند بنى اسرائيل پس از انتقال از كنعان بوسيله‌ى حضرت يوسف مدتى در اراضى حاصلخيز مصر سفلى رو بفزونى گذاشتند تا وقتى كه فراعنه‌ى سرزمين ( تب ) . قوم هلكسى را از مصر بيرون كردند همان اوقات زندگى بنى اسرائيل هم دگرگون شد و در فشار افتادند و آنها را به كارهاى سخت وادار مىكردند تا بوسيله‌ى حضرت موسى در حدود هزار و چهار صد يا هزار و دويست قبل از ميلاد از مصر خارج شدند و در بيابانهاى شبه جزيره‌ى سينا به بيابان گردى زندگى از سر گرفتند .\r\nسخن ما : يهود را متوجّه مىكند بسوابق تاريخى آنها كه در حدود دو هزار سال از آن گذشته است و در تورات هم كه عدّه‌ى معدودى مىخواندند و از آن اطَّلاع داشتند اين سرگذشت آنها نوشته شده است . امّا پيغمبر ص كه چيزى نخوانده و از تورات آنها اطَّلاعى ندارد با اين بيان شيواى خود در چند كلمه اين گذشته‌ى دور را بخاطرشان آورد تا بدانند آنها و ديگران كه زندگى تحوّلات زياد دارد و براى انسان همه‌گونه پيشآمدها و رنج و شادى ممكن است .\r\nمثنوى چه خوب توصيف مىكند گرفتارىهاى انسان را از نظر تربيت نفسانى ؟\r\n\r\nدرد پشتم داد حقّ تا من ز خواب\r\nبرجهم در نيمه شب با سوز و تاب\r\n\r\n\r\nدردها بخشيد حقّ از لطف خويش\r\nتا نخسبم جمله شب چون گاوميش\r\n\r\n","description":"","footnote":"","page_name":" 81 ","page_number":146},
  {"content":"\r\n[ سوره البقرة ( 2 ) : آيات 50 تا 54 
  ]\r\nوَ إِذْ فَرَقْنا بِكُمُ الْبَحْرَ فَأَنْجَيْناكُمْ وَأَغْرَقْنا آلَ فِرْعَوْنَ وَأَنْتُمْ تَنْظُرُونَ ( 50 ) وَإِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِه وَأَنْتُمْ ظالِمُونَ ( 51 ) ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ ( 52 ) وَإِذْ آتَيْنا مُوسَى الْكِتابَ وَالْفُرْقانَ لَعَلَّكُمْ تَهْتَدُونَ ( 53 ) وَإِذْ قالَ مُوسى لِقَوْمِه يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّه هُوَ التَّوَّابُ الرَّحِيمُ ( 54 )\r\nمعنى لغات : * ( فَرَقْنا ) * - از مصدر فرق بمعنى شكافتن . « واعد » - از مصدر مواعده با يكديگر ميعاد نهادن . * ( الْعِجْلَ ) * - گوساله . « بارء » - خالق آفريننده ترجمه :\r\n50 و نيز به ياد آن روزگار باشيد كه ( هنگام فرار از مصر ) دريا را براى شما شكافتيم و شما را ( ز دشمن ) رهانديم و دسته‌ى فرعونيان را غرق نموديم و شما آن را به چشم خود مىديديد .\r\n51 و به ياد آن باشيد كه براى موسى چهل شب ميعاد نهاديم ( تا بمناجات باشد و دستور دين فراگيرد ) .\r\n52 وزان پس بدنبال اينهمه نكوكارى با شماها گوساله پرستيديد و ستمكار شديد . ز آن پس از شما درگذشتم كه شايد سپاس گذار شويد و .\r\n53 و بموسى كتاب داديم و دستاويز جدائى درست از نادرست تا شايد راه خوشبختى خود بيابيد .\r\n54 و نيز بخاطر آريد كه موسى بمردم خود گفت : شما خود ستم كرديد كه گوساله پرستيديد پس بسوى آفريدگار خود باز گرديد و ( نفوس شريره‌ى ) خود را بكشيد كه بپيشگاه پروردگارتان بسود شما\r\n","description":"","footnote":"","page_name":" 82 ","page_number":147},
  {"content":"\r\n\r\nباشد پس او توبه‌ى شما پذيرفت كه البتّه او بسيار توبه پذيرد و مهربانى كند .\r\nسخن مفسّرين : * ( وَإِذْ فَرَقْنا بِكُمُ الْبَحْرَ ) * 50 - كشف نوشته : موسى را دو سفر بود :\r\nيكى سفر طرب ديگر سفر هرب بيان سفر طرب آن است كه گفت ( وَلَمَّا جاءَ مُوسى لِمِيقاتِنا ) به اين سفر مناجات حقّ يافت و قرب خداوند جلّ جلاله . و سفر هرب آن است كه گفت ( أَوْحَيْنا إِلى مُوسى أَنْ أَسْرِ بِعِبادِي ) به اين سفر هلاك دشمن و رستگارى از ايشان يافت چنانك گفت * ( ( وَإِذْ فَرَقْنا بِكُمُ الْبَحْرَ فَأَنْجَيْناكُمْ ) ) * و چنانك موسى را دو سفر بود مصطفى را دو سفر بود : يكى سفر ناز ديگر سفر نياز سفر نياز از مكّه بود تا مدينه از دست كفّار و كيد اشرار ، و سفر ناز از خانه‌ى امّ هانى بود تا مسجد اقصى و از مسجد اقصى تا آسمان دنيا و از آسمان دنيا تا بسدره‌ى منتهى و از سدره‌ى منتهى تا ( قابَ قَوْسَيْنِ أَوْ أَدْنى ) فرق است ميان سفر كليم و سفر حبيب . كليم بطور رفت تا وى را گفتند ( قَرَّبْناه نَجِيًّا ) حبيب به حضرت رفت تا از بهر وى گفت ( دَنا فَتَدَلَّى ) از ( قَرَّبْناه ) تا ( دنا ) راه دور است و او كه اين بصر ندارد معذور است .\r\nمجمع : زهرى ( فرقنا ) با تشديد را خوانده است .\r\nتفسير سيد احمد خان هندى ترجمه‌ى فخر داعى : از ديدن نقشه‌هاى جغرافى ظاهر مىشود كه خليج عرب و بحر احمر در عدن بهم اتّصال مييابند . توضيح آنكه از دو طرف كوههائى واقع شده و در وسط آنها راهى است بنهايت تنك كه جهازات از همين راه تنگ از خليج عرب داخل بحر احمر مىشوند كه دريائى است بنهايت درجه پهناور و عميق . از اينجا وقتى كه شما به طرف شمال مىرويد آخر آن را مىبينيد كه به دو شعبه منقسم شده است . اگر شما بازوى راست را گسترده مشت را گره كنيد كه كف دست از رو يعنى طرف بالا باشد و بعد انگشت وسطى و سبابه را باز كرده و از هم خيلى زياد فاصله بدهيد صورتى كه در اينجا تشكيل مييابد بعينه همان صورت بحر احمر مىباشد انگشت سبابه طرف راست قرار گرفته و انگشت وسطى طرف چپ و در ميانه‌ى اينها مثلثى به نظر\r\n","description":"","footnote":"","page_name":" 83 ","page_number":148},
  {"content":"\r\nميآيد ، شعبه‌ى جانب راست بحر احمر كه سمت شرق واقع شده كوچك است همانطور كه انگشت سبّابه نسبتا كوچك مىباشد برعكس شعبه‌ى چپ كه طرف غرب واقع شده تا حدى بزرگ مىباشد همانطور كه انگشت وسطى هم بزرگ است .\r\nحال شما همچو تصور كنيد كه انگشت وسطى يعنى طرف چپ ، شعبه‌ى بزرگ مصر است و در وسط آن دو انگشت جاى مثلثى كه هست تمام آن كوهها و بيابانها وادىهائى است كه بنى اسرائيل مدّت چهل سال در اين جاها سرگردان و حيران مىگشتند و در همان حدود كوه سينا يا كوه طور واقع شده كه بر موسى تجلَّى انوار مىشد ، وقتى كه بنى اسرائيل در مصر اقامت داشتند فرعون پادشاه آنجا پاى تختش شهر رامسيس بود كه طرف چپ آن بفاصله‌ى كم رود نيل واقع شده و طرف راست يعنى جانب مشرق بفاصله‌ى سه منزل شعبه‌ى بزرگ بحر احمر بوده است . موسى بنى اسرائيل را از شهر رامسيس حركت داده و در كنار شعبه‌ى بزرگ چپ بحر احمر يعنى جانب غرب و نقطه‌ى آخر شعبه‌ى مزبور فرود آمدند و چون فرعون با لشگريان بنى اسرائيل را تعقيب كرد موسى از ميان نقطه‌ى مزبور يعنى نوك شعبه‌ى بزرگ بحر احمر عبور نموده به آن طرف رفته بود ، و چنين معلوم مىشود كه در آن وقت بسبب جزر و مدّى كه هميشه در دريا موجود است بعضى اوقات آن موضع يك زمين خشك ظاهر گرديده و وقتى ديگر پاياب و قابل عبور مىشده است ، و در سوره‌ى دخان صريح است : ( وَاتْرُكِ الْبَحْرَ رَهْواً ) برو و دريا را بگذار كه ساكن و فرود آمده است ، فرعون ديد بنى اسرائيل از دريا عبور كرده‌اند او هم تعاقب كرد ولى در هنگام مدّ رسيد كه بتدريج آب بالا آمد و آنها را غرق كرد اگرچه نقشه‌ى صحيح بحر احمر از آن وقت در دست نيست ولى يك جغرافياى خيلى باستانى كه بدست بطلميوس صورت يافته با تمام نقشه‌هاى آن كه از روى جغرافياى بطليموس ساخته شده است خوشبختانه نزد ما موجود است و در آن نقشه‌ى بحر احمر هم هست و نشان مىدهد كه در آن زمان سى جزيره‌ى بزرگ در بحر احمر وجود داشته است و اين\r\n","description":"","footnote":"","page_name":" 84 ","page_number":149},
  {"content":"\r\nيك دليل روشنى است كه در آن زمان بحر احمر چنين درياى بزرگى نبوده است .\r\nو از تصوّر اين جغرافيا معلوم مىشود كه موضع عبور بنى اسرائيل بواسطه‌ى جزر و مدّ دريا شبها پاياب و روزها عميق و غير قابل عبور مىشده است . و اين نقشه‌ى بطلميوس به زبان اصل يونانى كه نوشته شده با ترجمه‌ى لاتينى آن موجود مىباشد كه در سال هزار و ششصد و هيجده ميلادى زمان لوئى سيزدهم بطبع و نشر رسيده است و تمام جزائرى كه آنوقت در بحر احمر بوده است در آن نقشه موجود است . و بموجب اقوال مورّخين بنى اسرائيل در دو هزار و پانصد « 1 » سال قبل از مسيح از شعبه‌ى بحر احمر عبور كرده‌اند و بطلميوس كه اين جغرافيا را نوشته و او را ( كلاديس تالسى ) مىگويند در قرن دوم ميلاد بوده است ، پس تا دو هزار و هفتصد سال بعد از عبور بنى اسرائيل از شعبه‌ى بحر احمر هنوز اين جزائر موجود بوده است .\r\nاين بود تحقيق تاريخى آقاى مير سيد احمد خان هندى . ولى در تورات و كتب تاريخ كه در دسترس ما هست بيشتر بتقليد از تورات و هم كتب تفسير باستناد روايات ، قضيّه‌ى عبور يهود را با تفصيلهائى نوشته‌اند و هم بگفته‌ى ابو الفتوح :\r\nعدّه‌ى اين مهاجرين يهود ششصد و بيست هزار مرد از بيست ساله تا شصت ساله بوده غير از زن و مرد كمتر از بيست و بيشتر از شصت سال .\r\n* ( وَإِذْ واعَدْنا مُوسى ) * 51 - مجمع : مردم بصره و ابو جعفر ( وعدنا ) به غير الف خوانده‌اند و نيز در جمله‌ى * ( ( اتَّخَذْتُمُ الْعِجْلَ ) ) * رويس و برقى و حفص و ابن كثير ( اخذتم ) بدون تاى مشدّد نيز قرائت كرده‌اند * ( وَإِذْ آتَيْنا مُوسَى الْكِتابَ ) * 53 - معلوم است كه مقصود از كلمه‌ى كتاب تورات است : نقل از تاريخ ملل مشرق تأليف آلبرماله ص 89 تورات كه امروز آن را عهد قديم مىنامند وسيله‌ى امتياز و بجاى ماندن نام ملَّت يهود است و ديرين كتاب\r\n\r\n","description":"","footnote":"\r\n( 1 ) اين عدد در آن كتاب بحروف نوشته شده است ولى قضاوت درستى آن با خوانندگان است .\r\n","page_name":" 85 ","page_number":150},
  {"content":"\r\nدينى است كه امروز در دست داريم كه تقريبا سى و چهار قرن يا چهل و پنج قرن پيش بوسيله‌ى حضرت موسى براى آنها آورده شد . بعد از انقراض دولت يهود در فلسطين در حدود پانصد و هشتاد و شش ( 586 ) قبل از ميلاد نبوكد نزرو يا بخت النّصر پادشاه بابل اورشليم را خراب كرد و يهود را باسارت ببابل برد و هفتاد سال در اسارت بسر بردند تا اينكه كورش پادشاه هخامنشى ايران پس از تسلَّط بر آنجا يهود را آزاد كرد و اجازه داد بجايگاه خود يعنى اورشليم برگردند . شكايت و افسوس آنها را از دورى وطن و دين در مدّت اسارت . آلبرماله به صورت سرود در ص 106 تاريخ ملل مشرق نوشته است .\r\nمقصود از اين مقدّمه اين است كه تورات در اين مدت اسارت معلوم نيست بچه صورتى بوده چون در خاطر ندارم در چه كتابى ديده‌ام و كتابهائى كه حاضر دارم ننوشته است كه در اين پيشآمد براى يهود تورات نابود شد و بعد از آزادى از بابل كه برگشتند آنچه مردم از تورات بخاطر داشتند جمع كردند كه تورات دوباره درست شد ، در هر صورت اصل آن هر چه شده و هر تغيير به آن وارد شده بگفته‌ى البرماله در تاريخ ملل مشرق ص 89 در سده‌ى سوّم قبل از ميلاد به زبان يونانى ترجمه شد و بعد به زبان لاتين ترجمه شد در حدود قرن چهارم و پنجم ميلادى عيسويان باهتمام ( سنژرم ) كه يكى از كشيشهاى مهمّ كليساى لاتين آن روز بود تورات را جزء كتب مقدّسه‌ى خود و بجاى مقدّمه براى انجيل پذيرفتند و علت آن هم معلوم است كه تورات و دين يهود و توحيد ريشه و اساس مسيحيت است و نيز در وجود شعرا و هنرمندان هميشه مصدر الهام بوده است ، بنابراين نه از نظر مذهب بلكه از نظر هنر و ادب نيز حائز اهميّت اساسى مىباشد .\r\n* ( لَعَلَّكُمْ تَشْكُرُونَ ) * 53 - ابو الفتوح : پيغمبر ( ص ) فرمود : شكر نعمت آن است كه بمردم بگوئى اين نعمت به من رسيده است . فضيل بن عياض عارف گفته : شكر آن است كه نعمت را وسيله‌ى معصيت نكنى . ذو النون مصرى گفته : شكر نعمت آنكه\r\n","description":"","footnote":"","page_name":" 86 ","page_number":151},
  {"content":"\r\nاز تو برتر است باطاعت است و از آنكه با تو برابر است بپاداش است و آنكه از تو فروتر است بنيكى با او .\r\n* ( فَاقْتُلُوا أَنْفُسَكُمْ ) * 54 - ابو الفتوح : مقصود آن بوده هفتاد نفرى كه با موسى رفتند و در پرستش گوساله شريك نبودند بقيّه را بكشند . و گفته‌اند يعنى شمشير بكشند و در تاريكى بجان هم بيفتند .\r\nحسينى نوشته : مثنوى :\r\n\r\nنفس خود را كش جهانى زنده كن\r\nخواجه را كشته است او را بنده كن\r\n\r\n\r\nتو طمع دارى كه او را بىجفا\r\nبسته دارى در وقار و در وفا\r\n\r\n\r\nهر خسى را اين تمنّى كى رسد\r\nموسئى بايد كه اژدرها كشد\r\n\r\nسخن ما : آيت آخر از نظر تربيت نفسى و اجتماعى گذشته را بخاطر مىآورد و براى شنونده و خواننده پند است . كه جبران كار زشت كوشش و مقاومت و سختى لازم دارد . مثل بسيار ساده : آدم كه مواظبت بهداشت نكرد و بيباكى در سلامتى خود كرد . رنج دوا ، پرهيز ، منّت دكتر و پرستار ، از كار ماندن ، ضعف بدن ، تلف وقت و ضرر مال را بر خود بايد هموار كند اگر بيمارى قابل علاج باشد و گر نه با خدا است . همين جور ملَّتهاى تنبل خودپرست بىباك با يكديگر بد رفتار آيا چه بينند و كى آسوده بشوند ؟\r\nملاى رومى در مثنوى مىگويد : مجلَّد اوّل تفسير ( رجعنا من الجهاد ) و ( مجلَّد سوّم حكايت مارگير ) :\r\n\r\nاى شهان كشتيم ما خصم برون\r\nماند خصمى زو بتر در اندرون\r\n\r\n\r\nكشتن اين كار عقل و هوش نيست\r\nشير باطن سخره‌ى خرگوش نيست\r\n\r\n\r\nنفس اژدرهاست او كى مرده است\r\nاز غم بىآلتى افسرده است\r\n\r\n\r\nگر بيابد آلت فرعون او\r\nكه بامر او همى رفت آب جو\r\n\r\n\r\nآنگه او بنياد فرعونى كند\r\nراه صد موسى و صد هارون زند\r\n\r\n\r\nمات كن او را و ايمن شو ز مات\r\nرحم كم كن نيست او زهل صلات\r\n\r\n","description":"","footnote":"","page_name":" 87 ","page_number":152},
  {"content":"\r\n\r\nميكش او را در جهاد و در قتال\r\nمردوار اللَّه يجزيك الوصال\r\n\r\n[ سوره البقرة ( 2 ) : آيات 55 تا 59 
  ]\r\nوَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّه جَهْرَةً فَأَخَذَتْكُمُ الصَّاعِقَةُ وَأَنْتُمْ تَنْظُرُونَ ( 55 ) ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ ( 56 ) وَظَلَّلْنا عَلَيْكُمُ الْغَمامَ وَأَنْزَلْنا عَلَيْكُمُ الْمَنَّ وَالسَّلْوى كُلُوا مِنْ طَيِّباتِ ما رَزَقْناكُمْ وَما ظَلَمُونا وَلكِنْ كانُوا أَنْفُسَهُمْ يَظْلِمُونَ ( 57 ) وَإِذْ قُلْنَا ادْخُلُوا هذِه الْقَرْيَةَ فَكُلُوا مِنْها حَيْثُ شِئْتُمْ رَغَداً وَادْخُلُوا الْبابَ سُجَّداً وَقُولُوا حِطَّةٌ نَغْفِرْ لَكُمْ خَطاياكُمْ وَسَنَزِيدُ الْمُحْسِنِينَ ( 58 ) فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ ( 59 )\r\nمعنى لغات : * ( رَغَداً ) * - يعنى فراخ و بسيار . * ( حِطَّةٌ ) * - مصدر است بمعنى فرود آمدن و انحطاط هم از اين مادّه است و مقصود از اين كلمه جمله ايست به اين معنى :\r\n( گناهان ما را فرود آر و بريز ) . رجز - آزار .\r\nترجمه :\r\n[ اى يهود به ياد آريد 
  ] : بموسى گفتيد : ما به تو ايمان نمىآوريم مگر\r\n","description":"","footnote":"","page_name":" 88 ","page_number":153},
  {"content":"\r\n\r\nكه بآشكارا خدا را ببينيم . پس [ بسزاى اين جسارت 
  ] شما را صاعقه گرفت و به چشم خود آن را مىديديد .\r\n56 و پس از آن كه از شما زياد مردند باز شما را برانگيختيم و زياد كرديم كه شايد شكرگزار باشيد\r\n57 و در بيابان سايه‌ى ابر را بر شما افكنديم و ترنجبين و مرغ و بهترين خوراك را مهيّا بشما فرو فرستاديم و گفتيم از اين روزيهاى خوب ما برخوردار شويد ، ولى [ آنها ببدرفتارى خود 
  ] نه بر ما ستم كردند كه بر خود ستم نمودند .\r\n58 و به ياد آريد آنگاه كه گفتيم : به اين آبادى ( بيت المقدّس ) درون شويد و از نعمتهاى آن بآسودگى و فراوانى هر چه خواهيد بخوريد و از در آن خميده و نگونوار درون شويد و بگوئيد : گناهان ما فرو ريز . تا ما گناهانتان بيامرزيم و بر مزد نكوكاران بيفزائيم .\r\n59 پس آنها كه ستم كردند سخن وظيفه‌ى خود به غير آن بدل كردند و ما بسزاى بدكارىشان بر آنان آزارى ز آسمان فرو فرستاديم .\r\nسخن مفسّرين : * ( حَتَّى نَرَى اللَّه جَهْرَةً ) * 55 - عبده : مسئله‌ى تقاضاى ديدن خدا در نزد بنى اسرائيل و كتابهاى آنها تا كنون باقى و مسلَّم است كه چند نفر با يكديگر زمزمه كردند كه چرا موسى و هارون بايد مكالمه‌ى با خدا را به خود اختصاص دهند و ما را شريك نكنند . كم كم به همه رسيد و بر حضرت موسى شوريدند و گفتند :\r\nاين شرافت بواسطه‌ى ابراهيم است و بايد همه از آن بهره‌مند باشيم . حضرت موسى آنها را بچادرى كه چادر عهد مىناميدند برد ، زمين شكافته شد و عدّه‌اى را فرو برد و آتشى از يك طرف آمد و عدّه‌ى ديگر را فراگرفت و بقيّه اين منظره را مىديدند پس از آن ، بيماريها پيدا شد و عده‌اى هم به آن بيماريها مردند و كم شدند و باز توالد و تناسل آنها را زياد كرد كه آيه‌ى * ( ( ثُمَّ بَعَثْناكُمْ مِنْ بَعْدِ مَوْتِكُمْ ) ) * اشاره به آن است .\r\n* ( فَأَخَذَتْكُمُ الصَّاعِقَةُ ) * 55 - تفسير القرآن ميرسيد احمد خان ترجمه‌ى فخر داعى : در اينكه كوه سينا در حقيقت آتش فشان بوده است هنوز آثار و علائم آن\r\n","description":"","footnote":"","page_name":" 89 ","page_number":154},
  {"content":"\r\nموجود مىباشد . چنان كه يكى از علماى بزرگ موسوم به ( كيتن استينلى ) به محل عبور موسى با بنى اسرائيل مسافرت كرده مىنويسد : ما از يك سنگستان نردبان مانند عبور كرديم . در آنجا كوهى بس غريب و عجيب به نظر آمد كه از ديدن آن معلوم مىشد كه گوئى نهرهاى گرم و سوزان از موادّى سياه و سرخ بر آن پاشيده شده است . در حقيقت مادّه‌ى آتشى وقتى كه از زمين به هوا بلند و پهن شده بود روى آنها ريخته و اينطور انباشته شده است . در كتاب خروج باب نوزدهم ( مقصود تورات است ) چنين مىنويسد : بوقت طلوع صبح رعدها و برقها و غمامه‌ى مظلمه بالاى كوه نمايان شد و آواز كرنا بحدّى شديد شد كه تمام مردمى كه در اردو بودند لرزيدند و كوه را دود فراگرفت و مشعل دود تنور متصاعد بود . وقتى كه بنى اسرائيل بموسى گفتند : ما مىخواهيم خدا را علانيه به بينيم او غير از يك جلوه‌ى عظيم الشأن قدرت كامله‌ى وى چيز ديگر نمىتوانست به آنها بنماياند ، لذا آنها را بجانب آن كوه برد در آنجا از وحشت و هراس و صداى مهيب و بلند شدن احجار و امثال آن بيهوش شده يا مانند مرده بر زمين افتادند .\r\n* ( وَأَنْزَلْنا عَلَيْكُمُ الْمَنَّ وَالسَّلْوى ) * 57 - تفسير القرآن سيد احمد ترجمه‌ى فخر داعى : منّ . همان است كه روى بوته‌هاى خار شترى توليد مىشود و ترنجبين است . سلوى مرغ بلدرچين است كه در آن بيابان زياد بوده است . و ( كينن استينلى ) هم نوشته است : اين بيابان از گياه و هر علفى خالى است . و ليكن در يك وادى كه بگمانم ( ايلم ) باشد درخت و بوته‌هاى زيادى است و در همين جا درخت ( تمرسك ) هم موجود است و روى برگهاى آن چيزى پيدا مىشود كه اهل عرب آن را منّ مىگويند .\r\n* ( فَبَدَّلَ الَّذِينَ ) * - الخ 59 كشف : يعنى به آنها دستور رسيد بگوئيد * ( ( حِطَّةٌ ) ) * گناهان ما را بريز آنها بمسخره گفتند ( حنطة ) گندم .\r\n* ( رِجْزاً مِنَ السَّماءِ ) * 59 - حسنيى : يعنى طاعون يا آتش آسمانى .\r\n","description":"","footnote":"","page_name":" 90 ","page_number":155},
  {"content":"\r\n[ سوره البقرة ( 2 ) : آيات 60 تا 61 
  ]\r\nوَ إِذِ اسْتَسْقى مُوسى لِقَوْمِه فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْه اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ كُلُوا وَاشْرَبُوا مِنْ رِزْقِ اللَّه وَلا تَعْثَوْا فِي الأَرْضِ مُفْسِدِينَ ( 60 ) وَإِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الأَرْضُ مِنْ بَقْلِها وَقِثَّائِها وَفُومِها وَعَدَسِها وَبَصَلِها قالَ أتَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ وَضُرِبَتْ عَلَيْهِمُ الذِّلَّةُ وَالْمَسْكَنَةُ وَباؤُ بِغَضَبٍ مِنَ اللَّه ذلِكَ بِأَنَّهُمْ كانُوا يَكْفُرُونَ بِآياتِ اللَّه وَيَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَكانُوا يَعْتَدُونَ ( 61 )\r\nمعنى لغات : * ( لا تَعْثَوْا ) * - از مصدر عثو بر وزن فعول بمعنى زيادروى در فساد و تباهى . * ( بَقْلِها ) * - در لغت معنى كرده‌اند آنچه از دانه برويد و ريشه‌ى آن بسال بعد بماند . * ( عَدَسِها ) * - همان است كه در فارسى مرجو و مجى مىنامند . * ( باؤُ ) * - از مصدر بوأ بر وزن فعل بمعنى برگشتن ، اقرار كردن بگناه يا حقّ كسى . * ( يَعْتَدُونَ ) * - از مصدر اعتداء بمعنى تجاوز از حقّ و ستمگرى .\r\n","description":"","footnote":"","page_name":" 91 ","page_number":156},
  {"content":"\r\nترجمه : 60 باز به ياد داريد [ آن روزگار كه 
  ] موسى براى گروه خودش آب خواست ما گفتيم عصاى خود را بر سنگ بزن [ چون او زد 
  ] از سنگ دوازده چشمه نمايان شد كه هر يك از دوازده تيره‌ى آنها مىدانست از كدام چشمه آب خورد [ به آنها گفتيم 
  ] از روزى خدا داده بخوريد و بنوشيد و سركشى و تجاوز نكنيد .\r\n61 و باز متذكر باشيد كه بموسى گفتيد : نمىتوانيم با يك غذا بسازيم و تو از خداوند بخواه كه از زمين براى ما تره ، خيار ، گندم ، عدس ، پياز بروياند . موسى در جواب گفت شما چيز پست را بجاى چيز خوب مىخواهيد . پس بآبادى درون بشويد كه آنجا آنچه خواهيد فراهم شود . و [ عاقبت اين فكر و كار آن شد كه 
  ] گرفتار خوارى و بيچارگى شدند و خشم خداوند آنها را فراگرفت چون [ با آن همه رنج موسى باز 
  ] بنشانه‌ها و گفته‌هاى خداوند كافر مىشدند و پيغمبران را بىجهت مىكشتند و اين زشتى و كجى از آن بود كه يهود مردمانى نافرمان بودند و ستمكار .\r\nسخن مفسّرين : * ( اضْرِبْ بِعَصاكَ الْحَجَرَ ) * 60 - تفسير القرآن ترجمه‌ى - فخر داعى : * ( ( اضْرِبْ بِعَصاكَ الْحَجَرَ ) ) * بمعنى ( ضرب في الارض ) است كه حركت و مسافرت باشد ، پس يعنى بموسى امر شد كه با عصايت به اين كوه بالا برو موسى در آنجا ديد كه دوازده چشمه جارى است كه اكنون چاههائى در حدود هفتاد چاه است بنام عيون موسى ( چشمه‌هاى آب ) مشهور است كه بعدها بيادگار دوران موسى كنده‌اند و بنام عيون موسى مشهور شده است ، .\r\nو مسافرين آنها را ديده‌اند .\r\nنيشابورى : اگر بخواهيم موجب بيرون آمدن آب را از سنگ بدانيم ممكن است بگوئيم : عناصر چهارگانه هيولائى مشترك دارند كه ممكن است صورت بعضى به ديگرى تبديل شود پس شايد آبى در سنگ بطور استعداد گذارده از هواى مجاور آن استمداد و استخراج شود .\r\nسخن ما : 1 - بهانه جوئيهاى اين ملَّت در كتب تفسير بيش از آن است كه در\r\n","description":"","footnote":"","page_name":" 92 ","page_number":157},
  {"content":"\r\nآيات يادآورى شده است : ميگويند : چون دريا شكافته شد و دوازده راه نمايان شد .\r\nهر دسته‌اى گفتند ما از ديگران خبر نداريم و شايد آنها غرق شدند ، موسى از خدا خواست و ديواره‌هاى آب پنجره شد كه هر دسته‌اى كه براهى ميرفت دسته‌ى ديگر را ميديد و همين بهانه‌گيرى در هر مورد بود براى عصاى موسى گفتند اگر گم شود ما از تشنگى مىميريم . دستور رسيد كه موسى به سنگ فرمان دهد و عصا نزند ، باز گفتند اگر در بيابان شنزار و بىسنگ باشيم تشنه خواهيم بود ، باز فرمان شد بموسى كه سنگى هميشه با خود داشته باشد . و در هر مورد از اين بهانه‌ها زياد داشته‌اند كه در كتابها نوشته‌اند . و معلوم است كه از اين چند آيه كه پى در پى با يهود سخن مىگويد و در اطراف آن حكاياتى نوشته‌اند ، مقصود معرّفى يهود و بيوگرافى آن ملَّت است براى پند ديگران و آرامش خاطر پيغمبر ص كه بقول جامعه شناسان : يك ملَّت در ادوار تطوّر خود شامل مردمى ميگردد درست نمونه‌ى ادوار و تطوّراتى كه ملت در مدّت زيادى طىّ كرده است و تا وقتى كه حالت روحى هر كدام اين مردم از حدود دوره‌ى سابق تجاوز نكرده نمىتواند با دوره‌ى بعد سازگار و منطبق شود ، از اين جهت تمدّنها و تربيتها نمىتوانند با همه‌ى وسائل و كوشش خود آنها را بطور مساوى مبدل نمايند و براى همين حالت ركود روحى افراد است كه بعوض پيشرفت بسوى مساوات و همكارى اختلاف و دو دستگى و بهانه‌جوئى در آنها زياد مىشود ، و در نتيجه‌ى اختلاف نيروى پذيرش و ضعف عقلى بجاى اينكه مطالب را از صورت احساس و حب و بغض و عقيده‌ى خرافى به صورت معقول و مستدلّ تبديل كنند ، پيوسته گرفتار نوسان افكار و اختلاف آراء و تضادّ عقايد هستند . بهترين نمونه‌ى اين مسئله پيشرفتهاى ملَّت خود ما مىباشد در تمدّن و فكر و عقيده در اين مدّت پنجاه سال دوره‌ى مشروطه كه با همه وسائل جور بجور كه براى هر قسمت آماده شده است اختلاف افكار و تفاوت آمادگى مردم براى تشخيص مصالح زيادتر شده است كه اگر بخواهيم با سوابق تاريخ و استعداد اصلى قديمى و طول مدّت و تحوّل ساير ملل جهان در اين عصر بسنجيم مىتوان گفت در تمام اين مدّت راكد\r\n","description":"","footnote":"","page_name":" 93 ","page_number":158},
  {"content":"\r\nبوده‌ايم . و اگر پيشرفتهائى به چشم مىآيد در نتيجه‌ى اقدام ديگران بوده است كه براى منفعت خود ما را بطور جبر دو قدم جلو برده‌اند . اين قرآن است : كه ملَّت قديمى كم استعداد با آن سوابق را كه بقول آلبرماله : يهود در دنيا كارى نكرده و بمناسبت مذهبى كه آورده است در تاريخ موقع مهمّى احراز نموده است معرّفى مىكند براى نسل خودشان كه به خود بيائيد و از جهل پدران خود عبرت بگيريد . و براى پيغمبر كه آن حضرت دلگير از آزار مردم نباشد . و براى ديگران تا امروز كه جامعه‌ها را بشناسند و از عمل مردم خوب و بد عبرت بگيرند و راه زندگى گذشته‌شان را با آنها بسنجند و براى آينده گرد جمود و ركود نگردند . 2 - آيت * ( ( ضُرِبَتْ عَلَيْهِمُ ) * الخ ) مىتوان گفت اشاره است باسارت يهود در بابل و گرفتارى چندين ساله‌ى آنها كه پيشتر اشاره كرديم ، و پيغمبر بيك مسئله‌ى تاريخى كه شايد بيشتر مردم آن روز از آن اطَّلاع نداشتند خبر ميدهد و عدوان و ستم كاريهاى آن ملل را يادآورى مىنمايد . 3 - آخر آيت 61 * ( ( ذلِكَ بِما ) * الخ ) شايد اشاره باشد بيك مسئله‌ى نفسانى كه اميال و احساسات و عواطف در نتيجه‌ى عمل و كار عوض مىشود . در مرتبه‌ى اوّل نافرمان و خودسر بودند بعد ستمكار و متجاوز شدند و بعد اقدام بكشتن كردند و بيگناهان و پيغمبران را آزار كردند ، بعد نيروهاى مقاومت را از دست داده باسارت و خوارى تن در دادند . از حضرت صادق ع روايت شده كه خود يهود اقدام بكشتن پيغمبران نمىكردند و گفتار آنها را به ديگران ميبردند و آنها پيغمبر ها را مىكشتند بنابراين يهود عدوان و معصيتشان بواسطه‌ى سخنچينى بوده است يا جهل و نادانى كه نفهميده چيزى ميگفته‌اند كه نتيجه‌ى آن كشتن پيغمبرها بوده است .\r\nخلاصه سخن ميبدى در كشف الاسرار : عصاى موسى اشاره است به تنبيه و سياست و سنگ اشاره بدل سخت يهود است .\r\n« وَكانُوا يَعْتَدُونَ » 61 - حسينى نوشته : مثنوى :\r\n\r\nهر گنه زنگى است بر مرآت دل\r\nدل شود زين زنگها خوار و خجل\r\n\r\n\r\nچون زيادت گشت دل را تيرگى\r\nنفس دون را بيش گردد خيرگى\r\n\r\n","description":"","footnote":"","page_name":" 94 ","page_number":159},
  {"content":"\r\n[ سوره البقرة ( 2 ) : آيات 62 تا 66 
  ]\r\nإِنَّ الَّذِينَ آمَنُوا وَالَّذِينَ هادُوا وَالنَّصارى وَالصَّابِئِينَ مَنْ آمَنَ بِاللَّه وَالْيَوْمِ الآخِرِ وَعَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ( 62 ) وَإِذْ أَخَذْنا مِيثاقَكُمْ وَرَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَاذْكُرُوا ما فِيه لَعَلَّكُمْ تَتَّقُونَ ( 63 ) ثُمَّ تَوَلَّيْتُمْ مِنْ بَعْدِ ذلِكَ فَلَوْ لا فَضْلُ اللَّه عَلَيْكُمْ وَرَحْمَتُه لَكُنْتُمْ مِنَ الْخاسِرِينَ ( 64 ) وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ ( 65 ) فَجَعَلْناها نَكالًا لِما بَيْنَ يَدَيْها وَما خَلْفَها وَمَوْعِظَةً لِلْمُتَّقِينَ ( 66 )\r\nمعنى لغات : « سبت » - جدا كردن و متحيّر ماندن و روز شنبه كه تعطيل يهوديها است . * ( خاسِئِينَ ) * - از مصدر خسأ بمعنى از جلو راندن و دور كردن . نَكالَ - ترسانيدن و وسيله‌ى ترس ديگران قرار دادن . « صابئين » - ستاره پرستان يا خارج از دين يا متمايل بدين ديگر غير از دين پدر و مادرى . « نصارى » - بمناسبت قلعه‌ى ناصره كه مسيح در آنجا متولَّد شده است پيروان او را نصارى ناميده‌اند .\r\nترجمه :\r\n62 همانا كسانى كه مؤمن شدند و هم آنها كه دين يهود پذيرفتند و\r\n","description":"","footnote":"","page_name":" 95 ","page_number":160},
  {"content":"\r\nهم مسيحيان و صابئين آنان هستند كه به خدا و روز پاداش مؤمن شدند و نكوكارى كردند البتّه مزد اينان به پيشگاه خدايشان باشد و ترس و اندوه ندارند ؟\r\n63 اى يهوديان بخاطر آريد روزگارى كوه طور را بالاى سر پدرانتان بالا برديم و پيمان گرفتيم كه تورات را استوار بگيريد و آنچه در آن است به ياد آوريد [ و به كار بنديد 
  ] تا شايد پرهيزگار باشيد\r\n64 از آن پس شما پشت بحقّ كرديد كه اگر مهر خدا نبود و بخشش او ، بشمار زيانكاران بوديد .\r\n65 و البتّه خود مىدانيد كسانى بودند كه بروز شنبه خودسرى و ستم كردند ما بايشان گفتيم بوزينگان باشيد دور و رانده ز مردم .\r\n66 و اين از آن كرديم كه آزارى باشد براى آنها كه در جلو چشمشان بود و براى آنها كه پشت سر گذارده بودند و پندى باشد براى پرهيزگاران .\r\nسخن مفسّرين : * ( إِنَّ الَّذِينَ آمَنُوا وَالَّذِينَ هادُوا ) * - تا آخر آيه 62 مجمع : در مقصود از جمله‌ى * ( ( الَّذِينَ آمَنُوا ) ) * اختلاف است : بعضى گفته‌اند : مقصود آنها هستند كه فقط به حضرت عيسى مؤمن شدند و دست برنداشتند از آن بانتظار ظهور محمّد ، بعضى گفته‌اند :\r\nمقصود آنهائى است كه در پى دين حق بودند مثل ورقة بن نوفل و قسّ بن ساعده و أبو ذر و سلمان و بحيراى راهب ، و بعضى گفته‌اند : مقصود امّتهاى گذشته و مؤمنين از آن ملَّتها است . و بعضى گفته‌اند : مقصود مؤمنين همين ملَّت ما هستند . سدّى گفته است : مقصود سلمان و مسيحيهاى هم كيش او هستند كه پيش از ظهور اسلام مؤمن بدين خود بودند و معتقد به اين كه اگر محمّد ظاهر شد مسلمان شوند . و در جمله‌ى * ( ( مَنْ آمَنَ بِاللَّه وَالْيَوْمِ الآخِرِ ) ) * اختلاف است : بعضى گفته‌اند يعنى آن يهود و نصارى و صابئين كه مؤمن شده‌اند و بعضى گفته‌اند : يعنى آنها كه مؤمن بودند و ثابت بر ايمان خود و يهود و نصارى و صابئين كه بدين اسلام مؤمن شدند ، و نيز گفته‌اند يعنى آنهائى كه پس از ايمان بكتابهاى گذشته مؤمن بمحمّد شدند نظير اين آيه ( الَّذِينَ آمَنُوا وَعَمِلُوا الصَّالِحاتِ وَآمَنُوا بِما نُزِّلَ عَلى مُحَمَّدٍ ) ابن عباس گفته است : اين آيه منسوخ است به اين آيه « وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه » و اين ثابت نيست كه نسخ در احكام است نه در عقايد پس ابن عباس چنين چيزى\r\n","description":"","footnote":"","page_name":" 96 ","page_number":161},
  {"content":"\r\nنگفته است و اين اسناد به او دروغ است ، و بعضى گفته‌اند يعنى آن يهود و مسيحى و و صابئى كه به زبان ايمان آورد ، اگر بدل هم مؤمن شد و نيكوكار آمرزيده خواهد بود .\r\n* ( وَالصَّابِئِينَ ) * 62 - : مجمع : صابين بدون همزه قرائت نافع است . ملل و نحل شهرستانى : صابئين مردمى بودند كه براى رسيدن بفيض معنوى و حقيقت واسطه‌اى از مقدّمات ميان خود و خدا لازم ميدانستند از اينروى هفت ستاره سيّاره را واسطه ميان خود و خدا قرار ميدادند و جاى آنها در حرّان از شهرهاى بين النّهرين بوده است و در هند مردمى هستند كه ستاره‌هاى ثوابت را واسطه مىدانند .\r\nحسينى : يعنى آنها كه از هر دينى آنچه مىپسنديدند ميگرفتند و از دينى بدين ديگر ميگرائيدند و ملائكه مىپرستيدند و زبور مىخواندند و رو بكعبه نماز ميخواندند .\r\nو گفته‌اند : مقصود از صابئين زنادقه هستند .\r\n* ( وَرَفَعْنا فَوْقَكُمُ الطُّورَ ) * - مجمع : ابن زيد گفته است : چون موسى الواح را آورد بنى اسرائيل نپذيرفتند جبرئيل كوه طور را بالاى سر آنها گرفت كه يك فرسخ مساحت فضاى آن بود آنها به سجده افتادند و از ترس صورت به زمين نهادند كه به بينند كوه بر ايشان نيفتد و از آن روز سجده‌ى يهود با يك طرف صورت رسم شد ، و پيمان بستند كه احكام الواح را بپذيرند .\r\n* ( خُذُوا ما آتَيْناكُمْ بِقُوَّةٍ وَاذْكُرُوا ما فِيه ) * : 63 مجمع از حضرت امام صادق ( ع ) روايت شده كه مقصود از قوّت نيروى بدنى و فكرى است .\r\nروح البيان : از كلمه‌ى اذكروا منظور خواندن و بخاطر داشتن و عمل كردن بدستورهاى خدائى است نسبت به يهود عمل بتورات و براى مسلمانان عمل به قرآن است . مثنوى :\r\n\r\nهست قرآن حالهاى انبيا\r\nماهيان بحر پاك كبريا\r\n\r\n\r\nور بخوانى ورنه‌اى قرآنپذير\r\nانبيا و اوليا را ديده گير\r\n\r\n","description":"","footnote":"","page_name":" 97 ","page_number":162},
  {"content":"\r\n\r\n\r\nور پذيرائى ، چو برخوانى قصص\r\nمرغ جانت تنگ آيد در قفس\r\n\r\nعبده : ممكن است توليد زلزله در كوه شده چنان كه در سوره‌ى اعراف است ( إِذْ نَتَقْنَا الْجَبَلَ ) يعنى : كوه را شكافتيم و متزلزل كرديم .\r\n* ( فَقُلْنا لَهُمْ كُونُوا قِرَدَةً خاسِئِينَ ) * 65 مجمع : مجاهد گفته است : به صورت بوزينه تبديل نشدند و فقطَّ براى مثل گفته شده است ، مانند ( كَمَثَلِ الْحِمارِ يَحْمِلُ أَسْفاراً ) و معنى اين است : دل آنها مانند بوزينه شد كه پند نمىپذيرفت و ذليل و خوار شدند ، و اين سخن خلاف ظاهر آيه است .\r\nفخر داعى : چون نافرمانى كردند و در روز شنبه ماهى گرفتند از ميان مؤمنين و قوميّت و برادرى اخراج شدند ، پس مقصود اين است مثل بوزينه خوار و مطرود و بىقيد و لا ابالى باشيد تا ديگران عبرت بگيرند و اين نافرمانى تكرار نشود .\r\nسخن ما : 1 - آيت اوّل * ( ( إِنَّ الَّذِينَ آمَنُوا وَالَّذِينَ هادُوا ) * تا آخر ) چنين مىفهماند كه غير مسلمان اگر در دين خود به راه راست بود آمرزيده خواهد شد ولى مفسّرين تعبيراتى كرده‌اند و نتيجه گرفته‌اند كه مقصود مسلمانان هستند . ما مىگوئيم ظاهر آيه بر خلاف گفته‌ى مفسّرين است و در كتاب عقل و جهل شرح اصول كافى آخوند ملَّا صدرى از امام باقر ع نقل كرده است :\r\n( انّما يداقّ اللَّه العباد في الحساب يوم القيامة على قدر ما آتيهم من العقول في الدّنيا ) يعنى :\r\nخداوند روز قيامت به آن اندازه در حساب مردم سختگيرى مىكند كه به آنها عقل داده است . در شرح اين حديث آخوند نوشته است . رفتار با مردم زيرك و توانا در قيامت غير از رفتار با مردم كند فهم و ضعيف است . نتيجه‌ى اين حديث همان مفاد ظاهر آيه است كه اگر كسى بعقل خود دينى تشخيص داد و معتقد بمعاد و عالم ديگر شد و بوظايف خود مطابق دينش رفتار كرد او بخشيده و آمرزيده است اگرچه بحقيقت نرسيده باشد چون جاهلى است قاصر يعنى نادانى است كه در نادانى تقصير نكرده است . در مجمع و تفسير فخر رازى نقل شده است كه ابن عباس گفته است : اين آيه نسخ شده است به اين آيه ( وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ) يعنى آنكه\r\n","description":"","footnote":"","page_name":" 98 ","page_number":163},
  {"content":"\r\nپى دينى غير از اسلام برود در عالم ديگر زيانديده است . جواب اين مطلب علاوه بر اينكه نسخ در عقايد غلط است اين است كه آيه ظاهر در رفتار جاهل مقصّر است كه دانسته و فهميده از اسلام رو گردانده و پى دين ديگر رفته است . 2 - در آيت دوّم جمله‌هاى * ( ( أَخَذْنا مِيثاقَكُمْ وَرَفَعْنا فَوْقَكُمُ الطُّورَ ) ) * ممكن است اين طور معنى شود : اين كوه طور را به نظر بياوريد كه بالاى سر شما است و مرتفع است و سرمايه پيشرفت و موجب افتخار شما است كه موسى از آنجا احكام و دستورهاى زندگى براى شما ميآورد . با كمال قوّت دل پيمان استوار كنيد و ترديد نكنيد تورات را بگيريد و بمفاد آن عمل كنيد و اين افتخار خود را فراموش نكنيد و همان پيمان را استوار بداريد . 3 - جمله‌ى * ( ( كُونُوا قِرَدَةً ) * تا آخر ) و ديگر مطالب كه براى يهود گفته شده است مورد اعتراض و تكذيب آنها نشده است و گر نه مانند موارد ديگر در قرآن با جوابش نقل مىشد . پس مردم از اين جمله‌ها ، آن روز حقايقى مىفهميدند كه نمىتوانستند اعتراض كنند و معلوم است كه ملَّت عرب بت پرست جاهل را با اين سخنان طرف قرار نداده و به اين سوابق آبروى آنها را نبرده ، بلكه يك ملَّت كه شايد در آن روز سه هزار سال سابقه‌ى تاريخى داشته ، و اهل علم و كتاب بوده است با چنين آياتى برابر قرار داده كه هم اندوه و هم رسوائى داشته است . يك شخص درس نخوانده كه از علوم آنها بىخبر است آن افتخارها و دعاوى را با چند جمله بر باد داده است نه شاعر است كه هجو بگويد ، نه خطيب و سخنران است كه دشنام بدهد فقطَّ يكايك گذشته‌ى آنها را در جلو چشمشان مجسم مىكند و مىگويد : بشنويد و بخاطر بياوريد و پند بگيريد و ديگر شما بوزينه نباشيد و آدم بشويد تا ديگر مردم هم از شما پيروى كنند كه شما اهل كتاب و تاريخ و دين هستيد و مردم شما را آدم حساب مىكنند ، بدانيد كه يك وقتى آدم بوديد ليكن بوزينه شديد و حالا دوباره آدم شويد كه كار گذشتگان شما براى شما آزار و ننگ بزرگى است .\r\n","description":"","footnote":"","page_name":" 99 ","page_number":164},
  {"content":"\r\n[ سوره البقرة ( 2 ) : آيات 67 تا 71 
  ]\r\nوَ إِذْ قالَ مُوسى لِقَوْمِه إِنَّ اللَّه يَأْمُرُكُمْ أَنْ تَذْبَحُوا بَقَرَةً قالُوا أتَتَّخِذُنا هُزُواً قالَ أَعُوذُ بِاللَّه أَنْ أَكُونَ مِنَ الْجاهِلِينَ ( 67 ) قالُوا ادْعُ لَنا رَبَّكَ يُبَيِّنْ لَنا ما هِيَ قالَ إِنَّه يَقُولُ إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ ( 68 ) قالُوا ادْعُ لَنا رَبَّكَ يُبَيِّنْ لَنا ما لَوْنُها قالَ إِنَّه يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ( 69 ) قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَه عَلَيْنا وَإِنَّا إِنْ شاءَ اللَّه لَمُهْتَدُونَ ( 70 ) قالَ إِنَّه يَقُولُ إِنَّها بَقَرَةٌ لا ذَلُولٌ تُثِيرُ الأَرْضَ وَلا تَسْقِي الْحَرْثَ مُسَلَّمَةٌ لا شِيَةَ فِيها قالُوا الآنَ جِئْتَ بِالْحَقِّ فَذَبَحُوها وَما كادُوا يَفْعَلُونَ ( 71 )\r\nمعنى لغات : « هُزُواً » - تلفّظى است در هزاء بمعنى مسخره و بازيچه « فارِضٌ » مشتق از فروض بمعنى گاو سالخورده و زياد بچه آورده « بِكْرٌ » - گاو ماده‌ى جوان كه نر به او نرسيده و آبستن نشده است « عَوانٌ » - گاو متوسّط دو بار زائيده . « فاقِعٌ » - چگونگى رنگ زرد كه شدّت زردى و پر رنگى رنگ زرد باشد ، و مثل كلمه‌ى حالك كه چگونگى سياه است ، و مىگويند اسود حالك يعنى سياهى شديد « ذَلُولٌ » - از كار\r\n","description":"","footnote":"","page_name":" 100 ","page_number":165},
  {"content":"\r\nكوفته « تُثِيرُ » - از مصدر اثارّه بمعنى خاك را بلند كردن و زير و رو كردن . « مُسَلَّمَةٌ » - از سلامتى بمعنى تندرست « شِيَةَ » - با كسر شين از وشى بمعنى رنگ مخالف با رنگ اصلى مانند نقش و خال .\r\nترجمه :\r\nاى يهود به ياد آريد آن هنگام كه موسى بمردم خود گفت كه خدا بشما فرمان مىكند گاو بكشيد آنها گفتند چرا ما را مسخره مىكنى ؟ او فرمود پناه بر خدا كه من نادان و بىادب باشم .\r\n68 آنها گفتند : از خدا بخواه براى ما روشن كند چگونه گاوى بايد كشته شود ؟ فرمود : خدا مىگويد : گاوى كه نه از كار افتاده باشد و نه بسيار كوچك و ناتوان بلكه گاوى ميانين باشد و بدستور رفتار كنيد و [ كنجكاوى نكنيد 
  ] .\r\n69 گفتند : از خدا بخواه رنگ گاو را براى ما روشن كند فرمود : گاو بايد برنگ زرد روشن فرحآور باشد .\r\n70 آنها گفتند : چگونگى اين گاو بر ما پوشيده است انتظار داريم ، كه به راه راست باشيم [ از خدا بخواه كه براى ما مطلب را روشن كند 
  ] .\r\n71 موسى فرمود : خدا مىفرمايد : گاوى كه به آب كشيدن و شيار كردن نبرده‌اند و بىعيب باشد و هيچ لكى در رنگ آن نباشد آنها گفتند اكنون مطلب روشن شد و گاو را كشتند ولى نزديك بود كه نتوانند و نكنند [ براى كنجكاوى بىجهت 
  ] .\r\nسخن مفسّرين : « أَنْ تَذْبَحُوا بَقَرَةً » 67 - تفسير سيّد احمد هندى بترجمه‌ى فخر داعى : منظور كشتن گاوهائى بوده كه بتپرستان آنها را محترم شمرده و كار نفرموده در چراگاهها آزاد بودند اين دستور به منظور محو بت پرستى است .\r\n* ( أتَتَّخِذُنا هُزُواً ) * : 76 مجمع : كلمه‌ى « هُزُواً » - « هزا » - با همزه و سكون زاى و « هز » - با ضمّ زاى بدون همزه « هز » - با همزه و تشديد زاى خوانده‌اند تفسير صافى : از حضرت رضا عليه السّلام روايت شده : كه اگر بنى اسرائيل\r\n","description":"","footnote":"","page_name":" 101 ","page_number":166},
  {"content":"\r\nسختى نمىكردند و دنباله‌ى دستور را نمىگرفتند و گاوى مىكشتند كافى بود و به اين زحمت دچار نمىشدند .\r\nمجمع : از حضرت رضا ( ع ) نقل است : مردى از بنى اسرائيل يكى از خويشاوندان خود را كشت و بر سر راه يكى از اسباط و تيره‌هاى محترم بنى اسرائيل گذارد و رفت خدمت موسى بداد خواست كه اين خويشاوند من در فلان تيره كشته شده قاتل را پيدا كنيد . حضرت موسى فرمود گاوى بياوريد ، آنها گفتند : تو ما را مسخره مىكنى . تا اينكه گاو معين شد و جوانى از بنى اسرائيل چنين گاوى داشت و حاضر نشد كه آن را بفروشد مگر كه پوستش را از طلا پر كنند . ابن عباس گفته است چون گاو را كشتند موسى فرمود : دم يا پا يا قسمتى از بدن حيوان را به آن كشته بزنند تا زنده شود و كشنده‌ى خود را معرّفى كند .\r\nطنطاوى : اين قضيّه يك مسئله‌ى احضار ارواحى است كه در آن عصر قرآن مردم را به اين علم راهنمائى كرده و آنها نتوانسته‌اند از آن استفاده كنند تا اينكه در قرن نوزدهم آمريكا و اروپا آن را علمى مدون نمودند و متخصّصين در آن پيدا شدند .\r\nسخن ما : 1 - مثل آيات گذشته باز يهود را يادآور مىشود و ديگران را پند مىدهد كه براى شما در تورات دستورى معيّن بود و طبق آن دستور از شما عملى خواستند . هيچ فكر مىكنيد كه انسان عاقل بىجهت كار سهل و ساده را چندان بر خود مشكل بگيرد كه ساليان دراز ضرب المثل شود ؟ شما كه يهود هستيد از كار پدران خود و ديگر مردم پند بگيريد و در زندگى سختگير مباشيد . كه بقول شاعر :\r\n« همه سختگيرى بود سختمير » و خوب بينديشيد كه در يك وظيفه‌ى دينى و دستور پيغمبر ص كه انسان اظهار عجز كند و بر خود فهم كار را دشوار كند اين اندازه به زحمت دچار مىشود پس\r\n","description":"","footnote":"","page_name":" 102 ","page_number":167},
  {"content":"\r\nبراى كارهاى ساده‌ى روزانه‌ى زندگى تصديق كنيد كه سختى و پافشارى در تشخيص و انجام آن موجب دنباله‌دار شدن كار است و تلف عمر و به آخر هم به مقصود نخواهد رسيد .\r\nدر تورات سفر تثنيه باب بيست و يكم دستورى است : اگر كشته‌اى در صحرا باشد و قاتل معلوم نباشد مشايخ شهرى كه نزديك بجايگاه مقتول است گوساله‌اى از رمه بگيرند كه به آن خيش نه بسته و شخم نزده باشند و در زمينى كه شخم شده و تخم نكشته‌اند گردن آن گوساله را در آن زمين بشكنند تا آخر .\r\n[ سوره البقرة ( 2 ) : آيات 72 تا 74 
  ]\r\nوَ إِذْ قَتَلْتُمْ نَفْساً فَادَّارَأْتُمْ فِيها وَاللَّه مُخْرِجٌ ما كُنْتُمْ تَكْتُمُونَ ( 72 ) فَقُلْنا اضْرِبُوه بِبَعْضِها كَذلِكَ يُحْيِ اللَّه الْمَوْتى وَيُرِيكُمْ آياتِه لَعَلَّكُمْ تَعْقِلُونَ ( 73 ) ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ وَإِنَّ مِنْها لَما يَشَّقَّقُ فَيَخْرُجُ مِنْه الْماءُ وَإِنَّ مِنْها لَما يَهْبِطُ مِنْ خَشْيَةِ اللَّه وَمَا اللَّه بِغافِلٍ عَمَّا تَعْمَلُونَ ( 74 )\r\nمعنى لغات : « فَادَّارَأْتُمْ » از مصدر درأ بمعنى دفع كردن . « الْمَوْتى » مرادف اموات جمع ميّت بمعنى مرده‌ها . « يَتَفَجَّرُ » از مصدر تفجّر بمعنى آب در آمدن\r\n","description":"","footnote":"","page_name":" 103 ","page_number":168},
  {"content":"\r\nو نمودار شدن صبح .\r\nترجمه :\r\n72 اى بنى اسرائيل [ باز هم با شما سخن مىگوئيم 
  ] به ياد آوريد كه يكنفر را كشتيد و همه از خود دفاع و انكار كرديد و ديگران را گناهكار شمرديد ولى خدا آنچه را شما مىپوشيد بيرون مىآورد و مىنماياند .\r\n73 پس گفتيم :\r\nاز آن گاو به بدن مرده زنيد تا كه [ حقّ نمودار شود 
  ] و بدانيد كه خدا به اين گونه مرده را زنده مىكند و نشانه و علامت قدرت خود را بشما نشان مىدهد تا آزموده و خردمند شويد .\r\n74 ولى پس از اين نمايشها و راهنمائيها باز هم دلهاى شما چو سنگ است و از سنگ سختتر . البتّه كه از سنگ رودخانه‌ها مىجوشد و هم سنگ مىشكافد و آب از آن بيرون مىشود و البتّه از حوادث و ترس حقّ سنگها از كوه در هم ميريزند و نرم مىشوند . [ ولى در شما سخن اثر نكرد و دلها نرم نشد و بدانيد 
  ] : خدا بى خبر از كار شما نيست .\r\nسخن مفسّرين : « اضْرِبُوه بِبَعْضِها » 73 » روح البيان : در اين جمله‌هاى « اضْرِبُوه بِبَعْضِها كَذلِكَ يُحْيِ اللَّه الْمَوْتى » اهل معرفت گفته‌اند : اشاره است به اين كه دلهاى مرده را با كشتن نفس امّاره زنده كنيد كه اگر نفس را با كوشش و مجاهدت خوار كرديد و كشتيد دلهاى شما زنده مىشود و بنور مشاهده‌ى حقّ روشن خواهد شد و همين است معنى اين جمله‌ى عرفا « مت بالارادة تحى بالطَّبيعة » يعنى با اراده و ميل خود نفس خود را بكش و خود را بميران تا زنده‌ى جاويد باشى و طبيعت زندگان بيابى و سعدى در غلبه‌ى نفس بر عقل گفته است :\r\n\r\nنميتازد اين نفس سركش چنان\r\nكه عقلش تواند گرفتن عنان\r\n\r\n\r\nتو بر كرّه‌ى توسنى بر كمر\r\nنگر تا نه پيچد ز حكم تو سر\r\n\r\n\r\nاگر پالهنگ از كفت در گسيخت\r\nتن خويشتن خست و خون تو ريخت\r\n\r\nمريدى از شيخ خود پرسيد : اسلام چيست ؟ گفت : كشتن نفس با شمشير مخالفت ، و مخالفت با نفس جلوگيرى از خواسته‌هاى او است .\r\n","description":"","footnote":"","page_name":" 104 ","page_number":169},
  {"content":"\r\nسرى سقطى عارف مشهور گفت : سى يا چهل سال است كه نفسم گردو با شيره خواسته است و هنوز فرمانش نبرده‌ام . كسى بعارفى گفت : مىخواهم تنها و بىرفيق بحجّ بروم او گفت : دلت را از سهو و نفست را از لهو و زبانت را از لغو نگهدار آنگاه بهر صورت كه خواهى برو .\r\nوَ يُرِيكُمْ آياتِه : 73 روح البيان : دو كلمه « آيه و برهان » در قرآن مكرّر آورده شده است اهل تصوّف گفته‌اند : مقصود از آيه آن است كه وسيله‌ى تنبّه و به خود آمدن باشد براى هر كسى چون در قرآن گفته شده است « سَنُرِيهِمْ آياتِنا فِي الآفاقِ وَفِي أَنْفُسِهِمْ » يعنى وسيله‌ى تنبه را كه در اطراف جهان هست و در نفوس مردم يافت مىشود به آنها نمايش مىدهيم ، و برهان وسيله‌ى مخصوص تنبه مردم لايق است ، چون براى يوسف گفته شده است « هَمَّ بِها لَوْ لا أَنْ رَأى بُرْهانَ رَبِّه » يعنى اگر برهان و وسيله‌ى تنبه و راهنمايى از خداوند بيوسف نمىرسيد البتّه تبهكار مىشد .\r\nاز منصور حلَّاج پرسيدند برهان چيست ؟ گفت : « واردات ترد على القلوب فتعجز النّفوس عن تكذيبها » يعنى چيزهائى بخاطر انسان مىرسد كه موجب تقويت فكر و اراده مىشود و اميال نفسانى هم در برابر آن عاجز است و نمىتواند آن گونه احساسات را تكذيب كند و با آن مخالفت نمايد .\r\nصفيعلى شاه در اين آيه گفته است :\r\n\r\nگفت هم « ببعضها قلنا اضربوه »\r\nتا كه گردد زنده قلب با شكوه\r\n\r\n\r\nدمّ گاو آمد اشارت بىسخن\r\nبر اماته‌ى نفس پر آشوب و فن\r\n\r\n\r\nدم ز اعضاى وى آخر و اضعف است\r\nز اين سپس باقى حيات اشرف است\r\n\r\n\r\nچون كه آخر شد حيات نفس خوار\r\nزنده شد دل ، اوّل عشق است و كار\r\n\r\n\r\nاين چنين حق زنده سازد مرده را\r\nتا كند چون ، عاشق دلبرده را\r\n\r\n\r\nتا كنيد انديشه در آيات او\r\nپى بريد از وصف او بر ذات او\r\n\r\n","description":"","footnote":"","page_name":" 105 ","page_number":170},
  {"content":"\r\n\r\nهيچ ديدى در خزان كز بادها\r\nچون بميرند اين درختان جابجا ؟\r\n\r\n\r\nچون وزد باز آن نسيم فرودين\r\nمردگان سرها برآرند از زمين\r\n\r\n\r\nهر زمانى بر تو فصلى ديگر است\r\nمانده فرعى ، رو باصلى ديگر است\r\n\r\n\r\nچون از آن هم بگذرى يا بى حيات\r\nاز « لقاى ذو الجلال ذو الصفات »\r\n\r\n* ( وَإِنَّ مِنْها لَما يَهْبِطُ مِنْ خَشْيَةِ اللَّه ) * 74 :\r\nروح البيان : شيخ هدائى اسكدارى گفته است : در حالت جذبه از آب روان اين صدا مىشنيدم : يا دائم ، يا دائم .\r\nمثنوى : مجلَّد اوّل داستان مرتدّ شدن كاتب وحى :\r\n\r\nنطق آب و نطق خاك و نطق گل\r\nهست محسوس حواس اهل دل\r\n\r\n\r\nفلسفى كو منكر حنّانه است\r\nاز حواسّ اوليا بيگانه است\r\n\r\n\r\nهر كه را در دل شك و پيچانى است\r\nدر جهان او فلسفى پنهانى است\r\n\r\nتأويلات : بواسطه‌ى پيروى از هواى نفس دل بعضى مردم مثل سنگ مىشود كه هيچ نقش علم و تربيت در آن اثر ندارد . امّا دل دسته‌ى ديگر از پرتو خداوند روشن است و بدرياى علم فرو رفته است و از آن جويهاى دانش سرازير مىشود كه هر كه از آن بنوشد زنده‌ى جاويدان است مثل دلهاى پيغمبران كه بندگان خاص خدا هستند و همان است كه فرموده « وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ » و يك دسته از دلها شاداب از علم و دانش است كه ديگران از آن بهره مىبرند مانند دل دانشمندان ثابت قدم كه به آنها اشاره شد در « وَإِنَّ مِنْها لَما يَشَّقَّقُ فَيَخْرُجُ مِنْه الْماءُ » و عده‌ى ديگر از دلها نرم است و فرمانبردار مانند دل بندگان مسلمان پارسا و همان است كه فرموده « وَإِنَّ مِنْها لَما يَهْبِطُ مِنْ خَشْيَةِ اللَّه » .\r\nمثنوى مىگويد :\r\n\r\nز انبيا ناصحتر و خوشلهجه‌تر\r\nكى بود كه كوفت دمشان در حجر ؟\r\n\r\n","description":"","footnote":"","page_name":" 106 ","page_number":171},
  {"content":"\r\n\r\nز انكه سنگ و كوه در كار آمدند\r\nمىنشد بدبخت را بگشاده بند\r\n\r\n\r\nآن چنان دلها ، كه بدشان ما و من\r\nنعتشان شد « بل اشدّ قسوة »\r\n\r\n* ( وَمَا اللَّه بِغافِلٍ عَمَّا تَعْمَلُونَ ) * ( 74 ) مجمع : جمله‌ى « تَعْمَلُونَ » با تاء و يا هر دو قرائت شده است .\r\nروح البيان : اين جمله تهديدى است براى مردم سنگدل كه هر چه نافرمان باشيد از قدرت خدا بيرون نيستيد چون او از كار شما غافل نيست .\r\nسخن ما : 1 - ملامت و هدايت يهود با يك قضيّه‌ى تاريخى ملَّى كه بمناسبت اجراى يكى از قوانين مذهبى آن را فراموش نخواهند كرد چنان كه در صفحات پيش از سفر تثنيه‌ى تورات نقل كرديم .\r\n2 - براى ديگران اطَّلاع از يك سرگذشت مهمّ ملَّى است كه در آن داورى ، كشف جنايت ، نماياندن قدرت و بزرگوارى حضرت موسى گفته شده است و از مثل پيغمبر ص كه سواد نداشته و آميزش او با غير عرب مكّه بسيار محدود و ناچيز بوده است وسيله‌ى مهمى است براى تحريك توجّه افكار عموم آن مردم بسوى آن حضرت .\r\n3 - تربيت عموم مردم از طريق مطالعه‌ى احوال گذشتگان كه پس از برگذار كردن چندين گرفتارى از فشار مصرى و فرار و شكافتن دريا و نجات و در بيابان بيچاره شدن و تشنگى و آب درآمدن از سنك باز آدم مىكشند ، تهمت مىزنند نه شرم دارند و نه ترس از رسوائى نه ترس از عالم ديگر چه قدر شايان توجّه است اين تشبيه دل بسنك با نقل سوابق آنها كه : اى شنوندگان و خوانندگان قرآن خوب باريك بين شويد :\r\nآدمى كه مثل موسى مربّى و معلَّم داشته باشد و آن سختيها را به بيند و رهبرش نجاتش بدهد و باز هم به خود نيايد و همان كجرفتارى و بدانديشى خود را دنبال كند آيا در سينهء اينجور آدم دل است يا سنگ ؟ خود شما تصديق مىكنيد كه از سنك سختتر است زيرا در سنك تابش آفتاب زلزله و اهرم و قلم حجار تأثير مىكند كه از آن رودخانه\r\n","description":"","footnote":"","page_name":" 107 ","page_number":172},
  {"content":"\r\nو چشمه روان مىشود و يا تراشيده و زيبا مىشود ولى در اين چند گرم عضله‌ى بنام دل اين همه وسائل مختلف تربيت كوچكترين اثر نگذاشته است اينجا است كه خبردار مىكند : وقتى كه كار به اين جا رسيد بدانيد كه خدا از كار شما غفلت ندارد و حساب كارهاى شما به زودى تصفيه مىشود .\r\n[ سوره البقرة ( 2 ) : آيات 75 تا 77 
  ]\r\nأَ فَتَطْمَعُونَ أَنْ يُؤْمِنُوا لَكُمْ وَقَدْ كانَ فَرِيقٌ مِنْهُمْ يَسْمَعُونَ كَلامَ اللَّه ثُمَّ يُحَرِّفُونَه مِنْ بَعْدِ ما عَقَلُوه وَهُمْ يَعْلَمُونَ ( 75 ) وَإِذا لَقُوا الَّذِينَ آمَنُوا قالُوا آمَنَّا وَإِذا خَلا بَعْضُهُمْ إِلى بَعْضٍ قالُوا أتُحَدِّثُونَهُمْ بِما فَتَحَ اللَّه عَلَيْكُمْ لِيُحَاجُّوكُمْ بِه عِنْدَ رَبِّكُمْ أفَلا تَعْقِلُونَ ( 76 ) أوَ لا يَعْلَمُونَ أَنَّ اللَّه يَعْلَمُ ما يُسِرُّونَ وَما يُعْلِنُونَ ( 77 )\r\nمعنى لغات : « يُحَرِّفُونَه » - از مصدر تحريف بمعنى از جاى خود گرداندن « خَلا » - از مصدر خلو با ضمّ خا و لام بمعنى تهى بودن و تنها بودن « لِيُحَاجُّوكُمْ » - از مصدر محاجّه بمعنى دشمنى كردن حجّت و دليل آوردن . « يُسِرُّونَ » - از مصدر اسرار بمعنى پنهان كردن .\r\nترجمه :\r\n75 آيا شما مسلمانان انتظار داريد يهود بشما بگروند و مسلمان شوند با اينكه دسته‌اى از آنها گفتار خدا را در تورات مىشنيدند و پس از آنكه آن را مىسنجيدند [ چون بميل خود نمىديدند 
  ] دانسته و فهميد تغييرش مىدادند و بميل خود معنى\r\n","description":"","footnote":"","page_name":" 108 ","page_number":173},
  {"content":"\r\nمىكردند .\r\nجهت نزول : مجمع : روايت است از حضرت باقر ع كه چند تن از يهود با مسلمين سخن مىگفتند از اوصاف پيغمبر كه در تورات خوانده بودند و چون رؤسا و منافقين يهود كه خود را مسلمان معرّفى مىكردند از اين گفتگو خبردار مىشدند آنها را در خلوت سرزنش مىكردند كه چرا از آنچه خدا براى شما كشف كرده و مطَّلع شده‌ايد به مسلمانان مىگوئيد كه شما را محكوم كنند آيات 76 و 77 در اين گفتگوى يهود نازل شد .\r\nترجمه :\r\n76 چون با مسلمانان رو برو مىشوند مىگويند : ما مسلمانيم و چون بخلوت مىروند يكدگر را بر سخن گفتن با مسلمانان سرزنش مىكنند : كه چرا آنچه خدا براى شما روشن و نمودار كرده است با آنها مىگوئيد تا با احكام و دستورهاى خداوند كه خود به آن اعتراض كرده‌ايد در پيشگاه پروردگارتان بر شما حجّت بياورند [ و محكوم شويد 
  ] مگر شما خرد نداريد ؟ [ كه دشمن را از اسرار خود خبردار مىكنيد 
  ] .\r\n77 آيا اين منافقين [ كه با مسلمانان طورى و با همكيشان خود جورى ديگر سخن مىگويند 
  ] نمىدانند كه خدا مىداند آشكارا و نهان آنها را ؟\r\nسخن مفسّرين : « لِيُحَاجُّوكُمْ بِه عِنْدَ رَبِّكُمْ » 75 فخر : مقصود از استدلال نزد خداى شما آن است كه در حكم و كتاب آسمانى و دستور خدا بر شما استدلال و احتجاج مىكنند .\r\nسخن ما : 1 - بآيت اوّل نژاد حاضر را معرّفى مىكند كه از همان مردم هستند و جاى انتظار رستگارى براى آنها نيست 2 - علماى جامعه‌شناسى مىگويند بسيار مشكل است بوسيله‌ى عقل احساسى در ملَّتى توليد كرد مخالف با احساسى كه دوران و طبيعت در روح آن ملَّت پا بر جا كرده است . در آيت دوّم اين خوى آدمى را بمردم گوشزد مىنمايد و يهود را معرّفى مىكند كه كجى فكر و سرسختى و مبارزه‌ى با تربيت در نهاد آن ملت جايگزين شده است . و با نيروى عقلى و تبليغى پيغمبر عوض نمىشود .\r\n2 - مقام پيغمبر را نشان ميدهد كه با چنين بيان رسا و جاذب ديگران را از راز آنها\r\n","description":"","footnote":"","page_name":" 109 ","page_number":174},
  {"content":"\r\nخبردار نموده است .\r\n[ سوره البقرة ( 2 ) : آيات 78 تا 82 
  ]\r\nوَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَإِنْ هُمْ إِلَّا يَظُنُّونَ ( 78 ) فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّه لِيَشْتَرُوا بِه ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ ( 79 ) وَقالُوا لَنْ تَمَسَّنَا النَّارُ إِلَّا أَيَّاماً مَعْدُودَةً قُلْ أَتَّخَذْتُمْ عِنْدَ اللَّه عَهْداً فَلَنْ يُخْلِفَ اللَّه عَهْدَه أَمْ تَقُولُونَ عَلَى اللَّه ما لا تَعْلَمُونَ ( 80 ) بَلى مَنْ كَسَبَ سَيِّئَةً وَأَحاطَتْ بِه خَطِيئَتُه فَأُولئِكَ أَصْحابُ النَّارِ هُمْ فِيها خالِدُونَ ( 81 ) وَالَّذِينَ آمَنُوا وَعَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ ( 82 )\r\nمعنى لغات : « امى » - منسوب بامّ بمعنى مادر يعنى نادبير كه خواندن و نوشتن نمىداند « أَمانِيَّ » جمع امنيّه به معنى آرزو و خواسته و بمعنى دروغ « وَيْلٌ » - براى اظهار ناراحتى بجاى « واى » در فارسى .\r\nترجمه :\r\n78 از اين يهوديها كسانى هستند كه از تورات چيزى ندانند مگر باندازه‌ى [ اغفال و دروغ گفتن بمردم و آرام كردن 
  ] آرزوهاى خود و اين هم گمانى بيهوده بود [ و از آن سودى نبرند 
  ] .\r\nجهت نزول : فخر : يهود در تورات خوانده بودند كه پيغمبر ميانه بالا سياه چشم\r\n","description":"","footnote":"","page_name":" 110 ","page_number":175},
  {"content":"\r\nو پيچيده موى و خوش صورت است . چون با آمدن آن حضرت بمدينه از مقام خود تنزل مىكردند صفات آن حضرت را در تورات عوض كردند و نوشتند : پيغمبر مردى خواهد بود كوتاه بد صورت ازرق چشم سرخ موى . و بمردم اوراق عوض شده را نشان دادند كه اوصاف پيغمبر در محمد نيست ، بآرزوى مقام و استفاده . آيه ( 79 ) براى آنها نازل شده .\r\nترجمه :\r\n79 پس واى بر آنها كه نامه و كتابى بدست خود مىنويسند و مىگويند از جانب خدا است تا سود ناچيزى برند پس واى بر نوشته‌شان و كسب و كارشان .\r\nجهت نزول : مجمع ابن عبّاس و مجاهد گفته‌اند : يهود مدينه معتقد بودند كه عمر دنيا هفت هزار سال است و همان اندازه در عالم ديگر آزار مىبرند و پس از آن آسوده اند . عكرمه گفته : آنها معتقد بودند كه چون يهود چهل روز گوساله پرستيده‌اند چهل روز هم در عالم ديگر در آزارند و سپس آسوده‌اند . اين چند آيت براى سرزنش از اين عقيده نازل شد .\r\nترجمه :\r\n80 يهود گفتند در عالم ديگر بجز چند روز آتش ما را نپسايد تو به آنها بگو : مگر شما از خدا پيمان گرفته‌ايد [ و او ناچار است و نبايد از وعده‌ى خود تخلَّف كند 
  ] و يا ندانسته چيزى گوئيد ؟\r\n81 نه بلكه هر آنكس گناهش چندان باشد كه او را فراگيرد پيوسته در جهنّم خواهد بود .\r\n82 و آنها كه مؤمن شدند و كار نيك كردند هميشه در بهشت باشند .\r\nسخن مفسّرين : « فَوَيْلٌ لَهُمْ مِمَّا كَتَبَتْ أَيْدِيهِمْ » 79 - كشف : اين آيه دليل است بر حرمت معامله‌ى كتب ضلال .\r\nروح البيان : اين آيت اشارت است به اين كه عالم كه وجودش موجب رهبرى نشد و موجب گمراهى مردم شد علم او بجاى وسيله‌ى نجات سبب گرفتارى او است .\r\nمثنوى :\r\n\r\nجز عنايت كه كشايد چشم را\r\nجز محبّت كه نشاند خشم را\r\n\r\n","description":"","footnote":"","page_name":" 111 ","page_number":176},
  {"content":"\r\n\r\nجهد بىتوفيق خود را كس مباد\r\nدر جهان « و اللَّه اعلم بالسّداد »\r\n\r\n\r\nجهد فرعونى چو بىتوفيق بود\r\nهر چه آن مىدوخت آن تفتيق بود « 1 »\r\n\r\nو باز اشارت است به اين كه عالم كج انديش و مغرض با عامى مقلَّد برابرند زيرا عالم بايد بعلم خود عمل كند و جاهل تا ميتواند نبايد بتقليد از ديگران بسازد و كور كورانه برود كه دين به گمان و تقليد درست نمىشود پس آنها كه بآرزوى رسيدن به حق و تقليد رفتار كرده و بافكار فاسد ديگران مغرور شده‌اند بهره‌اى از كتاب و علم ندارند بجز خواندن و چيزى نفهميدن . مثنوى گفته است :\r\n\r\nتشنه را گر ذوق آيد از سراب\r\nچون رسد در وى گريزد جويد آب\r\n\r\n\r\nمفلسان گر خوش شوند از زرّ قلب\r\nليك آن رسوا شود در دار ضرب\r\n\r\nسخن ما : 1 - آيات 78 - 71 تزوير تورات خوانها را آشكار مىكند كه شايد آنها به خود بيايند و به راه راست روند و مردم را بد راهى ندهند ، و هم براى روشن كردن يهوديهاى ديگر است كه پيشواهاى شما چنين مردمانند گول آنها را نخوريد و تقليدشان نكنيد و خود پى حقيقت برويد ، و همچنين ديگر مردم را بيدار مىكند كه كلمات علم و كتاب شما را مغرور نكند و با تقليد و گمان از هر كسى پىروى نكنيد ، اهل معرفت باشيد و عالم از جاهل و درست از نادرست جدا كنيد و باصطلاح مقلَّد با اجتهاد باشيد .\r\n2 - بآيات 85 - 81 يهود را معرّفى مىكند : كه بمناسبت عمر دنيا و پرستش گوساله گرفتارىشان را محدود مىدانستند و با جمله‌اى مختصر و كوتاه بنيان اين عقيده‌ى خرافى ساليان دراز آنها را ويران كرد و بر عارف و عامى آنها معلوم كرد كه خود و گذشتگانشان بر خطا بودند .\r\n3 - « بَلى مَنْ كَسَبَ » تا آخر بيك حقيقت روحى عمومى همه‌ى جهانيانرا آگاه مىكند كه انسان در هر كار و فكرى كه خود را به آن مشغول داشت تمام هويّت وجودى علمى و عملى او مجذوب شده و در خاصيّت كار و فكر خود باندازه‌اى فرو ميرود كه گوئى\r\n\r\n","description":"","footnote":"\r\n( 1 ) ( تفتيق از هم گشودن )\r\n","page_name":" 112 ","page_number":177},
  {"content":"\r\nموجودى محدود به همان كار و فكر است يك مثال ساده : شما به جائى وارد مىشويد كه مردم مختلف از نظر فكر و كار دسته دسته دور هم نشسته‌اند : عدّه‌اى از زراعت و نرخ اجناس و آفات آنها سخن مىگويند و دسته‌اى ديگر از انواع اتومبيل و قيمت آن و مسافرتها و تصادفات آن گفتگو مىكنند . بعضى از فيلمها و رقاصه‌ها و نمايشهاى مختلفى كه به آن علاقه‌مند و دلباخته هستند و در سينماها ديده‌اند خود را سرگرم دارند و يك عدّه‌اى ديگر از نويسنده‌ها و كتابها و خوب و بد آنها بحث و انتقاد مىكنند . يك دسته از عربده‌ها و چاقوكشيهاى خود و پيشرفتهائى كه در اين كار نصيبشان شده است مفاخرت مىكنند و همين طور هر دسته‌اى به آنچه در زندگى سر و كار دارد و فكر و ذكرش آن است . اين همان خاصيّت توليدى روحى است كه از فكر و كار توليد شده است در اين جمله‌ى « أَحاطَتْ بِه خَطِيئَتُه » اين مطلب خوب پرورانده شده است يعنى آنهائيكه فكرشان پى گناه است و كارشان هوىپرستى و شهوترانى است وجودشان تحليل رفته‌ى در گناه است و تمام در و روزنه‌هاى ديگر بر آنها بسته است و موجوديّتشان بخاصيّت گناه تكميل شده است و هميشه در عذاب هستند كه همان نتيجه و خاصيّت گناهان آنها است . در روانشناسى ضمن بحث از تمايلات انسان اين خاصيّت ثانوى توليدى را چنين تعبير كرده‌اند : كيفيّت مزاجى و عادات اكتسابى بر روى هم هويّت اختصاصى يا كنشت هر كسى را تشكيل مىدهد و باعث امتياز او از ساير افراد مىگردد . بيان اين مطلب در آيه‌ى ديگر قرآن اينطور است « بَلْ رانَ عَلى قُلُوبِهِمْ ما كانُوا يَكْسِبُونَ » يعنى چيره شده عملشان بر دلشان كه دل و حيات گناهكار است پس نجاتى از گناه و پاداش آن ندارند .\r\n","description":"","footnote":"","page_name":" 113 ","page_number":178},
  {"content":"\r\n[ سوره البقرة ( 2 ) : آيات 83 تا 86 
  ]\r\nوَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا اللَّه وَبِالْوالِدَيْنِ إِحْساناً وَذِي الْقُرْبى وَالْيَتامى وَالْمَساكِينِ وَقُولُوا لِلنَّاسِ حُسْناً وَأَقِيمُوا الصَّلاةَ وَآتُوا الزَّكاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَأَنْتُمْ مُعْرِضُونَ ( 83 ) وَإِذْ أَخَذْنا مِيثاقَكُمْ لا تَسْفِكُونَ دِماءَكُمْ وَلا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَأَنْتُمْ تَشْهَدُونَ ( 84 ) ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَتُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالإِثْمِ وَالْعُدْوانِ وَإِنْ يَأْتُوكُمْ أُسارى تُفادُوهُمْ وَهُوَ مُحَرَّمٌ عَلَيْكُمْ إِخْراجُهُمْ أفَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ فَما جَزاءُ مَنْ يَفْعَلُ ذلِكَ مِنْكُمْ إِلَّا خِزْيٌ فِي الْحَياةِ الدُّنْيا وَيَوْمَ الْقِيامَةِ يُرَدُّونَ إِلى أَشَدِّ الْعَذابِ وَمَا اللَّه بِغافِلٍ عَمَّا تَعْمَلُونَ ( 85 ) أُولئِكَ الَّذِينَ اشْتَرَوُا الْحَياةَ الدُّنْيا بِالآخِرَةِ فَلا يُخَفَّفُ عَنْهُمُ الْعَذابُ وَلا هُمْ يُنْصَرُونَ ( 86 )\r\nمعنى لغات : « تَوَلَّيْتُمْ » - از مصدر تولَّي بمعنى پشت كردن « لا تَسْفِكُونَ » - از مصدر سفك بمعنى ريختن خون و آب « أُسارى » جمع است و مفرد آن اسرى و مفرد آن اسير بمعنى گرفتار و دستگير شده « تفادوا » از فدية بمعنى باز خريد و بهاى شخص اسير « خِزْيٌ » خوارى و بىآبروئى .\r\nترجمه :\r\n[ اى محمد به ياد بدار 
  ] زمانى را كه از بنى اسرائيل پيمان گرفتيم كه نپرستيد مگر خدا را و به پدر و مادر احسان كنيد و همچنين بخويشاوندان و يتيمان و بيچارگان و با مردم بنيكى سخن كنيد و نماز بخوانيد و زكات بدهيد ولى جز اندك\r\n","description":"","footnote":"","page_name":" 114 ","page_number":179},
  {"content":"\r\nمردمى همه پشت كردند و رو گردان ز فرمان شدند\r\n. 84 اى بنى اسرائيل از شما پيمان گرفتيم كه يكديگر را نكشيد و آواره‌ى از خانمان نكنيد و شما به اين پيمان تن داديد و خود گواه درستى آن باشيد .\r\nجهت نزول : مجمع از سدّى و عكرمه و ابن عباس حكايت شده است : يهود بنى قريظه با قبيله‌ى اوس هم سوگند بودند و يهود بنى نضير با قبيله‌ى خزرج هم سوگند بودند و چون آن دو قبيله با هم مىجنگيدند يهود هم شريك شده و هر يك بكمك هم قسم خود مىشتافت و دو قبيله يهود بكمك دو قبيله‌ى مشرك بجان هم مىافتادند و مىكشتند و هر كه مغلوب مىشد خانه‌اش را خراب و او را بىسامان مىكردند و از يكديگر اسير مىگرفتند و چون جنگ خاتمه مىشد دور هم جمع مىشدند و اسيرها را فديه ميدادند يعنى با پول از بندگى خلاص ميكردند و چون آنها را بر اين كار ملامت مىكردند كه چرا همكيشان خود را مىكشيد و باز براى آنها فدا مىدهيد ؟ مىگفتند فدا دستور تورات است ولى جنگ بر تعصّب هم سوگندى است آيت 85 « ثُمَّ أَنْتُمْ هؤُلاءِ » تا آخر - آنها را ملامت مىكند .\r\nترجمه :\r\n85 از آن پس شما چنان مردمى بوديد كه يكديگر را مىكشتيد و دسته‌اى را از خانه بيرون مىكرديد و به يارى دشمن بر همكيشان گناه و ستم روا ميداشتيد و چون اسيران آنها را نزد شما مىآوردند باز ميخريديد و با اينكه اخراج از خانه‌ها - شان بر شما حرام بود از آن باك نداشتيد ولى از فدا دادن مضايقه نكرديد مگر بپاره‌اى از احكام تورات ايمان داريد و عمل مىكنيد و بپاره‌اى ديگر كافر مىشويد ؟ پس پاداش كسى كه چنين كند در دنيا بيچارگى بود و در عالم ديگر بآزار سخت گرفتارى كه خدا از آنچه مىكنيد غافل نيست .\r\n86 اين گونه مردم زندگى دنيا را در برابر خوشيهاى آخرت خريده‌اند پس نه عذابشان سبك شود و نه كسى يارىشان كند .\r\nسخن مفسّرين : « وَإِذْ أَخَذْنا مِيثاقَ بَنِي إِسْرائِيلَ » 83 كشف نوشته است : آن عهد و پيمان كه با بنى اسرائيل رفت در شرع ما همان عهد است با مؤمنان اين امّت\r\n","description":"","footnote":"","page_name":" 115 ","page_number":180},
  {"content":"\r\nو همان پيمان و حاصل آن دو كلمه است : ( فرمان خداى را تعظيم نهادن و بر خلق خداى شفقت بردن ) .\r\n* ( وَذِي الْقُرْبى وَالْيَتامى وَالْمَساكِينِ ) * - 83 :\r\nروح البيان : روايت است : جماعتى كه يتيمى را در كاسه‌ى خود شريك كنند شيطان به آن كاسه نزديك نميشود . در كلمه‌ى يتامى كه پيش از مساكين گفته شده است اشاره است كه اهميّت توجّه بيتيم بيش از مسكين است زيرا از مسكين انتظار استفاده بيشتر است تا يتيم پس توجّه به يتيم باخلاص نزديكتر است ، سعدى گفته است :\r\n\r\nنخواهى كه باشى پراكنده دل\r\nپراكندگان را ز خاطر مهل\r\n\r\n\r\nپريشان كن امروز گنجينه چئست\r\nكه فردا كليدش نه در دست تست\r\n\r\nمحمّد عبده : احسان بخويشاوند موجب بقاء اجتماع است زيرا « من لم تكن له بيت لا تكون له ابة » « 1 » و بايد يتيم را جمعآورى كرد كه فرد خودسر و بىتربيت وارد جامعه نشود و ديگران را فاسد نكند .\r\n* ( وَقُولُوا لِلنَّاسِ حُسْناً ) * - 83 :\r\nمجمع : حمزه و كسائى و يعقوب و خلف « حسنا » با زبر حا و سين « و بقيّة * ( حُسْناً ) * » با ضمّ حاء و سكون سين قرائت كرده‌اند از ابن عبّاس و مقاتل نقل است : يعنى حقّ و راست و درست بگوئيد در باره‌ى محمّد و اوصاف او را از مردم پوشيده نداريد و جابر از امام باقر ع روايت كرده است كه فرمود : يعنى براى مردم آنگونه سخن بگوئيد كه دوست داريد ديگران براى شما بگويند ابن عباس گفته است مقصود سخن خوب و خوى خوش است .\r\nعبده : چون انسان نمىتواند به همه احسان و بخشش كند جمله عوض شده و دستور داده شده است كه با ديگر مردمان بنيكوئى سخن كنيد . البتّه بنيكى سخن گفتن پند و اندرز و راهنمائى است تا اندازه‌اى كه شنونده ملول نشود .\r\n* ( أَنْتُمْ هؤُلاءِ ) * 85 :\r\n\r\n","description":"","footnote":"\r\n( 1 ) يعنى كسى كه خانواده ندارد مليت نخواهد داشت .\r\n","page_name":" 116 ","page_number":181},
  {"content":"\r\nمجمع : در كلمه هؤلاء سه احتمال است : 1 - يعنى شما اى مردم 2 - تأكيد يعنى شما خودتان 3 - موصول يعنى شما مردمى كه .\r\n* ( تَظاهَرُونَ عَلَيْهِمْ ) * 85 :\r\nمجمع : قاريهاى كوفه با تشديد ظاء قرائت كرده‌اند و نيز كلمات « * ( أُسارى ) * و * ( تُفادُوهُمْ ) * » « اسرا و تفدوهم » با اسقاط الف قرائت حمزه است و « أُسارى تُفادُوهُمْ » با الف در اوّل و اسقاط در دوّم قرائت ابن كثير و ابن عامر و ابو عمرو است .\r\n* ( إِلَّا خِزْيٌ فِي الْحَياةِ الدُّنْيا ) * 85 :\r\nدر كتابهاى تفسير : اين خوارى يهود را در دنيا با پيشآمدهاى زمان پيغمبر تطبيق كرده‌اند كه بنى قريظه به حكم سعد بن معاذ كه خود آنها بحكميّت پذيرفته بودند كشته شدند و اموالشان را مسلمين تصرّف كردند و خانواده‌هاشان اسير مسلمين شدند و بنى نضير هم در جاى خود نتوانستند بمانند و خانه و قلعه‌ى خود را رها كردند و به طرف شام آواره و دربدر شدند .\r\nسخن ما : 1 آيت اوّل مىفهماند از قديمىترين دين توحيد كه آثار مكتوب آن در دست ماست با مذهب اسلام در يكتاپرستى و نكوكارى و نماز و روزه مشترك است و اين سه دستور از وظايف مخصوص پيغمبرها است كه موسى و محمّد هر دو يك مأموريت داشتند . و اوّل كمال آدمى مواظبت از آنها است .\r\n2 - آيات دوّم و پس از آن ، يهود را بگذشته‌ى بدشان آگاه مىكند تا فروتن شوند و سر تسليم فرود آرند چنان كه در گفتگوى با اعراب قرآن بيك مثال مقصود را مىفهماند « كَمَثَلِ حَبَّةٍ أَنْبَتَتْ سَبْعَ سَنابِلَ » چون سادگى فكر و هوشيارى و آشنائى بمزاياى سخن آنها را روشن مىكند ولى با يهود بجمله‌هاى مختلف و مطالب جوربجور و ملامت و يادآورى زشتكارىهاشان آنها را تنبيه مىكند . چونكه با ادّعاى علم و معرفت و انحطاط فكرى جز به همين طريق نمىتوانند راه خود را پيدا كنند .\r\n","description":"","footnote":"","page_name":" 117 ","page_number":182},
  {"content":"\r\n[ سوره البقرة ( 2 ) : آيات 87 تا 90 
  ]\r\nوَ لَقَدْ آتَيْنا مُوسَى الْكِتابَ وَقَفَّيْنا مِنْ بَعْدِه بِالرُّسُلِ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ أفَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَفَرِيقاً تَقْتُلُونَ ( 87 ) وَقالُوا قُلُوبُنا غُلْفٌ بَلْ لَعَنَهُمُ اللَّه بِكُفْرِهِمْ فَقَلِيلًا ما يُؤْمِنُونَ ( 88 ) وَلَمَّا جاءَهُمْ كِتابٌ مِنْ عِنْدِ اللَّه مُصَدِّقٌ لِما مَعَهُمْ وَكانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِه فَلَعْنَةُ اللَّه عَلَى الْكافِرِينَ ( 89 ) بِئْسَمَا اشْتَرَوْا بِه أَنْفُسَهُمْ أَنْ يَكْفُرُوا بِما أَنْزَلَ اللَّه بَغْياً أَنْ يُنَزِّلَ اللَّه مِنْ فَضْلِه عَلى مَنْ يَشاءُ مِنْ عِبادِه فَباؤُ بِغَضَبٍ عَلى غَضَبٍ وَلِلْكافِرِينَ عَذابٌ مُهِينٌ ( 90 )\r\nمعنى لغات : « قَفَّيْنا » از مصدر تقفيه بمعنى كسى را پيرو قرار دادن و كسى را دنبال ديگرى فرستادن « فَأَيَّدْنَا » از مصدر تاييد معنى پشتيبانى و تقويت كردن « غُلْفٌ » جمع غلاف پرده‌ى نگهبان مانند جلد كتاب و غلاف شمشير و نيز جمع اغلف است\r\n","description":"","footnote":"","page_name":" 118 ","page_number":183},
  {"content":"\r\nبمعنى غلاف رفته « يَسْتَفْتِحُونَ » از مصدر استفتاح بمعنى يارى خواستن و آغاز كردن و گشايش خواستن نيز معنى مىدهد ، « باؤ » از مصدر بوء بر وزن فعل با فتح فا بمعنى برگشتن و اقرار كردن بگناه و در عوض خون كسى كشتن هم معنى مىدهد ترجمه :\r\n87 [ البتّه همه خبر داريد 
  ] ما بموسى تورات داديم و از پى او پيغمبرانى فرستاديم و به عيسى پسر مريم حجّتها داديم كه دليل پيغمبرى او بود و روح - القدس را پشتيبان او كرديم پس چرا هر پيغمبرى كه دستورى بر خلاف ميل شما آورد يا كشتيد يا سخنش دروغ شمرديد و نافرمانيش كرديد .\r\nجهت نزول :\r\nكشف : يهود مىگفتند دلهاى ما از حكمت و علم آكنده است و غلاف دانش است و اگر كلمات محمّد ارزشى داشت آن را هم فرا مىگرفتيم آيت 88 در توبيخ آنها است .\r\nترجمه :\r\nيهود 88 گفتند دلهاى ما از فراگرفتن گفته‌هاى پيغمبر پوشيده و در غلاف است نه دلها . در غلاف است كه خدا آنها را براى كفر و سرسختىشان لعنت كرده است و ايمان ندارند .\r\nشأن نزول :\r\nمجمع : سعيد بن جيبر گفته است يهود مدينه در فشار جنك با اعراب دعا مىكردند كه خداوندا آن پيغمبر موعود را زود برسان كه ما را از اينها آسايش باشد . ابن عبّاس گفته است معاذ بن جبل و بشر بن براء بن معرور بيهوده گفتند از خدا بترسيد و مسلمان شويد شما بوديد كه هميشه انتظار داشتيد بوسيله‌ى پيغمبر كه براى ما توصيف مىكرديد از فشار ما كه كافر بوديم آسوده شويد . سلام بن مشكم كه از قبيله‌ى بنى نضير بود در جواب گفت : محمّد آنچه ما مىگفتيم نياورده و آنكه ما مىگفتيم اين شخص نيست آيت ( 89 ) در نقل و توبيخ اين گفتگو نازل شد .\r\nترجمه :\r\n89 چون از پيشگاه خداوندى [ پيغمبرى با 
  ] كتاب براىشان آمد\r\n","description":"","footnote":"","page_name":" 119 ","page_number":184},
  {"content":"\r\nكه توراتشان را درست دانست و آنها خود چشم به راه يارى و گشايش ز آزار كافران بودند و آنچه او آورد شناختند كه راست است و درست او را نپذيرفتند و كافر شدند پس لعنت خداى بر كافران باد 90 و البتّه بد معامله كردند و خود را فروختند كه كافر شدند به آنچه خدا فرستاد چون حسد بردند كه خدا بر آن بنده كه خود خواسته چيزى فرستاد . پس گرفتار خشم خداوندى شدند برتر از خشمى دگر [ كه در مخالفت تورات و گوساله پرستى گرفتار شدند 
  ] و براى كافران آزارى بود كه خوارشان كند .\r\nسخن مفسّرين :\r\n* ( آتَيْنا عِيسَى ابْنَ مَرْيَمَ الْبَيِّناتِ ) * - 87 :\r\nمجمع : مقصود معجزات مسيح است و ساختن شكل مرغ از گل كه به آن بدمد و آن گل مرغ شود و بپرد و نيز زنده شدن مرده و شفاى پيسها است .\r\n* ( أَيَّدْناه بِرُوحِ الْقُدُسِ ) * - 87 :\r\nمجمع : قتاده و سدّى و ضحّاك روح القدس را جبرئيل معنى كرده‌اند . و ربيع بن انس گفته روح مقصود روح خود عيسى است و قدس خداوند است و دسته‌اى گفته‌اند قدس بمعنى بركت و روح جبرئيل است يعنى فرشته‌ى با بركت و جمله‌ى « فَأَيَّدْنَا » « آيدنا » قرائت شده است بر وزن افعلنا و نيز كلمه‌ى « قدس » با ضمّ دال و سكون آن تلفّظ شده است .\r\n« أفَكُلَّما جاءَكُمْ رَسُولٌ » الخ - 87 :\r\nروح البيان : چون پيغمبر خيبر را فتح كرد و يهود آنجا غذاى مسموم براى آن حضرت آوردند از آنها پرسيد اين غذا را مسموم كرده‌ايد ؟ گفتند آرى . فرمود چرا ؟ جواب دادند براى اينكه اگر دروغگو باشى از شرّت آسوده شويم و گر نه از آن به تو آسيبى نخواهد بود . و چون رياست آنها با وجود پيغمبر نابود شده بود حسّ جاه‌طلبىشان به اين كارها وادار مىكرد مثنوى در احتراز از جاه‌طلبى و آفت آن ميگويد :\r\n","description":"","footnote":"","page_name":" 120 ","page_number":185},
  {"content":"\r\n\r\nتا توانى بنده شو سلطان مباش\r\nزخم كش چون گوى شو چوگان مباش\r\n\r\n\r\nاشتهار خلق بند محكم است\r\nدر ره اين از بند آهن كى كم است\r\n\r\n* ( وَقالُوا قُلُوبُنا غُلْفٌ ) * - 88 :\r\nمجمع : قرائت مشهور « غُلْفٌ » با سكون لام است . و با ضمّ لام نيز قرائت شده است و در اين جمله دو احتمال داده‌اند 1 - بقرائت دوّم جمع غلافست يعنى دلهاى ما غلاف علم و دانش است و اگر گفته‌هاى پيغمبر ارزش ميداشت بر دل ما وارد مىشد 2 - بقرائت اوّل جمع اغلف است يعنى دلهاى ما در غلاف است ، مثل « سيف اغلف » يعنى شمشير در غلاف و مقصود اين است كه جلو آنها گرفته است از پذيرش گفته‌هاى پيغمبر .\r\n* ( فَقَلِيلًا ما يُؤْمِنُونَ ) * - 88 :\r\nمجمع قليل را دو معنى كرده‌اند 1 - عدّه‌اى مؤمنين شما كم هستند مثل عبد اللَّه بن سلام 2 - شما بدستورهاى كم از احكام موسى عمل ميكنيد مثل « أفَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ » .\r\n* ( فَلَعْنَةُ اللَّه عَلَى الْكافِرِينَ ) * - 89 :\r\nروح البيان : لعنت براى كافران راندن و دور كردن از رحمت و كرامت و جنّت است و براى مسلمان گناهكار طرد و محروميّت از درجه‌ى نيكان است نه كه از آمرزش گناهان محروم باشند . و موجبات لعنت سه چيز است : 1 - كفر 2 - بدعت 3 - فسق .\r\n* ( أَنْ يُنَزِّلَ اللَّه ) * - 90 :\r\nمجمع : جمله‌ى « يُنَزِّلَ » با تخفيف زاى نيز قرائت شده است\r\n","description":"","footnote":"","page_name":" 121 ","page_number":186},
  {"content":"\r\n[ سوره البقرة ( 2 ) : آيات 91 تا 92 
  ]\r\nوَ إِذا قِيلَ لَهُمْ آمِنُوا بِما أَنْزَلَ اللَّه قالُوا نُؤْمِنُ بِما أُنْزِلَ عَلَيْنا وَيَكْفُرُونَ بِما وَراءَه وَهُوَ الْحَقُّ مُصَدِّقاً لِما مَعَهُمْ قُلْ فَلِمَ تَقْتُلُونَ أَنْبِياءَ اللَّه مِنْ قَبْلُ إِنْ كُنْتُمْ مُؤْمِنِينَ ( 91 ) وَلَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِه وَأَنْتُمْ ظالِمُونَ ( 92 )\r\nمعنى لغات : « وراء » - غير بجز و بمعنى پشتسر و گنده و نواده است و بمعنى جلو نيز استعمال مىشود .\r\nترجمه :\r\n91 و چون به اين يهود گويند : به آنچه خدا فرستاده مؤمن شويد ، گويند : به آنچه براى ما فرستاده شده است مىگرويم . [ و قرآن را منكر مىشوند 
  ] و غير از تورات را نمىپذيرند . با اينكه قرآن حقّ و درست است و هم تورات را كه كتاب آنهاست راست مىشمارد اى محمّد بگو به آنها : اگر بتورات ايمان داشتيد چرا پيغمبران پيشين را مىكشتيد .\r\n92 و با اينكه موسى براىتان نشانه‌هاى نمودار آورد شما گوساله پرستيديد و بر خود ستم كرديد .\r\nسخن مفسّرين :\r\n* ( وَهُوَ الْحَقُّ مُصَدِّقاً لِما مَعَهُمْ ) * - 91 :\r\nفخر : چون قرآن حقّ است و تورات را حقّ و از جانب خدا معرّفى كرده است پس در تورات نبوّت پيغمبر ص بوده است و گر نه قرآن كتابى خواهد بود مخالف تورات چون تورات براى موسى و قرآن براى محمّد است و اگر در تورات درستى قرآن نباشد چطور مىشود قرآن آن را تصديق كند . پس يهود كه مىگويند : تورات را قبول دارند اگر راست مىگويند بايد قرآن را هم قبول كنند .\r\nسخن ما : 1 - محكوميّت متعصّبين يهود در نظر پيروهاى خودشان و باقى مردم كه از يك طرف ادّعاى ايمان بتورات دارند و از طرف ديگر همان كسى كه تورات و\r\n","description":"","footnote":"","page_name":" 122 ","page_number":187},
  {"content":"\r\nمطالب آن را قبول دارد مردود مىشمارند . گوستاولوبن ميگويد : كشيش متعصّب ظالم كافر هم مىشود و در كفر هم به همان ترتيب متعصّب و موذى مىگردد . چه خوب تطبيق مىشود اين گفتار با حال جهودهاى معارضين با پيغمبر ص 2 - همانكه از امام فخر نقل كرديم كه تصريح به اين كه قرآن تورات را قبول دارد كشف مىكند از اينكه در آن كتاب پيغمبر معرّفى شده است و چون در برابر اين ادّعاى قرآن ساكت ماندند و دم نزدند معلوم مىشود دهان آنها بسته بوده است و گر نه داد و فرياد به پا مىكردند و دنباله‌ى سخن به اين جا متوقّف نمىشد .\r\n[ سوره البقرة ( 2 ) : آيات 93 تا 96 
  ]\r\nوَ إِذْ أَخَذْنا مِيثاقَكُمْ وَرَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَاسْمَعُوا قالُوا سَمِعْنا وَعَصَيْنا وَأُشْرِبُوا فِي قُلُوبِهِمُ الْعِجْلَ بِكُفْرِهِمْ قُلْ بِئْسَما يَأْمُرُكُمْ بِه إِيمانُكُمْ إِنْ كُنْتُمْ مُؤْمِنِينَ ( 93 ) قُلْ إِنْ كانَتْ لَكُمُ الدَّارُ الآخِرَةُ عِنْدَ اللَّه خالِصَةً مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ( 94 ) وَلَنْ يَتَمَنَّوْه أَبَداً بِما قَدَّمَتْ أَيْدِيهِمْ وَاللَّه عَلِيمٌ بِالظَّالِمِينَ ( 95 ) وَلَتَجِدَنَّهُمْ أَحْرَصَ النَّاسِ عَلى حَياةٍ وَمِنَ الَّذِينَ أَشْرَكُوا يَوَدُّ أَحَدُهُمْ لَوْ يُعَمَّرُ أَلْفَ سَنَةٍ وَما هُوَ بِمُزَحْزِحِه مِنَ الْعَذابِ أَنْ يُعَمَّرَ وَاللَّه بَصِيرٌ بِما يَعْمَلُونَ ( 96 )\r\n","description":"","footnote":"","page_name":" 123 ","page_number":188},
  {"content":"\r\nمعنى لغات : « أُشْرِبُوا » - از اشرب في قلبه الحبّ يعنى دل او آميخته شده است با دوستى . « بِئْسَما » . از دو كلمه‌ى « بئس و ما » يعنى بد است آنچه و بد چيزى است .\r\n« قدمت » - از مصدر تقديم بمعنى پيشدستى كردن و جلو افتان و به زودى انجام دادن و شتاب كردن . « بِمُزَحْزِحِه » - از مصدر « زحزحة » بمعنى دور كردن .\r\nترجمه :\r\n93 متوجّه باشيد اى يهود كه از پدران و دودمان شما پيمان گرفتيم و كوه طور بر بالاى سرتان بلند كرديم [ و گفتيم 
  ] استوار بگيريد آنچه بشما دستور داديم آنها گفتند : شنيديم ولى اطاعت نمىكنيم . اين گفتار آنها بدنبال كفرشان بود كه دوستى گوساله را همانند آب به همه دلشان جا داده بودند اى محمّد بگو بيهود كه اگر به چيزى مؤمن هستيد [ دستورهاى آن سودمند نيست 
  ] و راه بد بشما نشان داده‌اند .\r\nشأن نزول : يهود ادّعا داشتند كه فرزندان و دوستان خدا هستند و بهشت تنها مال آنها است بشهادت قرآن كه « لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى » . آيت 94 و 95 در توبيح اين ادّعا است .\r\nترجمه :\r\n94 بگو بيهود اگر عالم ديگر را خدا بشما تنها خواهد داد نه بديگر مردم و در اين ادّعا راستگو هستيد پس آرزوى مرگ بكنيد [ تا زودتر به آن خوشيها رسيد 
  ] .\r\n95 ولى چون در گذشته بد كرده‌اند هرگز آرزوى مرگ نمىكنند و خدا ستمكاران را مىشناسد .\r\n96 و البتّه مىدانى كه آنها حريصترين مردم هستند بزندگى و هم از مشركين آزمندترند . و هر كدام دوست دارند هزار سال عمر كنند با اينكه عمر زياد آنها را از عذاب دور نمىكند . كه خداوند بيناى به كار آنها است .\r\nسخن مفسّرين :\r\n* ( أَخَذْنا مِيثاقَكُمْ ) * - 93 :\r\nكشف : هر پيغمبرى با قوم خويش پيمان بست و عهد گرفت برايشان كه « اعْبُدُوا اللَّه وَلا تُشْرِكُوا بِه شَيْئاً » .\r\n","description":"","footnote":"","page_name":" 124 ","page_number":189},
  {"content":"\r\n* ( قالُوا سَمِعْنا وَعَصَيْنا ) * - 93 :\r\nمجمع : براى اين جمله دو معنى گفته‌اند : 1 - بطور استهزاء اين دو جمله را گفتند كه شنيديم ولى نپذيرفتيم : 2 - يعنى شنيديم ولى چون شنيدن نتيجه و عمل در دنبال داشت مثل آن است كه از اوّل گفتند : نافرمان هستيم روح البيان : يعنى شنيديم گفتار تو را و نمىپذيريم فرمان تو را و اگر از ترس تو بالاى سر نمىبود به ظاهر هم سخن تو را نمىپذيرفتيم :\r\n* ( وَأُشْرِبُوا فِي قُلُوبِهِمُ الْعِجْلَ بِكُفْرِهِمْ ) * - 93 :\r\nكشف نوشته سعيد بن جبير گفت : دوستى گوساله چنان در دل ايشان جا گرفته بود كه آن گوساله را بسوهان بسودند آنگه در دريا بپراكندند ، ايشان در آب افتادند ؟ ؟ ؟ از آن مىخوردند تا آن رويهاشان زرد گشت . يكى از بزرگان دين گفت :\r\nاهل بنى اسرائيل معلوم است و عبادت آن شرك مهين ، و عجل اين امّت دنياى شوم است و دوستى آن شرك كهين .\r\n* ( بِئْسَما يَأْمُرُكُمْ بِه إِيمانُكُمْ إِنْ كُنْتُمْ مُؤْمِنِينَ ) * - 93 :\r\nفخر : يعنى ايمان شما ببد چيزى كه دوستى گوساله باشد دستور ميدهد و اگر ايمان ميداشتيد گوساله پرست نمىشديد .\r\n* ( فَتَمَنَّوُا الْمَوْتَ إِنْ كُنْتُمْ صادِقِينَ ) * - 94 :\r\nكشف نوشته است : از روى طريقت در راه حقيقت رموز اين آيت اثرى ديگر دارد . ارباب القلوب گفتند . « من علامات الاشتياق تمنّى الموت على بساط العوافى » واجب نيست كسى را كه در مغاك مذلَّت باشد و در زندان وحشت اگر از سر بينوائى و نا مى وى را آرزوى مرگ باشد . عجب كار آن جوانمردى است كه بر بساط عافيت آرام رد و كارهاش بر نظام و رو نقش تمام و روزش فرخنده در ايّام و با اينهمه نعمت و راحت ؟ ون كسى ، بر آتش سوزان گرداگرد وى خارستان و دشمن جانستان دل در آن بسته كه خود كى از اين محنت رهد و خرمن جدائى آتش در زند نوبت اندوه بسر آيد و اشخاص\r\n","description":"","footnote":"","page_name":" 125 ","page_number":190},
  {"content":"\r\nپيروزى بدر آيد به زبان شوق گويد :\r\n\r\nكى باشد كين قفس بپردازم\r\nدر باغ الهى آشيان سازم\r\n\r\n« احمد الأسود » پيش عبد اللَّه مبارك آمد گفت : مرا در خواب چنان نمودند كه تا يك سال تو مىفروشوى « 1 » نگر تا رفتن را ساخته باشى . عبد اللَّه جواب داد : روزگارى دراز در پيش ما نهادى . يك سال ديگر را اندوه هجران مىبايد كشيد و تلخى فراق مىبايد چشيد .\r\nآنگه گفت غذاء جان ما تا امروز درين بيت بود :\r\n\r\n« يا من شكى شوقه من طول فرقته\r\nصبرا لعلَّك تلقى من تحبّ غدا « 2 »\r\n\r\nسفيان ثورى هر گه كه مسافرى را ديدى و آن مسافر گفتى شغلى بفرماى سفيان گفتى :\r\nاگر جائى بمرگ رسى درود ما به دو برسان و بگوى :\r\n\r\nگر جان باشارتى بخواهى زرهى\r\nدر حال فرستم و توقّف نكنم\r\n\r\nبلال حبشى در نزع بود عيال وى مىگفت « و احزنا » بلال گفت : چنين نگوى . لكن مىگوى : « و اطرباه » « غدا تلاقى الا حبّه محمّدا و حزبه » « 3 » .\r\nعبد اللَّه مبارك در وقت نزع مىگفت و مىخنديد : « لمثل هذا فليعمل العاملون » « 4 » .\r\nشبلى را مىآورند كه در سكرات مرگ اين بيت مىگفت :\r\n\r\nكلّ بيت انت ساكنه\r\nغير محتاج الى السّرج\r\n\r\n\r\nوجهك المأ مول حجّتنا\r\nيوم يأتى الناس بالحجج\r\n\r\n\r\nآن شب كه رخ تو شمع كاشانه‌ى ما است\r\nخورشيد جهان فروز پروانه‌ى ما است\r\n\r\n\r\n","description":"","footnote":"\r\n( 1 ) بميرى و در خاكت كنند .\r\n( 2 ) ايكه از شوق و طول فراق مينالى شكيبا باش كه شايد فردا ديدار دوست فراهم شود .\r\n( 3 ) يعنى بفردا ديدار دوستان است كه محمّد و حزب او باشند .\r\n( 4 ) يعنى براى چنين روزى بايستى هر كسى كارى بكند .\r\n","page_name":" 126 ","page_number":191},
  {"content":"\r\nبو العباس دينورى مجلس مىداشت و در عشق سخن مىگفت پير زنى عارفه حاضر بود آن سخن بر وى تافت وقتش خوش گشت برخاست و در وجد آمد . بو العباس گفت : « موتي » جان در بازاى ، پير زن گفت :\r\n\r\nجانى است نهاده‌ايم فرمانى را\r\nدر عشق كجا خطر بود جانى را\r\n\r\nاين بگفت و نعره‌اى بزد و جان بداد .\r\nابو الفتوح رازى نوشته است : آنكس كه دوست خدا باشد هم تمنّاى او آن بود كه با جوار خدا شود تا كه دوست بنزديك دوست بيارامد چنان كه امير المؤمنين ( ع ) بمرگ مبالات نمىكرد و مىگفت « و اللَّه لا ابالى وقع الموت علىّ ام وقعت على الموت » بخداى كه باك ندارم اگر من بر مرگ افتم و اگر مرگ بر من افتد .\r\nحسينى نوشته است : فرد :\r\n\r\nمرگ است كه دوست را رساند بر دوست\r\nآن كى است كه او بمرگ شادان نبود ؟\r\n\r\nدر كتاب كشف الغمّه از « 1 » حافظ جنابذى نقل كرده است : حضرت امام حسن مجتبى ( ع ) در دمهاى آخر با حضرت سيّد الشّهداء ( ع ) فرمود : اين دم سر و كارم بيكى از كارهاى خدا است كه تا كنون سابقه نداشته‌ام و مردمى مىبينم كه تا كنون نديده‌ام .\r\n* ( وَلَتَجِدَنَّهُمْ أَحْرَصَ النَّاسِ عَلى حَياةٍ وَمِنَ الَّذِينَ أَشْرَكُوا يَوَدُّ أَحَدُهُمْ لَوْ يُعَمَّرُ ) * - 97 مجمع : جمله‌ى « مِنَ الَّذِينَ أَشْرَكُوا » دو معنى شده است : اوّل اينها از همه‌ى مردم و از مشركين حريصترند . معنى ديگر آنكه و او استيناف جمله است و معنى چنين باشد اين يهود حريصترين مردمند بر زندگى و عدّه‌اى از مشركين نيز مىخواهند هزار سال زندگى كنند .\r\n\r\n","description":"","footnote":"\r\n( 1 ) فصل وفات امام حسن ص 175 چاپ قديم .\r\n","page_name":" 127 ","page_number":192},
  {"content":"\r\nروح البيان : مقصود از مشركين گبرها هستند كه آنها در خوش آمد مىگفتند « زه هزار سال » يا هزار نيروز يا هزار مهر جان .\r\nكشف الاسرار : روايت است كه پيغمبر ( ص ) فرمود : آدمى پير مىشود و حرص او جوان مىشود بر مال و درازى عمر و نيز فرموده است : در دنيا مثل رهگذر باش و هميشه آماده باش چنان كه پندارى در گورت مىنهند بامدادان مگو شامگاهان چنين كنم و شامگاه نگو ببامداد چنان خواهم كرد . از زندگى براى مرگ توشه بردار و از تندرستى بانديشه‌ى بيماريت كه ندانى فردا نام تو در چه طومارى نويسند .\r\nيحياى معاذ گفت : فرمان خداى ببر و از مرگ مترس و دورى دوستان تو را بيمناك نكند كه ايشان گرامىتر نيستند از آنكه بجانب او ميروى .\r\nوَ اللَّه بَصِيرٌ بِما تَعْمَلُونَ - 96 روح البيان : « بَصِيرٌ » بمعنى بينا و مطَّلع از كنه و حقيقت و هر آنچه پوشيده است يعنى هزار سال زندگى و طول مدّت آثار جرم را محو نمىكند و بكوچكترين چيز خداوند آگاه است و سزاى شما مهيّا است .\r\nسخن ما : 1 - در آئين تعليم و تربيت مىگويند : توبيخ و مجازات را نبايد سخت و نه مكرّر كرد در صورتى كه گفتگوى با يهود و رسوائى آنها و سرزنش بسوابق ننگينشان مكرر شده و هر روز بزبانى و مطلبى در جلو چشم آنها و مردم آورده شده است چون شرايط تربيت تا وقتى بايد مراعات شود كه لياقت باقى باشد امّا اگر علاوه بر نپذيرفتن ، مقاومت و مبارزه بود اين جاست كه بايد به تمام وسائل سركوبى متوسّل شد روى همين اصل ارتفاع طور و پيمان يادآورى شده است با نافرمانى و مقاومت يعنى با پذيرش پيمان نافرمانى كردند و پرستش گوساله پيشه‌ى خود نمودند اين جمله‌ها براى اعلام به آنها است و سرزنش آنها كه دين و روش شما همان دوستى حيوانات است و كفر .\r\n2 - مبارزه در برابر يك ادّعاى بزرگ كه چون مىگفتند : ما داراى نژاد و\r\n","description":"","footnote":"","page_name":" 128 ","page_number":193},
  {"content":"\r\nمذهب قديمى هستيم بنده‌ى خاصّ و دوست منحصر بفرد خدائيم اين ادعا را با مطالبه‌ى آرزوى مرگ بكلَّى باطل كرده است .\r\n3 - در ارزش مرگ براى انسان : اوّل - مثنوى مجلَّد اوّل قصّه‌ى على و مسامحت او با ركابدارش چنين گفته است شعر :\r\n\r\nانبيا را تنگ آمد اين جهان\r\nچون شهان رفتند اندر لا مكان\r\n\r\n\r\nآنكه مردن پيش جانش تهلكه است\r\nنهى لا تلقوا بگيرد او بدست\r\n\r\n\r\nچون مرا سوى اجل عشق و هوى است\r\nنهى لا تلقوا بايديكم مرا است\r\n\r\n\r\nز آنكه نهى از دانه‌ى شيرين بود\r\nتلخ را خود نهى حاجت كى شود ؟\r\n\r\n\r\nدانه‌ها كش تلخ باشد مغز و پوست\r\nتلخى و مكر و هيش خود نهى او است\r\n\r\nدوّم - گويند : پيغمبر در دم آخر فرمود « بالرّفيق الاعلى » يعنى پيوسته‌ى به او مىشوم كه بالاترين خوشرفتاران است .\r\nسوّم - على هنگام رسيدن شمشير ابن ملجم فرمود « فزت و ربّ الكعبة » يعنى سوگند بپروردگار كعبه كه رستگار شدم .\r\nچهارم - فرزندش حسين ( ع ) در هنگام جان دادن مىگفته است « تركت الخلق طرّا في هواكا » يعنى بعشق تو ز همه آفريدگان گذشتم .\r\n[ سوره البقرة ( 2 ) : آيات 97 تا 103 
  ]\r\nقُلْ مَنْ كانَ عَدُوًّا لِجِبْرِيلَ فَإِنَّه نَزَّلَه عَلى قَلْبِكَ بِإِذْنِ اللَّه مُصَدِّقاً لِما بَيْنَ يَدَيْه وَهُدىً وَبُشْرى لِلْمُؤْمِنِينَ ( 97 ) مَنْ كانَ عَدُوًّا لِلَّه وَمَلائِكَتِه وَرُسُلِه وَجِبْرِيلَ وَمِيكالَ فَإِنَّ اللَّه عَدُوٌّ لِلْكافِرِينَ ( 98 ) وَلَقَدْ أَنْزَلْنا إِلَيْكَ آياتٍ بَيِّناتٍ وَما يَكْفُرُ بِها إِلَّا الْفاسِقُونَ ( 99 ) أوَ كُلَّما عاهَدُوا عَهْداً نَبَذَه فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ ( 100 ) وَلَمَّا جاءَهُمْ رَسُولٌ مِنْ عِنْدِ اللَّه مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّه وَراءَ ظُهُورِهِمْ كَأَنَّهُمْ لا يَعْلَمُونَ ( 101 )\r\nوَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَما كَفَرَ سُلَيْمانُ وَلكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ وَما أُنْزِلَ عَلَى الْمَلَكَيْنِ بِبابِلَ هارُوتَ وَمارُوتَ وَما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ فَيَتَعَلَّمُونَ مِنْهُما ما يُفَرِّقُونَ بِه بَيْنَ الْمَرْءِ وَزَوْجِه وَما هُمْ بِضارِّينَ بِه مِنْ أَحَدٍ إِلَّا بِإِذْنِ اللَّه وَيَتَعَلَّمُونَ ما يَضُرُّهُمْ وَلا يَنْفَعُهُمْ وَلَقَدْ عَلِمُوا لَمَنِ اشْتَراه ما لَه فِي الآخِرَةِ مِنْ خَلاقٍ وَلَبِئْسَ ما شَرَوْا بِه أَنْفُسَهُمْ لَوْ كانُوا يَعْلَمُونَ ( 102 ) وَلَوْ أَنَّهُمْ آمَنُوا وَاتَّقَوْا لَمَثُوبَةٌ مِنْ عِنْدِ اللَّه خَيْرٌ لَوْ كانُوا يَعْلَمُونَ ( 103 )\r\n","description":"","footnote":"","page_name":" 129 ","page_number":194},
  {"content":"\r\nمعنى لغات : « نبذ » دور انداخت و صرف نظر كرد « ظهور » جمع ظهر بمعنى\r\n","description":"","footnote":"","page_name":" 130 ","page_number":195},
  {"content":"\r\nپشتها « فِتْنَةٌ » آشوب و آزمايش « خَلاقٍ » بهره و نصيب .\r\nجهت نزول :\r\nمجمع : از ابن عباس نقل كرده‌اند كه عبد اللَّه بن صوريا مردى بود از علماى يهود فدك ، با جماعتى از همكيشان نزد پيغمبر آمد و پرسشهائى از آن حضرت كرد و جواب شنيد و قانع شد پس از آن گفت يك پرسش ديگر مرا اگر جواب دهى به تو ايمان مىآورم ، بگو ملكى كه به تو نازل مىشود چه نام دارد ؟ فرمود : نام او جبرئيل است . گفتند با جبرئيل دشمن هستيم ولى با ميكائيل دوست هستيم . عكرمه و قتاده و سدّى گفته‌اند : عمر زمينى داشت و چون بخبرگيرى آن ميرفت از مدرسه‌ى جهودان مىگذشت كه در آنجا با او انس مىگرفتند و چون از آنها پرسيد كه چرا مسلمان نمىشويد ؟ جوابدادند چون ملكى كه بر او نازل مىشود جبرئيل است . اين دو حكايت از آنجا كه نتيجه است متّحد مىشود يعنى آنها مىگفتند با جبرئيل دشمن هستيم كه از او بما آزار رسيده است و جهت آزار را در هر حكايتى جورى مىگفتند و لكن در سبب نزول دو آيه‌ى 97 و 98 اختلاف ندارند كه براى جواب يهوديها در مقابل اظهار عداوت با جبرئيل نازل شده است ترجمه\r\n97 : اى پيغمبر به آنها كه با جبرئيل دشمن هستند بگو : او باذن خداوند بر دل من قرآنى فرود مىآورد كه راست مىشمارد كتابهاى جلوتر از آن را [ مثل تورات و انجيل 
  ] براى راهنمائى و نويد آنكه مؤمن باشد\r\n« 98 » و هر كه دشمن است با خداوند و ملائكه و پيغمبران و جبرئيل و ميكائيل البتّه او كافر است و خدا دشمن كافران است .\r\nجهت نزول :\r\nمجمع : از ابن عبّاس روايت است كه عبد اللَّه بن صوريا به پيغمبر ( ص ) گفت ما از تو نشانه و دليلى بر پيغمبرى نديديم كه تو را بپذيريم . و باز از او نقل كرده‌اند كه معاذ بن جبل و براء بن عازب با يهود گفتند شما پيش از پيغمبر آرزوى آمدن او و چيره شدن بر ما داشتيد و ما مشرك بوديم و شما مؤمن و اكنون ما به او مؤمن شده‌ايم و شما\r\n","description":"","footnote":"","page_name":" 131 ","page_number":196},
  {"content":"\r\nاو را نپذيرفتيد آنها گفتند ما از او نشانه‌ى روشنى نديديم آيت 99 براى جواب آنها نازل شد .\r\nترجمه\r\n99 : و البتّه قرآن نشانه‌هاى روشن و آيات آشكارى است كه براى تو فرستاديم و جز مردمان بد دل و فاسق همه آن را مىپذيرند [ چون ديده‌ى انصاف و دل حقّ بين قرآن را انكار نمىكند 
  ] .\r\nسبب نزول :\r\nاسباب النزول سيوطىّ : پيغمبر ( ص ) به مالك بن ضيف فرمود پيمان خدا با شما عمل بتورات و قبول نبوّت من است او گفت در نزد ما چنين چيزى نبوده است .\r\nفخر : چون يهود بنى قريظه و بنى نضير پيمان داشتند كه با دشمنان پيغمبر كمك نكنند در جنگ خندق با قريش كمك كردند و پيمان شكنى كردند آيت 100 نازل شد .\r\nترجمه :\r\n100 چرا هر گاه پيمانى استوار مىكردند يكدسته از اينها پيمان را نديده انگاشته و به آن رفتار نمىكرد ؟ بلكه عدّه بيشتر آنها بىايمان و پيمان شكن بودند .\r\nسبب نزول :\r\nكشف الاسرار : از ابن عباس نقل است كه معاذ بن جبل و بشر بن براء به يهود گفتند : شما از كتابهاى خود توصيف پيغمبر مىكرديد و بانتظار ظهورش بوديد اكنون كه آمده است چرا منكر او مىشويد ؟ آنها گفتند : اين مرد با آنچه در تورات ما آمده است تفاوت دارد و آنكه در آن نوشته است غير از اين است .\r\nفخر : نقل شده است : جهودان گفتند : محمّد سليمان را پيغمبر ميداند با اينكه او جادو بود آيات 101 - 102 - 103 جواب آنها را مىگويد .\r\nترجمه :\r\n[ اينك نشانه‌ى بىايمانى كه 
  ] 101 چون پيغمبرى از سوى خدا براى شان آمد و كتاب آسمانىشان را درست شمرد يك دسته‌شان كه داراى كتاب آسمانى بودند كتاب خدا را پس پشت انداختند كه گويا از آن خبر ندارند .\r\n102 و بدنبال آن\r\n","description":"","footnote":"","page_name":" 132 ","page_number":197},
  {"content":"\r\nرفتند كه ديوان بروزگار پادشاهى سليمان مىخواندند [ و ادعا كردند : سليمان با ديو و جادو حكومت مىكرد 
  ] با اينكه سليمان كافر و جادو نبود و ديوان كافر شدند كه بمردم جادو مىآموختند . و هم آن را كه به دو فرشته‌ى بنام هاروت و ماروت در بابل نازل مىشد [ فرا مىگرفتند و بمردم مىگفتند 
  ] و البته آن دو فرشته اگر به كسى جادو مىآموختند ياد آور او مىشدند كه ما [ براى مردم وسيله‌ى 
  ] گرفتارى و آزمايشيم پس [ گول جادوى ما مخور 
  ] از دين باز نگرد . ليكن آنچه ديوان از هاروت و ماروت ياد مىگرفتند راه جدائى ميان مرد و همسر او بود و نمىتوانستند بكس زيان رسانند مگر باذن خدا و سر نوشت او . پس اين ديوان كافر آنچه از هاروت و ماروت فرا مىگرفتند زيان داشت كه سودى بمردم نداشت و البتّه خود مىدانستند كه آنچه بدست آورده‌اند سودى بسراى ديگر ندارد . و گر مىدانستند كه چه بد معامله كرده‌اند و خود را ببد چيزى فروخته‌اند ؟\r\n[ كه بجهان ديگر با اينكه سود نمىبرند گرفتارى سخت در پيش دارند 
  ] .\r\n103 و اگر ديوان مؤمن مىشدند و پرهيزگار مىدانستند كه مزد خداوندى بهتر است [ زهر جادوگرى و بد دلى 
  ] .\r\nسخن مفسّرين :\r\n* ( قُلْ مَنْ كانَ عَدُوًّا لِجِبْرِيلَ فَإِنَّه نَزَّلَه عَلى قَلْبِكَ ) * - 97 مجمع : كلمه‌ى « جبرئيل » با فتح جيم و كسر را بدون همزه نيز قرائت شده است و با فتح جيم و را نيز قرائت شده است . و « جبرئل » با فتح جيم و را بدون ياى بعد از همزه نيز خوانده‌اند و نيز با كسر جيم و را بدون همزه « جبريل » قرائت كرده‌اند .\r\nمفسّرين : حكاياتى آورده‌اند كه يهود گفتند ما دشمن جبرئيل هستيم و دوست ميكائيل و در آيت بعد گفته شده است كه دشمنى جبرئيل مستلزم دشمنى با ميكائيل است كه همه آفريدگان خدا هستند و عمال دستگاه آفرينش هستند و در اين آيه اشاره است كه جبرئيل قرآن را از طرف خدا آورده است پس دشمنى با جبرئيل دشمنى با خدا است .\r\n","description":"","footnote":"","page_name":" 133 ","page_number":198},
  {"content":"\r\n* ( مَنْ كانَ عَدُوًّا لِلَّه ) * - 98 ابو الفتوح : يهود آرزو داشتند كه بتوانند با خدا اعمال عداوت كنند و يا اينكه معتقد بودند : كسى هست كه با خدا بتواند بخصومت رفتار كند اين جمله‌ها براى رد عقيده‌ى آنها بوده است .\r\n* ( فَإِنَّ اللَّه عَدُوٌّ لِلْكافِرِينَ ) * - 98 مفسّرين گفته‌اند : مقصود از دشمنى خداوند با كافران آزارى است كه در جهان ديگر گرفتارشان مىكند .\r\n* ( نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّه وَراءَ ظُهُورِهِمْ كَأَنَّهُمْ لا يَعْلَمُونَ ) * - 100 مجمع : سدّى گفته است : چون براى يهود قرآن خوانده شد گفتند : مخالف تورات است و چون آن را موافق تورات ديدند هر دو را ناديده انگاشتند و بكتاب آصف برخيا توجه كردند كه نوشته‌اى مجعول بنام ميراث سليمان بود و سحر و جادو در آن بود . به اين آيه آنها را توصيف كرده است .\r\nروح البيان : يكدسته از يهود بتورات ايمان داشتند و عمل مىكردند و عده اى آشكارا مخالفت مىكردند و احكام تورات را نديده مىگرفتند . جمله‌ى « نَبَذَ فَرِيقٌ » اشاره به آنها است و جمله « لا يَعْلَمُونَ » اشاره است كه علم آنها بتورات مساوى است با نادانى چون دانشى كه از آن استفاده نشود با جهل مساوى است . و پيغمبر فرمود : آنكه به زبان نه بدل موعظه مىكند گفتار خود را نابود كرده است زيرا كسى به آن گوش نكرده است و عمل نخواهد كرد . و آنكه از دل و زبان موعظه مىكند مثل كسى است كه تيرش بنشانه خورده و مردم از آن استفاده مىكنند .\r\n* ( وَاتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ ) * - 102 فخر : جمله « تَتْلُوا ) * . . . * ( عَلى مُلْكِ » بمعني نقل بدروغ است بواسطه‌ى كلمه‌ى « على » كه معنى اين است : رفتند پى آنچه بدروغ بر مملكت و حكمرانى سليمان نسبت\r\n","description":"","footnote":"","page_name":" 134 ","page_number":199},
  {"content":"\r\n\r\nمىدادند .\r\n* ( وَما كَفَرَ سُلَيْمانُ وَلكِنَّ الشَّياطِينَ كَفَرُوا ) * - 102 مجمع : كلمه‌ى « لكن » با تخفيف نون و « الشياطين » با رفع قرائت حمزه و كسائى است .\r\nفخر : عدّه‌اى از يهود گفتند : سليمان جادو بود و محمّد او را پيغمبر مىداند .\r\nاين آيه آگاه مىكند كه سليمان كافر نبود و كلمه‌ى « ما كَفَرَ » براى آنست كه سحر و جادو كفر و انحراف است و شياطين كافر هستند كه بمردم جادو مىآموزند .\r\nتفسير سيّد احمد خان هندى : يعنى يهود پيروى كردند آنچه را شياطين در زمان سلطنت سليمان مىخواندند و گمان مىكردند آنها از سليمان است . بطورى كه مىنويسند دوره‌ى سليمان خيلى اوضاع بد بوده است و از زنهاى اقوام عمونى و موآبى و صدوقى عدّه‌ى زياد همسر او بوده و در قصر او بتپرست بوده‌اند و از نزديك منزل داود كه تابوت سكينه وقتى در آنجا بوده است سليمان زن بتپرست خود را به منزل ديگر منتقل كرد براى ادب و احترام مقام قدس داود و تابوت . و در قصر سليمان سه دسته پيدا شد :\r\nاولى حاميان برادرهاى او كه مىخواستند بسلطنت برسند و محروم شدند . دوّم موافقين خود سليمان كه اين دو خداپرست بودند . سوّم بتپرستان داخل قصر و اين خود موجب مىشد كه هر دسته‌اى مجمعى سرى براى پيشرفت خود داشته باشند . و بخصوص مىنويسند كه در زمان حيرام پادشاه صور مجمعى سرى بوده است و او با داود دوست بوده است كه ممكن است از آنجا بدربار داود و سليمان برده شده است . و نيز فيثا - غورث حكيم مجمع راز براى شاگردان خود درست كرده بوده است . و تمام اين عادات و احوال نشان مىدهد كه در آن دوران انجمنهاى سرى و نوشته‌هاى مرموز بوده است و قسمتهائى مجعول و نادرست به آنها آميخته شده است . و بواسطه‌ى دسته‌بنديهاى مختلف دربار سليمان اينجور نوشته‌هاى مخلوط درست و نادرست زياد بوده است كه بدست مردم افتاده است و مقصود از شياطين كافران است كه نوشته‌هاى نادرست را باسرار سليمان\r\n","description":"","footnote":"","page_name":" 135 ","page_number":200},
  {"content":"\r\nمنسوب مىكردند و ميان مردم نشر ميدادند . پس اين جمله‌ى قرآن نقل يك قضيه‌ى تاريخى است .\r\n* ( الشَّياطِينُ ) * - 102 فخر : بيشتر مفسّرين شياطين را جمع شيطان كه ابليس باشد معنى كرده‌اند .\r\nمتكلَّمين گفته‌اند : مقصود شيطان صفتان آدمى است و خبرى نقل كرده‌اند كه سليمان پيغمبر علوم اختصاصى خود را در كتابى زير تخت خود دفن كرد كه بعد از او محفوظ بماند پس از مرگش عدّه‌اى منافق بر آنها دست يافتند و در آنها دستبردند و از جادو در آن نوشتند و بسليمان نسبت دادند .\r\n* ( يُعَلِّمُونَ النَّاسَ السِّحْرَ ) * - 102 فخر : هشت جور سحر شمرده است و براى هر يك وسيله‌اى گفته است و از علىّ حديثى نقل كرده است : كسى كه بجادو اطمينان مىكند و آن را درست مىداند از رحمت خدا و دين پيغمبر دور است و محروم .\r\nطنطاوى : سحر يا خواب كهربائى كه در چندين قرن پيش بوده است امروز در اروپا تحت قوانين معيّن بنام مانيتيسم مشهور است و اينك حكاياتى از كارهاى متخصّصين اين فنّ : 1 - دكترى در مصر دخترى يهودى را معمول خود قرار داده و او را بخواب مىكرد و راه معالجات بيماران خود را از او ميپرسيد و بىزحمت مطالعه و كتاب آنها را معالجه مىكرد تا اينكه بد نفسى او را وادار ببدى كرد و اولياى دختر شكايت كردند . در محكمه دكتر را وادار كردند دختر را بخواب كرده و بازرسهاى انگليسى هم حاضر شدند . دختر بپرسشها جواب ميداد بازرسها را معرّفى مىكرد و آنچه در جيب آنها بود مىگفت 2 - دكترى بيمارى را بخواب مىكرد و او را عمل مىكرد و گاهى او خودش در خواب با دكتر كومك مىكرد و نمىفهميد كه نسبت به خودش اين عمل را انجام مىدهد . ابو حنيفه حكم كرده است كه جادو و ساحر كافر است .\r\n* ( وَما أُنْزِلَ عَلَى الْمَلَكَيْنِ ) * - 102\r\n","description":"","footnote":"","page_name":" 136 ","page_number":201},
  {"content":"\r\nمجمع : نقل است كه ابن عباس « الملكين » بكسر لام خوانده است يعنى دو پادشاه و گفته است : كلمه‌ى ( ما ) نافيه است بمعنى نيست و چگونه شود كه دو نفر كافر فرشته باشند ؟ آنها پادشاه بودند و اين جمله سه جور معنى مىشود : 1 - ديوان كافر شدند كه بمردم جادو مىآموختند و آن را كه براى دانستن بدى جادو و دورى از آن بر دو فرشته در بابل بنام هاروت و ماروت نازل مىشد ولى ديوان آن را بمردم آموختند و به راه بد به كار بردند و مؤمنين زشتى آن دانستند و از آن دورى مىكردند 2 - جمله‌ى « ما أُنْزِلَ » عطف بر « تَتْلُوا » باشد يعنى آنها بدنبال ساخته‌هاى دروغى ديوان در پادشاهى سليمان رفتند و هم بدنبال ساختگى دروغى ديوها بر آنچه بفرشتگان بنام هاروت و ماروت در بابل فرود آمده بود 3 - ما بمعنى نفى باشد يعنى نه سليمان كافر شد و نه بر دو فرشته جادو نازل شد ولى ديوان كافر شدند كه در بابل به دو نفر بنام هاروت و ماروت جادو آموختند .\r\nو مقصود از دو فرشته كه جادو به آنها نازل نشد جبرئيل و ميكائيل است كه يهود مىگفتند :\r\nآن دو فرشته بسليمان جادو آموختند .\r\nكشف : كلمه‌ى « ما » دو معنى مىدهد : 1 - هرگز به آن دو فرشته جادو نازل نشد 2 - بمعنى موصول است و مربوط باوّل آيه يعنى كتاب خدا پس پشت انداختند و پى دو چيز رفتند : يكى آنچه ديوان خواندند . ديگرى آنچه در بابل بهاروت و ماروت نازل شد .\r\nعبده : اين جمله مقصود را بعبارتى كوتاه فهمانده است كه شيوه‌ى اختصاصى قرآن است و آن را اعجاز در ايجاز گويند .\r\n« السّحر ببابل » - 102 تاريخ آلبرماله : جلد ملل شرق ص 66 : بابل در تاريخ مشهور است و در طرف سفلاى فرات كه باد جله از همه جا نزديكتر است . در دو هزار و هفتصد سال پيش از ميلاد اين شهر ساخته شده است و معنى بابل ( باب خدا ) است و بخت النصر « 1 » يا نبوكد نزردر\r\n\r\n","description":"","footnote":"\r\n( 1 ) همان كتاب 106\r\n","page_name":" 137 ","page_number":202},
  {"content":"\r\nپانصد و هشتاد و شش سال پيش از ميلاد يهود را به آن جا برد و هفتاد سال باسارت بودند و كورش كبير پس از فتح بابل آنها را آزاد كرد . و سحر « 1 » اين بوده است كه مردم كلده براى نجات از دشمن سحر را دستاويز خود مىكردند و جادوها مىتوانستند زنجير از گردن شيطان بردارند و مردم را بدبخت كنند و يا با اوراد و پاشيدن آب مقدّس و جوشاندن علفهاى جاد و شيطان را دور كنند و با نوارهائى كه به شكل مقدّسات دستدوزى مىشد و با طلسمها و تعويذها وسيله‌ى خوشبختى را فراهم كنند .\r\n* ( هارُوتَ ) * الخ - 102 طبرى : دو فرشته به اين نام مغرور بندگى خود شدند و انديشيدند كه ما ارجمنديم و آدميان ارزشى ندارند . پس به آنها خطاب شد : به زمين رويد و بندگى كنيد . آنها ببابل فرود آمدند و گرفتار عشق زهره شدند و براى خاطر او شراب نوشيدند و آدم كشتند و بىعفتى نمودند و بت پرستيدند و بسزاى اعمالشان در چاه بابل از مژه‌ى چشم آويخته شدند و انتظار دارند بشفاعت پيغمبر يا به راه ديگر عاقبت آمرزيده شوند . و جادو را مردم از آنها فراگرفتند و خودشان بهنگام ياد دادن جادو مىگفتند : ما در آزمايش و آشوب اخلاقى گرفتار شديم و شما به ياد گرفتن جادو كافر نشويد و آن را به راه بد به كار نبريد .\r\nمجمع : مىشود كلمه‌ى هاروت و ماروت مربوط بشياطين باشد يعنى شياطين بنام هاروت و ماروت كافر شدند .\r\nصافى : از امام صادق ع روايت است پس از نوح جادو زياد شد . دو فرشته بفرمان حق نزد پيغامبر آن روزگار آمدند براى نمودار كردن جادو و راه نابودى آن و پيغمبر به آن دو دستور داد كه ميان مردم بروند و از جادو و بهره‌ى بد آن با مردم سخن بگويند تفسير سيد احمد خان هندى : هاروت و ماروت از مردم تاريخى هستند كه در شام بوده‌اند و از كتاب مستر ( هايد ) معلوم مىشود كه ميان مجوسيان قصّه‌هاى بيهوده زياد از آنها رواج داشته است . و مراد از ملكين در آيه دو مرد صالح است چنان كه در داستان\r\n\r\n","description":"","footnote":"\r\n( 1 ) همان كتاب تاريخ ص 81 .\r\n","page_name":" 138 ","page_number":203},
  {"content":"\r\nيوسف زنان مصر او را « ملك كريم » معرّفى كردند و معلوم است كه مقصود شخص آسمانى نيست و مرد صالح است مستر « هايد » در كتاب خود مىگويد : مجوس هاروت و ماروت را فرشته مىناميدند پس در آيه نام ملك و علم نازل به آنها گفته‌ى خود قرآن نيست بلكه نقل عقيده و شهرت ميان يهود و كافران است كه آنها چنين عقيده داشتند . و نقل گفتار آن دو ملك كه مردم را از فراگرفتن جادو منع مىكردند براى اين بوده است كه مردم دقيق و مواظب ممكن است خود چيزى يا كارى ناپسند داشته باشند ولى مردم را از آن جلوگير باشند .\r\n* ( وَما يُعَلِّمانِ ) * الخ - 102 مجمع : اگر « ما » در « ما أُنْزِلَ » بمعنى نفى باشد ممكن است مقصود از اين جمله تعليم دو گروه شيطان صفت انس و جنّ باشد و معنى جمله‌ى بعد « فَلا تَكْفُرْ » پند و نصيحت نيست بلكه براى مسخره است و معنى چنين است : آنها جادو بكس نمىآموختند مگر كه مسخره مىكردند كه ما جادوها گرفتاريم و كافر ، شما چون ما كافر نشويد .\r\n* ( إِنَّما نَحْنُ فِتْنَةٌ ) * - 102 روح البيان : فتنة اختلاف عقايد است و آشوب و جنك و آزمايش . و از طرف خداوند گرفتاريها و آزارها كه به انسان مىرسد فتنه و آزمايش او است و از طرف مخلوق كفر است و گناه است و وادار كردن مردم به كار زشت و ممكن است مقصود از اين جمله آن باشد كه علم و جادوى ما موجب آشوب و فتنه است و شما بواسطه‌ى به كار بردن اين علم كافر نشويد .\r\n* ( ما يُفَرِّقُونَ بِه بَيْنَ الْمَرْءِ وَزَوْجِه ) * - 102 ابو الفتوح : مردى با داشتن همسر زن ديگرى اختيار كرد . زن اوّل نزد پيرزن جادوئى شكايت كرد . او قرار گذاشت مبلغى بگيرد و زن دوّم را بكشد . پيرزن نزد او رفت و گفت : چون تازه همسر اين مرد شده‌اى ممكن است زن اوّل با وسائل ، تو را از او جدا كند . به من مزدى بده تا مرد را جادو كنم كه هرگز از تو جدا نشود او پذيرفت و پيرزن\r\n","description":"","footnote":"","page_name":" 139 ","page_number":204},
  {"content":"\r\nچاقوى تيزى به او داد كه چون مرد خوابيد سه تار موى از زير گلويش با همين چاقو ببر بطورى كه كنده نشود و از آنجا نزد مرد رفت و گفت : متأسّفم كه مرگ تو نزديك است زيرا زن تازه قصد كشتن تو دارد و براى آزمايش امشب خود را خوابيده نمودار كن تا به‌بينى كه چاقوئى بدين نشانه براى بريدن گلوى تو مهيّا است . شب مرد براى آزمايش خوابيده و زن براى انجام سحر چاقو به گلويش نزديك كرد . مرد يقين كرد كه پيرزن راست گفت و زن خود را كشت . اين است معنى جادو و ارزش علمى و نتيجه‌ى آن .\r\n* ( وَلَقَدْ عَلِمُوا ) * - الخ - 102 مجمع : بجمله‌ى اوّل گفته شده است : دانستند كه آنچه خريده‌اند سود ندارد و در آخر گفته شده است : بد چيزى خريدند اگر مىدانستند . در مقصود از دانستن و ندانستن سه احتمال است : 1 - شياطين مىدانستند كه آنچه خريده‌اند سود ندارد و آنهائى كه ياد مىگرفتند نمىدانستند . 2 - مىدانستند سود ندارد ولى نمىدانستند كه خود را بآزار آخرت فروخته‌اند . 3 - مىدانستند كه سود ندارد و فراگرفتند پس بمانند آن است كه خود ندانسته‌اند بد مىكنند .\r\nسخن ما : گستاولوبن گفته است « 1 » : آنچه اقتباس از راه علم ممكن نيست اختلاف آراء در اطراف آن شديد مىشود بخصوص اگر موضوع آن مطالب عاطفى يا دينى باشد بواسطه‌ى اختلاف تربيت و خلق و خوى و محيط و منفعت مادّى پى در پى اين اختلاف عوض مىشود .\r\nيهود معارض پيغمبر ص بدرستى همين جور بودند و بواسطه‌ى منافعى كه داشتند و نژاد بهانه‌گير هر روز چيز تازه‌اى مىگفتند . در دو آيت اوّل و دوّم آنها را به بهانه‌گيرى و دشمنى با جبرئيل توبيخ مىكند و يادآور مىشود كه چون از منافع خود نمىگذريد و خوى منحرف و بهانه‌گير داريد مىگوئيد با جبرئيل دشمن هستيم .\r\nدو آيت 101 - 103 « وَلَمَّا جاءَهُمْ كِتابٌ ) * - الخ » گستاولوبن « 2 » مىگويد : ساده\r\n\r\n","description":"","footnote":"\r\n( 1 ) آراء و عقايد ترجمه‌ى عباس شوقى\r\n( 2 ) آرا و عقايد ص 258\r\n","page_name":" 140 ","page_number":205},
  {"content":"\r\nلوحى و زود باورى مردم امروز دست كمى از دورانهاى قديم ندارد فقط صورت آن فرق كرده است عشق به اطلاع از اسرار حسّ شديدى است در انسان كه هرگز زوال و مرگ ندارد و بنابراين سحر قديم بدون اينكه چندان ماهيتش فرق كند اسم خود را عوض كرده و با نام جديدى دوباره ظاهر شده است . اين سحر جديد ، مدعى تسخير روح مردگان و احضار ارواح است و مطَّلعين آن را وسيط « مديوم » مىنامند و ارواح را بجاى خدايانى گذاشته‌اند كه معجزات را الهام مىنمود . دانشمندان مدّتها اين عقيده‌ى جديد را مورد تحقير قرار دادند و لكن مىبينيم پس از بيست سال حوادث غير منتظره رخ داد . به اين معنى كه پرفسورهاى بلند پايه در رديف حاميان و مدافعين سخت انواع و اقسام سحر قرار گرفتند .\r\nدرست توجّه شود : از انتقادات اين مرد بدرستى مفاد دو آيه صد و يك و صد و دو روشن مىشود كه مردم با همه‌ى ادّعا و خودپرستى : علم و كتاب را پشت سر انداختند و پى باطلترين و زيان آورترين معلومات مىروند و جادو ياد مىگيرند و ياد مىدهند و آن را از علوم سليمان و بزرگان مىنامند .\r\n[ سوره البقرة ( 2 ) : آيات 104 تا 107 
  ]\r\nيا أَيُّهَا الَّذِينَ آمَنُوا لا تَقُولُوا راعِنا وَقُولُوا انْظُرْنا وَاسْمَعُوا وَلِلْكافِرِينَ عَذابٌ أَلِيمٌ ( 104 ) ما يَوَدُّ الَّذِينَ كَفَرُوا مِنْ أَهْلِ الْكِتابِ وَلا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ وَاللَّه يَخْتَصُّ بِرَحْمَتِه مَنْ يَشاءُ وَاللَّه ذُو الْفَضْلِ الْعَظِيمِ ( 105 ) ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ألَمْ تَعْلَمْ أَنَّ اللَّه عَلى كُلِّ شَيْءٍ قَدِيرٌ ( 106 ) ألَمْ تَعْلَمْ أَنَّ اللَّه لَه مُلْكُ السَّماواتِ وَالأَرْضِ وَما لَكُمْ مِنْ دُونِ اللَّه مِنْ وَلِيٍّ وَلا نَصِيرٍ ( 107 )\r\n","description":"","footnote":"","page_name":" 141 ","page_number":206},
  {"content":"\r\nمعنى لغات : « راعِنا » از مصدر مراعات بمعنى تفقّد و وارسى و نگهدارى كردن « نَنْسَخْ » از مصدر نسخ بمعنى حكمى را لغو كردن « دُونِ » غير و بجز « نُنْسِها » از مصدر نسيان بمعنى فراموشى .\r\n( جهت نزول ) :\r\nمجمع : مردم به پيغمبر عرض مىكردند : « راعِنا » يعنى ما را مراعات كن و بسخن ما گوش بده و يهود آن را بمعنى ديگر مىگفتند كه از رعونت بمعنى حماقت باشد براى توهين و استهزاء به آن حضرت . از امام باقر ( ع ) نقل شده كه اين كلمه بعبرى دشنام معنى مىداده است و آنها بدان قصد مىگفتند .\r\nعبده : مردم مىگفتند : تو ما را مراعات و مواظبت كن تا ما هم تو را مراعات كنيم و اين جور گفتگو از نظر ادب و تبعيّت از يك مربّى بزرگ بسيار زشت است و از گوينده‌ى اين جور سخن نشانه‌ى بىقيدى و عدم علاقه‌ى بمربّى و راهنماى خود مىباشد از اين جهت در آيه‌ى 104 از اين جور مكالمه نهى شد .\r\nترجمه :\r\n104 اى مردمى كه به خدا و پيغمبر گرويديد با پيغمبر نگوئيد « راعِنا » [ كه دستاويز دشمنان باشد و دور از ادب 
  ] بلكه بگوئيد : [ بهنگام سخن گفتن خود 
  ] بما بنگر و ما را مجال بده [ تا سخن تو را دريابيم 
  ] و سخن او بشنويد كه براى كافران [ و آنها كه بسخن پيغمبر گوش نمىدهند 
  ] آزارى دردناك\r\n","description":"","footnote":"","page_name":" 142 ","page_number":207},
  {"content":"\r\nبود .\r\n( سبب نزول ) :\r\nابو الفتوح : مسلمانان با دوستان غير مسلمان خود كه يهود و مسيحى و بت پرست بودند مىگفتند : شما هم مسلمان شويد و از اين نعمت بهره‌مند شويد . جواب مىدادند : ما اشتياق داريم در اين دين بهره‌اى باشد و ما و شما از آن در آسايش باشيم امّا در اين دين چيزى ديده نمىشود كه سودى در آن باشد . آيت 105 « ما يَوَدُّ » براى جواب آنها نازل شد ترجمه :\r\n105 مشركين و اهل كتاب [ كه بت پرستانند و يهود و نصارى كه كتاب تورات و انجيل دارند 
  ] دوست ندارند كه خدا بشما خير و بهره برساند [ و پيغمبر و دين بشما بدهد 
  ] و لكن خداوند هر كس را بخواهد مهر و رحمتش را ويژه‌ى او كند كه خدا فضل بزرگ دارد .\r\n( سبب نزول ) :\r\nابو الفتوح : بعضى مفسّرين نوشته‌اند : يهود مىگفتند شريعت موسى و تورات باقى است و خدا آن را نسخ نكرده و محمّد از خود اين كلمات مىگويد . آيه در جواب آنها نازل شد . و بعضى گفته‌اند : چون در آيت قبل گفت : خدا هر كس را بخواهد برحمت اختصاص مىدهد و براى او دين و پيغمبر مىفرستد در تعقيب آن اين آيه « ما نَنْسَخْ مِنْ آيَةٍ » 105 نازل شد .\r\nترجمه :\r\n106 هيچ آيت و حكمى را نسخ نمىكنيم و يا از ياد مردم نمىبريم مگر كه بهتر از آن يا مثل آن را بر ايشان مىآوريم [ مانند احكام كلَّى كه در قرآن و تورات و انجيل مشترك است يا بهتر از آن مىدهيم مثل احكام مختصّه‌ى قرآن 
  ] اى پيغمبر مگر ندانى خداوند بهر چيزى توانا است [ و بمصلحت روز و مطابق استعداد مردم به آنها عنايت مىكند 
  ] .\r\n107 و مگر ندانى كه آسمان و زمين و تمام آفرينش مال خداوند است و در حكم و قدرت او است و ياورى و دوستى به غير از خدا نداريد ؟\r\n","description":"","footnote":"","page_name":" 143 ","page_number":208},
  {"content":"\r\n( سخن مفسّرين ) :\r\n* ( يا أَيُّهَا الَّذِينَ آمَنُوا ) * - 106 ابو الفتوح : مفسّرين نوشته‌اند : آنچه در قرآن « يا أَيُّهَا الَّذِينَ آمَنُوا » گفته شده است روى سخن با اهل مدينه است و آنچه « يا أَيُّهَا النَّاسُ » است با مردم مكّه گفته شده است اين جمله عنايتى است به مسلمانان چون در تورات با بنى اسرائيل « ايّها المساكين » خطاب شده است .\r\nابو الفتوح نوشته است : در حكايت الصّالحين مىگويد : كه مردى بود نام او حسين بن زاوان . مجلس وعظ داشتى و عجوزه‌اى بود نام او مسكنة الطَّوافيّة مجلس او رها نكردى يك دو نوبت بگذشت كه حاضر نمىآمد . واعظ گفت آن عجوزه كجا است ؟ گفتند بيمار است چون فرود آمد گفت : برويم او را عيادت كنيم برفت و جماعتى با او . چون ببالين او درآمد او را در حال خود « 1 » يافت بر بالين او ساعتى بنشست و مىگريست او را ديد كه لب مىجنبانيد و چيزى مىگفت . گوش بنزديك لب او برد او مىگفت : كار كرديم بسر آمد . رنج برديم ببر آمد . دوست جستيم خبر آمد .\r\nواعظ گفت عجوزه آگاه است و مىداند تا كجا مىرود . آنكه دمى چند برآورد و جان بداد . عيسى بن زاوان به كار او قيام كرد و او را دفن كرد و چون شب درآمد و بخفت او را در خواب ديد كه مىآيد تاج كرامت بر سر نهاده و حلَّه‌هاى بهشت پوشيده گفت اى مسكنة اين توئى ؟ گفت بلى و ليكن نگر تا مرا ديگر مسكنة نخوانى كه « ذهبت المسكنة و جاءت المملكة « 2 » » و نيز رازى نوشته است : عبد اللَّه عباس مىگويد كه خداى تعالى هيچ جايگاه در قرآن نگفت « يا أَيُّهَا الَّذِينَ آمَنُوا » الَّا أمير المؤمنين على ( ع ) رئيس و شريف ايشان بود .\r\n\r\n","description":"","footnote":"\r\n( 1 ) يعنى دم آخر جان دادن\r\n( 2 ) درويشى رفت و پادشاهى و مملكت آمد .\r\n","page_name":" 144 ","page_number":209},
  {"content":"\r\n\r\nفخر : اسم مؤمن اشرف نامها و صفتها است پس چون در دنيا ما را بشريف ترين اسم و صفت خطاب كرد در آخرت هم بهترين رفتار را با ما خواهد كرد .\r\n* ( لا تَقُولُوا راعِنا ) * - 104 فخر : راعنا معنى فرمان با تفوّق و برترى را مىفهماند يعنى « غفلت نكن و به من توجّه كن » از اين جهت نهى از گفتن اين جمله شد كه با ادب در سخن ناسازگار است .\r\nكشف نوشته است : سعد معاذ عبرى مىدانست و تحريف اين كلمه را كه از يهود مىشنيد مىدانست آنها نيّت بد دارند به يهود گفت سوگند به خدا از هر كس اين كلمه را شنيدم گردنش را مىزنم . آنها گفتند : شما مسلمانان هم اين را مىگوئيد .\r\nاين آيه نازل شد .\r\n* ( أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ ) * - 105 مجمع : بعضى مفسّرين خير را وحى و نبوّت معنى كرده‌اند ولى مناسب معنى عام است كه هر بهره و نصيبى باشد چون عداوت مخالفين مقتضى همين است كه هيچ بهره‌اى و خيرى به مسلمانان نرسد . و ما در ترجمه جورى نوشتيم كه هر دو را مىفهماند .\r\n* ( يَخْتَصُّ بِرَحْمَتِه مَنْ يَشاءُ ) * - 105 كشف الاسرار : رحمت را بعضى مفسّرين نبوّت معنى كرده‌اند و بعضى دين اسلام گفته‌اند يعنى هر كس را مىخواهد مقام پيغمبرى يا دين اسلام را مخصوص به او مىكند .\r\n* ( ما نَنْسَخْ مِنْ آيَةٍ ) * - 106 مجمع : ابن عامر « نَنْسَخْ » با ضم نون اوّل و كسر سين خوانده است و ديگران با فتح هر دو قرائت كرده‌اند .\r\nابو الفتوح : بعضى از مفسّرين نوشته‌اند : چون بعضى احكام را پيغمبر ص نسخ مىفرمود و دستور ديگرى نمىداد يهود اعتراض مىكردند كه محمّد هر روزى فكرى مىكند و\r\n","description":"","footnote":"","page_name":" 145 ","page_number":210},
  {"content":"\r\nچيزى مىگويد . اين آيه در جواب آنها آمد كه نسخ آيت و حكم با ماست .\r\n* ( أَوْ نُنْسِها ) * - 106 مجمع از ابو عمرو نقل شده است كه « ننسأها » با فتح نون و سين و با همزه خوانده است و ديگر قاريها « ننسها » بضمّ نون اوّل و كسر سين بدون همزه خوانده‌اند و معنى آن ممكن است از نسى و نسيان بمعنى ترك و سهو باشد . يعنى آن را ترك مىكنيم و يا از « نساء » بمعنى تأخير و راندن و برگذار كردن باشد و « منسأة » بمعنى عصا مشتق از آن است و معنى مىشود : آن را برگذار مىكنيم و ردّ مىكنيم و بقرائت مشهور چنين معنى مىشود : آن را ترك مىكنيم و بتدريج از ياد مردم مىبريم .\r\n* ( نَأْتِ بِخَيْرٍ مِنْها أَوْ مِثْلِها ) * - 106 كشف : يعنى از آن حكم بهتر كه آسانتر باشد مىآوريم مثل عدّه‌ى زن شوهر مرده يك سال بود به چهار ماه و ده روز مقرّر شد . و نيز كشف نوشته : يعنى « ما نرقّيك عن محل العبوديّة الَّا احللناك بساحات الحرّيّة ، و ما رفعنا عنك شيئا من صفات البشريّة الَّا اقمناك بشاهد من شواهد الالوهيّة » لحظه بلحظه كار دولت تو در ترقّى است و آنچه ديگران را تاج است تو را نعلين .\r\n\r\nنعلى كه بينداخت همى مركبت از پاى\r\nتاج سر سلطان شد و تا باد چنين باد .\r\n\r\nدر كتب تفسير چندين حكم منسوخ نقل كرده‌اند كه حكم ديگرى بجاى آنها معيّن شده است .\r\nطنطاوى : در تمام آفرينش نسخ آيت و آوردن بهتر از آن جريان دارد . و تطبيق مىكند با صنايع و اختراعات جهانى كه آنچه از وسائل كار و موجبات آسايش در يك زمان منسوخ و متروك مىشود بهتر و آسانتر از آن خدا بما ميدهد چنان كه با چند گاو و آهن و رنج زياد در چند روز مقدار كمى زمين شخم مىكرديم اكنون با مقدارى آهن و نفط چندين برابر آن را به آسانى مىشكافيم اين است معنى « نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها » .\r\n","description":"","footnote":"","page_name":" 146 ","page_number":211},
  {"content":"\r\n* ( مِنْ وَلِيٍّ وَلا نَصِيرٍ ) * - 107 روح البيان : ممكن است دوست از يارى عاجز باشد و ممكن است يار و ياور دوست نباشد . بيگانه يا دشمن باشد از اين جهت براى آرامش دلهاى مؤمنين فرموده :\r\nخدا هم دوست شما و هم يار و كمكگار شما است كه بگفتار ديگران نظر نكنند و آزرده نشوند و توكّلشان به او باشد و بس .\r\nبيان السعادة : همانطور كه در بدن انسان قوّه‌اى براى دفع نامناسب و جذب مناسب است در تربيت انسان هم شخص راهنما رهبر بمصالح و جلوگير از مضارّ او هست .\r\nو مقصود از ولىّ شخص مربىّ و راهنماى بمنافع انسانى است ، و نصير آنكه جلوگير از آسيبها و مضرّتهاى انسانى است و از همين نظر هر پيغمبرى بواسطه‌ى مقام ولايتش دوست و راهنماى امّت خود مىباشد و بواسطه‌ى مقام رسالت نصير و ياور و جلوگير از ناروائيها و آسيبهاى آنها است و هر پيغمبرى در مدّت حياتش ولى امّت است و خليفه و جانشين او نصير و ياور امّت او است و براى همين است كه پيغمبر ( ص ) ولى و هادى و بشير و مربّى بود و على يار و نگاهبان و قتال و كشنده‌ى دشمنان بود و آيت « إِنَّما أَنْتَ مُنْذِرٌ » نظر برسالت پيغمبر است و « لِكُلِّ قَوْمٍ هادٍ » نظر بمقام ولايت آن حضرت است و چون دو مقام دارند بوسيله‌ى دو شخص نمودار و اجرا شده است كه مقام ولايت بهدايت پيغمبر انجام شد و مقام نصير و ياورى بوسيله‌ى كوشش و مجاهده‌ى على ع پيشرفت كرده است و همين است معنى اين فرمايش پيغمبر « انا و على ابوا هذه الامة « 1 » » سخن ما : 1 - آيت اوّل « لا تَقُولُوا راعِنا ) * الخ » براى تربيت مسلمانان است در گفتگو كه مواظب سخن خود با پيغمبر باشيد تا مؤدب تربيت شويد و با ديگران هم بادب گفتگو كنيد و هم مردم مغرض بد نهاد از كلام شما سوء استفاده نكنند و موجب آزار پيغمبر فراهم نشود .\r\n2 - آيات « ما يَوَدُّ ) * الخ » پند ميدهد كه شما گول گفتار كفار را نخوريد چه آنها\r\n\r\n","description":"","footnote":"\r\n( 1 ) ( يعنى من و على دو پدر اين امت هستيم )\r\n","page_name":" 147 ","page_number":212},
  {"content":"\r\nخير شما را نمىخواهند و از سخن آن مردم دلگير نباشيد و آرامدل باشيد به خدا توكّل كنيد كه آفريننده‌ى زمين و آسمان و همه‌ى آفريده‌ها است پس دوست و يار و خيرخواه منحصر بفرد شما خداوند است و عوض شدن پيغمبرها و كتابهاى آسمانى و احكام و دستورها همه به منظور مصلحت و خير شما است و اگر با چيزى كه انس گرفته‌ايد منسوخ مىشود و از شما گرفته مىشود مطمئن باشيد كه بهتر از آن بشما مىرسد . با فكر درست و خاطر مطمئن به اين آفرينش پهناور بنگريد تا بفهميد كه تمام اوضاع عالم در نسخ و تغيير است و همه بسود شما است و بهتر از اوّل .\r\nمثنوى : مجلد اوّل داستان اطَّلاع دادن پيغمبر كشتن ركابدار على آن حضرت را چنين گفته است :\r\n\r\nرمز نسخ آية او ننسها\r\nنأت خيرا در عقب ميدان ، سها\r\n\r\n\r\nهر شريعت را كه حقّ منسوخ كرد\r\nاو گنه برد و عوض آورد ورد\r\n\r\n\r\nشب كند منسوخ شغل روز را\r\nبين جمادى آن خرد افروز را\r\n\r\n\r\nباز شب منسوخ شد از نور روز\r\nتا جمادى سوخت ز آن آتش فروز\r\n\r\n\r\nگرچه ظلمت آمد آن نوم و سبات\r\nنى درون ظلمت است آب حيات ؟\r\n\r\n","description":"","footnote":"","page_name":" 148 ","page_number":213},
  {"content":"\r\n[ سوره البقرة ( 2 ) : آيات 108 تا 110 
  ]\r\nأَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى مِنْ قَبْلُ وَمَنْ يَتَبَدَّلِ الْكُفْرَ بِالإِيمانِ فَقَدْ ضَلَّ سَواءَ السَّبِيلِ ( 108 ) وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ مِنْ بَعْدِ ما تَبَيَّنَ لَهُمُ الْحَقُّ فَاعْفُوا وَاصْفَحُوا حَتَّى يَأْتِيَ اللَّه بِأَمْرِه إِنَّ اللَّه عَلى كُلِّ شَيْءٍ قَدِيرٌ ( 109 ) وَأَقِيمُوا الصَّلاةَ وَآتُوا الزَّكاةَ وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ اللَّه إِنَّ اللَّه بِما تَعْمَلُونَ بَصِيرٌ ( 110 )\r\nمعنى لغات : « أَمْ » يعنى آيا . « يَتَبَدَّلِ » از مصدر تبدّل بمعنى چيزيرا بجاى چيزى گرفتن « سَواءَ » راست و مستقيم « اصْفَحُوا » از مصدر صفح بمعنى رو گرداندن و صرف نظر كردن .\r\nسبب نزول : مجمع چندين جهت نقل كرده‌اند . 1 - ابن عبّاس گفته : رافع بن حرمله و وهب بن زيد به پيغمبر گفتند : كتابى از آسمان بياور و چند نهر آب براى ما روان كن تا به تو ايمان آوريم 2 - يكدسته از مردم خواستند كه درخت « ذات انواط « 1 » » براى ما معين كن .\r\n3 - عدّه‌اى يهود گفتند : براى اعراب قرآن عربى آوردى براى ما هم قرآنى به زبان عبرى بياور تا بخوانيم آيت 108 در جواب و سرزنش آنها نازل شد .\r\nترجمه\r\n108 ميخواهيد مانند يهود كه ز موسى خواهش بى جا مىكردند [ و نشان دادن خدا مىخواستند 
  ] از پيغمبر خود همان بخواهيد با اينكه هر كه [ چنين بدانديش باشد و 
  ] ايمان خود با كفر عوض كند راه راست گم كرده است .\r\n( جهت نزول ) :\r\nكشف : فنجاص بن عازور و زيد بن قيس پس از جنگ احد بحذيفه و عمّار گفتند : ديديد شكست خورديد و اگر دين شما حقّ مىبود اين جور گرفتار نمىشديد ، بدين ما درآييد كه ما بر حقيم آيت 109 و 110 براى آرامش دل مسلمانان نازل شد .\r\n\r\n","description":"","footnote":"\r\n( 1 ) ( اعراب بر درختى خوردنى مياويختند و او را پرستش مىكردند و آن را ذات انواط مىناميدند ) .\r\n","page_name":" 149 ","page_number":214},
  {"content":"\r\nترجمه : 109 بسيارى از آنها كه با كتاب آسمانى سر و كار دارند خواهند شما را از پس مسلمانى كافر كنند چون در نهاد خود حسد دارند با اينكه براى آنها حق نمودار است . پس شما از آنها درگذريد و ببخشيدشان تا خدا سرنوشت خود بيارد كه او تواناى بر همه چيز بود .\r\n110 و نماز بخوانيد و زكات بدهيد كه هر چه كار خوب براى خود جلو فرستيد به پيشگاه حقّ آن را بيابيد چونكه او به آنچه كنيد بينا بود .\r\nسخن مفسّرين :\r\n* ( حَسَداً مِنْ عِنْدِ أَنْفُسِهِمْ ) * - 109 كشف : بدخواهى ديگران تا در دل است حسد است و چون به عمل و زبان آمد بغى ناميده مىشود ، حديثى است از پيغمبر ص كه فرموده :\r\nانسان از حسد و بدگمانى و فال بد رهائى ندارد و يگانه راه نجات از حسد آن است كه بغى و سركشى نكند و درون خود را ظاهر نكند و به زبان نياورد و در بدگمانى جستجو و تحقيق نكند و از هر فال بد خاطر خود را نگران نكند و با آنكه در دل انديشناك است بگذرد و به كار خود ادامه بدهد . و نيز حديث است كه پيغمبر فرمود حسد در شخص حسود مانند آتش و هيزم است .\r\nابو الفتوح : گفته‌اند : « الحسود لا يسود » يعنى هرگز شخص حسود بمقامى نمىرسد .\r\nفخر : روايت است كه پيغمبر ص فرمود : به حساب شش دسته مردم رسيدگى نمىشود و بدون حساب و كتاب بجهنم مىروند 1 - فرماندهان براى ستمكارى و اعراب براى تعصب و ارباب و ملاك براى تكبر و تجار براى خيانت و روستائى براى جهل و نادانى و علماء براى حسدشان .\r\n* ( فَاعْفُوا وَاصْفَحُوا حَتَّى يَأْتِيَ اللَّه بِأَمْرِه ) * - 109 مجمع : چون ممكن بود مسلمين از آزار كفّار غضبناك شوند و بكومك دوستان\r\n","description":"","footnote":"","page_name":" 150 ","page_number":215},
  {"content":"\r\nخود آنها را بكشند يا آزار كنند امر شد كه خوددارى كنيد تا موقع مقتضى كه حكم و امر خداوند تكليف شما را معيّن كند .\r\nعبده : اين دو جمله براى آن است كه بفهماند مؤمنين كاملا مقتدر هستند و از طرف خدا پشتيبانى مىشوند و با همه‌ى اينها گذشت مىكنند و مىبخشند .\r\n* ( وَأَقِيمُوا الصَّلاةَ وَآتُوا الزَّكاةَ ) * - 110 كشف الاسرار : به پا داشتن نماز متوجّه كردن مؤمن است كه مقصود از نماز حقيقت اقامت و به پا داشتن آن است نه صورت ظاهرى نماز و براى همين گفته‌اند : نماز كنان فراوانند اما بپاى دارندگان كم هستند و معنى به پا داشتن نماز آن است كه دل با خدا باشد و همه‌ى اعضاء متوجّه عبادت بشود و براز گفتن با حقّ مشغول شود و از افكار و انديشه‌هاى ديگر بر كنار باشد .\r\nعبده : در هر قسمتى كه امر به نماز و زكات شده است جهت خاصى داشته است اينجا براى تقويت دل مسلمانان است چون نماز موجب تقويت دل است و گذشت از مال موجب تقويت روح است و آسايش خاطر است در برابر هر شخصيّت و هر جور دشمنى .\r\n* ( وَما تُقَدِّمُوا لأَنْفُسِكُمْ مِنْ خَيْرٍ تَجِدُوه ) * - 110 ابو الفتوح : روايت است كه مردى به پيغمبر ( ص ) عرض كرد چرا از مرگ گريزانيم ؟ فرمود : دل هر كسى بمال و سرمايه‌اش وابسته است و اگر از آن گذشت از مرگ نترسد و نيز فرمود : آدمى كه بميرد مردم مىپرسند چقدر ثروت و سرمايه از او مانده است ولى ملائكه مىپرسند چه ذخيره‌اى براى خود جلو فرستاده است ؟ و در خبر است روزى آن حضرت گوسفندى در خانه‌ى عايشه كشت فقيرها خبردار شدند ميامدند و مىخواستند و ميداد شب شد و گردن آن ماند از عايشه پرسيد چه مانده است ؟ جواب داد : هيچ نمانده مگر گردنش فرمود : چنين مگو بگو همه مانده مگر گردنش اشارت آن حضرت بمعنى اين آيت است . « ما عِنْدَكُمْ يَنْفَدُ وَما عِنْدَ اللَّه باقٍ » آنچه نزد شما است نابود شدنى است و آنچه نزد خدا است باقى است .\r\n","description":"","footnote":"","page_name":" 151 ","page_number":216},
  {"content":"\r\nعبده : اين جمله علاوه بر قدرت و نصرت در دنيا اشاره است بسعادت و بهره - مندى در آخرت ، ولى بجورى گفته شده است كه از مفاد كلمات قبل عمومىتر است و اين شيوه سخن منحصر به قرآن است كه از موضوعى منتقل بموضوعى ديگر شود با حفظ نظم كلام و رابطه‌ى جمله‌ها .\r\nسخن ما : 1 - آيت 108 « أَمْ تُرِيدُونَ ) * - الخ » لقمان حكيم را گفتند ادب از كه آموختى گفت از بىادبان كه هر چه از آنها ديدم و نپسنديدم نكردم در اين آيه همين مطلب بمردم گوشزد شده است كه يهود بهانه‌گير و بد روش را وسيله‌ى عبرت خود قرار دهيد و آنچه آنها كردند و نتيجه‌ى بدش را بردند شما نكنيد كه گرفتار نشويد و از راه مستقيم كه مىرويد به بيراهه مرويد . 2 - آيت آخر « وَما تُقَدِّمُوا ) * - الخ » سعدى به اين صورت درآورده است :\r\n\r\nپسنديده رائى كه بخشيد و خورد\r\nجهان از پى خويشتن گرد كرد\r\n\r\n\r\nدر آن كوش تا با تو ماند مقيم\r\nكه هرچ از تو ماند دريغ است و بيم\r\n\r\n\r\nكند خواجه بر بستر جان گداز\r\nيكى دست كوتاه و ديگر دراز\r\n\r\n\r\nدر آن دم اشارت نمايد بدست\r\nكه دهشت زبانش و گفتن ببست\r\n\r\n\r\nكه دستى بجود و كرم كن دراز\r\nدگر دست كوته كن از ظلم و آز\r\n\r\n","description":"","footnote":"","page_name":" 152 ","page_number":217},
  {"content":"\r\n[ سوره البقرة ( 2 ) : آيات 111 تا 113 
  ]\r\nوَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ ( 111 ) بَلى مَنْ أَسْلَمَ وَجْهَه لِلَّه وَهُوَ مُحْسِنٌ فَلَه أَجْرُه عِنْدَ رَبِّه وَلا خَوْفٌ عَلَيْهِمْ وَلا هُمْ يَحْزَنُونَ ( 112 ) وَقالَتِ الْيَهُودُ لَيْسَتِ النَّصارى عَلى شَيْءٍ وَقالَتِ النَّصارى لَيْسَتِ الْيَهُودُ عَلى شَيْءٍ وَهُمْ يَتْلُونَ الْكِتابَ كَذلِكَ قالَ الَّذِينَ لا يَعْلَمُونَ مِثْلَ قَوْلِهِمْ فَاللَّه يَحْكُمُ بَيْنَهُمْ يَوْمَ الْقِيامَةِ فِيما كانُوا فِيه يَخْتَلِفُونَ ( 113 )\r\nمعنى لغات : « هود » بمعنى يهود يا عدّه‌ى يهود . « اماني » جمع امنيّه آنچه به آن آرزو مىرود و دروغ . « هاتُوا » بياوريد . « 1 » « برهان » دليل حجّت وسيله‌ى اثبات مطلوب « يَتْلُونَ » از مصدر تلاوة بمعنى خواندن و قرائت كردن .\r\nمورد نزول :\r\nروح البيان : نقل شده است چون مسيحيان نجران حضور پيغمبر رسيدند يهود هم آمدند و با يكديگر گفتگو كردند و هر يك ديگرى را تكذيب كرد او گفت ما اهل بهشتيم آن ديگرى گفت نه شما بلكه ما هستيم اين آيه براى نقل افكار آنهاست و بعضى چنين تعبير كرده‌اند كه براى دشمنى پيغمبر هر دو دسته موافق شدند و گفتند :\r\nبهشت منحصر است براى يهود و نصارى و ديگرى بهره ندارد .\r\nترجمه :\r\n111 [ آنهائى كه مدّعى هستند دين و كتاب دارد 
  ] مىگويند درون بهشت نشود مگر آنكه يهودى باشد يا مسيحى اين آرزوئى است [ كه خود را بدان خوشدل دارند 
  ] . اى پيغمبر به آنها بگو اگر راست مىگوئيد دليلى براى اثبات ادعاى خود بياوريد\r\n112 آرى كسى كه خود را به خدا بسپارد و نيكوكار باشد مزد او نزد خدا ذخيره است البتّه چنين مردمى ز چيزى باك ندارند و هرگز اندوهناك نباشند .\r\n\r\n","description":"","footnote":"\r\n( 1 ) ( اين كلمه اسم است و معنى فعل از آن استفاده مىشود )\r\n","page_name":" 153 ","page_number":218},
  {"content":"\r\nجهت نزول : مفسّرين نوشته‌اند كه مناظره‌ى مسيحيان نجران با يهود كه در آيت قبل نوشتيم در اين آيت 113 نيز گفته شده است ترجمه :\r\n113 يهود گفتند نصارى ارزشى ندارند و دينشان باطل است و مسيحيها گفتند جهودان دين ندارند و به چيزى شمرده نمىشوند با اينكه هر دو كتاب آسمانى دارند و آن را مىخوانند اين گونه سخن ، گفتار مردم نادان است . پس بروز رستاخيز خدا در اختلافشان داورى خواهد كرد .\r\nسخن مفسّرين :\r\n* ( تِلْكَ أَمانِيُّهُمْ ) * - 111 :\r\nابو الفتوح : على فرمود : بر آرزوى تكيه مكن كه آن سرمايه‌ى مردم احمق است و پيغمبر فرمود : زيرك آن كسى است كه نفس خود را كوچك بشمارد و براى پس از مرگ كوشش كند و نادان است آنكه پى خواسته‌هاى نفسانى ميرود بآرزوى غلط كه خدا او را مىبخشد .\r\n* ( هاتُوا بُرْهانَكُمْ ) * - 111 فخر : اشاره است كه هيچ ادّعائى را بىدليل نبايد پذيرفت . و اين جمله خود دليل روشنى است كه عمل بتقليد باطل است و اين شعر همين مقصود را روشن مىكند :\r\n\r\nمن ادّعى شيئا بلا شاهد\r\nلا بدّ ان تبطل دعواه\r\n\r\n* ( بَلى مَنْ أَسْلَمَ وَجْهَه لِلَّه ) * - و هو محسن - 112 ابو الفتوح : اين واو ( با اينكه و در صورتى كه ) معنى مىشود « محسن » را مخلص معنى كرده‌اند پس معنى اين جمله اين است : بلى ببهشت ميرود آنكه خود را به خدا بسپارد در صورتى كه عبادت و عمل با اخلاص داشته باشد .\r\nكشف : نوشته است : اخلاص بر سه قسم است 1 - اخلاص شهادت در اسلام 2 - اخلاص خدمت در ايمان 3 - اخلاص معرفت در حقيقت . و قرآن بهر سه قسم اشاره مىكند : اخلاص شهادت را گفت « أَلا لِلَّه الدِّينُ الْخالِصُ « 1 » » و اخلاص خدمت را گفت\r\n\r\n","description":"","footnote":"\r\n( 1 ) ( بدانند كه دين خدا آنست كه خالص و پاكيزه باشد )\r\n","page_name":" 154 ","page_number":219},
  {"content":"\r\n« ما أُمِرُوا إِلَّا لِيَعْبُدُوا اللَّه مُخْلِصِينَ لَه الدِّينَ « 1 » » و اخلاص معرفت را گفت : « إِنَّا أَخْلَصْناهُمْ بِخالِصَةٍ » « 2 » و در اخلاص اعمال حكايتى بيارند از سفيان عينيه كه او را رفيقى بود و با وى برادرى گرفته بود و آن رفيق را يسارى بود و نعمتى كه درويشان را بدان نواختى و صدقه‌ها دادى و نيز متعبّد بود . از دنيا بيرون شد مردى از شام آمد و دعوى كرد كه مرا بنزديك وى امانتى بود قدر هزار دينار . وارثان گفتند ما ندانيم . سفيان عينيه آن مرد را گفت كه تو را شب نيمه‌ى شعبان بچاه زمزم بايد شد و او را از آن جايگاه بر خواندن تا تو را خبر كند كه امانت كجا نهاده است كه در خبر مصطفى آمده است كه ارواح مؤمنان و شهيدان و صالحان آن شب در چاه زمزم حاضر آيند آن مرد برفت و او را از چاه زمزم خواند جواب نيافت پيش سفيان باز آمد گفت خواندم و جواب نشنيدم . سفيان گفت مگر او را برگردانيدند از اين چاه بچاه برهوت اندر حضرموت آنجا كه ارواح اشقيا در اين شب مجتمع شوند . آن مرد ديگر سال به حضرموت شد و شب نيمه‌ى شعبان او را از آن چاه برخواند . جواب داد و نشانه‌ى جاى امانت از او درخواست و امانت بوى باز رسيد . و سفيان او را گفته بود كه بپرس از حال و قصه‌ى وى و بچه جهت خدا او را به اين جا برگرداند با عبادت و روزه‌ى او و صدقات كه او مىداد پس گفت سفيان را از من سلام برسان و بگو : ريا ، ريا ، برگرداند مرا اينجا . او گفت كه آمدم بر سفيان و پيغام را رساندم سفيان گريه‌ى سختى كرد و گفت هيچ كار نيك را خدا قبول نمىكند مگر كه با اخلاص براى خدا باشد .\r\nو باز او نوشته است : گفته‌اند : اسلام درين آيت بمعنى تفويض است و وجه بمعنى امر يعنى « من فوّض امره الى اللَّه » معنى آن است كه در بهشت آنكس شود كه كار با خداوند كار گذارد .\r\nو هم او نوشته است : پيغمبر ص فرمود : احسان آنست كه خداى را پرستى چنان كه\r\n\r\n","description":"","footnote":"\r\n( 1 ) ( مأمور هستند كه با اخلاص عبادت كنند )\r\n( 2 ) ( ما آنها را صاف و راست قرار داديم بواسطه خلوص و پاكيزگى دلشان )\r\n","page_name":" 155 ","page_number":220},
  {"content":"\r\nگوئى ويرا مىبينى اگر تو وى را نمىبينى وى تو را مىبيند . اين اشارت است فرا نهايت مقام سالكان و تحقيق اين سخن آن است كه هر رونده‌اى را در هر مقام كه باشد بدايتى است و وساطتى و نهايتى : بدايت آن است كه آغاز سفر كند از خود و در روش آيد - وساطت آن است كه بصفت غريبان شود و غريبوار زندگى كند - نهايت آن است كه بكعبه‌ى مشاهدت رسد .\r\n* ( وَلا خَوْفٌ عَلَيْهِمْ وَلا هُمْ يَحْزَنُونَ ) * - 112 روح البيان : گفته‌اند : دو ترس و دو آرامش در يك دل فراهم نمىشود پس آنكه در دنيا خائف بود در آن عالم كه همه از كار خود ترسناك هستند آسوده است و همچنان اندو هناك از گذشته‌ى خود نيست چون وظيفه خود را انجام داده است .\r\nسخن ما در اين آيات : 1 - آيت آخر « لا خَوْفٌ عَلَيْهِمْ » گفته شده است بجاى « و ما هم بخائفين » شايد براى اشاره به اين كه در دل محسنين هيچ جاى خوف باقى نمانده است و ممكن نيست ترس در دل آنها راه يابد و شايد مثنوى « 1 » به اين اشاره نظر داشته باشد در اين چند شعر :\r\n\r\n« لا تخافوا » هست نزل « 2 » خائفان\r\nهست در خور از براى خائف ، آن\r\n\r\n\r\nهر كه ترسد مرو را ايمن كنند\r\nمرد دل ترسنده را ساكن كنند\r\n\r\n\r\nآنكه خوفش نيست چون گوئى مترس ؟\r\nدرس چدهى نيست او محتاج درس\r\n\r\n2 - آيت 112 « وَقالُوا لَنْ يَدْخُلَ ) * الخ » عقيده‌ى خود خواهى و تعصّب يهود نقل و انتقاد شده است تا خودشان بفهمند راه كج ميروند و ديگران هم تربيت شوند و از اينجور بدبينى نسبت به ديگران و خودپرستى برگردند و ادّعاى بىدليل نه خود اظهار كنند و و نه از كسى بپذيرند . و بدانند كه دين يهود و نصارى موجب آمرزش و بهشت نيست و وسيله‌ى نجات ديندارى با اخلاص و نيكوكارى است .\r\n\r\n","description":"","footnote":"\r\n( 1 ) مجلد اوّل داستان يافتن رسول قيصر عمر را در زير خرمابن .\r\n( 2 ) آنچه وسيله‌ى پذيرائى مهمان باشد .\r\n","page_name":" 156 ","page_number":221},
  {"content":"\r\n3 - جمله‌ى « قالَتِ الْيَهُودُ ) * - الخ » و روح خودپرستى يهود را چنين نمودار مىكنيم :\r\nلىلى آلن - خانم فرانسوى . دكتر در علوم تربيتى مىگويد « 1 » : هيچوقت صاحبان دين و پيغمبران با يكديگر اختلاف نداشته‌اند كشيشها براى مردم توليد زحمت كرده و باعث اختلاف و جنگهاى مذهبى و بحث و تعصّب شده‌اند . و شعبه‌هاى مختلف دين را ز خود اختراع مىكنند و گر نه موسى و عيسى و جمله‌ى پيغمبران يك چيز مىگفتند مخالف هم نشدند . و در تفسير صافى از حضرت امام حسن مجتبى ع نقل كرده است : عدّه‌اى از يهود و نصارى حضور پيغمبر رسيدند و گفتند ميان ما قضاوت كن . چون فرمود دعواى خود را بگوئيد مسيحيان ادّعاى برترى كردند بر يهود و يهود همين را نسبت بمسيحيها گفتند آنگاه پيغمبر فرمود همه‌ى شما خطاكار و بدكار و گمراه هستيد چون شما كتاب خدا را مىخوانيد و به آن عمل نمىكنيد و گر نه تورات و انجيل موجب شفاى از كينه و عداوت و راهنماى شما به راه راست است و نجات از گمراهى است اين آيت اين اخلاق مردم ادان و متعصّب را نمودار مىكند .\r\n4 - در جمله‌ى « وَهُمْ يَتْلُونَ الْكِتابَ » انحراف عالم نماهاى نافهم براى خودشان و ديگران يادآورى مىشود كه آنها مىگويند : عالم هستيم و كتاب داريم و بجاى راه مستقيم رفتن و ديگران را رهبرى كردن يكديگر را سرزنش مىكنند و بىارزش مىشمارند و بزرگترين عيب شخص تحصيل كرده اظهار خودپرستى و برترى از همانندان خود است و اين عقيده و گفتار اقرار بنادانى و پستى خودشان است چون آنهائى را كه با علم و كتاب سر و كار دارند و خود هم از آنها هستند به هيچ شمرده‌اند .\r\n\r\n","description":"","footnote":"\r\n( 1 ) در يكى از كتابهاى علم الاجتماع كه به اين دوران چاپ شده است و اسم آن را در نظر ندارم و دسترس به آن ندارم .\r\n","page_name":" 157 ","page_number":222},
  {"content":"\r\n[ سوره البقرة ( 2 ) : آيه 114 
  ]\r\nوَ مَنْ أَظْلَمُ مِمَّنْ مَنَعَ مَساجِدَ اللَّه أَنْ يُذْكَرَ فِيهَا اسْمُه وَسَعى فِي خَرابِها أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ لَهُمْ فِي الدُّنْيا خِزْيٌ وَلَهُمْ فِي الآخِرَةِ عَذابٌ عَظِيمٌ ( 114 )\r\nمعنى لغات : « خِزْيٌ » خوارى و آزار .\r\nجهت نزول :\r\nمجمع : چند جهت براى نزول اين آيه گفته‌اند : 1 - در صلح حديبيه كه مانع از دخول پيغمبر بمكّه شدند . 2 - اشاره به خرابى بيت المقدس است بوسيله بخت النصر 3 - در خرابى آنجا بوسيله يكى از سلاطين رم . 4 - ممانعت مشركين از پيغمبر براى نماز در مسجد الحرام كه موجب هجرت آن حضرت شد ترجمه :\r\n114 ستمكارترين مردم آنهايند كه جلوگير از نماز و ياد خدا در مسجدند و كوشش مىكنند كه آن را ويران نمايند چنين كسان نبايد به مسجد درون شوند مگر ترسناك از مسلمانان بوند و سزاىشان بزندگى خوارى است و در جهان ديگر آزارى دردناك دارند\r\nارتباط اين آيه را بآيات پيش بموجب اختلاف جهت نزول چند جهت گفته‌اند ممكن است بگوئيم : چون در آيات پيش اختلاف يهود و نصارى و ادّعاى باطل آنها نقل شده است اين آيه مىفهماند آن اختلاف كه موجب ممانعت از ذكر خدا است ظلم است و ستم سخن مفسرين :\r\n* ( مَساجِدَ اللَّه ) * - 114 روح البيان : روايت شده است كه حضرت امير ( ع ) فرمود جوانمردى شش نشانه دارد سه نشانه براى سفر است . 1 - قرائت قرآن 2 - دائر و معمور داشتن\r\n","description":"","footnote":"","page_name":" 158 ","page_number":223},
  {"content":"\r\nمساجد 3 - اختيار دوست خوب براى خدا و آن سه تاى ديگر 1 - از توشه و آنچه همراه است به ديگران بخشش كردن 2 - خوش اخلاقى با همسفران 3 - مزاح و شوخى كه موجب معصيت نباشد .\r\n* ( إِلَّا خائِفِينَ ) * - 114 فخر : اين كلمه اشاره است . بتفوّق مسلمين در آينده بر مخالفين خود و همچنين جمله‌ى « لَهُمْ فِي الدُّنْيا خِزْيٌ » مجمع : در مقصود از اين جمله اختلاف است : 1 - همان است كه پيغمبر در فتح مكه اعلام كرد : از اين روز ببعد مشرك و عريان نبايد به مسجد الحرام درون شود 2 - اشاره است بممنوع بودن مسيحيها از داخل شدن ببيت المقدس 3 - يعنى از اين گونه مشركين اگر كسى براى دادخواهى وارد مسجد شود نبايد چون مسلمين آسوده بنشيند و بايد آرام نداشته باشد و به زودى بيرونش كنند .\r\nسخن ما : همان است كه در جهت ارتباط اين آية بآيات قبل نوشتيم چه بزرگترين ستمها جلوگيرى و ممانعت يك ملَّت است از قيام بمصالح خود و پيشرفت در زندگى و از مربوط كردن مسجد به خدا ميتوان فهميد كه مقصود از ذكر نام خدا و مسجد خدا كليّه‌ى مجامع و مذاكراتى است كه به راه خدا و يا دين خدا باشد يعنى آن راهى كه خدا در طبيعت مردم براى مصلحت و پيشرفت آنها قرار داده و بوسيله‌ى پيغمبران به آن راهنمائى شده‌اند كه نماز و زكات و جهاد و كسب مطابق دستور شرع باشد و تعليم و تعلم قواعد و علوم زندگى و مادّى و معنوى و كليّه‌ى گفتار و كردار زندگى انسان كه مخالف مصلحت و دستور نباشد ، ذكر خدا است و ممانعت از اين جور ذكر و عمل ستم بزرگ است .\r\n","description":"","footnote":"","page_name":" 159 ","page_number":224},
  {"content":"\r\n[ سوره البقرة ( 2 ) : آيه 115 
  ]\r\nوَ لِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه اللَّه إِنَّ اللَّه واسِعٌ عَلِيمٌ ( 115 )\r\nمعنى لغات : « فَأَيْنَما » هر كجا . « تُوَلُّوا » از مصدر تولية رو آوردن به چيزى و پشت كردن به آن و حكومت دادن . « فَثَمَّ » آنجا . « وَجْه » سو و جانب و طرف ، و صورت .\r\nجهت نزول : در اين آيه مثل آيت پيش موجبات چندى گفته‌اند 1 - عدّه‌اى مسلمان در بيابان تاريك ماندند و قبله را تشخيص ندادند و به چند طرف نماز خواندند بعد معلوم شد هيچيك به قبله نبوده است . چون به پيغمبر عرض كردند چيزى نفرمود تا اين آيه نازل شد 2 - يهود براى قبله اعتراض مىكردند و در جواب آنها اين آيه نازل شد و بعد از مدّتى آيت تعيين قبله نازل شد 3 - براى نماز مستحبّ در هنگام سوارى نازل شده است و در روح البيان است : چون بآيت جلو از منع ذكر خدا در مساجد گفته شده است در دنباله آن اين آيه مىگويد انديشه نداشته باشيد كه همه جا طرف خدا و جانب اوست .\r\nترجمه :\r\n115 مشرق و مغرب ملك خدا است پس بهر كجا رو كنيد همانجا سوى خدا است چه او با گشايش است و دانا [ كه مهر و توان و بىنيازى او را اندازه نباشد 
  ] .\r\nسخن مفسّرين :\r\n* ( فَأَيْنَما تُوَلُّوا ) * - 115 ابو الفتوح : مسلمانى بديرى رسيد از راهب جاى نماز خواست او گفت : دل پاك كن و هر جا كه خواهى نماز كن .\r\nشيخ بهائى « 1 » گفته :\r\n\r\n","description":"","footnote":"\r\n( 1 ) مدرك و كتاب شعر شيخ بهائى پيدا نشد و گويا از افادات بعضى دوستان باشد .\r\n","page_name":" 160 ","page_number":225},
  {"content":"\r\n\r\n« اينما تولوا » را ، گر تو خوانده‌اى زاهد\r\nچون در حرم بستند سجده بر كليسا كن\r\n\r\nحسينى نوشته :\r\n\r\nاز نبى اينما تولَّوا خوان\r\nثمّ وجه اللَّهش متمّم دان\r\n\r\n\r\nيعنى آن سو كه روى قصد آرى\r\nتا حقّ بندگيش بگذارى\r\n\r\n\r\nوجه حقّ كآن بود حقيقت او\r\nباشد آنجا ، بسوى او كن رو\r\n\r\n\r\nهيچ جا را نكرد استثنا\r\nپس بود عين حقّ عيان همه جا\r\n\r\n\r\nعارف حق شناس را بايد\r\nكه بهر سو كه ديده بگشايد\r\n\r\n\r\nبيند آنجا جمال حقّ پيدا\r\nنكند از جمال حق قطعا .\r\n\r\nروح البيان : اين آيه نويد است و بيم كه خدا به همه جا حاضر است و ناظر و آنچه خوب يا بد كنيد ببيند و مزد آن دهد .\r\nشعر :\r\n\r\nميان كعبه و بتخانه هيچ فرقى نيست\r\nبهر طرف كه نظر ميكنى برابر اوست\r\n\r\n* ( إِنَّ اللَّه واسِعٌ ) * - 115 مجمع : ابو عبيده گفته است : يعنى بىنياز است از بندگى شما . زجّاج گفته است :\r\nيعنى رحمت و مهر او گشاده است كه در دين بشما اجازه‌ى بيشتر داده و بر شما تنگ نگرفته است و ديگرى گفته است : يعنى توان و قدرت او گشاده است كه آنچه خواهد كند .\r\nسخن ما : اين آيه راهنمائى بتوحيد حقيقى است بقول نظامى :\r\n\r\nوجودش بر همه موجود قاهر\r\nنشانش بر همه بيننده ظاهر\r\n\r\nو بگفته‌ى حافظ .\r\nهمه جا خانه‌ى عشق است چه مسجد چه كنشت .\r\nآن شاهزاده قبائيان معاصر و معارض محمود غزنوى به او نوشت :\r\n\r\nبخوارزم آيد بسقسين روم\r\nخداى جهان را جهان تنگ نيست\r\n\r\n","description":"","footnote":"","page_name":" 161 ","page_number":226},
  {"content":"\r\nبهر كار و بهر جانب كه رو بياوريد همه جا و همه كار وابسته‌ى بقدرت و آفرينش او است يأس و تنبلى الحاد است و كفر به خدا ، پس راه او را بجوئيد و بجانب دستورهاى او بشتابيد كه در همه جا كار خوب و مفيد مىتوانيد بكنيد كه از هر جا و از هر جانب نعمتهاى معنوى و مادى او بشما خواهد رسيد .\r\n[ سوره البقرة ( 2 ) : آيات 116 تا 121 
  ]\r\nوَ قالُوا اتَّخَذَ اللَّه وَلَداً سُبْحانَه بَلْ لَه ما فِي السَّماواتِ وَالأَرْضِ كُلٌّ لَه قانِتُونَ ( 116 ) بَدِيعُ السَّماواتِ وَالأَرْضِ وَإِذا قَضى أَمْراً فَإِنَّما يَقُولُ لَه كُنْ فَيَكُونُ ( 117 ) وَقالَ الَّذِينَ لا يَعْلَمُونَ لَوْ لا يُكَلِّمُنَا اللَّه أَوْ تَأْتِينا آيَةٌ كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ قَدْ بَيَّنَّا الآياتِ لِقَوْمٍ يُوقِنُونَ ( 118 ) إِنَّا أَرْسَلْناكَ بِالْحَقِّ بَشِيراً وَنَذِيراً وَلا تُسْئَلُ عَنْ أَصْحابِ الْجَحِيمِ ( 119 ) وَلَنْ تَرْضى عَنْكَ الْيَهُودُ وَلا النَّصارى حَتَّى تَتَّبِعَ مِلَّتَهُمْ قُلْ إِنَّ هُدَى اللَّه هُوَ الْهُدى وَلَئِنِ اتَّبَعْتَ أَهْواءَهُمْ بَعْدَ الَّذِي جاءَكَ مِنَ الْعِلْمِ ما لَكَ مِنَ اللَّه مِنْ وَلِيٍّ وَلا نَصِيرٍ ( 120 )\r\nالَّذِينَ آتَيْناهُمُ الْكِتابَ يَتْلُونَه حَقَّ تِلاوَتِه أُولئِكَ يُؤْمِنُونَ بِه وَمَنْ يَكْفُرْ بِه فَأُولئِكَ هُمُ الْخاسِرُونَ ( 121 )\r\n","description":"","footnote":"","page_name":" 162 ","page_number":227},
  {"content":"\r\nمعنى لغات : « اتَّخَذَ » انتخاب كرد و گرفت « قانِتُونَ » از مصدر قنوت بمعنى تواضع و نماز خواندن و اطاعت خداوند . « بَدِيعُ » از مصدر بدع بكسر باء بمعنى پيدايش دادن ايجاد كردن . « قَضى » از مصدر قضاء حكم كردن و انجام و سرنوشت معيّن كردن و ساختن « نذير » از مصدر نذر با سكون ذال و نذور با ضمّ اوّل و دوّم بمعنى ترساندن و آماده كردن و بمعنى بيم و نويد دادن نيز در قرآن زياد استعمال شده است . « ملة » دين و آئين هر پيغمبر . « اهواء » جمع هوى خواهش و ميل .\r\nسبب نزول مجمع : اختلاف است كه نزول آيه براى مشركين عرب بوده است كه فرشتگان را فرزند خدا دانسته‌اند يا براى مسيحىها كه مسيح را فرزند خدا دانسته‌اند .\r\nترجمه :\r\n116 مردم بىدين براى خدا فرزند پنداشتند او پاكيزه است [ از هر چه شما بينديشيد 
  ] . چه همه‌ى آنچه در آسمانها و زمين است از او است و همگى به پيشگاهش فروتنند و فرمانبر [ كه 
  ]\r\n117 او پديد آرنده‌ى آسمانها و زمين است و چو چيزى بسرنوشت كند و خواهد به او گويد : باش ، و آن شود .\r\n118 نادانان گفتند : چرا خدا با ما سخن نگويد . و يا براى ما نشانه‌اى و آيتى نيايد ؟ مردمان پيش از ايشان نيز اين گونه سخنان گفتند چون دلهاشان همانند اينان بود ولى همانا نشانه‌هاى حق براى مردم با يقين فرستاديم . اى محمّد [ بهترين آيه و نشانه‌ى حقّ تو هستى كه 
  ] ما\r\n119 بدرستى و حقيقت تو را فرستاديم تا بيم و نويد دهى و كسى از تو نپرسد : دوزخيان كه باشند و چرا بدوزخ روند ؟\r\nجهت نزول :\r\nمجمع : جهودان و مسيحيان نزد پيغمبر ص آمدند كه بما مهلت بده تا سخن تو را بينديشيم آنگاه بپذيريم . آيت 120 « لَنْ تَرْضى ) * - الخ » آن حضرت را از درستى دعوى آنها نااميد كرد .\r\nترجمه :\r\n120 هرگز جهودان و مسيحيان از تو خشنود نباشند مگر بدين ايشان باشى به آنها بگو : راهنمائى جز راهنماى خداوندى نيست . و اگر تو از پس اين\r\n","description":"","footnote":"","page_name":" 163 ","page_number":228},
  {"content":"\r\n\r\nدانش كه به تو رسيد پى خواسته‌هاى آنان روى دوست و ياورى بعوض خدا ندارى .\r\n121 البته آن كسان كه اين قرآن به آنها رسيد و بدرستى آن را خواندند [ كه رفتار به آن كردند 
  ] مؤمن به قرآن مىباشند و آنان كه آن را نپذيرفتند زيان برده‌اند .\r\nسخن مفسّرين :\r\n* ( فَإِنَّما يَقُولُ لَه كُنْ فَيَكُونُ ) * 117 مجمع : ابن عامر « فَيَكُونُ » با نصب خوانده است و ديگران با رفع .\r\nابو الفتوح : نوشته است اهل اشارت گفتند : چنانستى كه گفت : كار من بخلاف كار تو است چنان كه من بخلاف توام ، تو را آلت بايد ساز وعدت و وقت و مهلت بايد و من چون چيزى خواهم پيش از آن كه گوينده اى گويد « كن » كاف بنون نا رسيده هزار عالم آفريده باشم :\r\n\r\nلا تخضعنّ لمملوك على طمع\r\nفانّ ذاك مضرّ منك بالدّين\r\n\r\n\r\nو استرزق اللَّه ممّا في خزائنه\r\nفانّ لك بين الكاف و النّون « 1 »\r\n\r\nتفسير صافى : از حضرت امام صادق ع و كاظم ع روايت شده : اراده‌ى خدا ايجاد است كه فكر و ترديد و آهنگ لازم ندارد و موجود مىشود بدون كلمه‌اى و نقطه‌اى .\r\n* ( كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ ) * 118 روح البيان : يعنى در قساوت و كودنى و سركشى همانند هستند كه دلها ترجمان\r\n\r\n","description":"","footnote":"\r\n( 1 ) يعنى بطمع براى بندگان تواضع مكن كه دين تو را تباه مىكند روزى را از خدا بخواه كه همه چيز ميان كاف و نون كن يافت مىشود .\r\n","page_name":" 164 ","page_number":229},
  {"content":"\r\nزبانها است پس چون در دل كفر و كورى بود بر زبان بهانه جوئى و توقّع بى جا نمودار مىشود كه « المرء مخبوء تحت لسانه » شعر :\r\n\r\nمرد پنهان بود به زير زبان\r\nچون بگويد سخن بدانندش\r\n\r\n\r\nخوب گويد لبيب گويندش\r\nزشت گويد سفيه خوانندش\r\n\r\n* ( إِنَّا أَرْسَلْناكَ بِالْحَقِّ ) * - 119 كشف الاسرار : حق درست است و راست در مقابل باطل . خواجه انصارى گفته : برگزيد اين مهتر را و برسولى بخلق فرستاد رحمت جهانيان را و نواخت بندگان را و به اين بعثت بر وى منّت نهاد و گفت « إِنَّا أَرْسَلْناكَ » به حكم آنك اين خصلتها جمله موهبت الهى است و عطاء ربّانى و هيچ چيز از آن كسب بشر نشد و مصطفى گفت : فلا فخر يعنى كه نه از روى فخر مىگويم كه آن همه موهبت الهى است و هيچ از آن اكتساب من نيست و فخر كه كنند به چيزى كنند كه مكتسب خود بود نه موهبت محض * ( وَلا تُسْئَلُ عَنْ أَصْحابِ الْجَحِيمِ ) * - 119 ابو الفتوح : عبد اللَّه عبّاس گفته است : روزى پيغمبر فرمود : كاش مىدانستم بر سر كافران كه مرده‌اند چه مىرود اين آيه نازل شد :\r\n* ( حَتَّى تَتَّبِعَ مِلَّتَهُمْ ) * - « 1 » 120 ابو الفتوح : از ابن عباس نقل شده كه سبب نزول اين آيه آن بود كه يهود مدينه و مسيحيان نجران انتظار داشتند كه پيغمبر بقبله‌ى آنها نماز بخواند چون قبله عوض شد آنها از اظهار دوستى خوددارى كردند اين آيه نازل شد .\r\nابو الفتوح : بنقل از زجّاج نوشته است ملَّة خاكستر گرم بود كه خمير در\r\n\r\n","description":"","footnote":"\r\n( 1 ) كلمه‌ى ( ملَّت ) بر وزن فعله بفتح فاء : در قاموس نوشته است : بمعنى خاكستر گرم و « امل اللحم و الخبز » يعنى نان و گوشت را در خاكستر گرم كرد .\r\n","page_name":" 165 ","page_number":230},
  {"content":"\r\nميان آن كنند تا پخته شود تا بحدّ آن رسد كه بتوان خوردن همچنان كه ملَّت بتدريج كار خداوندش بدانجا مىرساند : به دنيا منقطع شود و بآخرت از عذاب خلاص يابد و اشتقاق هر دو روا بود كه از ملال و ملل بود براى آنكه بر هر دو صبر بايد كردن و صبر ملال آرد .\r\n* ( هُدَى اللَّه هُوَ الْهُدى ) * - 120 كشف : يعنى اگر ديگران دين خود ستايند و دين شما زشت شمارند تو بگو :\r\nراه راست آن است كه خدا بنمايد و رهنمون شود .\r\nلَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ - 120 فخر : علماى علم كلام به اين آيه استدلال كرده‌اند كه تكليف قبل از راهنمائى و دليل جايز نيست و مسئوليّت بر آن صحيح نيست .\r\n* ( ما لَكَ ) * . . . * ( مِنْ وَلِيٍّ ) * - 120 ابو السعود : اين جمله از جمله‌هائى است كه براى تهييج احساسات گفته مىشود و گر نه كجا گمان ميرود آن حضرت پيرو ملَّت و دين آنها شود .\r\nنيشابورى : اين آيه جلوگيرى سختى است از مردم چون با پيغمبر كه چنين خطاب شود با اينكه در آيت ديگر گفته شده است « خداوند گناه گذشته‌ى تو را ميآمرزد » پس با ديگران چه خواهند كرد ؟\r\nفخر : ممكن است آيه براى جلوگيرى پيغمبر از ميل به آنها باشد .\r\n* ( الَّذِينَ آتَيْناهُمُ الْكِتابَ يَتْلُونَه حَقَّ تِلاوَتِه ) * - 121 كشف نوشته : حقّ تلاوت آن است كه قرآن خوانى بسوز و نياز و صفاء دل و اعتقاد پاك به زبان ذاكر و بدل معتقد و بجان صافى ، زبان در ذكر و دل در خون و جان با مهر ، زبان با وفا و دل با صفا و جان باحيا ، زبان در كار و دل در راز و جان در ناز پير طريقت گفت : بنده در ذكر به جائى رسد كه زبان در دل برسد و دل در جان\r\n","description":"","footnote":"","page_name":" 166 ","page_number":231},
  {"content":"\r\nبرسد و جان در سر و سر در نور برسد ، دل فا زبان گويد : خاموش ، جان فا دل گويد :\r\nخاموش ، سر فا جان گويد : خاموش اللَّه فارهى گويد : بنده‌ى من دير بود تا تو مىگفتى اكنون من مىگويم و تو مىنيوش سيّد بحرانى در تفسير برهان از حسن بن ابي الحسن ديلمى از حضرت صادق ( ع ) روايت كرده است : « يتلونه حقّ تلاوته » يعنى آيات را بخوانند و آن را درست بفهمند و بدستوراتش عمل كنند و بوعده‌هايش اميدوار باشند و از وعيد و آنچه ترساننده است خائف و ترسان باشند و از قصّه‌هاى آن پند بگيرند باوامرش فرمانبردار باشند و از جلوگيرىهاى آن خوددارى كنند . سوگند به خدا : مقصود حفظ آيات نيست و درس خواندن سوره‌ها نيست بلكه ده يك و پنج يك سوره‌اى هم لازم نيست بخوانند . مردم حروف قرآن حفظ مىكنند اما اندازه و حكم آن را رعايت نمىكنند با اينكه خواندن قرآن فكر در آيات و عمل به احكام آن است كه خود فرموده است : « كِتابٌ أَنْزَلْناه إِلَيْكَ مُبارَكٌ لِيَدَّبَّرُوا آياتِه « 1 » » سخن ما 1 - آيت « قالُوا اتَّخَذَ اللَّه » براى آن مردم است كه آن روز قرآن با آنها روى سخن داشته است كه اگر مىفهميدند فرزندى عيسى و ملائكه و عزير براى خدا چه معنى دارد خود از گفتارشان خجالت مىكشيدند و همچنين آنهائى كه در اين طول مدّت و ترقّى افكار و پيدايش علوم باز هم معتقد به سه اصل هستند اين است كه ما از دو جمله‌ى « لَه ما فِي السَّماواتِ وَالأَرْضِ ) * و * ( كُلٌّ لَه قانِتُونَ » يك دوره‌ى كامل توحيد استفاده مىكنيم كه آفريننده يعنى ما فوق موجوديّت . يعنى آنچه بكلمه‌ى چيز و موجود ناميده مىشود در قدرت او و پديده‌ى او و محتاج به او و بيچاره در آفرينش او است . پس آسمان و زمين و آنچه بفكر ميآيد ابداع و پيدا شده‌اى است بىوسيله كه فقط فرمان او براى پيدايش همه كافى است . 2 - جمله‌ى آخر آيت 117 « كُنْ فَيَكُونُ » مثل شده است در انجام كارى به زودى\r\n\r\n","description":"","footnote":"\r\n( 1 ) نامه‌ى فرخنده‌اى فرستاديم براى اينكه مردم بوسيله‌ى آيات آن فكر و انديشه خود را درست كنند .\r\n","page_name":" 167 ","page_number":232},
  {"content":"\r\nو زير و زبر شدن چنان كه گويند : كن فيكونش كرد . نظامى هم در اين معنى چنين گفته است :\r\n\r\nاى هر چه رسيده وا رسيده\r\nدر كن فيكون تو آفريده\r\n\r\nو نيز گفته :\r\n\r\nبر هر ورقى كه حرف راندى\r\nنقش همه در دو حرف خواندى\r\n\r\n\r\nهر جا كه خزينه‌اى شگرف است\r\nقفلش بكليد اين دو حرف است\r\n\r\n3 - آيت 118 « قالَ الَّذِينَ ) * الخ » دنباله‌ى آن كه مردم را بفكر غلطشان متوجّه كرده به اين گفتار غلط ديگر هم متوجّه كرده كه انتظار سخن گفتن خدا با مردم مولود فكر جاهلان است كه اينجور مردم در روزگار گذشته نيز اين توقّعات را داشتند با اينكه ما نشانه‌هاى آشكار بر يگانگى خدا و پيغمبرى محمّد فرستاده‌ايم كه قرآن و شخصيّت خود پيغمبر باشد . 4 - پيغمبر در مقام فكر و انديشه‌ى خود كه با مردم چه كند و با چه وسيله آنها را به راه بياورد با جمله‌ى « إِنَّا أَرْسَلْناكَ ) * تا آخر » خاطر شريفش را آرام مىكنند كه آنچه از تو ساخته است و قدرت دارى همين است كه وجودت براى راهنمائى بحقّ و رهبرى بسعادت است و جلوگيرى از باطل و راه ممانعت از انحراف مردم همين است كه بوظيفه‌ى خود مشغول هستى و انجام ميدهى . البتّه اختيار افكار تمام مردم با تو نيست اگر خودشان به راه تو نيايند و بجهنم بروند تو مسئوليّتى ندارى و هم به اين آيه مردم را پند ميدهد كه هر فرد با احساس كه در مأموريتش و يا هدفش بموانع تصادف مىكند و خواه نخواه ناراحت مىشود متوجّه باشد كه اختيار همه چيز در دست او نيست و بعد از آنكه باندازه‌ى توانائى و علم و فهمش كار كرد از كم و زياد نتيجه نبايد انديشناك باشد .\r\n6 - آيت 120 « لَئِنِ اتَّبَعْتَ » تا آخر مىفهماند كه اگر آدمى هدفى داشت و راهى براى وصول به آن تشخيص داد نبايد هر روز به حرف كسى گوش كند و انتظار داشته باشد كه همه با او موافق باشند و اگر موافق نشدند او با آنها موافقت كند و هدف خود و راه خود را رها كند و پى ديگران برود زيرا اين فكر وسيله‌ى رسيدن بهدف نخواهد بود و اينجور\r\n","description":"","footnote":"","page_name":" 168 ","page_number":233},
  {"content":"\r\nشخص هميشه از كار خود ضرر مىبرد و آدم بىنقشه و هدف پيوسته بىارزش و محروم در زندگى است ، چنان كه از علىّ ( ع ) نقل است « رضا النّاس لا يملك و السنتهم لا تضبط « 1 » » در اوّل اين آيات نوشتيم : امام فخر احتمال داده است كه براى جلوگيرى پيغمبر است از پيروى يهود و نصارى . ما مىگوئيم : اين آيه راهنماى انسان است در افكار و هدفهاى اجتماعى كه استقامت و شخصيّت هر كس در نظر خودش بايد محفوظ باشد و نشانه‌ى اغراض ديگران نباشد پس براى جلوگيرى پيغمبرى از پيروى يهود و مسيحى نيست بلكه براى تربيت همه است بحفظ شخصيّت خود و هدف خود .\r\n6 - در آيت 121 « الَّذِينَ آتَيْناهُمُ » تا آخر مىگوئيم : بقول نظامى :\r\n\r\nمىكوش بهر ورق كه خوانى\r\nتا معنى آن تمام دانى\r\n\r\nدر روش مطالعه نوشته‌اند « 2 » : بعضى مردم با كتاب مثل پروانه هستند كه بر گياه مىنشيند و بدون نتيجه زود حركت مىكند . كتاب را اندكى مىخوانند و چيزى نفهميده بكتاب ديگر مىپردازند و بعضى مردم مثل زنبور عسل هستند كه بر گلى مىنشينند و تمام شهد آن را به خود جذب مىكند و بلند مىشود و مىپرد و ذخيره مىكند ، كتاب را مىخوانند و از خود مىكنند و از آن به ديگران هم بهره مىرسانند .\r\nآيت 121 اين معنى را خاطر نشان مىكند كه ايمان بكتاب آن است كه بدرستى خوانده شود و دقّت شود و استفاده شود تا ايمان يعنى عقيده بمطالب آن كتاب با جان انسان وابسته شود و روح از آنها بهره‌مند شود و گر نه نگاه كردن كتاب كه وارسى و استفاده با ايمان به آن نباشد انحراف از آن است و زيان .\r\n\r\n","description":"","footnote":"\r\n( 1 ) يعنى اختيار دل و زبان مردم بدست كسى نيست .\r\n( 2 ) در يكى از شماره‌هاى مجله‌ى راهنماى كتاب كه اكنون شماره‌هاى آن را به ياد ندارم .\r\n","page_name":" 169 ","page_number":234},
  {"content":"\r\n[ سوره البقرة ( 2 ) : آيات 122 تا 123 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَنِّي فَضَّلْتُكُمْ عَلَى الْعالَمِينَ ( 122 ) وَاتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَلا يُقْبَلُ مِنْها عَدْلٌ وَلا تَنْفَعُها شَفاعَةٌ وَلا هُمْ يُنْصَرُونَ ( 123 )\r\nاين دو آيه با آيات 47 و 48 مطابق است فقط در كلمات « لا يقبل و لا تنفع و لا يؤخذ و عدل و شفاعة » مختصر تفاوت و تقدّم و تأخّر دارد كه در جاى خود آنچه ممكن بود نوشتيم و ابو الفتوح مناسبت تكرار آيه را به اين گونه بيان كرده است : يهود بيشتر مقاومت مىكردند مناسب حال آنها تكرار است و ممكن است كه مخاطبين اوّل غير از دوّم باشند و براى آنها لازم بوده است كه همان جملات تكرار شود .\r\n* ( وَلا هُمْ يُنْصَرُونَ ) * - 123 روح البيان : مستحقّ عقاب در دنيا به دو وسيله آسوده مىشود . يا دوست و ياور قوى كه او را از معركه نجات بدهد و يا جان خريد و فديه كه ديگرى مالى بدهد و او را آزاد كنند . در آيه اشاره شده است كه اين وسيله‌ها در آنجا نيست سعدى گفته است :\r\n\r\nقيامت كه نيكان باعلى رسند\r\nز قعر ثرى بر ثريّا رسند\r\n\r\n\r\nتو را خود بماند سر از ننگ پيش\r\nكه گردت برآيد عملهاى خويش\r\n\r\n\r\nدر آن روز كز فعل پرسند و قول\r\n« اولوا العزم » را تن بلرزد ز هول\r\n\r\n\r\nبه جائى كه دهشت خورد انبياء\r\nتو عذر گنه را چه دارى بيا\r\n\r\n","description":"","footnote":"","page_name":" 170 ","page_number":235},
  {"content":"\r\n[ سوره البقرة ( 2 ) : آيه 124 
  ]\r\nوَ إِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ ( 124 )\r\nمعنى لغات : « ابْتَلى » از مصدر ابتلاء بمعنى آزمايش و گرفتارى . « يَنالُ » از مصدر نيل بمعنى به مقصود رسيدن يا بهره بردن و « نوال » بمعنى بخشش و عطاء از همين مادّه است . « عهد » سفارش و پيشرفت و اطمينان و سوگند و فرمان حكومت و محافظت و پاس احترام و آسودگى و عهده‌دارى و گردنگيرى و ديدار و شناسائى .\r\nترجمه :\r\n124 اى محمّد به ياد دار كه روزى خدا ابراهيم را بسخنانى چند آزمايش [ بفرمانبرى 
  ] كرد . او آنها را [ كه دستور خداوندى بود 
  ] بانجام رساند .\r\nخدا [ بپاداش او 
  ] گفت : من تو را پيشواى مردم كنم . او گفت : و هم كسى از نوادگان من را . فرمود : فرمان حكومت از من بستمگاران نمىرسد .\r\nسخن مفسّرين :\r\n* ( إِبْراهِيمَ ) * . . . * ( بِكَلِماتٍ ) * - 124 مجمع : كلمه‌ى ابراهيم را ابن عبّاس « آبراهام » خوانده است و در معنى كلمات كه مورد آزمايش شده است اختلاف است ابن عباس گفته : آنها ده سنت بوده كه در اسلام هم معين شده است كه ختنه كردن است و ناخن گرفتن و موى سر تراشيدن و چند چيز ديگر .\r\nكشف الاسرار : سعيد بن مسيّب گفته است : ابراهيم در سنّ 20 سالگى خود را\r\n","description":"","footnote":"","page_name":" 171 ","page_number":236},
  {"content":"\r\nبامر خدا ختنه كرد .\r\nابو الفتوح نوشته : بعضى ديگر گفتند : آن است كه او را امتحان كرد بچيزها در نفس و فرزند و مال و دل . مال بمهمان داد و فرزند بفرمان داد و تن بنيران داد و دل بخداى رحمان داد . و در بعضى قراءات ابراهيم را مرفوع و رب را منصوب خوانده‌اند يعنى ابراهيم از خدا خواست و خدا هم آنها را تمام كرد و به آخر رساند و اجابت كرد .\r\nدر بيان السعاده : مطلبى . دارد كه نتيجه‌اش اينست : مقصود از كلمات مراتب وجود نفسانى و اجتماعى انسان است و مقصود از ابتلاى به آنها عرضه‌ى آنها است بر شخص سالك به اين طريق كه او را متوجّه كنند به اين كه علاوه‌ى بر محسوساتش عوالم و حقايق ديگرى هم يافت مىشود و چون در اطراف آن انديشه كرد براى او علم مىشود و البتّه بتدريج در او شوق بيشتر شده و در اطراف علم خود بيشتر فكر مىكند و آنچه راه عمل بنظرش برسد عمل مىكند و چون اطراف آن معلوم انديشه و غور بيشتر مىكند آن معلوم وجدانى مىشود و باز هر چه در آن مطلب وجدانى خود انديشه و غور كند آن وجدانى مشهود مىشود و باز در اطراف آن مشهود دور مىزند و فكر مىكند و عمل مىكند تا خود را متّصل به آن مىيابد كه حال وصول سالك الى اللَّه باشد .\r\nسخن ما : براى مردم آن روز كه روى سخن با آنها بوده است اين است كه پس از آنكه با بنى اسرائيل از گذشته و رفتارشان يادآورى شد بيك شخصيّت بزرگ و پدر نسل يهود و عرب متوجّه‌شان مىكند كه : مايه‌ى شرافت و افتخارات شما كسى است كه در مقام فرمان بردارى خدا تسليم بود و در آزمايش و ماموريّت كمال كوشش را كرد تا بمقام پيشوائى رسيد و نسبت بنسل خود كه شما باشيد مقام و منزلت تقاضا كرد ولى به او گفته شد كه ستمكاران در پيشگاه خداوند اعتبار ندارند . پس شما اگر ستمكار باشيد و بد رفتار مقام و منزلتى نخواهيد داشت و احترامات و شرافت گذشتگان خود را وقتى به ارث مىبريد كه فرمان بردار باشيد .\r\n","description":"","footnote":"","page_name":" 172 ","page_number":237},
  {"content":"\r\n2 - در تاريخ آلبرماله « 1 » ابراهيم را از شيوخ نوشته است كه : از مسكن خود به شهر ( اور ) بامر خداوند خارج شد و بكنعان رفت .\r\nتورات در سفر پيدايش او را ابراهم ناميد چون باب هفدهم مىنويسد كه خدا بابرام گفت : بعد از اين نام تو ابراهيم است زيرا كه تو را پدر امّتهاى زياد گرانيدم .\r\nما در اين آيه براى لفظ كلمات مىگوئيم : چون كلمه وسيله‌ى رابطه و فهماندن مقصود است . گرفتارى و آزمايش يعنى تحريك و به كار واداشتن ابراهيم بوسيله‌ى كلماتى بود و دستورهائى بود كه مسافرت و بردن قوم خود از شهر ( اور ) بكنعان و تمركز ملَّت يهود بارض فلسطين و قربانى فرزند و احكام دينى كه ختنه و تراشيدن سر و امثال آن باشد .\r\nهمه‌ى اينها بوسيله‌ى كلمات و دستورهائى بود كه ابراهيم فرا گرفت و انجام داد و در نتيجه‌ى اين لياقت پيشوا و پدر ملَّتها شد و حسّ حبّ اولاد او را وارد كرد به تقاضاى امامت و مقام پيشوائى خود را براى اولادش و اين جواب به او رسيد كه فرمان امامت بستمكاران داده نمىشود . و اين خود دستور بزرگ سياسى است كه براى هميشه سرمشق ملَّتها است بطورى كه شيعه و سنى روى اين كلمه‌ى « لا يَنالُ عَهْدِي الظَّالِمِينَ » مباحثى دارند براى خلافت و حكومت بر مردم . و هنوز هم ظالمين بر خلاف حقّ حكومت مىكنند با اينكه از طرف خدا و طبيعت و انسانيّت بوسيله‌ى ابراهيم كه دين توحيد قديمى است ممنوع شده است و براى هميشه ممنوع است . ممكن است اعتراض شود كه اگر حكومت ستمكار مخالف مصلحت بشر باشد بايستى ستمكار نابود شود و طبيعت اينجور مردم را مطابق قانون انتخاب انسب نابود كند . در جواب مىگوئيم حكومت ستمكار براى بشر كامل مناسب نيست ولى هنوز تكامل و ارتقاء به آن درجه نرسيده است كه تمام نامناسبها را نابود كند . البتّه موقع آن خواهد رسيد . جمله‌ى « لا يَنالُ » براى رهبرى مردم است بحقايق كلَّى و نشاندادن آخرين درجه‌ى تكامل بشر اگرچه قرنها ديرتر نمودار شود .\r\n\r\n","description":"","footnote":"\r\n( 1 ) تاريخ ملل مشرق ص 89\r\n","page_name":" 173 ","page_number":238},
  {"content":"\r\n[ سوره البقرة ( 2 ) : آيات 125 تا 126 
  ]\r\nوَ إِذْ جَعَلْنَا الْبَيْتَ مَثابَةً لِلنَّاسِ وَأَمْناً وَاتَّخِذُوا مِنْ مَقامِ إِبْراهِيمَ مُصَلًّى وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ وَالرُّكَّعِ السُّجُودِ ( 125 ) وَإِذْ قالَ إِبْراهِيمُ رَبِّ اجْعَلْ هذا بَلَداً آمِناً وَارْزُقْ أَهْلَه مِنَ الثَّمَراتِ مَنْ آمَنَ مِنْهُمْ بِاللَّه وَالْيَوْمِ الآخِرِ قالَ وَمَنْ كَفَرَ فَأُمَتِّعُه قَلِيلًا ثُمَّ أَضْطَرُّه إِلى عَذابِ النَّارِ وَبِئْسَ الْمَصِيرُ ( 126 )\r\nمعنى لغات : « مَثابَةً » جايگاه اجتماع و بازگشت مردم پس از پراكندگى و متفرّق شدن و سنگهاى جمع شده در سر چاه . « طائفين » جمع طائف يعنى دوره‌گرد و مردم مسافر . « مُصَلًّى » جايگاه نماز . « الْعاكِفِينَ » جمع عاكف يعنى در يك جا اقامت گزيده و مقيم در وطن خود . « امتّع » از مصدر تمتيع بمعنى بهره رساندن .\r\n« بِئْسَ » بد است . « مصير » عاقبت امر پايان كار جاى فراهم شدن آبها .\r\nترجمه :\r\n125 [ و نيز از سوابق ابراهيم و پيدايش كعبه بشما يادآورى مىكنيم كه 
  ] : به ياد بداريد : ما قرار داديم اين خانه‌ى مكّه را جاى فراهم شدن مردم و توجه ملتها و آسودگى از جنگ و كشتار و [ بشكرانه‌ى اين نعمت و بپاس احترام ابراهيم 
  ] از آن جاى كه ابراهيم بود نمازگاه بگزينيد و [ در آن نماز بگذاريد كه 
  ] ما به ابراهيم و اسماعيل سفارش كرديم : اين خانه را پاكيزه بداريد براى مردم آنجا و مسافرينى كه ميآيند آنجا و نماز مىخوانند و طواف مىكنند و ركوع و سجود\r\n","description":"","footnote":"","page_name":" 174 ","page_number":239},
  {"content":"\r\n\r\nمىنمايند .\r\n126 و باز بخاطر داشته باشيد كه ابراهيم گفت : اى خدا اين مكّه را جايگاه آسودگى مردم از جنگ و كشتار بدار و هر كس از مردم اين شهر مؤمن به تو و بروز قيامت شد از بهره‌هاى زندگى نصيبش كن خدا دعاى او را پذيرفت و گفت :\r\nالبتّه كسى كه كافر شود بهره‌ى كمى از زندگى به او مىدهيم و ز آن پس وادار بآزار آتشش كنيم كه بد سر انجامى است آن .\r\nسخن مفسّرين :\r\n* ( وَإِذْ جَعَلْنَا الْبَيْتَ مَثابَةً ) * - 125 كشف نوشته : خواجه انصارى گفته است : مىگويد : مردمان را خانه‌اى ساختم و چه خانه‌اى بيگانه در نگرد جز حجرى و مدرى نه بيند كه از خورشيد جز گرمى نه بينيد چشم نابينا . دوست در نگرد وراء سنگ رقم تخصيص و اضافت بيند ، دل بدهد جان در بازد .\r\n\r\nانّ آثارنا تدلّ علينا\r\nفانظروا بعدنا الى الآثار « 1 »\r\n\r\n\r\nهر كه آثار دوست ديد نه عجب\r\nاگر از خويشتن و پيوند ببريد\r\n\r\nدرويشى را ديدند بر سر باديه ميان در بسته و عصا و ركوه « 2 » در دست و چون والهان و بيدلان سرمست و بى خود سر بباديه در نهاده مىخراميد و با خود اين ترنّم مىكرد :\r\n\r\nخون صدّيقان بيالودند و زان ره ساختند\r\nجز بجان رفتن درين ره يك قدم را بار نيست\r\n\r\nگفتند : اى درويش از كجا بيامدى و چندست كه در اين راهى ؟ گفت : هفت سال است تا از وطن خود بيامدم جوان بودم پير گشتم درين راه و هنوز به مقصد نرسيدم آنگه بخنديد و اين بيت گفت :\r\n\r\nزر من هويت و ان شطَّت بك الدّار\r\nو حال من دونه حجب و استار\r\n\r\n\r\n","description":"","footnote":"\r\n( 1 ) يعنى راهنماى مردم بما همان است كه كرديم و نشانه‌ى آن بجا ماند چون ما را نيابيد بنگريد كه چه كرديم تا ما را بشناسيد\r\n( 2 ) ركوة بفتح را ظرفى بوده است از پوست براى آب مسافر .\r\n","page_name":" 175 ","page_number":240},
  {"content":"\r\n\r\nلا يمنعك بعد من زيارته\r\nانّ الحبيب لمن يهواه زوّار « 1 »\r\n\r\nاى مسكين تأمّل كن در آن خانه كه نسبت وى دارد و رقم اضافت چون خواهى كه بوى رسى . چندت بار بلا بايد كشيد و جرعه‌ى محنت نوش بايد كرد و جان بر كف بايد نهاد آنگه باشد كه رسى و باشد كه نرسى . پس طمع دارى كه از اين بضاعت مزجات « 2 » كه تو دارى آسان آسان به حضرت جلال و مشهد وصال لم يزل و لا يزال برسى ؟\r\nهيهات :\r\n\r\nنتوان گفتن حديث خوبان آسا آسان\r\nآسا آسان حديث ايشان نتوان\r\n\r\nابو الفتوح نوشته است : مجاهد و سعيد جبير و ضحّاك گفتند مثابه يعنى با او آيند از هر جانبى و حجّ او كنند و ملال نبايد ايشان را تا كسى نباشد كه از آنجا باز گردد و الَّا تمنّى كند كه دگر باره به آن جا شود .\r\n* ( وَأَمْناً ) * - 125 ابو الفتوح نوشته است : و هر كسى كه بيرون حرم جنايتى كند يا خونى بريزد و در حرم گريزد تا در حرم باشد او را نرنجانند و قصاص نكنند .\r\nروح البيان : ممكن است مقصود آن باشد كه هر كه حجّ كرد از گناه گذشته در امان است مگر حقوق مردم .\r\nفخر : كلمه‌ى « امنا » بعد از جمله‌ى « جعلنا » معنى امر و فرمان را مىفهماند يعنى لازم است رعايت آسايش ساكنين آنجا و اخبار در حرمت حرم روايت شده است و پيغمبر ص فرموده است : خدا مكّه را حرام كرده است « يعنى جنگ و كشتار در آن را » و براى هيچكس پيش از من و بعد از من حلال نيست و براى من فقط يك ساعت از روز حلال شد و باز محكوم بحرمت شد براى هميشه « مقصود روز فتح مكّه است » .\r\n\r\n","description":"","footnote":"\r\n( 1 ) يعنى اگر ديدار دوست مىخواهى از دورى راه و موانع و پرده‌ها باك مدار كه دوست هميشه در راه ديدار دوست بود .\r\n( 2 ) مزجات با ضم ميم و سكون زاى كم و ناچيز .\r\n","page_name":" 176 ","page_number":241},
  {"content":"\r\n* ( وَاتَّخِذُوا مِنْ مَقامِ إِبْراهِيمَ مُصَلًّى ) * - 125 مجمع : جماعتى از قرّاء با كسر خاء قرائت كرده‌اند كه بمعنى امر مىشود و مربوط بآيات جلو كه گفت : يادآور باشيد نعمتى كه بشما داديم و نمازگاه براى خود قرار دهيد از مقام ابراهيم . نافع و ابن عامر با فتح خاء قرائت كرده‌اند كه فعل ماضى مىشود و چنين معنى مىدهد « ما خانه را جاى آسايش قرار داديم و مردم آنجا را نمازگاه كردند » .\r\n* ( مَقامِ إِبْراهِيمَ ) * - 125 فخر : سعيد بن جبير و ابن عبّاس گفته‌اند : سنگى است كه پس از بالا بردن ديوار كعبه ابراهيم زير پاى خود گذارد كه بتواند بنائى كند . مجاهد گفته است تمام حرم مقام ابراهيم است و غير اين دو هم گفته‌اند . « 1 »\r\nنفحة الرّحمن نهاوندى : از حضرت صادق ع نقل است كه مقصود از اين جمله دو ركعت نماز طواف است .\r\nابو الفتوح : روايت كرده‌اند : پيغمبر بمقام ابراهيم گذشت يكى از صحابه در خدمتش بود و بعضى نوشته‌اند : او عمر بود پرسيد : اين نه مقام پدرت ابراهيم است ؟\r\nفرمود : آرى . عرض كرد چرا در نماز رو به آن نمىكنى ؟ فرمود به من امر نشده است و هنوز آن روز شب نشده بود كه اين آيت 125 نازل شد .\r\nفى ظلال : مقام ابراهيم كه در آيه گفته شده است اشاره بهمه‌ى خانه‌ى مكّه است .\r\n* ( وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ ) * - 125\r\n\r\n","description":"","footnote":"\r\n( 1 ) در روايتهاى شيعه سنگى را كه امروز مقام ابراهيم مىنامند مقام ناميده شده است و فقهاى شيعه جاى نماز طواف كه در حجّ واجب است همين مقام را معين كرده‌اند و يكى از ادله‌ى وجوب نماز طواف همين جمله را شمرده‌اند .\r\n","page_name":" 177 ","page_number":242},
  {"content":"\r\nكشف الاسرار : عهد در اينجا بمعنى امر است مىگويد ابراهيم و اسماعيل را فرموديم : كه خانه‌ى من پاك داريد از بتان و افعال مشركان .\r\nروح البيان : امر شد بپيغمبر كه بمردم بفرمايد : وارد خانه‌ى من نشويد مگر با دل پاكيزه و زبان راست و دست درست و تن و عضو پاك و اگر ستمى كرده‌ايد تا آن را تلافى نكنيد نيائيد كه شما را لعن مىكنم تا برگرديد و آن را تلافى كنيد . پس اگر با شرايط بخانه‌ى من آمديد گوش و چشم شما من خواهم بود كه هر چه بينيد و بشنويد حقّ است و درست و خانه‌ى حقيقى خدا دل آدمى است كه از پليدى هوى و هوس بفرمايد آن را پاك كنند كه نگاه خدا به آن جا است شعر :\r\n\r\nدل بدست آور كه حجّ اكبر است\r\nاز هزاران كعبه يك دل بهتر است\r\n\r\n\r\nكعبه بنياد خليل آذر است\r\nدل نظرگاه جليل اكبر است\r\n\r\n* ( وَالْعاكِفِينَ ) * - 125 ابو الفتوح نوشته است : رسول عليه السلام اهل حرم را اهل اللَّه خواند آنگه كه « 1 » اسيد بن عتاب را به عامل مكّه كرد گفت : تو را به عمل كردم در شهرى كه در آنجا اهل خدايند .\r\nنمىدانم از كجا ؟ در يادداشتهاى خود نوشته‌ام كه : زيد بن اسلم گفت : سال هشتم هجرى پس از فتح مكّه كه پيغمبر بمدينه برگشت اسيد بن عتاب را بحكومت مكّه و معاذ بن جبل را براى تعليم قرآن مردم آنجا معيّن فرمود و براى اسيد روزى يك درهم حقوق برقرار فرمود و او در مكّه بر منبر رفت و گفت : هر كس نتواند به روزى يك درهم قناعت كند هرگز خدا او را اسير نكند و پيغمبر روزى يك درهم براى من مقرّر فرموده و احتياج به كسى ندارم .\r\nابو الفتوح : نوشته است : مردى بود او را حسين بن عك گفتندى مردى مالدار بود بمكّه رفت و مجاور بنشست و پشت بر خان و مال و املاك و اسباب كرد و سالها آنجا\r\n\r\n","description":"","footnote":"\r\n( 1 ) اسيد - بر وزن امير هفت نفر از اصحاب و پنج نفر از تابعين به اين نام بوداند - قاموس .\r\n","page_name":" 178 ","page_number":243},
  {"content":"\r\nبماند . سالى همشهريان او بحجّ بودند او را گفتند : تو را هيچ آرزوى نمىآيد تا با سر املاك و اسباب خود آئى ؟ آهى بزد و گفت : چه اميد باز آمدن است با دنيا گشته‌اى را كه او را رمقى مانده بود آنگه اين بيت برخواند :\r\n\r\nحسب المحبّ من الحبيب بعلمه\r\nانّ المحبّ ببابه مطروح « 1 »\r\n\r\n* ( وَإِذْ قالَ إِبْراهِيمُ رَبِّ اجْعَلْ هذا بَلَداً آمِناً ) * - 126 كشف : نوشته است : اين دعاى خليل هم از روى ظاهر بود هم از روى باطن .\r\nاز روى ظاهر آن است كه گفت : بار خدايا هر كه در اين شهر باشد او را ايمن گردان بر تن و بر مال خويش و دشمن را بر وى مسلَّط مكن . و از روى باطن گفت : بار خدايا هر كه در اين شهر شود او را از عذاب خود ايمن گردان و به آتش قطيعت مسوزان . ابو نجم قرشى صوفى گفت : شبى از شبها در طواف بودم فرادلم آمد كه خداوندا تو گفتى :\r\nهر كه در حرم آيد ايمن شد . از چه چيز ايمن شد ؟ گفت هاتفى آواز داد : از آتش ايمن گشت يعنى نسوزيم شخص او را با آتش دوزخ و نه دل او را به آتش قطعيّت . اين از بهر آن است كه خانه‌ى كعبه محلّ نظر خداوند جهان است هر سال يك بار .\r\n* ( وَارْزُقْ أَهْلَه مِنَ الثَّمَراتِ ) * - 126 مجمع : از حضرت صادق ع نقل شده است : ثمرات و ميوه‌ها محبّتهاى مردم و توجّه دلهاى آنها است كه ابراهيم از خدا درخواست كرد : دلهاى مردم را به آن جا متوجّه كند و همه به يكديگر مأنوس و مربوط شوند .\r\n* ( فَأُمَتِّعُه قَلِيلًا ) * - 126 مجمع : ابن عامر « امتعه » به سكون ميم و تخفيف تا خوانده است و ديگران با فتح ميم و تشديد تا قرائت كرده‌اند .\r\nسخن ما : 1 - يادآورى بمردمى كه آن روز روى سخن با آنها بوده است كه\r\n\r\n","description":"","footnote":"\r\n( 1 ) يعنى عاشق را همان بس كه معشوقش بداند او بر در سراى كشته افتاده است .\r\n","page_name":" 179 ","page_number":244},
  {"content":"\r\nاين قديمى سرمايه‌ى مادى و معنوى شما خانه‌اى است كه بوسيله‌ى پدر شما ابراهيم بنياد شده است و او شخصى فرمانبر و آزمايش شده بود و خودش سعادت شما را در خواست كرد كه فرمانبردار و مؤمن بروز قيامت باشيد . اين گفتار بهترين وسيله‌ى تهييج و آمادگى افكار آنها است در پذيرفتن دستورهاى پيغمبر ص . 2 - چون قرآن براى هميشه با همه‌ى بشر سخن مىگويد و آنكه آن را پذيرفت بايستى بدستورهاى آن رفتار كند ما از اين جمله‌ها « جَعَلْنَا الْبَيْتَ ) * - تا - * ( إِبْراهِيمَ مُصَلًّى » يك تكليف عمومى مىفهميم كه همه‌ى مسلمانان بايستى مركزى داشته باشند كه محلّ اجتماع و تلاقى افكار آنها باشد . و از اوضاع سياسى و اقتصادى يكديگر خبردار باشند و همه با هم تشريك مساعى كنند همانطور كه در معنى « وَارْزُقْ أَهْلَه مِنَ الثَّمَراتِ » از حضرت صادق ع نقل كرديم . و چون مسلمانان آنجا مجتمع شدند و با يكديگر دوست و هم آهنگ شدند به ياد خدا باشند و در مقام ابراهيم كه يادگارى از دوران گذشته است نماز بخوانند و همگى با هم آهنگى آئين خدا پرستى را انجام دهند تا از نظر احساسات دلها بيشتر نزديك به يكديگر شوند و هم از نظر دين و فكر عالم ديگر دلها نرم شوند و به خدا متوجّه شده از عاقبت كار خود غافل نباشند . اگر بتحوّل عقايد سياسى ممالك مغرب توجّه كنيم مىبينيم فرضيّه‌ى جامعه‌ى جهانى كه از قبل از ميلاد تا قرن پانزدهم ميلادى در عالم مسيحيّت و دولتهاى غربى مورد نظر و آرزو بود . دين اسلام آن را براى مسلمين قابل عمل دانسته و به آن امر فرموده است اگرچه اين فرضيّه در نظر فلاسفه‌ى معاصر تجديد شده و پيرو زياد دارد و ليكن يك تفاوت هست كه در آن دوران بسيار قديم اين را با دين و مقدّسات وابسته مىدانستند و مىخواستند بنام اتّحاد مسيحيّت اجرا شود ولى امروز فقط از نظر سياست آن را مطالعه مىكنند و از دين بكلَّى جدا مىپندارند امّا اسلام جامعه‌ى جهانى را پيوسته بانجام وظائف دين مقرّر كرده است كه اگر سياستمداران و پيشوايان از سود شخصى بگذرند و قدرى منصفانه نظر كنند و خرافات و بدعتهاى مرسوم باسم دين و يا بهانه‌ى خواسته مردم بجلو چشم خود نگيرند مىتوانند تصديق كنند كه دين اسلام و آنچه پيغمبر\r\n","description":"","footnote":"","page_name":" 180 ","page_number":245},
  {"content":"\r\nبوسيله‌ى قرآن براى بشر آورده است شايستگى دارد كه نگاهبان و مجرى جامعه‌ى جهانى باشد .\r\n[ سوره البقرة ( 2 ) : آيات 127 تا 134 
  ]\r\nوَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَإِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ ( 127 ) رَبَّنا وَاجْعَلْنا مُسْلِمَيْنِ لَكَ وَمِنْ ذُرِّيَّتِنا أُمَّةً مُسْلِمَةً لَكَ وَأَرِنا مَناسِكَنا وَتُبْ عَلَيْنا إِنَّكَ أَنْتَ التَّوَّابُ الرَّحِيمُ ( 128 ) رَبَّنا وَابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَيُعَلِّمُهُمُ الْكِتابَ وَالْحِكْمَةَ وَيُزَكِّيهِمْ إِنَّكَ أَنْتَ الْعَزِيزُ الْحَكِيمُ ( 129 ) وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه وَلَقَدِ اصْطَفَيْناه فِي الدُّنْيا وَإِنَّه فِي الآخِرَةِ لَمِنَ الصَّالِحِينَ ( 130 ) إِذْ قالَ لَه رَبُّه أَسْلِمْ قالَ أَسْلَمْتُ لِرَبِّ الْعالَمِينَ ( 131 )\r\nوَ وَصَّى بِها إِبْراهِيمُ بَنِيه وَيَعْقُوبُ يا بَنِيَّ إِنَّ اللَّه اصْطَفى لَكُمُ الدِّينَ فَلا تَمُوتُنَّ إِلَّا وَأَنْتُمْ مُسْلِمُونَ ( 132 ) أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ إِذْ قالَ لِبَنِيه ما تَعْبُدُونَ مِنْ بَعْدِي قالُوا نَعْبُدُ إِلهَكَ وَإِله آبائِكَ إِبْراهِيمَ وَإِسْماعِيلَ وَإِسْحاقَ إِلهاً واحِداً وَنَحْنُ لَه مُسْلِمُونَ ( 133 ) تِلْكَ أُمَّةٌ قَدْ خَلَتْ لَها ما كَسَبَتْ وَلَكُمْ ما كَسَبْتُمْ وَلا تُسْئَلُونَ عَمَّا كانُوا يَعْمَلُونَ ( 134 )\r\n","description":"","footnote":"","page_name":" 181 ","page_number":246},
  {"content":"\r\nمعنى لغات : « يَرْفَعُ » - از مصدر رفع بمعنى بالا بردن . « قواعد » - جمع قاعده پايه و اساس ساختمان . « أَرِنا » - از مصدر ارائه بمعنى نشان دادن . « مناسك » جمع منسك راه و طريقه‌ى عبادت و حقوق خدائى . « تاب » از مصدر توبه بمعنى آمرزش و تفضّل خداوند .\r\n« ابْعَثْ » از مصدر بعث بمعنى برانگيختن و فرستادن . « يُزَكِّيهِمْ » از مصدر تزكيه بمعنى پاكيزه كردن و اصلاح كردن . « اصْطَفى » از مصدر اصطفاء بمعنى برگزيدن و انتخاب كردن .\r\n« وَصَّى » - از مصدر توصيه بمعنى سفارش . « بني » جمع ابن بمعنى پسر كه بنينى بوده و نون جمع براى اضافه بتلفّظ نيامده است . « خَلَتْ » از مصدر خلو و خلاء بمعنى تهى و خالى شدن - كوچكردن . « كَسَبَتْ » از مصدر كسب بمعنى بچنگ آوردن - سود بردن .\r\nترجمه :\r\n127 اى محمّد به ياد دار آنگاه كه ابراهيم با فرزندش اسماعيل پايه‌هاى خانه‌ى كعبه را بالا ميبرد دعا كرد كه اى خداوند ما [ اين بنياد دين و تمدّن را 
  ] از ما بپذير [ كه به راه خوب و شايسته بانجام رسانيم 
  ] چون تو شنوائى و دانائى .\r\n128 اى خدا بهر دوى ما كمك كن كه بتوانيم تسليم فرمانهاى تو باشيم و نتايج و فرزندان ما را مردمى تسليم و فرمانبردار كن و راه و رسم بندگى را بما نشان بده و از گناه گذشته‌ى ما درگذر كه آمرزش و مهربانى از تو باشد و بس .\r\n129 اى خداى ما براى فرزندان ما پيغمبرى از خودشان برانگيز كه نشانه‌هاى يگانگى تو را به آنها بنماياند و بايشان كتاب و دانش بياموزد و از ناشايستها پاكشان گرداند كه بر اين همه تو چيره‌اى و توانااى و دانائى .\r\nجهت نزول :\r\nمجمع : روايت شده است كه عبد اللَّه بن سلام به دو برادرزاده‌ى خود سلمه و مهاجر\r\n","description":"","footnote":"","page_name":" 182 ","page_number":247},
  {"content":"\r\nپيشنهاد اسلام كرد و گفت محمد همان است كه در توراة معرّفى شده است . سلمه گفتار عمو را پذيرفت و مسلمان شد و مهاجر قبول نكرد آيت 130 « وَمَنْ يَرْغَبُ » در توبيخ او نازل شده است .\r\nترجمه :\r\n130 [ با اين سوابق ابراهيم 
  ] كسى از روش و دين او رو گردان نيست مگر آنكه بيخردى را پيشه‌ى خود كرده است چون ابراهيم به اين جهان برگزيده‌ى ماست و در عالم ديگر از صالحين است و درستكاران .\r\n131 و به ياد دار كه روزگارى پروردگار ابراهيم به او گفت : تسليم فرمان باش . او گفت : خود را بپروردگار جهان سپردم .\r\n132\r\nو او فرزندان خود را سفارش باسلام و تسليم بحقّ كرد و هم پسرش يعقوب كه گفت : اى پسران من خدا براى شما دين برگزيد پس تا دم مرگ تسليم بحقّ باشيد .\r\n133 مگر شما بهنگام مرگ يعقوب بوديد كه از فرزندان خود پرسيد : از پس مرگ من چه مىپرستيد ؟\r\nپاسخ دادند : خداى تو را مىپرستيم و خداى پدران تو ابراهيم و اسماعيل و اسحاق را كه خداى يگانه است و ما سر سپرده‌ى او هستيم .\r\n134 اينها مردمى بودند كه درگذشتند و سود كار خود بينند و شما آنچه كنيد مزد آن بينيد و از كار آنان شما را نپرسند [ كه خوب و بد هر كس براى خود او است 
  ] .\r\nسخن مفسّرين :\r\n* ( رَبَّنا تَقَبَّلْ مِنَّا ) * - 127 فخر : مردم با معرفت تفاوت مىگذارند بين كلمه‌ى « قبول » و « تقبّل » اوّل پذيرش با ميل خود شخص است و دوّم پذيرش بر خلاف ميل است و نقل اين جور كلمه از ابراهيم براى تأدّب است كه كار من ارزش ندارد ولى تو آن را بپذير و هم اين كلمه اشاره است به اين كه ابراهيم براى مزد ، كار نكرد و فقطَّ براى پذيرش بدرگاه خدا آنجا را ساخت و اگر براى مزد مىبود مىگفت : ثواب آن را به من بده و قبول عبادت براى عارف لذيذ تر از مزد است .\r\n","description":"","footnote":"","page_name":" 183 ","page_number":248},
  {"content":"\r\n* ( إِنَّكَ أَنْتَ السَّمِيعُ الْعَلِيمُ ) * - 127 روح البيان : اين جمله در نظر مفسّرين اشاره است بر اينكه ما ، در انجام وظيفه‌ى خود تقصير نكرده‌ايم چون تو دانا و شنوائى و كوچكترين تقصير را از تو نمىتوانيم پنهان كنيم .\r\n* ( رَبَّنا وَاجْعَلْنا مُسْلِمَيْنِ لَكَ ) * - 128 روح البيان : مفسّرين نوشته‌اند كه مقصود از مسلم مخلص و بىريا و تسليم شده در كمال فرمانبردارى است . اگر اعتراض شود كه ابراهيم و اسمعيل خود تسليم بودند پس دعاى آنها چه معنى دارد ؟ اوّلا ممكن است در دل آنها بواسطه‌ى نهاد و خلقتشان افكار و انديشه‌هاى مختلفى بوده است كه آنها را وادار كرده است : دعا كنند و تقويت فكرى و آسايش خيال خود را از خدا بخواهند . و ثانيا ممكن است مقصود راهنمائى مردم باشد كه بدين و عقيده‌ى خود مغرور نشوند و از خدا كمك بخواهند كه هميشه آنها را به اين راه مستقيم و اخلاص ثابت نگاهدارد .\r\n* ( وَمِنْ ذُرِّيَّتِنا أُمَّةً مُسْلِمَةً لَكَ ) * - 128 فخر : جهت اينكه اولاد و فرزندان خود را نام برده است و ديگران را شريك در خواهش خود نكرده است براى اينكه اگر اولاد پيشوايان صالح و درستكار شدند مردم هم از آنها پيروى مىكنند پس دعاى آنها مثل دعاى براى همه است .\r\nروح البيان : آبادانى جهان بسه دسته مردم فراهم است : دسته‌ى بالاتر اهل خدا هستند و فكر و ذكرشان با خداست . و دسته‌ى ميانين براى اجر و پاداش عالم ديگر عابد و فرمانبردار هستند . و دسته‌ى نازل ، مردم مال و منال دنيا هستند كه اينها بواسطه‌ى غفلت از سعادت و دلباختگى بآبادانى بىخرد شمرده مىشوند . مثنوى\r\n\r\nاين جهان ويران شدى اندر زمان\r\nحرفها بيرون شدى از مردمان\r\n\r\n\r\nاستن اين عالم اى جان غفلت است\r\nهوشيارى اين جهان را آفت است\r\n\r\n","description":"","footnote":"","page_name":" 184 ","page_number":249},
  {"content":"\r\n\r\n\r\nهوشيارى زان جهان است و چو آن\r\nغالب آيد نيست گردد اين جهان\r\n\r\n\r\nهوشيارى آفتاب و حرص يخ\r\nهوشيارى آب و اين عالم و سخ « 1 »\r\n\r\n* ( أَرِنا مَناسِكَنا ) * - 128 اين جمله را مفسّرين معنى كرده‌اند : اعمال حجّ را بما ياد بده .\r\nمجمع : ابن كثير « ارنا » با سكون را خوانده است .\r\n* ( وَتُبْ عَلَيْنا ) * - 128 غزالى : در كتاب توبه‌ى احياء العلوم مجلَّد اوّل : توبه‌ى حقيقى از سه چيز پى در پى فراهم مىشود : توبه‌ى علمى و توبه‌ى حالتى و توبه‌ى عملى كه اوّل وسيله است براى پيدايش دوّم و دوّم وسيله است براى سوّم و ما مطلب او را اين جور بيان مىكنيم :\r\n1 - توبه‌ى علمى : يعنى توجّه و علم آدمى ببزرگى گناه كه پرده‌ايست ميان او و آفريننده‌اش و جلوگير او است از رسيدن بمقام انسانيّت . 2 - توبه‌ى حالتى : يعنى چون اين توجّه و فكر در دل جايگزين شد آسايش از او سلب مىشود كه هميشه در انديشه‌ى دوست است و از دورى او دردمند است و بر آنچه خود كرده است و موجب اين دورى شده پشيمان است اين دردمندى و پشيمانى حالت توبه و بازگشت آدمى است از راه كج به راه راست .\r\n3 - توبه‌ى عملى : چون چنين حالتى در شخص پيدا شد در وجود او تأثير مىكند كه موجب اراده در دل مىشود و عمل در اعضاء بدن پس آن حالت پشيمانى و ناراحتى او را بفكر اصلاح كار خود مىاندازد و اقدام به عمل مىكند كه جبران گذشته اوست و خوددارى در آينده كه قسمتى هم از اين مطالب در توبه‌ى آدم آيت 37 گفتيم .\r\n* ( إِنَّكَ أَنْتَ التَّوَّابُ الرَّحِيمُ ) * - 128 روح البيان : توبه آن است كه در قلب حالت توبه و بازگشت از گناه ايجاد\r\n\r\n","description":"","footnote":"\r\n( 1 ) وسخ چرك و كثافت .\r\n","page_name":" 185 ","page_number":250},
  {"content":"\r\nشود و در پاره‌هاى تن جنبش عبادت و بندگى توليد شود .\r\nابو الفتوح : اين جمله اشاره است كه خدا توبه را مىپذيرد .\r\n* ( رَبَّنا وَابْعَثْ فِيهِمْ رَسُولًا مِنْهُمْ ) * - 129 ابو الفتوح نوشته است : عرباض بن ساريه‌ى سلمى گفت از رسول ( ع ) شنيدم كه مىگفت : من نزد خدا خاتم پيغمبران بودم و آدم در خاك خلقت خود به خاك آلوده بود . و شما را خبر دهم كه من دعاء پدرم ابراهيم هستم و بشارت عيسى و خواب مادرم كه در خواب ديد نورى از او جدا شد كه قصور شام به آن روشن شد .\r\nفخر : ابراهيم دعا كرده است كه پيغمبرشان از خود آنها باشد براى اينكه نسب و شخص او را بشناسند و تصديق پيغمبرى او آسان باشد .\r\n* ( يَتْلُوا عَلَيْهِمْ آياتِكَ ) * - 129 مجمع : يعنى قرآن را براى آنها بخواند .\r\nفخر : ممكن است مقصود از آيات نشانه‌هاى ذات و صفات خداوند باشد و معنى تلاوت آنكه به ياد مردم بدهد و متوجّهشان كند و وادار كند بايمان به خدا .\r\n* ( وَيُعَلِّمُهُمُ الْكِتابَ وَالْحِكْمَةَ ) * - 129 فخر : ممكن است مقصود آيات متشابه و محكم باشد و ممكن است مقصود مطالب كتاب باشد كه احكام و دستورات است و براى حكمت چند معنى شده بعضى گفته‌اند :\r\n« بلوغ النفس الانسانيّة الى كمالها الممكن في طرفي العلم و العمل « 1 » » ديگرى گفته است : « الحكمة هي الاصابة في القول و العمل » قفّال از بعضى فلاسفه نقل كرده است : « الحكمة هي الشّبّه بالاله به قدر الطَّاقة البشريّة » عبد اللَّه بن وهب گفت : از مالك پرسيدم معنى حكمت را كه در آيت هست گفت : شناسائى دين و فهميدن و عالم شدن و به آن عمل كردن .\r\n\r\n","description":"","footnote":"\r\n( 1 ) يعنى رسيدن كمالات انسان به آخرين درجه‌ى امكان هم در فكر و فهم و هم در كار .\r\n","page_name":" 186 ","page_number":251},
  {"content":"\r\nو شافعى گفته است : حكمت سنّت پيغمبر است و گفته‌اند : « الحكمة هي الفصل بين الحقّ و الباطل « 1 » » * ( وَيُزَكِّيهِمْ ) * - 129 فخر : يك دسته از مردم حقّ را براى اينكه حقّ است مىخواهند و يكدسته از مردم براى اينكه موجب خير و وسيله‌ى خوشى است قبول مىكنند . پس بايستى بيكى از اين دو جهت خواستار حقّ بشوند تا زكىّ و پاكيزه شمرده شوند و ايجاد اين خاصيّت در مردم بوسيله‌ى پيغمبر به اين معنى است كه : او بقدرى حكمت و پند و وعده و ترس از عاقبت كار براى آنها مىگويد تا حالت ثانوى و دوستى حقّ و طهارت و پاكيزگى در آنها توليد مىشود .\r\nمجمع : ابن جريج گفته است : يعنى آنها را از پليدى كفر پاك مىكند . ابن عباس گفته : تزكيه بمعنى اخلاص و فرمانبردارى از خداوند است .\r\n* ( إِنَّكَ أَنْتَ الْعَزِيزُ الْحَكِيمُ ) * - 129 غزالى : « 2 » گفته است : عزيز يعنى آنچه با ارزش و مهمّ باشد و كمياب باشد و احتياج به او زياد باشد و پيدا كردن آن هم آسان نباشد و عزيز به اين معنى منحصر بآفريننده‌ى جهان است .\r\n* ( وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه ) * - 130 تفسير حسينى : يعنى كسى از دين ابراهيم برنمىگردد مگر كه خود را خوار كرده است يا خود را نابود كرده است يا بيخرد بوده است .\r\n\r\n","description":"","footnote":"\r\n( 1 ) حكمت جدا كردن درست است از نادرست .\r\n( 2 ) در هنگام نوشتن اين مطلب از نوشتن مدرك غفلت شده است و آنچه جست و جو شد پيدا نشد ولى چنان كه كلمه‌ى « عزيز » را در چند جاى اين كتاب معنى كرده‌ايم بهترين مصداق آن همين مىشود كه از غزالى نقل شده است .\r\n","page_name":" 187 ","page_number":252},
  {"content":"\r\n* ( فَلا تَمُوتُنَّ إِلَّا وَأَنْتُمْ مُسْلِمُونَ ) * - 132 كشف : فضيل بن عياض گفت : اسلام در اين جمله بمعنى خوشبينى و حسن ظنّ است كه بهنگام مرگ خوشبين برحمت حقّ باشد و پيغمبر فرمود « لا يموتنّ احدكم الَّا و هو يحسن باللَّه الظَّنّ « 1 » » .\r\n* ( وَوَصَّى بِها إِبْراهِيمُ ) * - 121 مجمع : مردم شام و مدينه « اوصى » با همزه و تخفيف صاد خوانده‌اند و ديگران « وصىّ » بىهمزه و با تشديد صاد .\r\nكشف : « بها » كنايه است كه سفارش بدين و ملَّت ابراهيم بوده است و در آخر آيه گفته شده است « فَلا تَمُوتُنَّ » كه اصل موضوع سفارش همان است و بايد تا دم مرگ مسلمان باشند .\r\n* ( أَمْ كُنْتُمْ شُهَداءَ إِذْ حَضَرَ يَعْقُوبَ ) * - 133 ابو الفتوح : يهود گفتند : يعقوب در هنگام مرگ فرزندان خود را بدين يهود وصيّت كرد اين آيه آنها را توبيخ مىكند كه مگر شما آنجا بوديد كه يعقوب چنين سفارش كرد ؟ .\r\n* ( تِلْكَ أُمَّةٌ قَدْ خَلَتْ لَها ما كَسَبَتْ ) * - 124 روح البيان : يهود به پدرانشان افتخار مىكردند . اين آيه در جواب آنها است چنان كه مىگويند : پيغمبر ص فرموده است « من ابطأ به عمله لم يسرع به نسبه « 2 » »\r\n\r\nأ تفخر باتّصالك من عليّ\r\nو اصل البولة الماء القراح\r\n\r\n\r\nو ليس بنافع نسب زكيّ\r\nيدنّسه صنائعه القباح\r\n\r\n\r\n","description":"","footnote":"\r\n( 1 ) يعنى : همه شما بايد تا دم مرك به خدا خوشبين باشيد .\r\n( 2 ) يعنى آنكه شغل و عملش وسيله‌ى پيشرفت او نباشد و از كارش بازدارد نسب و پدر و مادر او را جلو نمىبرند و به جائى نمىرسانند .\r\n","page_name":" 188 ","page_number":253},
  {"content":"\r\n\r\nاصل را اعتبار چندان نيست\r\nروى تر گل ز خار خندان نيست\r\n\r\n\r\nمى ز غوره شود شكر از نى\r\nعسل از نحل حاصل است بقى\r\n\r\nتأويلات : آيه اشاره است كه مقلَّد نباشيد و اعتماد به كار ديگران نكنيد كه هر كس هر عقيده و علم و عمل بچنگ آورده است نتيجه‌اش براى خود اوست پس با بصيرت باشيد و خود يقين پيدا كنيد و بر آن كار كنيد .\r\nسخن ما : 1 - اعراب آن روز بپدران خود افتخار مىكردند و انتساب بابراهيم اسماعيل را از مفاخر خود مىشمردند سه آيت اوّل آنها را يادآورى مىكند : پدران موجب افتخار شما كه اين خانه‌ى وسيله‌ى شرافت شما را ساخته‌اند دعا كرده‌اند كه پيغمبرى از نژاد خودتان بفرستد پس اى آل ابراهيم كه همه يهودى و مسيحى و عرب هستيد و بخصوص اى آل اسماعيل كه اعراب بتپرست هستيد از دعاى پيشوايان و پدران خود غافل نباشيد كه اين محمّد نتيجه‌ى آن دعا است و قرآنش همان كتاب است كه آنها براى شما دعا كرده‌اند پس شما كه بابراهيم و اسماعيل افتخار مىكنيد پيروى او شايسته‌تر هستيد .\r\n2 - آيت 128 جمله‌ى « مِنْ ذُرِّيَّتِنا » يعنى بعضى از فرزندان ما شايد اشاره اين باشد كه چون همه‌ى فرزندان و اولاد ممكن نيست يك فكر و يك عقيده باشند چيزى ممكن و شدنى خواسته است كه افراد لايقى در نسل او پيدا شوند .\r\n3 - آيت 128 جمله‌ى « أَرِنا مَناسِكَنا » چون منسك بمعنى طريقه و راه عبادت است و پيغمبر كه راهنماى بحقّ است همه‌ى كارهاى زندگى را از راه حق مىبيند و مىكند . شايد مقصودش از مناسك همه‌ى راههاى زندگى مادّى و معنوى باشد كه خدا او بنماياند از خوردن و خوابيدن تا نماز و روزه .\r\n4 - در آموزش و پرورش مىگويند يكى از وسائل تحريك و تشويق ، طريقه‌ى منفى است يعنى يادآورى معايب ديگران و نواقص را با كنايه گفتن .\r\nدر آيه 130 « وَمَنْ يَرْغَبُ عَنْ مِلَّةِ » تا آخر پس از يادآورى سوابق ابراهيم\r\n","description":"","footnote":"","page_name":" 189 ","page_number":254},
  {"content":"\r\nبه اين نتيجه ميرسد كه رو گرداندن از دين او نشانه‌ى سفاهت و بيخردى است و گر نه همان شخصيت خانوادگى و فكر در آنچه پدرانشان خواسته‌اند و گفته‌اند براى پذيرش اسلام كافى است زيرا آنها مردمانى برگزيده و صالح بوده‌اند پس به حكم عقل پيروى آنها لازم است . و آيات بعد نيز دنباله‌ى همين مطلب است كه آنها خود فرمانبردار بودند و دلبسته بدين كه تا هنگام مرگ از آن غافل نبودند و فرزندان خود را سفارش بديندارى مىكردند .\r\n5 - در آيت آخر يادآورى مىكند كه اعمال نيك گذشتگان براى پند گرفتن است نه افتخار كردن و به آن مغرور شدن كه آنها ، در گذشته‌اند و سود كار خود را خودشان مىبرند و هرگز چشم بسود ديگران نبايد بود كه هر كسى مزد از عمل خويش برد .\r\n[ سوره البقرة ( 2 ) : آيه 135 
  ]\r\nوَ قالُوا كُونُوا هُوداً أَوْ نَصارى تَهْتَدُوا قُلْ بَلْ مِلَّةَ إِبْراهِيمَ حَنِيفاً وَما كانَ مِنَ الْمُشْرِكِينَ ( 135 )\r\nمعنى لغات : « تَهْتَدُوا » از اهتداء بمعنى راه يافتن و به راه راست رفتن .\r\n« حَنِيفاً » منحرف و متمايل از ديگر اديان و متمسّك بدين اسلام و مستقيم و موحّد در دين خود .\r\nترجمه :\r\nيهوديان و مسيحيان گويند : شما مسلمانان يهودى و مسيحى شويد تا به راه راست باشيد . اى محمّد بجوابشان بگو : بلكه بايد بدين ابراهيم بگرويد كه از هر شرك و بتپرستى بر كنار است و او مشرك نبود .\r\n","description":"","footnote":"","page_name":" 190 ","page_number":255},
  {"content":"\r\nجهت نزول :\r\nمجمع : ابن عباس گفته است : عبد اللَّه بن صوريا و كعب بن اشرف و مالك بن ضيف و عده‌اى از مسيحيان نجران با مسلمين گفتگو كردند و هر يك مىگفتند : آئين ما استوارتر و برتر است و هر يك از آنها بمسلمانها پيشنهاد پذيرش دين خود را ميكرد در جوابشان اين آيه نازل شد . و روايت شده است : عبد اللَّه بن صور يا به پيغمبر عرض كرد : راه راست دين يهود است تو هم آن را بپذير تا رستگار شوى و مسيحيان به آن حضرت همين را گفتند اين آيه براى راهنمائى آن حضرت نازل شد .\r\nسخن مفسّرين :\r\n* ( مِلَّةَ إِبْراهِيمَ حَنِيفاً ) * - 135 كشف الاسرار نوشته است : يعنى ما را يكتا ، گوى - يكتا ، دان - گفته‌اند كه :\r\nحنيف نامى است موحّد را و حاجى را و ختنه كرده را و قبله دار را .\r\nقتاده گفت : « من الحنيفيّة الختان و تحريم نكاح الاخت « 1 » » تفسير برهان : زراره از حضرت امام باقر ع روايت كرده است دين حنيف هيچ عمل را فروگذار نكرده است و گرفتن شارب « 2 » و ناخن و ختنه كردن را هم دستور داده است . و هم از حضرت صادق ع روايت شده كه دين حنيف يعنى دين اسلام .\r\nكشف نوشته است : خليل را پرسيدند تو را كدام روز خوشتر بود و سازگارتر ؟\r\nگفت : آن روز كه در آتش نمرود بودم وقتم خالى بود و دلم صافى و به حق نزديك و از خلق معزول « سقيا لمعهدك الَّذي لو لم يكن ما كان قلبي للصبابة معهدا « 3 » « 4 » » . چون ابراهيم از\r\n\r\n","description":"","footnote":"\r\n( 1 ) يعنى از احكام دين حنيف ختنه كردن و خوددارى از همسرى با خواهر است .\r\n( 2 ) موى پشت لب .\r\n( 3 ) يعنى خوش باد روزگار ديدار كه اگر آن دوران نمىبود در دل نشانه‌اى از عشق نمودار نمىشد .\r\n( 4 ) صبابة - با ضم صاد باقيمانده‌ى مايع ته ظرف ، و با فتح يعنى شوق و خواهش سخت .\r\n","page_name":" 191 ","page_number":256},
  {"content":"\r\nكوره‌ى امتحان خالص بيرون آمد و آندم گفت « اسلمت صادقا » ربّ العالمين رقم خلت بر وى كشيد و جهانى را از اتباع وى فرمود و گفت : « فَاتَّبِعُوا مِلَّةَ إِبْراهِيمَ حَنِيفاً » .\r\nسخن ما : مىگويند : « حبّ الشّيئى يعمي و يصمّ « 1 » آن تورات و انجيل خوانها براى جاه‌طلبى و حفظ مقام جورى دلباخته شده بودند كه به شخص پيغمبر و تربيت شده هاى مكتب آن حضرت طمع مىكردند كه پيرو آنها شوند . در برابر اين آرزو يكباره بنيان دين و مقام دينى آنها را ويران كرده است با يك كنايه‌ى بسيار ساده بجمله « ما كانَ مِنَ الْمُشْرِكِينَ » كه ما ، دين پيشوا و پدر شما ابراهيم را اختيار كرديم كه مشرك نبود و شما مشرك هستيد و بايد خودتان هم از دين خود دست برداريد .\r\n[ سوره البقرة ( 2 ) : آيات 136 تا 138 
  ]\r\nقُولُوا آمَنَّا بِاللَّه وَما أُنْزِلَ إِلَيْنا وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَما أُوتِيَ مُوسى وَعِيسى وَما أُوتِيَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ ( 136 ) فَإِنْ آمَنُوا بِمِثْلِ ما آمَنْتُمْ بِه فَقَدِ اهْتَدَوْا وَإِنْ تَوَلَّوْا فَإِنَّما هُمْ فِي شِقاقٍ فَسَيَكْفِيكَهُمُ اللَّه وَهُوَ السَّمِيعُ الْعَلِيمُ ( 137 ) صِبْغَةَ اللَّه وَمَنْ أَحْسَنُ مِنَ اللَّه صِبْغَةً وَنَحْنُ لَه عابِدُونَ ( 138 )\r\nمعنى لغات : « الأَسْباطِ » جمع سبط يعنى فرزند و نتيجه . « شِقاقٍ » در جنگ بودن و دشمنى داشتن . « صِبْغَةَ » بمعنى جور و طور و ملَّت و دين و ماده‌ى رنگ كردن .\r\nترجمه :\r\n[ پس از آنكه يهود و مسيحيها دعوت بدين خود كردند و جواب شنيدند\r\n\r\n","description":"","footnote":"\r\n( 1 ) يعنى افراط در دوستى و دلبستگى موجب كرى و كورى مىشود .\r\n","page_name":" 192 ","page_number":257},
  {"content":"\r\nدر اين آيه دنباله‌ى آن را گرفته و براى دستور بهمه‌ى مسلمانان است كه 
  ] 136 بگوئيد ما به خدا ايمان داريم و هر چه بوسيله‌ى قرآن بر ما نازل شده و هر چه بابراهيم و اسمعيل و يعقوب و پيغمبرانى كه از اسباط و فرزندان يعقوب بودند و باز آنچه را كه به موسى و عيسى داده‌اند و آنچه به پيغمبران از پروردگارشان رسيده است و جدائى ميان آنها نمى دانيم و ما تسليم و فرمانبردار او هستيم .\r\n137 پس اگر ايشان به آنچه شما پذيرفته‌ايد بگرويدند كه همانا به راه راستند و رستگار شوند و اگر پشت كردند و با شما ناسازگار شدند بانديشه‌ى دو دستگى هستند و به زودى خدا شرشان از شما بگرداند كه او شنوا است و دانا .\r\nجهت نزول :\r\nمجمع : گفته‌اند : يهود و نصارى فرزند خود را شست و شو مىكردند و يا برنگى رنگين مىكردند و مىگفتند : اين وسيله‌ى پاكى فرزند و سعادت او است . آيت 138 در رد اين ادّعا نازل شده است .\r\nترجمه :\r\n138 ما مسلمانان برنگ معيّن از جانب خدا [ و خوى يكتاپرستى باشيم 
  ] و كدام رنگ شده و خوى گرفته‌اى از رنگ و خوى كه خدا [ براى آنها معيّن كرده است 
  ] بهتر باشد با اينكه ما او را پرستنده‌ايم و بس .\r\nسخن مفسّرين :\r\n* ( قُولُوا آمَنَّا بِاللَّه ) * - 136 كشف : از ابو هريره نقل است كه يهود تورات را به عربى مىخواندند و به عربى براى مسلمانان تفسير مىكردند . پيغمبر به مسلمانان فرمود نه آنها را تصديق كنيد و نه تكذيب و به آنها چنين بگوئيد « آمَنَّا بِاللَّه » تا آخر .\r\n* ( وَالأَسْباطِ ) * - 136 مفسّرين نوشته‌اند : كلمه‌ى اسباط از بنى اسرائيل بمعنى قبيله است در اولاد اسمعيل و سبط در لغت بمعنى نواده است كه فرزند زاده باشد و مناسبت نامبردن آن\r\n","description":"","footnote":"","page_name":" 193 ","page_number":258},
  {"content":"\r\nبعد از چهار نفر اين است كه : در مجمع البيان روايت كرده است از عيّاشى از حنان بن سدير كه حضرت امام محمد باقر ع فرمود : اولاد يعقوب پيغمبر نبودند ولى نتيجه و اسباط پيغمبرها بودند كه در هنگام مرگ از بديهاى خود پشيمان شدند و توبه كردند و از دنيا با سعادت رفتند .\r\n* ( وَما أُوتِيَ مُوسى وَعِيسى ) * الخ - 136 فخر : در تغيير طرز كلام كه گفته شده است « ما أُوتِيَ » : نظر به آن بوده كه بدانند اسلام براى ترويج توحيد است و پيغمبرها و كتابهاشان حقّ است و راهنماى يكتاپرستى تا يهود و نصارى بهانه‌گيرى نه كنند كه ما از خود دينى داريم و بدين شما كارى نداريم .\r\nابو الفتوح : از سفيان ثورى پرسيدند : چه وقت است كه مىتوان كسى را مسلمان دانست ؟ گفت : وقتى كه چون از دينش بپرسند بگويد « آمنت باللَّه و ما انزل الينا و نحن له مسلمون » . « 1 »\r\n* ( فَإِنْ آمَنُوا بِمِثْلِ ما آمَنْتُمْ بِه فَقَدِ اهْتَدَوْا ) * - 137 ابو الفتوح نوشته است : چون رسول عليه السلام آيت مقدّم ، بر جهودان و ترسايان خواند بذكر عيسى رسيد جهودان را خوش نيامد و ترسايان نيز گفتند حكم عيسى دگر است . او پيغمبرى چو ديگر پيغمبران نبود بلكه پسر خدا بود . خداى تعالى اين آيه را فرستاد و گفت : اگر جهودان و ترسايان ايمان دارند به آنچه شما ايمان داريد مهتدىاند و راه راست يافته‌اند .\r\n* ( وَإِنْ تَوَلَّوْا فَإِنَّما هُمْ فِي شِقاقٍ فَسَيَكْفِيكَهُمُ اللَّه وَهُوَ السَّمِيعُ الْعَلِيمُ ) * - 137 نيشابورى : در اين توصيف مخالفين اشاره است بكمال دشمنى آنها كه با نيّت سوء و انتظار پيش آمدهاى بد براى مسلمين و پيغمبر هستند . از اين جهت خداوند وعده‌ى آسايش داده و به آن وعده وفا شد در جنگ خيبر و كشتن بنى قريظه و در بدر شدن بنى\r\n\r\n","description":"","footnote":"\r\n( 1 ) يعنى خدا ايمان دارم و به آنچه در قرآن است تسليم هستيم .\r\n","page_name":" 194 ","page_number":259},
  {"content":"\r\n\r\nنضير از يهود و محكوميّت نصاراى نجران بجزيه كه اينها دلايل صريح اعجاز قرآن است . و پيغمبر از طريق وحى مردم را اميدوار كرد و بنتيجه رسيد .\r\n* ( صِبْغَةَ اللَّه وَمَنْ أَحْسَنُ مِنَ اللَّه صِبْغَةً ) * - 138 فخر : مناسبت اينكه دين خدا را صبغة ناميده‌اند آن است كه تفاوت مسلمان و غير آن روشن است بواسطه‌ى اعمال و رفتار مسلمين .\r\nنيشابورى : بعضى گفته‌اند : صبغة اللَّه يعنى فطرت و نهاد خداوند در مسلمين چون كه انسان موجودى است ممكن و ناقص پس نقص او از جهت امكان و احتياجش ، مانند رنگ جامه و لباس نمودار است پس ممكن است كه بتدريج در دنباله‌ى شغل و عمل نيك رنگ خود را بالا ببرد تا حد ايمان و اتّصال بحقّ .\r\nروح البيان : چون بنده بندگى بيشتر كند خود را برنگى آراسته است كه او را آرايش مىدهد . مثنوى :\r\n\r\nرنگهاى نيك از خمّ صفا است\r\nرنگ زشتان از سيه آب جفا است\r\n\r\n\r\n« صبغة اللَّه » نام آن رنگ لطيف\r\n« لعنة اللَّه » بود اين رنگ كثيف\r\n\r\n* ( وَنَحْنُ لَه عابِدُونَ ) * - 138 روح البيان : اين جمله اشاره است به اين كه اهل معرفت خدا را عبادت مىكنند نه براى شوق ببهشت و نه براى ترس از جهنّم . سهل بن عبد اللَّه شوشترى گفته است : هر كس از چهار چيز اظهار بىتابى كرد او را نمىتوانيم متعبّد بناميم : 1 - از گرسنگى 2 - از برهنگى 3 - از نادارى 4 - از خوارى . شيخ ابو العبّاس گفته است : براى بنده فقط چهار وقت است كه در هر وقت خداوند بمقتضاى خداونديش جورى بندگى را از او مىخواهد :\r\n1 - وقت خوشى 2 - وقت گرفتارى 3 - وقت فرمانبرى 4 - وقت نافرمانى و معصيت - در وقت خوشى بندگى او بشكر كردن است كه دلش به خدا شاد شود . وقت گرفتارى بندگى بصبر است و رضا . اگر اين جور بود وقت نافرمانى نخواهد داشت و هميشه در بندگى و فرمانبرى است مثنوى گفته است : به زبان گفتن كه من عابدم سر بندى است و بايد جهد كرد و ترك\r\n","description":"","footnote":"","page_name":" 195 ","page_number":260},
  {"content":"\r\nخواهشها تا بتوان ادّعاى عبوديّت كرد :\r\n\r\nكافرم من گر زيان كرده است كس\r\nدر ره ايمان و طاعت يك نفس\r\n\r\n\r\nسرشكسته نيست اين سر را مبند\r\nيك دو روزه جهد كن باقى بخند\r\n\r\n\r\nتازه كن ايمان نه از گفت زبان\r\nاى هوا را تازه كرده در نهان\r\n\r\n\r\nتا هوا تازه است ايمان تازه نيست\r\nكين هوا جز قفل آن دروازه نيست\r\n\r\nسرى سقطى عارف مشهور گفته است : بيست سال مردم را از خدا ترساندم كسى بتورم نيفتاد مگر يك نفر كه روزى در مسجد جامع بغداد سخن مىگفتم تا به اين جمله رسيدم : عجب است از ناتوانى كه نافرمانى شخص توانا ، مىكند . روزى جوانى با سواران و غلامان رسيد و گفت : شنيدم كه چنين جمله‌اى گفته‌اى مقصودت چيست ؟ گفتم :\r\nضعيفتر از آدمى و قويتر از خداوند كيست كه او خود را هميشه آماده‌ى نافرمانى دارد ؟\r\nآن جوان گريست و گفت : راه چى است كه بارم در زير حقّ مردم سنگين است ؟ گفتم پيغمبر ص فرمود : روز قيامت كه مدّعيان بر سر دوستى از دوستان خدا شوند ملائكه مىگويد :\r\nحقّ شما با خدا است . او گريست و گفت اكنون راه بسوى خدا را بما بنما . گفتم : اگر راه مقتصدين را مىخواهى نماز بخوان و روزه بدار و دست از گناه بدار و اگر راه دوستان خدا مىخواهى از همه دلبستگيها دست بردار و به خدمت خداوند بشتاب او پس از ترك جاه و مال شنيدم كه مرده است در خوابش ديدم كه گفت خدا مرا بىحساب به بهشت كرد .\r\nسخن ما : 1 - آيت اوّل و دوّم دستورى است براى مسلمانان كه اوّلا خود شما بدانيد :\r\nآن دين كه مصلحت بشر است يكتاپرستى است و از ابراهيم سر سلسله‌ى موحّدين تا محمّد همه يك هدف داشته و بيك راه مردم را رهبرى كرده‌اند . ديگر آن كه بهانه براى مخالفين فراهم نه كنيد و حقايق را براى آنها بگوئيد تا رازشان براى شما معلوم شود اگر با دين و سعادت سر و كار داشتند با شما موافق خواهند شد و گر نه شرشان را خدا دور خواهد كرد . 2 - مقصود از « صِبْغَةَ اللَّه » يعنى رنگ خدائى به خود گرفتن ممكن است\r\n","description":"","footnote":"","page_name":" 196 ","page_number":261},
  {"content":"\r\nدلجوئى و تشويق مردم باشد كه نهاد و فطرت شما بهترين فطرتهاست كه راه سعادت را پيدا كرده‌ايد و مسلمان شده‌ايد و عبادت خدا مىكنيد چون عبادت وسيله‌ى تسليم و پى حق رفتن است و نشانه و رنگ خدائى و علامت توحيد است .\r\n[ سوره البقرة ( 2 ) : آيات 139 تا 141 
  ]\r\nقُلْ أتُحَاجُّونَنا فِي اللَّه وَهُوَ رَبُّنا وَرَبُّكُمْ وَلَنا أَعْمالُنا وَلَكُمْ أَعْمالُكُمْ وَنَحْنُ لَه مُخْلِصُونَ ( 139 ) أَمْ تَقُولُونَ إِنَّ إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطَ كانُوا هُوداً أَوْ نَصارى قُلْ أأَنْتُمْ أَعْلَمُ أَمِ اللَّه وَمَنْ أَظْلَمُ مِمَّنْ كَتَمَ شَهادَةً عِنْدَه مِنَ اللَّه وَمَا اللَّه بِغافِلٍ عَمَّا تَعْمَلُونَ ( 140 ) تِلْكَ أُمَّةٌ قَدْ خَلَتْ لَها ما كَسَبَتْ وَلَكُمْ ما كَسَبْتُمْ وَلا تُسْئَلُونَ عَمَّا كانُوا يَعْمَلُونَ ( 141 )\r\nمعنى لغات - « أ » حرف پرسشى بمعنى آيا . « تحاجون » از مصدر محاجّه بمعنى بحث و گفتگو و دشمنى . « خَلَتْ » از مصدر خلو بمعنى جاى تهى كردن - درگذشتن سبب نزول :\r\nمجمع : چند جهت براى نزول اين آيات گفته‌اند : 1 - يهود مىگفتند : هيچ پيغمبرى از عرب نبوده است و اگر پيغمبر بايستى باشد از ما خواهد بود .\r\n2 - مىگفتند : ما دين و كتاب قديمى داريم و مقدّم هستيم\r\n","description":"","footnote":"","page_name":" 197 ","page_number":262},
  {"content":"\r\n\r\n3 - ما اهل كتاب هستيم و اين اعراب بت پرست بوده‌اند پس شرافت و برترى براى ما است اين آيه‌ها براى جواب آنها نازل شد .\r\nترجمه :\r\n139 اى محمّد بگو : چرا با ما بحث در توحيد و خدا پرستى مىكنيد ؟\r\nبا اينكه همان كه ما پرستش مىكنيم آفريدگار ما و شما است و سود كار هر كداممان بما خواهد رسيد ولى ما با اخلاص و راستى هستيم [ و شريك براى او نمىشناسيم 
  ] .\r\n140 چرا ادّعا مىكنيد كه ابراهيم و اسماعيل و اسحاق و اسباط بنى اسرائيل كه فرزندان ابراهيم هستند يهودى يا مسيحى بودند ؟ اى محمّد بگو : شما بهتر مىدانيد يا خدا ؟ و چه ستم - گار بود آنكه نهان كند گواهى حقايقى را كه از سوى خدا به او رسيد [ چه شما دانيد كه آن بزرگان يكتاپرست بودند و راهنماى بيكتاپرستى 
  ] و خدا از آنچه كنيد بى خبر نباشد .\r\n141 آنها مردمى بودند كه اكنون درگذشته‌اند و آنچه كردند سود آن برند و براى شما سود كار خودتان باشد و شما را نپرسند از آنچه آنان كردند .\r\nسخن مفسّرين :\r\n* ( وَنَحْنُ لَه مُخْلِصُونَ ) * - 139 ابو الفتوح : در معنى اخلاص حذيفه گفت : از پيغمبر ص پرسيدم اخلاص چيست ؟\r\nفرمود خدا فرموده است : اخلاص رازى است از رازهاى من كه در دل هر كس بخواهم ميافكنم . أبو ذر غفارى گفت پيغمبر فرمود : اخلاص آن است كه در آنچه براى خدا بكند انتظار ستايش از مردم نداشته باشد . اين شعر مناسب اين حديث است :\r\n\r\nمدح و ذمّش گر تفاوت مىكند\r\nكافر است و سجده‌ى بت مىكند .\r\n\r\nفضيل بن عياض گفته است : ترك عمل خوب براى ملاحظه‌ى از مردم ، ريا است و اقدام به آن به منظور ديدن و تمجيد مردم شرك به خدا و كفر است و اخلاص آن است كه به هيچ كدام از اين دو نظر نباشد .\r\nرويم گفته است : اخلاص آنست كه آنچه خود بكنى آن را نه بينى .\r\nكشف الاسرار نوشته است : چون به زبان گفتيد « رَبُّنا وَرَبُّكُمْ » آتش اخلاص\r\n","description":"","footnote":"","page_name":" 198 ","page_number":263},
  {"content":"\r\nبايد كه در آن زنيد تا بوى توحيد بيرون دهد . گفته‌اند : كه جمله شرايع سه چيز است يكى اقرار بوجود معبود . ديگر عمل كردن از بهر وى . سه ديگر اخلاص . روش اخلاص در اعمال همچون روش رنگ است در گوهر چنانك گوهر بىكسوت رنگ سنگى بى قيمت باشد عمل بىاخلاص جان كندن بىثواب باشد .\r\n* ( أَمْ تَقُولُونَ ) * الخ - 140 مجمع : قاريهاى كوفه . « تقولون » با تا بصيغه‌ى خطاب خوانده‌اند و ديگران با يا بصيغه‌ى غايب و نيز قاريها و مفسّرين كلمه‌ى « ام » در اوّل اين آيه را مىگويند « ام » معادله است بمعنى ياء در برابر همزه‌ى اوّل آيت پيش و نتيجه چنين مىشود : آيا مىتوانيد با ما احتجاج و بحث كنيد و اثبات كنيد كه دين حقّ دين يهود و نصارى است ؟\r\nيا مىخواهيد ادّعا كنيد و تهمت بزنيد كه ابراهيم و فرزندانش دين هزار سال بعد از خود را پذيرفته‌اند و يهودى و مسيحى بوده‌اند ؟\r\n* ( قُلْ أأَنْتُمْ أَعْلَمُ أَمِ اللَّه ) * - 140 مجمع : همزه‌ى اين جمله براى توبيخ و سرزنش مخالفين است يعنى اى محمّد بگو : شما داناتر هستيد كه ادّعاى بيهوده مىكنيد يا خداوند عالمتر است كه بوسائل مختلف ما و شما را از حقيقت خبردار كرده است * ( وَمَنْ أَظْلَمُ ) * الخ - 140 مجمع : مىگويند : كلمه‌ى . « من » در اوّل جمله استفهام انكاريست كه نتيجه آن نفى يك طرف و اثبات طرف ديگر است و نتيجه چنين مىشود : مطلبى كه از خداوند به كسى رسيد و او آن را پوشانيد و شهادت به آن نداد ستمكارترين مردم است .\r\n* ( مَا اللَّه بِغافِلٍ ) * الخ - 140 فخر : اين جمله گفتارى است كه هر گونه تهديد و وعده‌ى بد را مىفهماند\r\n","description":"","footnote":"","page_name":" 199 ","page_number":264},
  {"content":"\r\nچون هر كس تصوّر كند كه خدا از نهان و آشكارش خبردار است و كوچكترين جنبش او پوشيده نمىماند ناچار از خود با خبر است و مواظبت از كار خود مىكند و يك چشم بر هم زدن غافل نمىشود .\r\nسخن ما : 1 - آيت آخر « تِلْكَ أُمَّةٌ ) * الخ » اين آيه تكرار شده است و ما آنچه فهميديم گفتيم و جهت مكرّر شدن آن شايد اين باشد كه : در آيت پيش روى سخن با آل يعقوب بوده است و اين آيه با كليّه‌ى متديّنين باديان گذشته است . 2 - آيت اوّل راهنمائى بشر است كه بىجهت لجاج و بحث و گفتگو با مردم نكنيد و كهنه پرست و كج انديش نباشيد و ادّعائى نكنيد كه در اثبات آن عاجز باشيد و ناچار شويد بتهمت و دروغ متوسّل شويد 3 - كتمان شهادت ستمى است به خود و ديگران چون از نظر حقّ پوشى و دروغ ، كارى است زشت كه اقدام به آن ستمى است انسان به خود روا داشته و از نظر اجتماع خوددارى از شهادت و پوشاندن حقّ ستم است بمردم كه بحقوق و پيشرفت مقاصدشان كومك نكرده است .\r\n( جزء دوّم )\r\n","description":"","footnote":"","page_name":" 200 ","page_number":265},
  {"content":"\r\n[ سوره البقرة ( 2 ) : آيات 142 تا 143 
  ]\r\nسَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها قُلْ لِلَّه الْمَشْرِقُ وَالْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ( 142 ) وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه وَإِنْ كانَتْ لَكَبِيرَةً إِلَّا عَلَى الَّذِينَ هَدَى اللَّه وَما كانَ اللَّه لِيُضِيعَ إِيمانَكُمْ إِنَّ اللَّه بِالنَّاسِ لَرَؤُفٌ رَحِيمٌ ( 143 )\r\nمعنى لغات : « يَشاءُ » - از مصدر مشيئة بمعنى خواستن . « يَنْقَلِبُ » از مصدر انقلاب بمعنى برگشتن و وارونه شدن . « عَقِبَيْه » مفرد آن عقب بمعنى پاشنه‌ى پا .\r\nجهت نزول :\r\nمجمع : علىّ بن ابراهيم از حضرت صادق ع روايت كرده است : در مكّه پيغمبر ص رو به بيت المقدس نماز مىخواند و هفت ماه در مدينه به نماز رو به بيت المقدس بود و و پس از آن قبله كعبه شد . يهود در اين موقع اعتراض كردند : چرا از قبله‌ى ما برگشتى ؟\r\nاگر دوباره به قبله ما نماز بخوانى ما تو را به پيغمبرى قبول مىكنيم . و بعضى گفته‌اند كه مشركين عرب به پيغمبر گفتند : تو از كعبه كه ما رو به آن نماز مىخوانديم رو گرداندى و به بيت المقدس نماز خواندى و اكنون بقبله‌ى پدران خود برگشتى پس به زودى بدين ما هم برخواهى گشت . اين آيه براى اطَّلاع مسلمين و جواب اين گفتگوهاى مردم نازل شد .\r\nترجمه :\r\n142 به همين زودى مردم بىخرد بگويند : چرا مسلمانان از قبله‌اى كه بودند بگشتند ؟ اى محمد بگو : مشرق و مغرب ملك خدا است كه هر كس را بسرنوشت كرده و بخواهد ، به راه راست رهبرى كند .\r\n","description":"","footnote":"","page_name":" 201 ","page_number":266},
  {"content":"\r\n\r\nجهت نزول :\r\nابو الفتوح : ربيع و مرحب و عده‌ى ديگر از يهود با معاذ بن جبل معارضه كردند كه دين و روش و كتاب و قبله‌ى ما باعتدال و ميانه‌روى نزديكتر است از دين و كتاب و قبله‌ى شما و محمد اين را ميداند حسد و جاه طلبيش مانع از آن است كه دين ما را بپذيرد آيت 43 - « وَكَذلِكَ جَعَلْناكُمْ » براى ردّ اين گفتار نازل شد .\r\nترجمه : 143\r\nبه اين گونه كه شما را رهبرى كرديم مردمى ميانين نموديم تا گواه به دو خوب ديگران باشيد و پيغمبر گواه شما باشد . و اى محمّد آن قبله كه تو بر آن بودى ما از آن روى مقرّر كرديم تا نمودار باشد آنكه پيرو پيغمبر است و آنكه از راه خود برميگردد و البتّه گرداندن قبله دشوار است مگر بر آنان كه خدا رهبرشان بوده است كه او نخواهد ايمان شما نابود كند چه او است بخشنده و مهربان بمردمان .\r\nسخن مفسّرين :\r\n* ( سَيَقُولُ السُّفَهاءُ مِنَ النَّاسِ ) * - 143 مجمع : دنباله‌ى بحثهاى مخالفين است . و با اين جمله قسمت ديگر از اعتراضات آنها پيشگوئى مىشود كه اين مردم بىخرد بقبله‌ى شما هم خرده‌گيرى خواهند كرد .\r\nعبده : اين آيه يكى از اسرار دين و قواعد ايمان را براى مردم توضيح ميدهد كه سنگ بيت المقدس را فضيلتى نيست و با سنگهاى ديگر تفاوت ندارد . و نيز كعبه و بيت الحرام را خصوصيّتى نيست و حجر الاسود سنگى است مانند ديگر سنگها و فقط قبله‌ى مردم قرار داديم كه همگى در عبادت بيك سو روىآور شوند .\r\n* ( أُمَّةً وَسَطاً ) * - 143 نيشابورى : يعنى مردم عادل چونكه عدالت حدّ متوسّط ميانه‌ى افراط و تفريط است و همين معنى منظور بوده است چون اين جمله براى مدح و ستايش مسلمانان گفته\r\n","description":"","footnote":"","page_name":" 202 ","page_number":267},
  {"content":"\r\nشده است كه در حدّ متوسّط از اخلاق و عادل هستند .\r\nابو الفتوح نوشته است : و گفته‌اند وسط براى آن خواند اينان را كه قول ايشان در پيغمبران بحدّ غلوّ نيست چون قول ترسايان در مسيح . و بحدّ تقصير نيست چون قول جهودان .\r\nو هم او نوشته است : كلبى گفت : امّة وسطا يعنى اهل دين وسط بين غلوّ و تقصير براى آنكه هر دو مذموم است هم اسراف و هم تقصير .\r\nعبده : « وسط » بمعنى خوب و مختار و برگزيده و انتخاب اين كلمه بعوض « خيارا » براى آن است كه بفهماند : مسلمين در حدّ متوسط از اخلاق هستند و اين يك كلمه بجاى اين چند جمله است : مسلمانان مردمى عادل و برگزيده هستند چون متوسّط در اخلاق هستند كه نه در دين غلوّ و زياده روى دارند و نه معتقد ميباشند كه خدا از كارها بر كنار است و كار خود را تعطيل كرده است .\r\n* ( لِتَكُونُوا شُهَداءَ ) * الخ - 143 مجمع : از سليم بن قيس هلالى روايت شده است : على فرمود : مقصود از كلمه‌ى « شهيد » ما هستيم . پس پيغمبر شاهد بر كار ما است و ما شاهد بر كارهاى مردم هستيم .\r\nعبده : يعنى شما گواهان بحقّ خواهيد بود بر مردم افراطى و جاهل و گواهى ميدهيد كه آنها از جاده‌ى راست بيرون شده‌اند و بر تن و جان خود جنايت كرده‌اند و از همه ملل جلو خواهيد بود بواسطه‌ى اينكه متوسّط و ميانه رو هستيد در عقايد و اعمال خود و نيز پيغمبر هم شاهد شما است كه بروش او بوده‌ايد و از پيروى او بهره‌مند شده‌ايد و بر راه مستقيم و هدايت او رفته‌ايد .\r\n* ( وَما جَعَلْنَا الْقِبْلَةَ الَّتِي كُنْتَ عَلَيْها ) * - 143 ابو الفتوح : از محمّد بن جرير طبرى مفسّر نقل كرده است كه بافزودن كلمه‌ى « تحويل » در جمله معنى روشن مىشود و اينجور معنى ميدهد : ما قرار نداديم تبديل\r\n","description":"","footnote":"","page_name":" 203 ","page_number":268},
  {"content":"\r\nقبله‌اى كه تو رو به آن بودى مگر براى اينكه . . الخ كشف : اگر مقصود بيت المقدس باشد يعنى تو را از آن كه بودى نگردانديم و اگر مقصود كعبه باشد يعنى روى تو به آن كه هستى نگردانديم مگر .\r\n* ( إِلَّا لِنَعْلَمَ ) * الخ - 143 خلاصه‌ى گفته‌ى مفسّرين : چون پيغمبر مدّتى در مدينه و بيت المقدس نماز ميخواند يهود خوشوقت بودند كه در قبله با ما شريك است چون قبله عوض شد دل و زبان آنها هم عوض شد ، پس با اين دستور تغيير قبله اندازه‌ى ايمان و درجه عقل و طرز فكر مردم معلوم مىشود .\r\n* ( الَّذِينَ هَدَى اللَّه ) * - 143 ابو الفتوح : نوشته است شعبى گويد : ما به بصره آمديم به نزديك حجّاج و جماعتى از قرّاء مدينه و از قرّاء شام و از فرزندان مهاجر و انصار هر كس بمرتبه‌ى خود بنشستند . حسن بصرى درآمد . بفرمود حجّاج تا براى او كرسى بياوردند و در پهلوى او بنهادند و حسن را بر كرسى بنشاندند . آنگه روى به او كرد و او را اكرام تمام كرد آنگه در ميانه حديث امير المؤمنين عليه السلام درآمد . او سخريه كردن بگرفت و ما نيز از خوف او مساعدت و تصويب رأى او ميكرديم مگر حسن بصرى كه خاموش گشت و هيچ سخن نمىگفت حجّاج روى به او كرد و گفت : يا ابا سعيد در على چه گوئى گفت چه خواهى تا گويم . گفت راى تو در او چيست ؟ گفت : خداى تعالى ميگويد :\r\n« وَما جَعَلْنَا الْقِبْلَةَ الَّتِي » تا « إِلَّا عَلَى الَّذِينَ هَدَى اللَّه » علىّ از آن كسان است كه خدا هدايت كرده است و از اهل ايمان است چون خداى تعالى امتحان كرد خلق را بتحويل قبله تا كه بر جاى ماند و كه از جاى بشود ؟ او از آنان بود كه بر هدايت و ايمان بود . تا آخر .\r\nروح البيان : « هديهم اللَّه » يعنى به آنها فهمانده است كه : دستورهاى خدا\r\n","description":"","footnote":"","page_name":" 204 ","page_number":269},
  {"content":"\r\nمصلحتى دارد اگرچه نتوانند آن را تشخيص دهند و معتقد شده‌اند كه سعادت در اطاعت است و شقاوت در معصيت .\r\n* ( وَما كانَ اللَّه لِيُضِيعَ إِيمانَكُمْ ) * - 143 نفحة الرّحمان نهاوندى : حكايت شده است كه عدّه‌اى قبل از تغيير قبله مردند مثل ابو امامه و سعد بن زراره و برآء بن عازب و ديگران چون قبله عوض شد باز - ماندگان اينها ناراحت شدند كه شايد مردگان ما از نماز و قبله محروم باشند و نمازهاى به طرف بيت المقدس باطل باشد . از پيغمبر ص پرسيدند : حال اينها چگونه است ؟ اين آيه نازل شد كه هر دو نماز تكليفى است براى مصلحت در هنگام خود و هر كس بوظيفه و تكليف خود رفتار كرد البتّه به نتيجه‌ى آن ميرسد كه خدا مزد نكوكاران را نابود نمىكند .\r\n* ( إِنَّ اللَّه بِالنَّاسِ لَرَؤُفٌ رَحِيمٌ ) * - 143 استفاده از معنى رأفت و رحمت كه در مجمع البحرين نوشته است : رأفت و رحمت هر دو بمعنى مهربانى است ولى رحمت به مهربانى است بطور كلَّى خواه با استحقاق و خواه بىاستحقاق و براى مصلحت ولى رأفت فقط مهربانى به مستحق است از اين جهت اوّل اعلام رأفت شده است كه خدا رؤف است بعد از آن « رحيم » گفته شده است تا بفهماند كه در احسان بخلق مضايقه نيست و غير مستحقّ هم از عنايت ازلى بهره‌مند مىشود .\r\nمجمع : بعضى قاريها « رؤف » بدون اشباع و بعضى با اشباع به صورت واو بر وزن فعول خوانده‌اند .\r\nسخن ما : در معاملات و مبارزه‌ها اصطلاح مشهورى است : دست حريف را خواند . اين مطلب يك اصل مهمّى است در تنازع بقاء بشر كه هميشه در نقشه‌ى دفع خطر آينده است . در اوّل اين آيه مسلمين را به اين مطلب راهنمائى كرده است :\r\n","description":"","footnote":"","page_name":" 205 ","page_number":270},
  {"content":"\r\nهشدار باشيد در آينده‌ى نزديكى اين تغيير قبله زبانها را دراز خواهد كرد و شما خود خبردار باشيد و مانند آنها معترض نشويد و جواب آنها را هم بدانيد تا شما را سرزنش و محكوم نكنند كه قبله دل است بهر كجا رو كنيد آن سوى خدا است و هر كس كه نهادش هدايت و راست روى باشد به طرف سعادت ميرود و اين تغييرات كوچك در فكر او اثر ندارد . و جمله‌ى « يَهْدِي مَنْ يَشاءُ ) * الخ » شايد اشاره به اين باشد كه خدا شما مسلمانان را به راه راست هدايت كرده است چون بفرمان پيغمبر هستيد نه چون ديگران دل بسته‌ى به مغرب و مشرق بقول جامى . شعر :\r\n\r\nجهان مرآت « 1 » حسن شاهد ماست\r\nفشاهد وجهه في كلّ ذرّات\r\n\r\n2 - در علم النّفس ميگويند : يكى از خواصّ ثابت كه موجب تأثّرات و جهشهاى انسان است منش و شخصيّت او است كه با در نظر گرفتن چگونگى آن در ملَّتها و افراد براى ايجاد روابط يا تغيير و تهييج و تحريك مىتوانند استفاده‌ى كامل از آن كنند .\r\nمىگويند : « 2 » ناپلئون در حمله‌ى بمصر چون اهرام را ديد رو بقشون خود كرد و گفت اين اهرام ساليان دراز بانتظار شما بودند اين جمله كه موجب تحريك شخصيّت و غرور و شجاعت سربازان او بود وسيله‌ى مهمّ براى پيشرفتش شد . در تعليم و تربيت يكى از وسائل كار تشويق است قرآن كه كتابى است براى تربيت بشر با سه جمله‌ى ساده :\r\n« كَذلِكَ جَعَلْناكُمْ » تا « عَلَيْكُمْ شَهِيداً » شخصيّت مسلمين را تحريك كرده و با يك تشويق : كه شما در حدّ فاصل از افراط و تفريط در فكر و اخلاق بشرى هستيد كه موحّد كامل هستيد و وظائفى دور از مشقّت داريد و انديشه‌ى سالم و آزاد . براى هميشه آنها را مواظب و منظم كرده است .\r\n3 - آيت 143 « وَما جَعَلْنَا الْقِبْلَةَ » در دنباله‌ى اين گفتگو مسلمين را متوجّه مىكند كه تغيير قبله فقطَّ حس اطاعت و فرمانبرى شما را از پيشواى خودتان آزمايش\r\n\r\n","description":"","footnote":"\r\n( 1 ) مرآت : آئينه .\r\n( 2 ) از افادات شادروان اديب نشابورى .\r\n","page_name":" 206 ","page_number":271},
  {"content":"\r\nو تحريك نمود و شما بدشمنان نشان داديد كه دوستى روش پدران از يك ملَّت مترقّى شايسته نيست . اين مطالب از عمل آن روز مسلمين به خوبى واضح است چون هنگام تغيير قبله « 1 » در مسجدى عدّه‌اى دو ركعت از نماز عصر خوانده بودند كه به آنها خبر رسيد پيغمبر در نماز قبله را عوض كرد آنها هماندم قبله‌ى خود را عوض كردند و دو ركعت به طرف كعبه خواندند و آن مسجد مشهور به « دو قبله‌اى » شد و اين خود كمال فرمانبرى و ايمان را مىرساند . 4 - جمله‌ى « يَنْقَلِبُ عَلى عَقِبَيْه » يعنى روى پاشنه‌ى دو پاى خود برميگردد كنايه است از آن كه راه رفته‌ى خود را رها كرده و برميگردد و مقصود آن مردم است كه از تغيير قبله ناراضى شدند و اعتراض كردند و آيه از آن خبر داد .\r\n[ سوره البقرة ( 2 ) : آيات 144 تا 147 
  ]\r\nقَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه وَإِنَّ الَّذِينَ أُوتُوا الْكِتابَ لَيَعْلَمُونَ أَنَّه الْحَقُّ مِنْ رَبِّهِمْ وَمَا اللَّه بِغافِلٍ عَمَّا يَعْمَلُونَ ( 144 ) وَلَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَما أَنْتَ بِتابِعٍ قِبْلَتَهُمْ وَما بَعْضُهُمْ بِتابِعٍ قِبْلَةَ بَعْضٍ وَلَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ ( 145 ) الَّذِينَ آتَيْناهُمُ الْكِتابَ يَعْرِفُونَه كَما يَعْرِفُونَ أَبْناءَهُمْ وَإِنَّ فَرِيقاً مِنْهُمْ لَيَكْتُمُونَ الْحَقَّ وَهُمْ يَعْلَمُونَ ( 146 ) الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ ( 147 )\r\n\r\n","description":"","footnote":"\r\n( 1 ) ابو الفتوح در تفسير آيت 144 همين سوره\r\n","page_name":" 207 ","page_number":272},
  {"content":"\r\nمعنى لغات : « نَرى » از مصدر رؤيت بمعنى ديدن . « تَقَلُّبَ » برگرداندن .\r\n« شَطْرَ » جزء و نصف و جانب . « الْمُمْتَرِينَ » از مصدر امتراء شكّ كردن و دو دل بودن .\r\nجهت نزول :\r\nمجمع : ابن زيد گفته است : آن وقت كه پيغمبر ص در مدينه رو به بيت المقدس نماز مىخواند عدّه‌اى جهود گفتند : محمّد نمىدانست قبله چيست و نماز بكدام طرف بايد بخواند از ما قبله را آموخت . مجاهد گفته است : جهودان گفتند : اگر دين محمد غير از دين ما است چرا قبله‌ى او با ما يكى است و اگر دين ما بد است پس چرا محمّد در نماز رو بقبله‌ى ما مىكند ؟ پيغمبر ص از اين گفتگوها رنج مىبرد و بردبارى مىفرمود و پيوسته منتظر بود كه چه وقت آن رابطه‌ى مخصوص براى كشف مشكلات برقرار شود و راه آسايش خاطر شريفش را به او بنمايانند .\r\nابو الفتوح : شبى آن حضرت ناراحت بود و به آسمان مىنگريست و انتظار مىكشيد و روز تا ظهر در انتظار بود كه اين آيه نازل شد . و بعد از خواندن دو ركعت\r\n","description":"","footnote":"","page_name":" 208 ","page_number":273},
  {"content":"\r\nاز نماز ظهر روز دوشنبه پنجم يا نيمه‌ى ماه رجب از بيت المقدس رو بجانب كعبه كرد .\r\nترجمه :\r\n144 ما تو را روى به آسمان و چشم به راه ديديم پس قبله‌ى تو را به آن سو مىكنيم كه پسندت باشد . اكنون تو روى خود در نماز بسوى مسجد الحرام كن . و اى مسلمانان شما هم در هر كجا باشيد در نماز روى به مسجد الحرام كنيد .\r\nجهت نزول بقيت آيت :\r\nابو الفتوح : يهود اعتراض كردند : محمّد هر روزى به طرفى نماز ميخواند با آنكه خود ميدانستند كه او بميل و خواهش نفسانى كار نمىكند اين جمله * ( وَإِنَّ الَّذِينَ أُوتُوا الْكِتابَ لَيَعْلَمُونَ ) * الخ اشاره به جواب آنها است .\r\nترجمه :\r\n144 يهود كه كتاب آسمانى دارند مىدانند دين اسلام حقّ است و درست از سوى پروردگارشان و خدا نيز غافل از كار شما نيست .\r\nسبب نزول :\r\nابو الفتوح : نقل كرده‌اند : يهود گفتند اگر محمّد مانند پيغمبران پيش معجزه‌اى داشته باشد سخن او را مىپذيريم . در جواب اين مذاكرات آيت 145 « وَلَئِنْ أَتَيْتَ » تا آخر گفته شده است ترجمه :\r\n145 اى محمّد هر چه آيت و معجزه براى يهود و مسيحى بياورى آنها قبله‌ى تو را نمىپذيرند و تو هم بقبله‌ى آنها نماز نخوانى و هيچيكشان تسليم بقبله‌ى ديگرى نيستند و اگر با اين علم و الهام كه به تو مىشود پيرو اين مردم شوى البتّه از ستمكاران باشى .\r\nجهت نزول :\r\nابو الفتوح : چون پيغمبر بمدينه هجرت فرمود حيى بن اخطب و ابو ياسر برادرش رفتند و پيغمبر را ديدند و شناختند . ابو ياسر از برادرش پرسيد : آيا همان است ؟ گفت : سوگند به آنكه تورات را بموسى فرستاده است كه همان است .\r\nپرسيد در دلت با او چطور هستى ؟ گفت : دشمنى تا آنگاه كه زنده‌ام . و نيز ابو الفتوح\r\n","description":"","footnote":"","page_name":" 209 ","page_number":274},
  {"content":"\r\nنقل كرده است : بعبد اللَّه بن سلام گفتند : در قرآن است « يَعْرِفُونَه كَما يَعْرِفُونَ أَبْناءَهُمْ ) * « 1 » * ( » گفت بلى آنگاه كه آن حضرت وارد شد او را شناختم همانطور كه بچه‌ام را در ميان بچه‌ها كه بازى مىكند مىشناسم .\r\nترجمه :\r\n146 آنهائيكه كتاب آسمانى دارند پيغمبر را مىشناسند آنچنان كه فرزندان خود را شناسند و ليكن يك دسته‌ى آنها حقّ را مىشناسند و ميپوشند .\r\n147 [ و اينكه به تو الهام مىشود 
  ] حقّ و استوار از سوى خدا است پس تو در آن دو دل مباش .\r\nسخن مفسّرين :\r\n* ( قِبْلَةً تَرْضاها ) * - 144 مفسّرين مثل طبرى و ابو الفتوح ميگويند : چون رضاى او مطابق مصلحت بود اين طور گفته شده است و ديگر آنكه چون عرب بكعبه علاقه‌ى مخصوص دارد پيغمبر آن را پسنديد . چه مصلحت بود كه قبله آنجا باشد تا بيشتر متمايل باسلام شوند .\r\n* ( وَحَيْثُ ما كُنْتُمْ فَوَلُّوا وُجُوهَكُمْ شَطْرَه ) * - 144 ابو الفتوح : نوشته است : البراء بن عازب گويد : چون آيت قبله آمد ما روى ببيت المقدس داشتيم و در ركوع بوديم رسول عليه السّلام برگرديد ما نيز برگرديديم و روى بكعبه كرديم و راوى خبر گويد : ما در نماز بوديم مردى در آمد و گفت بآواز بلند كه روى بكعبه آريد كه رسول عليه السلام فرمودند كه روى از بيت المقدس برگردانيد و روى بكعبه كرديم و آن نماز را از سر گرفتيم و پس از آن منادى رسول عليه السلام در مدينه ندا كرد تا همه‌ى اهل مدينه از مردان و زنان بشنيدند و روى با كعبه آوردند آنگه حقّ تعالى گفت اين حكم مقصور نيست بر مدينه هر كجا باشيد روى بجانب مسجد آريد .\r\nمجمع : قسمت اوّل براى پيغمبر و مردم مدينه است و قسمت دوّم تكليف همه‌ى\r\n\r\n","description":"","footnote":"\r\n( 1 ) يعنى همانطوريكه هر كسى بچه‌ى خود را ميشناسد يهود پيغمبر را ميشناختند\r\n","page_name":" 210 ","page_number":275},
  {"content":"\r\nمسلمين جهان است « 1 » .\r\n* ( لَيَعْلَمُونَ أَنَّه الْحَقُّ ) * - 144 ابو الفتوح : بعضى گفته‌اند : مقصود از . « أَنَّه » پيغمبر است يعنى يهود ميدانند كه پيغمبر بر حقّ است و بعضى ديگر گفته‌اند : مقصود تغيير قبله است كه آنها ميدانند اين تغيير حقّ است و خوانده بودند كه اين پيغمبر قبله‌اش عوض مىشود .\r\n* ( وَما أَنْتَ بِتابِعٍ قِبْلَتَهُمْ ) * - 145 مجمع : مىگويند اين جمله مخالفين را مأيوس كرد كه پيغمبر در آينده قبله را عوض كند و با آنها موافق شود .\r\n* ( وَما بَعْضُهُمْ بِتابِعٍ قِبْلَةَ بَعْضٍ ) * - 145 مجمع : مقصود آن است كه يهود بيت المقدس را رها نمىكنند و قبله‌ى نصارى را نمىپذيرند . و هم مسيحيها پيرو يهود نمىشوند .\r\nطنطاوى : قبله‌ى مسيحيها مشرق است و آنجا كه خورشيد نمودار مىشود . اين قبله را « بولس قسيس » اختراع كرد . او بعد از حضرت مسيح گفت آن حضرت را ديدم به من گفت خورشيد را دوست مىدارم چونكه او هر روز سلام من را بمردم ابلاغ مىكند تو به پيروان من بگو : به نماز روى به آن كنند . اين بود كه مسيحيها از او پيروى كردند .\r\n* ( وَلَئِنِ اتَّبَعْتَ أَهْواءَهُمْ ) * - 145 ابو الفتوح : اين آرزو در دل پيغمبر گذشت كه دستورى رسد تا با جهودان موافقتى شود كه ايشان طمعى در دين پيدا كنند و باسلام نزديك شوند . در جواب اين آرزوى پيغمبر گفته شد كه دروغ مىگويند و هرگز باسلام نزديك نخواهند شد .\r\n\r\n","description":"","footnote":"\r\n( 1 ) فقهاى شيعه لازم مىدانند در نماز رو به طرف كعبه بايستند و آنهائى كه دور هستند آن جور بايستند كه برابر كعبه و بمحاذات آن باشند و غير شيعه هم همين راى را داده‌اند و فقط از شافعى نقل شده كه براى نزديك و دور توجّه به خود كعبه لازم است .\r\n","page_name":" 211 ","page_number":276},
  {"content":"\r\n* ( فَلا تَكُونَنَّ مِنَ الْمُمْتَرِينَ ) * - 137 عبده : در اين جمله روى سخن با پيغمبر است امّا مقصود آن عده از مردم هستند كه ايمانشان پا بر جا و راسخ نشده است و امكان اين هست كه بگفتار حيله‌گران - يهود گول بخورند چنان كه در هر زمانى اين انحرافات در مردم ديده مىشود .\r\nسخن ما : قبله و محلّ توجّه دل و بدن در هنگام عبادت يك ميل خاصّ همگانى بوده است چنان كه از نقل چند روايت گذشته به خوبى معلوم مىشود تا چه اندازه در نهاد آن مردم اين ميل جاى داشته است . مىبينيم آنهائيكه كمال ايمان به پيغمبر داشته‌اند تا اعلاميه ميرسد در حال نماز قبله‌ى خود را عوض مىكنند . اين عمل كمال علاقه‌ى به قبله و نيز كمال فرمانبرى آنها از پيغمبر را مىرساند و نيز مبارزه‌ى يهود براى قبله و تبديل آن يا تسليم مسيحىها بقبله‌ى مجعول بولس قسيس كه اينها همه نشانه‌ى نهايت دلبستگى مردم است به قبله . اين آيات مردم را متوجّه مىكند كه قبله خود بطور كلَّى خصوصيّتى ندارد بلكه سعادت در متابعت پيغمبر است كه آنچه فرمان ميدهد عين مصلحت است و مخالفين شما مردمان ناقابل هستند كه فهميده و دانسته منكر حقّ مىشوند . شما پيروى آنها نكنيد و از راه مستقيم خود منحرف نشويد .\r\n[ سوره البقرة ( 2 ) : آيات 148 تا 152 
  ]\r\nوَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّه جَمِيعاً إِنَّ اللَّه عَلى كُلِّ شَيْءٍ قَدِيرٌ ( 148 ) وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَإِنَّه لَلْحَقُّ مِنْ رَبِّكَ وَمَا اللَّه بِغافِلٍ عَمَّا تَعْمَلُونَ ( 149 ) وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ فَلا تَخْشَوْهُمْ وَاخْشَوْنِي وَلأُتِمَّ نِعْمَتِي عَلَيْكُمْ وَلَعَلَّكُمْ تَهْتَدُونَ ( 150 ) كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَيُزَكِّيكُمْ وَيُعَلِّمُكُمُ الْكِتابَ وَالْحِكْمَةَ وَيُعَلِّمُكُمْ ما لَمْ تَكُونُوا تَعْلَمُونَ ( 151 ) فَاذْكُرُونِي أَذْكُرْكُمْ وَاشْكُرُوا لِي وَلا تَكْفُرُونِ ( 152 )\r\n","description":"","footnote":"","page_name":" 212 ","page_number":277},
  {"content":"\r\nمعنى لغات : ِجْهَةٌ » جانب - ناحيه - آنچه روى خود به آن مىكنند و محلّ توجّه مىباشد . « يزكى » از مصدر تزكيه بمعنى نموّ دادن - زياد كردن - پاك و اصلاح كردن .\r\nترجمه :\r\n148 هر كسى دل بسوئى دارد كه روى خود به آن سوى كند . پس شما بسوى كار خوب ز يكديگر جلو دويد كه بهر كجا باشيد خدا همگىتان بيكجاى فراهم كند چه او تواناى بر همه چيز است .\r\n149 اى محمّد بهر كجا كه باشى در نماز روى خود بسوى مسجد الحرام كن كه كارى است درست از پروردگار تو و او از آنچه كنند بىخبر نباشد . [ و از وطن خود 
  ] بهر كجا برون شدى نيز روى به مسجد الحرام كن .\r\n150 و شما مسلمانان بهر كجا باشيد روى خود در نماز به مسجد الحرام كنيد تا زبان مردم بشما دراز نباشد و شما را محكوم نپندارند\r\n","description":"","footnote":"","page_name":" 213 ","page_number":278},
  {"content":"\r\n[ كه بقبله‌ى يهود نماز ميخوانيد و قبله‌ى ابراهيم رها كرديد 
  ] مگر ستمكاران [ كه بد خويند و زبان دراز چو كافران قريش و يهود بىدين 
  ] پس ز مردم نترسيد و ز من بترسيد كه البتّه خوشى و نعمت خود بر شما تمام كنم و اميدوار باشيد كه به راه راست رويد .\r\n151\r\nچنان كه از خودتان پيغمبرى براىتان فرستاديم كه آيات حقّ براىتان ميخواند و شما را تربيت مىكند و ز هر پليدى پاك مينمايد و كتاب و دانش بشما ميآموزد و هم آنچه زين پيش از آن بى خبر بوديد .\r\n152 پس به ياد من باشيد تا به ياد شما باشم و پاس نعمت من بداريد و كفران نكنيد و ناسپاس نباشيد .\r\nسخن مفسّرين :\r\nهَةٌ هُوَ مُوَلِّيها - 148 مجمع : ابن عامر « مولَّيها » با كسر لام خوانده است . و از امام باقر « مولاها » با الف نقل شده است و حسن بصرى گفته است : يعنى براى هر مردمى دينى است كه به آن دلبسته‌اند . قتاده گفته است : براى هر مردمى قبله ايست كه به آن رو مىكنند .\r\nابو الفتوح : از مصحف عبد اللَّه بن ابىّ نقل شده است : كه آيه اين جور بوده است . « و لكلّ قبلة هو مولَّيها وجهه » و از مصحف ابن مسعود نقل شده است كه اين جور بوده است « و لكلّ جعلنا قبلة هو مولَّيها » .\r\nكشف نوشته است : از روى اشارت ميگويد : هر قومى از ما روى برتافتند و بدون ما با غيرى الف گرفتند و فرود از ما خود را دلارا مىساختند و بدوستى پسنديدند شما كه جوانمردان طريقتيد و دعوى دوستى ما كرده‌ايد ديده‌ى خود فرو گيريد از هر چه دون ما است تا در متابعت سنت و سيرت مصطفى راست باشيد . شعر :\r\n\r\nمردى كه به راه عشق جان فرسايد\r\nآن به كه بدون يار خود نگرايد\r\n\r\n\r\nعاشق بره عشق چنان ميبايد\r\nكز دوزخ و از بهشت يادش نايد\r\n\r\nهر كه در اين متابعت درست آيد شمع دوستى حقّ در راه وى برافروزند تا هرگز از جاده‌ى دوستى نيفتد .\r\n","description":"","footnote":"","page_name":" 214 ","page_number":279},
  {"content":"\r\n\r\nاسْتَبِقُوا الْخَيْراتِ - 148 فخر : مقصود مبادرت باطاعت است در وقتش . و حديثى از علىّ ( ع ) است كه پيغمبر ص فرمود اى على سه چيز را نبايد بتأخير اندازى : اوّل نماز را از وقتش . دوّم جنازه و بدن مرده را از وقتش . سوّم دختر بسنّ ازدواج كه برايش همسر مناسب يافت شود در ازدواجش .\r\nكشف نوشته است : ميگويد : نه در لجاج قبله كوشيد كه در نيكيها كوشيد و به آن شتابيد بشكر آنكه قبله‌ى حقّ بتوفيق و قضاء يافتيد .\r\nروح البيان : عارفى گفته است : هر دسته‌اى به چيزى غير از ما دل بستند . اى گروه عارفين شما براى ما باشيد كه بازگشتتان بما خواهد بود . شعر : مثنوى .\r\n\r\nقبله‌ى عارف بود نور وصال\r\nقبله‌ى عقل مفلسف شد خيال\r\n\r\n\r\nقبله‌ى زاهد بود يزدان برّ\r\nقبله‌ى طامع بود هميان زر\r\n\r\n\r\nقبله‌ى مردان حق اعمال نيك\r\nقبله‌ى نااهل جاهل مرده ريگ\r\n\r\n\r\nقبله‌ى معنى وران صبر و درنك\r\nقبله‌ى صورت پرستان نقش سنگ\r\n\r\n\r\nقبله‌ى باطن نشينان ذو المنن\r\nقبله‌ى ظاهر پرستان نقش سنگ\r\n\r\n\r\nقبله‌ى فرعون دنيا سر بسر\r\nقبله‌ى خر بنده چبود كون خر\r\n\r\nتفسير حسينى نوشته است : صاحب الحقايق فرمود كه هر چيزى را از انسان قبله‌اى است كه روى توجّه بدان دارد : قبله‌ى بدن آنچه حواس خمس بدان لذّت يابند از مأكولات و مشروبات و مسموعات و مبصرات و امثال آن و قبله‌ى نفس دنياى غدّار است و زينت متاع ناپايدار . و قبله‌ى دل آخرت است . و قبله‌ى روح قرب و شوق و ذوق محبّت و قبله‌ى سرّ توحيد و معرفت ربّانى و كشف حقايق و اطَّلاع بر معانى .\r\nنَ ما تَكُونُوا يَأْتِ بِكُمُ اللَّه الخ - 148 فخر : اين جمله‌ها وعده است براى فرمانبران و تهديد است براى گناهكاران\r\n","description":"","footnote":"","page_name":" 215 ","page_number":280},
  {"content":"\r\nو در دنباله‌ى آن اين مطلب را يادآور شده است كه خدا قادر است بر جمعآورى شما و رساندن پاداش هر كس را مطابق عملش .\r\n* ( وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ ) * - 149 فخر : در سه جا به دو آيت 149 و 150 اين دستور مكرّر شده است براى اينكه انسان يا در خود مسجد الحرام است و يا در خارج از آن و يا در سفر و دور از آنجا است و اين تكرار در سه مرتبه براى تعميم دستور است به همه احوال كه به هيچ وجه تغيير قبله جايز نيست و تفسير نويسان ديگر هم نظير همين گفتار امام را علَّت تكرار اين مطلب نوشته‌اند و از مفسّرين قديمى نيز نظائر اين نقل را كرده‌اند .\r\n* ( وَإِنَّه لَلْحَقُّ مِنْ رَبِّكَ ) * - 149 مجمع : شايد منظور آن باشد كه اين توجّه به مسجد الحرام و تعيين قبله حقّ است و ثابت و پايدار كه ديگر منسوخ نخواهد شد تا مخالفين از تغيير قبله و موافقت پيغمبر با آنها نااميد شوند .\r\n* ( لِئَلَّا يَكُونَ لِلنَّاسِ عَلَيْكُمْ حُجَّةٌ ) * - 150 ابو الفتوح : يعنى چون مشركان عرب مىگفتند پيغمبر از قبله‌ى پدرش ابراهيم برگشت و به بيت المقدس نماز خواند اكنون كه قبله را تغيير داديم براى اينكه ديگر اين حجّتها و گفتگوها نباشد . و كلمه‌ى « حجّت » از نظر طعن به آنها است كه به نظر فاسد خود بر پيغمبر استدلال كرده‌اند ولى با تغيير قبله در آينده مجالى براى اين گفتارهاى بيهوده كه به نظر آنها حجّت است باقى نخواهد ماند .\r\n* ( إِلَّا الَّذِينَ ظَلَمُوا ) * - 150 مجمع : مقصود اين است : كسى بر شما استدلال و احتجاج نخواهد كرد مگر آنهائى كه ستمكار و لجوج باشند و با شما معارضه و جنك مىكنند . از ابو عبيده نقل شده\r\n","description":"","footnote":"","page_name":" 216 ","page_number":281},
  {"content":"\r\nاست كه « الَّا » حرف عطف است بمعنى واو يعنى براى مردم و ستمكاران استدلالى باقى نخواهد ماند .\r\n* ( فَلا تَخْشَوْهُمْ وَاخْشَوْنِي ) * - 150 مجمع : ممكن است منظور ترس از سرزنش مخالفين باشد كه ديگر از اين گفتگوها و اعتراضها مترسيد و از خدا بترسيد و ترك قبله و نافرمانى پيغمبر نكنيد .\r\n* ( وَلأُتِمَّ نِعْمَتِي عَلَيْكُمْ ) * - 150 مجمع از على ( ع ) روايت شده است كه تمامى نعمت به آن است كه آدمى با دين اسلام زندگى را بپايان رساند . و باز فرموده است : نعمت شش چيز است : 1 - اسلام 2 - آمدن پيغمبر 3 - پوشيدگى معايب 4 - عافيت و آسودگى از گرفتاريهاى مادّى و معنوى 5 - قرآن 6 - بىنيازى از آنچه مردم در اختيار دارند .\r\n* ( وَلَعَلَّكُمْ تَهْتَدُونَ ) * - 150 ابو الفتوح : براى « لعلّ » شش معنى از لغت و شعر عرب استشهاد كرده است يكى مرادف « كى » بمعنى تا اينكه و بيشتر كلمات « لعلّ » در قرآن را به اين معنى دانسته است كه مفاد آيه چنين مىشود : ما قبله را گردانيديم و بشما نعمت داديم تا اينكه وسيله‌ى هدايت شما باشد .\r\n* ( كَما أَرْسَلْنا فِيكُمْ رَسُولًا مِنْكُمْ ) * - 151 مجمع : اين آيه مربوط بآيات سابق است كه نعمتها وسيله‌ى هدايت شما است .\r\n* ( فَاذْكُرُونِي أَذْكُرْكُمْ ) * - 152 مجمع : ابن عبّاس گفته است : يعنى مرا بعبادت ياد كنيد تا شما را بكومك ياد آور باشم . سعيد بن جبير گفته است : يعنى بطاعت ياد كنيد تا بآمرزش ياد كنم\r\n","description":"","footnote":"","page_name":" 217 ","page_number":282},
  {"content":"\r\n\r\nفضيل عياض گفته است : بطاعت ياد كنيد تا به ثواب و پاداش ياد كنم .\r\nابو الفتوح : نوشته است : اصمعى گفت : اعرابيئى ديدم به عرفات ايستاده مىگفت :\r\nبار خدايا آوازها بلند شد به تو ، بزبانهاى مختلف از تو حاجتها مىخواهند و حاجت من آن است كه چون مرا در آن منزل وحدت و وحشت فرود آرند و خلقان مرا فراموش كنند تو مرا ياد آرى . عبد اللَّه مبارك گفت : سالى از سالها بحجّ خانه‌ى خدا مىشدم در راه مرا قطع افتاد و از قافله باز ماندم بر توكّل شتر ميراندم كودكى را ديدم مراهق از كناره‌ى بيابان برآمد تنها ، جامه‌اى مختصر پوشيده نه زادى نه راحله‌اى نه انيسى تا به من رسيد گفتم : اى جوان از باديه زينهار خواسته‌اى كه چنين آمده‌اى . و يا چون من منقطع شده‌اى ؟ گفت منقطع نشده‌ام خود آمده‌ام . گفتم زاد و راحله و طعام و شرابت كجا است ؟ اشارت بسوى آسمان كرد خواستم تا او را امتحان كنم گفتم : مرا بارى تشنه است شربتى آب سرد ده . من اين بگفتم او دست در هوا كرد قدحى آب بگرفت از هوا برف در او افكنده بجنبانيد و پيش من داشت . من عجب بماندم گفتم : اين پايه از كجا يافتى ؟ گفت : « اذكره في الخلوات يذكرني في الفلوات » « 1 » يحيى بن معاذ گفت : عارف را سه حالت بود حالت افتخار . حالت افتقار حالت اعتذار . چون خداى را ياد كند مفتخر بود و فخر آورد چون خود را ياد كند مفتقر « 2 » باشد و چون گناه خود ياد كند عذر خواهنده بود . كعب الاحبار گفت : موسى عليه السلام گفت يا رب تو به بندگان خود نزديكى تا با تو سرّ گويند . يا دورى تا تو را بآواز بلند خوانند ؟ حقّ تعالى گفت : يا موسى من همنشين آنم كه ذكر من مىكند . موسى گفت بار خدايا من بر حالاتى باشم كه نخواهم كه در آن حال ذكر تو كنم يعنى حالت جنابت و حالت قضاء حاجت حق تعالى گفت : « اذكرني على كلّ » « 3 »\r\n\r\n","description":"","footnote":"\r\n( 1 ) يعنى در خلوت به ياد اويم او در بيابان به ياد من است .\r\n( 2 ) يعنى درويش و محتاج\r\n( 3 ) همه وقت به ياد من باش\r\n","page_name":" 218 ","page_number":283},
  {"content":"\r\nكشف نوشته است : اين نه آن ياد زبان است كه تو دانى كه آن در درون جان است . بو يزيد روزگارى برآمد كه ذكر زبان كمتر كردى . چون او را از آن پرسيدند گفت : عجب دارم ازين ياد زبان . عجبتر ازين گر بيگانه است بيگانه چكند در ميان كه ياد اوست خود در ميان جان .\r\n\r\nدر قصّه‌ى عشق تو بسى مشكلها است\r\nما با تو بهم ، ميان ما منزلها است\r\n\r\nآن عزيز وقت خويش در مناجات گويد : خداوندا يادت كنم كه خود در يادى و ؟ هى را از فراموشى فريادى . خداوندا هر كه در تو رسيد غمان وى برسيد هر كه تو را ديد جان وى بخنديد بنازتر از ذاكران تو در دو گيتى كيست ؟ و بنده را اولىتر از شادى تو چيست ؟\r\n\r\nمعبود خودىّ و عابد خويشتنى\r\nزيرا كه براى خود كنى هر چه كنى\r\n\r\n\r\nتو را باشد هم از من روشنائى\r\nبسى كردى و پس هم با من آئى\r\n\r\nبعزّت عزيز كه اگر يك قدم در راه او بردارى هزار كرم ازو به تو رسد .\r\nفخر : يكى از انواع ذكر آن است كه تفكر كنند در اسرار آفريده‌ها تا همه‌ى آنها مانند آئينه براى نمايش عالم قدس در جلو نظر قرار گيرند .\r\nتفسير برهان : عيّاشى از جابر از امام باقر ( ع ) روايت كرده است : پيغمبر ص فرمود : هر صبح و شام ملكى با دفترى فرود مىآيد كه اعمال مردم را بنويسد . پس شما در اوّل روز يك كار نيك انجام دهيد و يكى در آخر روز تا خداوند از غفلتهائى كه در اين ميان داشته‌ايد در گذرد زيرا خود فرمود « فَاذْكُرُونِي أَذْكُرْكُمْ » .\r\n* ( وَاشْكُرُوا لِي وَلا تَكْفُرُونِ ) * - 152 كشف نوشته : گفته‌اند : « شكرت له » شكر باشد بر ديدار نعمت و بر اعتبار افعال و « شكرته » شكر است بر ديدار منعم و بر مشاهده‌ى ذات . اين شكر اهل نهايت است و آن شكر اصحاب هدايت . ربّ العالمين دانست كه معظَّم بندگان طاقت شكر اهل نهايت ندارند كار بر ايشان آسان كرد و شكر مهين از ايشان فرو نهاد . نگفت « و اشكرونى »\r\n","description":"","footnote":"","page_name":" 219 ","page_number":284},
  {"content":"\r\nيعنى كه شكر نعمت من بجاى آريد و حقّ آن بشناسيد و آنگه از شناخت حقّ من بر مشاهده‌ى ذات من نوميد شويد كه آن نه كار آب و گل است و نه حديث جان و دل است گل را خود چه خطر و دل را درين حديث چه اثر ؟ هر دو فرا آب ده و وصل جانان به خود راه ده .\r\n\r\nتا كى از دون همّتى ما منزل اندر جان كنيم ؟\r\nرخت بر بنديم از جان قصد آن جانان كنيم\r\n\r\nبيان السّعاده : شكر ملاحظه‌ى انعام منعم است در نعمت و ملاحظه‌ى حقّ منعم است در انعام .\r\n* ( وَلا تَكْفُرُونِ ) * - 152 ابو الفتوح :\r\nيعنى : از شكر نعمت و نماياندن نعمت نسبت به خود غافل نباشيد و از كتمان نعمت بپرهيزيد و حديث است آنكه به ياد نعمت بود شاكر است و آنكه نعمت را بپوشانيد كافر است .\r\nسخن ما : مىگويند : در تعليم و تربيت بايستى ميلها و خواستها را در نظر گرفت و از انحراف و زياد روى آنها جلوگيرى نمود و به طرف هدفهاى مفيد و مؤثّر تقويت كرد .\r\nيكى از دلبستگيهاى مهم مردم در آن دوران تجسّم معبود و پرستش محسوس بود مانند بت و حيوانات و موجودات آسمانى . شدّت علاقه‌ى مردم به اين مطلب كه از اجداد خود و نسلهاى بسيار قديم به ارث برده‌اند در حكم غريزه‌اى بود براى آنها چنان كه در ضمن جهت نزول آيات نمونه‌اى از آن را ديديم كه با چه بيان و تقاضا وجود مقدّس پيغمبر را براى قبله ناراحت كردند و بهترين نمونه‌ى شدّت فشار مردم و كمال ناراحتى پيغمبر ص آيه 144 است « قَدْ نَرى تَقَلُّبَ وَجْهِكَ فِي السَّماءِ » چون پيغمبر با كعبه و بيت المقدس و قبله‌ى پدرش ابراهيم سر و كارى ندارد با خدا و آفرينش دلبستگى دارد بسيار ناپسند است اينكه مفسّرين نوشته‌اند : آن حضرت دلبسته‌ى به قبله پدرش ابراهيم بود و منتظر بود كه الهامى به او شود\r\n","description":"","footnote":"","page_name":" 220 ","page_number":285},
  {"content":"\r\nكه مطابق ميلش باشد . زيرا قبل از آن حقيقت را به اين آيه روشن فرمود . « لِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه اللَّه » . پس نظر آن حضرت به آسمان نه از جهت اين است كه آسمان خصوصيّتى دارد يا از آنجا انتظارى دارد بلكه شدّت جهل و مطالبات نامربوط مردم آن حضرت را ناراحت كرده است و مرتّب به آسمان نگاه مىكند كه جواب اين متعصّبين را چه بگويد و منتظر الهام است و كشف مجهول خود پس براى اتّخاذ بهترين روش تربيتى اوّل فرمود : ِكُلٍّ وِجْهَةٌ » هر كس خواسته‌اى دارد و به طرفى متوجّه مىشود ولى شما كه مسلمان هستيد همگى در همه جا بيك سو روى آوريد و پيشدستى به كار خير بنمائيد كه سر - انجامتان بسوى خدا است . و پس از آن يادآورىشان كرد « وَمِنْ حَيْثُ خَرَجْتَ ) * - الخ » كه ما با ميل شما موافقت كرديم ولى شما هم از فرموده‌ى پيغمبر سرپيچى نكنيد تا مخالفين زبان بسوى شما دراز نكنند . در آخر كه گفته شده است « كَما أَرْسَلْنا ) * الخ » نعمت وجود پيغمبر و روش تربيتى آن حضرت را تذكر ميدهد كه با فرمانبرى از او شكر گذار من خواهيد بود .\r\n","description":"","footnote":"","page_name":" 221 ","page_number":286},
  {"content":"\r\n\r\n[ سوره البقرة ( 2 ) : آيات 153 تا 157 
  ]\r\nيا أَيُّهَا الَّذِينَ آمَنُوا اسْتَعِينُوا بِالصَّبْرِ وَالصَّلاةِ إِنَّ اللَّه مَعَ الصَّابِرِينَ ( 153 ) وَلا تَقُولُوا لِمَنْ يُقْتَلُ فِي سَبِيلِ اللَّه أَمْواتٌ بَلْ أَحْياءٌ وَلكِنْ لا تَشْعُرُونَ ( 154 ) وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الأَمْوالِ وَالأَنْفُسِ وَالثَّمَراتِ وَبَشِّرِ الصَّابِرِينَ ( 155 ) الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ ( 156 ) أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ ( 157 )\r\nمعنى لغات : « نبلونّ » از مصدر بلاء بمعنى آزمايش و گرفتارى است . « ثمرات » جمع ثمره بمعنى ميوه است . « صلوات » جمع صلاة بمعنى ستايش از مردم و فرخندگى از سوى خداوند .\r\nجهت نزول :\r\nمجمع : ابن عبّاس گفت : در جنگ بدر چهارده نفر از مسلمانان كشته شدند عبيدة بن حارث بن عبد المطلب پسر عموى پيغمبر با پنج نفر ديگر از مهاجرين و هشت نفر از انصار بودند . كه چون مردم نام آنها را مىبردند مىگفتند : فلان كس مرد . آيت 154 براى جلوگيرى از اينجور سخن نازل شده است .\r\nترجمه :\r\n153 اى كسانى كه بآئين محمّد گرويده‌ايد [ چون به ياد ما بوديد و پاس نعمت ما بداشتيد 
  ] از نماز و شكيبائى يارى بخواهيد كه خدا با مردم شكيبا بود\r\n154 و آن كشتگان راه حقّ را مرده نگوئيد كه زنده‌اند و شما ندانيد .\r\n155 البتّه [ در اين زندگى 
  ] شما را ميازمائيم باندكى از ترس [ دشمن 
  ] و گرسنگى و مرگ و زيان كسب و سرمايه و ميوه‌ى درختان . اى محمّد تو نويد بده به آن مردم شكيبا\r\n156 كه چون گرفتارى به آنها رو كند گويند : ما از آن خدائيم و بازگشتمان بسوى او بود [ كه دمى از توان او بدر نباشيم 
  ] .\r\n157 اين گونه مردم را فرخندگى و مهر پروردگارشان فراگير شود و همان كسان بودند كه به راه راست رفته‌اند .\r\nسخن مفسّرين :\r\n* ( يا أَيُّهَا الَّذِينَ آمَنُوا ) * - 153 كشف نوشته است : هم ندا است و هم شهادت و هم تهنيت و هم مدحت : ندائى با كرامت . شهادتى با لطافت . تهنيتى پر دوام . مدحتى تمام .\r\n* ( اسْتَعِينُوا بِالصَّبْرِ وَالصَّلاةِ ) * الخ - 153 مجمع : براى استعانت دو معنى گفته‌اند : 1 - صبر و نماز را وسيله‌ى توفيق ديگر\r\n","description":"","footnote":"","page_name":" 222 ","page_number":287},
  {"content":"\r\nعبادات كنيد 2 - از اين دو كومك بگيريد براى پيشرفت در جهاد .\r\nكشف نوشته : است صبر سه قسم است : صبر بر بلا صبر از معصيت صبر بر اطاعت صبر بر بلا صبر محبان است صبر از معصيت صبر خائفان است صبر بر طاعت صبر راجيان است محبّان صبر كنند بر بلا تا بنور فراست رسند . خائفان صبر كنند از معصيت تا بنور عصمت رسند راجيان صبر كنند بر طاعت تا بانس خلوت رسند . على الجمله بنده را به همه حال صبر به كه ربّ العزّه مىگويد : « وَأَنْ تَصْبِرُوا خَيْرٌ لَكُمْ » . و اگر صابران را از علو قدر و كمال شرف همين بودى كه « إِنَّ اللَّه مَعَ الصَّابِرِينَ » تمام بودى كه اين منزلت مقرّبان است و رتبت صديقان .\r\nروح البيان : خصوصيّت صبر و نماز كه نامبرده شده است براى آن است كه :\r\nصبر شديدترين اعمال باطنى انسان است و نماز سختترين كارهاى ظاهرى . و عصام الدّين گفته است : جلو داشتن صبر بر نماز براى آن است كه صبر امساك است و نماز عمل و در سير و سلوك تخليه و دور كردن رذائل و پليديها مقدّم است بر تخليه و آرايش بزيبائيها و فضائل اخلاقى ، چنان كه در كلمه‌ى توحيد نفى مقدّم است بر اثبات چون اوّل « لا إله » مىگويند كه شريك و معبود فرضى را نفى مىكنند و بعد « الَّا اللَّه » مىگويند تا معبود حقيقى را اثبات كنند . و نام نماز فقط برده شده است و از عبادات ديگر نام نبرده است براى آنكه بعد از ايمان صبر و نماز بر همه لازم است ولى زكات و حجّ و جهاد شرائط دارد و براى همه نيست و روزه با صبر يكى است زيرا بعضى صبر را روزه معنى كرده‌اند و بعلاوه كه روزه مشتمل بر صبر و خوددارى از چندين چيزها است .\r\nنيشابورى : صبر يعنى محدود كردن شخص خود را بر تحمّل سختيها و شكيبائى از ناسازگاريها در برابر ذات حقّ و تسليم به او و نماز اگر موجبات خشوع و تدبّر در آيات و توجّه بنويد و تهديد آنها باشد البتّه موجب مىشود براى انجام ديگر عبادات و خوددارى از همه‌ى معاصى .\r\n* ( مَعَ الصَّابِرِينَ ) * - 152 :\r\n","description":"","footnote":"","page_name":" 223 ","page_number":288},
  {"content":"\r\nمجمع : كلمه‌ى « مع » دو معنى شده است : 1 - همره آنها است كه كومك و يارى شان مىكند چنان كه مىگويند : شاه با فلان كس همراه است . 2 - توفيق عبادت به آنها ميدهد و از معصيت نگاه‌شان ميدارد .\r\nروح البيان : « إِنَّ اللَّه مَعَ الصَّابِرِينَ » يعنى خدا همراه است با اين مردم مانند يك نفر دوست ثابت و نتيجه‌ى اين همراهى كومك و پذيرفتن دعاى آنها است و كلمه‌ى « مع » كه بصابرين وصل شده است اشاره است به اين كه صابرين جلو هستند و دنبال آنها همراهى و موافقت خداوند است زيرا آنها خود مباشر صبر هستند و آثار صبر كه اجابت دعا و كومك خداوند است در دنباله‌ى صبر است پس صابرين جلو هستند . و گفته شده است خدا با صابرين است زيرا صابرين از ياد خدا غافل و بىخود نمىشوند پس هميشه با خدا هستند ولى غير آنها از خدا بىخبر مىشوند و دور از او پس آنكه هميشه از خود با خبر است بواسطه‌ى خوددارى و صبر خدا هم با او است و اگر صبرى كه تحمّل سختى و مشقّت است با خوددارى از اضطراب و بيقرارى بود البتّه وسيله‌ايست براى هر خير و فضيلت زيرا مرتبه‌ى اوّل توبه صبر از معاصى است و اوّل پارسائى صبر از چيزهاى روا و مباح است و قدم اوّل ارادت صبر است و خواهش ترك همه چيز غير از خدا .\r\n* ( وَلا تَقُولُوا لِمَنْ يُقْتَلُ فِي سَبِيلِ اللَّه أَمْواتٌ ) * - 154 روح البيان : قشيرى عارف مشهور گفته است : يعنى اگر شبح و دور نماى وجودىشان در راه خداوند نابود شده است لكن روحهاشان بوجود هميشگى باقى است .\r\nجنيد بغدادى گفته است : آنكه زندگيش به خودش وابسته است مرگش بواسطه‌ى در آمدن جان او است و آنكه زندگيش به خداوند وابسته شده است او از اين زندگى طبيعى كه مرگ تدريجى است منتقل مىشود بحيات اصلى كه زندگى حقيقى است . مثنوى :\r\n\r\nمىكند دندان بد را آن طبيب\r\nتا رهد از درد بيمارى حبيب\r\n\r\n\r\nپس زيادتها درون نقصها است\r\nمر شهيدان را حيات اندر فنا است\r\n\r\nكشف نوشته است : يعنى چه زيان است ايشان را كه از ذلّ دنيا باز رستند چون\r\n","description":"","footnote":"","page_name":" 224 ","page_number":289},
  {"content":"\r\nبفر وصال مولى رسيدند .\r\n\r\nگر من بمرم مرا مگوئيد كه مرد\r\nكو مرده بد و زنده شد و دوست ببرد\r\n\r\nزنده اوست كه بدوست زنده است نه بجان هر كه بدوست زنده شد او است زنده‌ى جاودان .\r\nپير طريقت گفت : هر كه شغل وى توئى شغلش كى بسر شود ؟ هر كه به تو زنده است هرگز كى بميرد ؟ جان در تن گر از تو محروم ماند چون مرده‌ى زندانى است زنده اوست بحقيقت كش با تو زندگانيست آفرين خداى بر آن كشتگان باد كه ملك مىگويد : ( زندگان ايشانند ) .\r\n* ( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ ) * - الى آخر - 155 فخر : مقصود از خوف ترس مسلمين بوده است از هجوم اعراب بر مدينه و جوع سختى مسلمين در سالهاى اوّل هجرت بوده است كه ابو الهيثم نقل كرده است : روزى پيغمبر در گذرگاه خود با ابو بكر ملاقات كرد فرمود : براى چه از خانه بيرون شدى ؟ عرض كرد براى گرسنگى فرمود من را هم گرسنگى از خانه بيرون كرد . عارفى گفته است : مطالبات غيبى از انسان يا مال است يا جان است يا خويشاوندان است يا دل و روح است . پس اگر كسى در برابر مطالبه‌ى جان تسليم شد از درجات عاليه‌ى آن عالم بهره‌مند خواهد شد . و آنكه در برابر مطالبه‌ى خويشاوندان و رفتن آنها صبر كند براى او بهتر از رفتگان پيدا خواهد شد و آنكه دل و روح خود را تسليم كرد از مقام وصول بهره‌مند خواهد بود كه پيوسته با قرب به حق است و از خويش غافل نيست و در انجام وظائف خود كوتاهى نمىكند .\r\nمجمع : براى گرفتارىهاى انسان كه در آيه نام برده است دو مناسبت گفته‌اند :\r\nاوّل - آنهائيكه بعد از پيغمبر و يارانش بگرفتاريها دچار مىشوند ناراحت نباشند چون گرفتاريهاى آنها موجب تسلاى دل ديگران است . دوّم - چون مخالفين آنها را مى بينند كه با كمال سختى و ابتلا بردبارى و شكيبائى دارند و نيروى مقاومتشان كم نمىشود متوجّه مىشوند كه اينجور مقاومت مولود ايمان و انتظار چيزهاى بهترى است و اين موجب مىشود كه آنها مايل باسلام شوند و همكارى با مسلمين .\r\n","description":"","footnote":"","page_name":" 225 ","page_number":290},
  {"content":"\r\nكشف نوشته است : ميگويد : بيازمائيم شما را گاه بترس و گاه بدرويشى و گاه بگرسنگى . گاه مصيبت ظاهر و گاه باندوه باطن . آن بلاء ظاهر و آن معصيت آشكارا خود آسان كارى است كه گاه بود و گاه نه . چنان كه بلاء ابراهيم و بلاء ايّوب .\r\nبلاء تمام ، اندوه باطن است كه يك چشم زخم پاى از جاى برنگيرد و هر كه او نزديكتر و بدوستى سزاوارتر و وصال را شايسته‌تر اندوه وى بيشتر چنان كه اندوه مصطفى كه نه بر افق اعلى طاقت داشت و نه بر بسيط زمين قرار ، چنان كه پروانه در پيش چراغ نه طاقت آنكه با چراغ بماند و نه چاره‌ى آنكه از چراغ دور ماند به زبان حال گويد :\r\n\r\nدر هجر همى بسازم از شرم خيال\r\nدر وصل همى بسوزم از بيم زوال\r\n\r\n\r\nپروانه‌ى شمع را همين باشد حال\r\nدر هجر نسوزد و بسوزد بوصال .\r\n\r\nآرى هر كه وصل ما جويد و قرب ما خواهد ناچار است او را بار محنت كشيدن و شربت اندوه چشيدن :\r\n\r\nهر جا كه مراد دل برآمد\r\nيك خار به از هزار خرما است\r\n\r\nبشر حافى گفت : در بازار بغداد ميگذشتم يكى را هزار تازيانه بزدند كه آخ نكرد آنگه او را بحبس بردند از پس وى رفتم پرسيدم اين زخم از بهر چه بود ؟\r\nگفت از آنكه شيفته‌ى عشقم : گفتم چرا زارى نكردى تا تخفيف كردندى ؟ گفت : از آنكه معشوقم بنظاره بود بمشاهده‌ى معشوق چنان مستغرق بودم كه پرواى زاريدن نداشتم گفتم : و گر ديدارت بر ديدار دوست مهين آمدى خود چون بودى ؟ نعره‌اى بزد و جان نثار اين سخن كرد آرى چون عشق درست بود بلا برنگ نعمت شود . دولتى بزرگ است اين ، جمال معشوق تو را به خود راه دهد تا بمشاهده‌ى وى همه قهرى بلطف برگيرى . و لكن :\r\n\r\nزان مىنرسد بنزد تو هيچ خسى\r\nدر خوردن غمهاى تو مردى بايد .\r\n\r\n* ( قالُوا إِنَّا لِلَّه وَإِنَّا إِلَيْه راجِعُونَ ) * 156 نيشابورى : جمله‌ى اوّل اقرار ببندگى است و دوّم واگذارى همه چيز خود\r\n","description":"","footnote":"","page_name":" 226 ","page_number":291},
  {"content":"\r\nبه خداوند است .\r\nطبرى : مفاد اين جمله آن است كه اين گونه مردم ميدانند : همه‌ى خوشيها از خدا است پس اقرار بتوحيد دارند و عالم ديگر را باور دارند و بسر نوشت خداوندى تسليم هستند .\r\nروح البيان : يعنى اگر مانديم روزى ما با اوست و اگر مرديم بازگشت و مزد ما نزد او است .\r\nسيّد بحرانى در تفسير برهان از ابن شهر آشوب نقل كرده است : چون پيغمبر ( ص ) خبر شهادت جعفر بن أبي طالب را به حضرت امير ع داد آن حضرت گفت : « إِنَّا لِلَّه وَإِنَّا إِلَيْه راجِعُونَ » پس از آن اين آيه نازل شد . و هم از صالح بن ابى حمّاد روايت كرده است :\r\nچون عبد الرّحمن برادر اشعث بن قيس مرد پيغمبر ( ص ) براى سر سلامتى نزد اشعث رفت و به او فرمود : اگر بيتابى كنى بواسطه‌ى رابطه برادرى است و اگر صبر كنى بواسطه‌ى فرمان خداوندى است ، و ليكن يك تفاوت است كه با شكيبائى در برابر سرنوشت تو را تمجيد مىكنند و با بيتابى تو را در پيشگاه خداوند سرزنش خواهند كرد .\r\nاو گفت : « إِنَّا لِلَّه وَإِنَّا إِلَيْه راجِعُونَ » آن حضرت فرمود : ميدانى نتيجه اين جمله چيست ؟ عرض كرد همه‌ى علوم نزد شما است . فرمود : جمله‌ى اوّل اقرار بملك و سلطنت خداوندى است و جمله‌ى دوّم اقرار بناچيزى آفريدگان است .\r\nابو الفتوح نوشته است : انس مالك گويد كه رسول اللَّه زنى را ديد كه بر كودكى ميگريست او را گفت از خداى بترس و صبر كن . زن گفت : مصيبت من تو را درد نمىكند . رسول عليه السلام بگذشت . او را گفتند : اين را نشناختى ؟ گفت نه . گفتند : اين رسول خدا است . بر اثر او بدويد و تضرّع كرد و توبه كرد و گفت : يا رسول اللَّه تو را نشناختم اكنون فرمانبردارم صبر كنم و احتساب كنم . رسول عليه السلام گفت : صبر بنزديك زخم اوّل بايد كردن و بيان كرد كه هر چه مصيبت سختتر باشد صبر كردن بر او مزد بيشتر باشد . ذو النون مصرى گويد : بگورستانى بگذشتم زنى را\r\n","description":"","footnote":"","page_name":" 227 ","page_number":292},
  {"content":"\r\n\r\nديدم با جمال ، گورى چند در پيش گرفته ميگريست و اين بيتها مىخواند :\r\n\r\nو كان الصّبر خيرا مغبّة\r\nو هل جزع يجدي عليّ فاجزع\r\n\r\n. الى آخر « 1 » او را گفتم : چه مصيبتى تو را رسيده ؟ گفت : عجبتر مصيبتى . دو پسرك داشتم كه همه‌ى سلوت دل من ايشان بودند . پدر ايشان روزى گوسفندى بكشت و كارد آنجا رها كرد و او برفت و من مشغول كارى شدم پسر مهترين كهترين را گفت : بيا تا من تو را بگويم كه پدرم گوسفند را چگونه كشت ؟ آنگه او را دست و پا ببست و بخوابانيد و كارد بر گلوى او بماليد و او را بكشت . چون من خبر يافتم بانگ برآوردم . بگريخت و بر كوه شد . پدر درآمد گفتم : چنين حالتى افتاد . پدر بطلب پسر رفت بسيار بگرديد آخر چون بازيافت او را شيرى دريده بود . پدر ساعتى بر سر او بود . آنگه بگرفت او را بازآورد . تشنگى در او عظيم كار كرده بود . ساعتى برآمد او نيز پيش خدا شد .\r\nهمانروز پسركى ديگر داشتم طفل و من ديگ مىپختم تا مشغول شدم به كار اينان بنزديك ديگ رفت ديگ بيفكند و بر او ريخت و او نيز سوخته شد . اكنون من نشسته‌ام چنين كه مىبينى . گفتم چگونه صبر مىكنى بر اين مصيبتها و جزع نمىكنى ؟ گفت : انديشه كرده‌ام كه اگر صبر و جزع دو مرد بودندى كه با يكديگر آويختندى صبر غالبتر بودى .\r\nهم انس روايت كرده : كه در صحابه‌ى رسول عليه السلام مردى بود كنيت او ابو طلحه و او پسرى داشت سخت نجيب و زنى داشت صالحه و عاقله نام او ام سليم اين پسر بيمار بود و ضعيف شد . شبى از شبها ابو طلحه به مسجد رفت به نماز پسر فرمان يافت مادر برخاست و كودك را در خانه برد و بنهاد و برخاست ديگ پخت و طعام راست كرد و مرد درآمد گفت : بيمار چون است ؟ گفت از امشب هيچ شب ساكتتر نبود . آنگه طعام پيش آورد تا نان بخوردند و جامه‌ى خواب بياورد بخفتند و مرد خلوت ساخت با زن ، چون آخر شب بود مرد خواست تا بيرون شود زن گفت : يا ابا طلحه نه مىبينى فلانان را عاريه\r\n\r\n","description":"","footnote":"\r\n( 1 ) يعنى صبر كردم چون پايان او نيكو است و اگر بىتابى سودى داشت البته من هم بىتابى مىكردم .\r\n","page_name":" 228 ","page_number":293},
  {"content":"\r\nاز كسى بستده‌اند و مدّتى بداشته و به دو تمتّع كرده اكنون چون خداوندش باز ميخواهد خشم ميآيد ايشان را و اظهار كراهت و جزع مىكنند ؟ گفت : بىخرد مردمانند و بىانصاف . گفت : اكنون بدان كه پسر تو عاريه بود خداى تعالى بما داد مدتى اكنون باز ستده از حقّ ما آن است كه رضا و تسليم كار بنديم . مرد گفت : نيكو مىگوئى « إِنَّا لِلَّه وَإِنَّا إِلَيْه راجِعُونَ ) * و الْحَمْدُ لِلَّه » بامداد چون پيش رسول رفت او را گفت : خداى شب دوشين مبارك گرداند بر شما . خداى تعالى او را پسرى ديگر بداد و عقبش از او بماند . روز جنگ احد زنى مىآمد سه كشته بر شترى بسته بر پيغمبر عليه السلام بگذشت رسول عليه السلام گفت او را كه اينان چه كسند ؟ گفت برادرم و پسرم و شوهرم يا رسول اللَّه اگر صبر كنم مرا چه باشد ؟ گفت : اگر صبر كنى بهشت تو را باشد گفت : پس از اين باك ندارم .\r\n* ( أُولئِكَ عَلَيْهِمْ صَلَواتٌ مِنْ رَبِّهِمْ ) * - 157 طبرى : صلوات يعنى آمرزش و صلوات خدا بر بنده آمرزش او است چنان كه روايت شده است از پيغمبر كه فرمود : « اللَّهمّ صلّ على آل ابي اوفى » « 1 » .\r\nابو الفتوح نوشته است : ابن كيسان گفت : صلوات اينجا ثناء است . ديگران گفتند : صلوات از خداى رحمت است .\r\nسخن ما : 1 - قرآن براى تربيت انسان او را بطبيعتش راهنمائى مىكند تا به آنچه خداوند در آفرينش او باختيارش گذاشته است متوجّه شود و در مرتبه‌ى اوّل از آن استفاده كند تا بتواند در زندگى شخصى و اجتماعى جلو برود و خوشبخت شود . روى اين اصل كلى اولين وسيله‌ى يارى و كومك در زندگى خاصيّت نهادى آدمى را يادآور شده است و گفته است : از شكيبائى براى زندگى يارى بجوئيد چون هر قدر نيروى خارجى در اختيار باشد تا از آنچه در نهاد انسانى است استفاده نشود به زودى وسائل خارجى نابود مىشود چنان كه\r\n\r\n","description":"","footnote":"\r\n( 1 ) يعنى خدايا بيامرز آل ابى اوفى را .\r\n","page_name":" 229 ","page_number":294},
  {"content":"\r\nبزرگترين فرماندهان يا نيرومندان يا ثروتمندان اگر از خاصيّت نهادى و طبيعى خودشان كه صبر و بردبارى است نتوانند كومك بخواهند و آن را به كار برند نه به آن درجه مىرسند و نه مىتوانند در آن بمانند . پس استعانت از صبر نتيجه‌ى همان خاصيّتى است كه در تعريف اشخاص گفته مىشود : فلان كس با استقامت است سرسخت و مبارز است . 2 -\r\nچون در نماز حد مشترك و خلاصه‌ى تمام فضائل اخلاقى معين شده است پس بنمازى كه در دين با شرايط مخصوص معيّن شده است مىتوان براى نظم در كار و رعايت وقت و حفظ حدود و پاس حقوق ديگران كومك گرفت . خلاصه آنكه انسان با توجّه به نماز مىتواند يكفرد متمدّن بمعنى حقيقى تربيت شود بعلاوه كه آدمى نبايستى از آينده‌ى خود غافل باشد و بايستى انديشه‌ى عالم ديگر كند . پس علاوه بر كومك خواستن از نماز براى تربيت در اين جهان لازم است كه طبق گفته‌ى پيغمبران سعادت آينده‌ى خود را به نماز فراهم كند تا فكرش از ناراحتى پس از مرگ آسوده باشد . 3 - آنهائيكه در راه خدا كوشش مىكنند يعنى در آنچه خدا وسيله‌ى سعادت قرار داده است سعى و انجام وظيفه مىكنند چه كشته بشوند و چه باجل طبيعى و پس از زندگى دراز بميرند زنده‌ى جاويد هستند و و در آيه كه نام كشتگان به راه خدا برده شده است بمناسبت خصوصيّت موقع و گفتگوى مردم بوده است كه به آنها تذكر داده اين اشخاص مرده و معدوم نيستند . و اما معنى زندگى آنها مربوط بمسئله‌ى معاد و قيامت است كه در جاى خود مفصّل گفته شده است « 1 » 4 - گفتن جمله‌ى « إِنَّا لِلَّه ) * - الخ » راهنمائى است در سختيها كه آدمى وابسته است بيك قدرتى بالاتر از آنچه در اختيار داشته است و از او گرفته‌اند و باز ممكن است همان قدرت خداوندى براى او جبران كند و يا در عالم ديگر بهتر و بيشتر به او بدهد . پس اين جمله هم دلدارى انسان است و هم تقويت او براى مبارزه‌ى در زندگى .\r\n\r\n","description":"","footnote":"\r\n( 1 ) سوره‌ى آل عمران آيات 165 - 171 مراجعه شود .\r\n","page_name":" 230 ","page_number":295},
  {"content":"\r\n[ سوره البقرة ( 2 ) : آيات 158 تا 162 
  ]\r\nإِنَّ الصَّفا وَالْمَرْوَةَ مِنْ شَعائِرِ اللَّه فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما وَمَنْ تَطَوَّعَ خَيْراً فَإِنَّ اللَّه شاكِرٌ عَلِيمٌ ( 158 ) إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَالْهُدى مِنْ بَعْدِ ما بَيَّنَّاه لِلنَّاسِ فِي الْكِتابِ أُولئِكَ يَلْعَنُهُمُ اللَّه وَيَلْعَنُهُمُ اللَّاعِنُونَ ( 159 ) إِلَّا الَّذِينَ تابُوا وَأَصْلَحُوا وَبَيَّنُوا فَأُولئِكَ أَتُوبُ عَلَيْهِمْ وَأَنَا التَّوَّابُ الرَّحِيمُ ( 160 ) إِنَّ الَّذِينَ كَفَرُوا وَماتُوا وَهُمْ كُفَّارٌ أُولئِكَ عَلَيْهِمْ لَعْنَةُ اللَّه وَالْمَلائِكَةِ وَالنَّاسِ أَجْمَعِينَ ( 161 ) خالِدِينَ فِيها لا يُخَفَّفُ عَنْهُمُ الْعَذابُ وَلا هُمْ يُنْظَرُونَ ( 162 )\r\nمعنى لغات : « الصَّفا وَالْمَرْوَةَ » دو كوه هستند در مكّه كه هنگام حجّ تكاليفى نسبت به آنها بايستى انجام شود . « شَعائِرِ » جمع شعيره بمعنى نشانه و علامت راه و در آيه گفته‌اند يعنى نشانه براى دعا و عبادت . « حَجَّ » از مصدر حجّ بمعنى رفت و آمد كردن و اينجا هم بمعنى رفتن به مسجد الحرام و از آنجا به عرفات و باز برگشتن به مسجد الحرام . « اعْتَمَرَ » يعنى زيارت كرد و بديدار رفت . « جُناحَ » بمعنى گناه و در اين آيه معنى كرده‌اند :\r\nشما گمان مىكنيد گناه داريد نه گناه نيست « يَطَّوَّفَ » بمعنى دور مىزند و اطراف چيزى ميگردد ، و تشديد طاء بواسطه‌ى تبديل تاء تفعيل است بفاء الفعل مثل يذّكر و يطَّوع « تَطَوَّعَ » از مصدر تطوّع بمعنى تبرّع و مجّانى انجام دادن و بلاعوض به چيزى تن در دادن\r\n","description":"","footnote":"","page_name":" 231 ","page_number":296},
  {"content":"\r\nو فرمانبردن ، « بينا » از مصدر تبيين بمعنى آشكار كردن .\r\nسبب نزول :\r\nطبرى از شعبى و ابو الفتوح از ابن عبّاس نقل كرده‌اند كه عرب دو بت يكى بنام « اساف » بر كوه صفا و ديگر بنام « نائله » بر كوه مروه نهاده بودند و مىگفتند : كه اين دو مرد و زنى بودند كه در كعبه بزه كرده‌اند و سنگ شده‌اند و براى عبرت بر اين دو كوه نهاده بودند و پس از چندى سرگذشت آنها از خاطره‌ها رفت و مردمان بعد آنها را بت و معبود مىپنداشتند و در هنگام حجّ بدور آنها مىگشتند و طواف مىكردند . پس از اسلام كه بتها نابود شد مسلمانان سعى در صفا و مروه را از آداب بت پرستى تشخيص دادند و بد مىدانستند كه در آنجا عبادتى بكنند اين آيه براى جلوگيرى از اين عقيده نازل شد .\r\nو بعضى معتقد بودند كه از آن كوه آواز جنّ شنيده‌اند و جايگاه جنّيان است پس در آنجا عبادت خدا شايسته نيست آيه براى جلوگيرى از اين عقيده نازل شد .\r\nترجمه :\r\n[ دنباله‌ى آيات سابق كه مسلمين توصيف شدند بصبر و هدايت به آنها تذكر داده مىشود كه افكار گذشته‌ى خود را دور كنيد و بر خلاف عقيدهء خود بدانيد : 
  ] 158 كه صفا و مروة از نشانه‌هاى حقّ پرستى است پس آنكه حجّ و يا عمره كرد زيان نبرده كه در آنها بگردد و هر كس فرمانبر به كار خوب بود خداوند بداند و پاس آن بدارد .\r\nجهت نزول :\r\nمجمع مفسّرين روايت كرده‌اند كه مردم از علماى يهود پرسيدند : وصف پيغمبر را در تورات ديده‌ايد يا نه ؟ آنها جواب دادند : ما چيزى نديده‌ايم . بعضى گفته‌اند :\r\nبا عبد الله بن صوريا و كعب بن اشرف اين گفتگو شده است و آيت 159 * ( ( إِنَّ الَّذِينَ يَكْتُمُونَ ) ) * در توبيخ اينجور جواب است و بعضى مفسّرين گفته‌اند مقصود عموم اشخاص است .\r\nترجمه :\r\n159 كسانى كه روش هدايت و نشانه‌هاى راهنمائى نهفته ميدارند از پس آنكه در كتاب آسمانى فرود آورده‌ايم و براى مردم روشن كرده‌ايم نزد خداوند\r\n","description":"","footnote":"","page_name":" 232 ","page_number":297},
  {"content":"\r\n\r\nو مخلوق ملعون و منفور هستند\r\n160 مگر آنها كه توبه كردند و از حق كشى دست برداشتند و نكوكار شدند و حقايق را براى مردم روشن كردند خداوند توبه‌ى آنها را قبول خواهد كرد كه عذرپذير است و مهربان و البتّه\r\n161 آنها كه بر كفر و كتمان حقّ تا دم مرگ بماندند و مردند ملعون هستند بلعنت خدا و ملائكه و همه‌ى مردم\r\n162 و هرگز از عذاب آزاد نخواهند شد\r\nو بارشان سبك نمىشود و مهلت يكدم آسايش ندارند .\r\nسخن مفسّرين :\r\n* ( فَلا جُناحَ عَلَيْه ) * - 157 طبرى : از اين جمله استفاده نمىشود كه طواف بصفا و مروه ممنوع نيست و جايز است زيرا مسلم است كه ممنوع نبوده است تا اينكه به اين جمله اعلام رفع مانع بشود .\r\nابو الفتوح : با اين جمله بآنهائيكه مىگفتند طواف صفا و مروه جايز نيست چون مانند عمل بت پرستان است فهمانده كه شما اشتباه مىكنيد اين كار بد نيست .\r\nكشف نوشته است : صفا اشارت است بصفوت دل دوستان در مقام معرفت و مروه اشارت است بمروّت عارفان در راه خدمت . مىگويد : آن صفوت و اين مروّت در نهاد بشريّت و بحر ظلمت از نشانهاى توانائى و دانائى و نيك خدائى اللَّه است پس نه عجب اگر شير صافى از ميان خون بيرون آورده عجب آن است كه اين درّ يتيم در آن بحر ظلمت بدارد و جوهر معرفت در صدف انسانيّت نگه دارد و لكن ميدان كه نه در هر صدفى درّ و گوهر بود چنان كه نه در هر شاخى ميوه و ثمر بود نه در هر چاهى يوسف دلبر بود نه در هر كوهى موسى انور بود نه در هر غارى احمد پيغامبر بود .\r\nفخر ارتباط آيت « إِنَّ الصَّفا وَالْمَرْوَةَ » با آيات سابقه آن است كه تغيير قبله از بيت - المقدس بكعبه احسانى است بمردم بواسطه‌ى تجديد آداب دين و شعائر ابراهيم چنان كه در همان آيات گفته شده است كه نعمت خود را بر شما تمام مىكنم . و نيز سعى صفا و مروه از شعائر ابراهيم بوده است و هاجر ما در اسماعيل جدّ عرب مدّتى ميان صفا و مروه مىگشت و\r\n","description":"","footnote":"","page_name":" 233 ","page_number":298},
  {"content":"\r\nسرگردان بود پس اين حكم هم نعمتى است بر عرب كه به ياد بود مادرشان هاجر و ابقاء آئين جدّشان ابراهيم معيّن شده است .\r\nابو الفتوح : نوشته است : انس مالك گفت و عبد اللَّه زبير و عطا و مجاهد كه سعى از ميان صفا و مروه سنّت است اگر كسى نكند هيچ بر او لازم نيايد و گفتند : در قرائت عبد اللَّه عبّاس و شهر بن حوشب و عبد اللَّه مسعود چنين است : « فلا جناح عليه الا يطَّوف بهما » مذهب شافعى و مالك و احمد و اسحق چنان است كه سعى از ميان صفا و مروه از فرايض حجّ است و حجّ بىآن درست نباشد و مذهب اهل البيت چنان است كه سعى ميان صفا و مروه ركنى از اركان حجّ است هر كه نكند حجّش درست نباشد و كيفيت آن است كه هفت بار سعى كند از ميان صفا و مروه ابتدا بصفا كند و ختم بمروه و مذهب فقها همچنين است .\r\n* ( وَمَنْ تَطَوَّعَ خَيْراً فَإِنَّ اللَّه شاكِرٌ عَلِيمٌ ) * - 158 مجمع : قاريهاى كوفه « يطَّوّع » با يا و تشديد طا و واو خوانده‌اند و ديگران « تَطَوَّعَ » با تا و تشديد واو خوانده‌اند كه فعل ماضى باشد . حسن بصرى گفته است : مقصود از « خَيْراً » كليّه‌ى عبادات است از واجب و مستحبّ و نماز و روزه و ديگران گفته‌اند : مقصود از خيرا طواف مستحبّ است و عمره‌ى مفرده‌ى مستحبّ است .\r\nابو الفتوح نوشته است : و گفتند معنى شاكر در خداى تعالى و عزّ و جلّ آن باشد كه اندك بپذيرد و بسيار بدهد ، از گفتار عرب است « دابّة شكور » « 1 » .\r\nروح البيان : در اين جمله وادار مىكند بعبادت مستحبّى كه اگر كسى عمل مستحبّ انجام داد خدا سپاسگزار و دانا است .\r\n* ( إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ ) * تا آخر آيه - 159 فخر : از اين آيه استفاده مىشود كه آنچه مربوط بدين است و مورد احتياج عموم از نظر دين حقّ ندارد كسى آنها را پوشيده بدارد و براى مردم نگويد چنان كه نظائر\r\n\r\n","description":"","footnote":"\r\n( 1 ) يعنى حيوانى كه فربهى او بيش از علف خوردنش باشد .\r\n","page_name":" 234 ","page_number":299},
  {"content":"\r\nآن هم در قرآن متعدّد است و پيغمبر ص فرموده است : كسى كه علمى دارد و از اظهار آن خوددارى كند با لجام آتشين بمحشر خواهد آمد . و به اين آيه استدلال كرده‌اند . كه روا نيست اجرت گرفتن بر تعليم ابو الفتوح : نوشته است : عبد اللَّه عبّاس روايت كرده . از رسول عليه السّلام كه او گفت علماء اين امّت دو مردند يكى آنكه خداى عزّ و جلّ او را علمى داده باشد او بر مردمان بذل كند و بخل نكند به آن و بر آن طمعى نستاند و ببهاء اندك نفروشد او آن باشد كه براى او ماهيان دريا و مرغان هوا و دوابّ زمين استغفار كنند و كرام الكاتبين همچنين و با پيش خدا شود سيّد و شريف . و ديگر مردى باشد كه خداى تعالى جلّ جلاله او را علمى دهد او به آن علم بخل كند بر بندگان خداى تعالى و بر آن طمعى بستاند و آن ببهاء بفروشد فرداى قيامت او را بيارند لجامى از آتش بر سر او كرده بر مجمع قيامت و فرشته بر او ندا مىكند كه اين فلان است پسر فلان خداى عزّ و جلّ او را علمى داد در دنيا او بر بندگان خداى به آن بخل كرد و بر آن طمع گرفت و ببهاء بفروخت .\r\nفخر : « بيّنات » كليّه آنچه بوسيله پيغمبران بمردم ابلاغ شده است از كتب آسمانى و دستورها و نصايح ايشان و مقصود از « هدى » كليّه‌ى ادلَّه‌ى عقلى و نقلى است .\r\n* ( أُولئِكَ يَلْعَنُهُمُ اللَّه وَيَلْعَنُهُمُ اللَّاعِنُونَ ) * - 159 مجمع : لعن خدا دورى از رحمت و ثواب است و گرفتارى و عذاب ناگزير .\r\nفخر : ابو مسلم گفت : « لاعنون » آنهائى هستند كه دستورها را پذيرفته‌اند و لعن آنها يعنى دورى و خشم و مخالفتشان با آنها كه كتمان حقّ مىكنند .\r\n* ( إِلَّا الَّذِينَ تابُوا ) * تا آخر - 160 طبرى : يعنى با پشيمانى از گذشته و عزم ثابت بر خوددارى از بدى و با اخلاص عمل كه خود را مردم نيكوكار معرّفى كنند همانطور كه خود را بدكار معرّفى كرده بودند .\r\n* ( إِنَّ الَّذِينَ كَفَرُوا وَماتُوا وَهُمْ كُفَّارٌ ) * تا آخر آيه - 161 :\r\n","description":"","footnote":"","page_name":" 235 ","page_number":300},
  {"content":"\r\nمجمع : تكرار لعن براى اين است كه در آيت پيش براى حال زندگى است كه مردم زنده پيش از توبه ملعون هستند و در آيت بعد حال آنهائى است كه با كفر مىميرند و توبه نمىكنند .\r\n* ( وَلا هُمْ يُنْظَرُونَ ) * - 162 ابو الفتوح : اين جمله اشاره است كه در آن عالم ، توبه و تكليف نيست چون مهلت و آسودگى نداشتن مستلزم آن است كه راهى براى اصلاح خود بوسيله‌ى توبه يا عمل نيك ندارند .\r\nسخن ما : ممكن است اعتراض بشود كسى كه دستور زندگى همه‌ى جهان را براى هميشه معين مىكند سزاوار نيست حركت فاصله‌ى دو كوه را « شعائر الله » بنامد البتّه از نظر سطحى و عادى شايد اين اعتراض صحيح باشد لكن پاره‌اى از دستورهاى دين را نمىتوان با افكار و مناسبات زندگى مقايسه كرد بعلاوه كه چون سوابق عقايد اعراب و موقعيّتى كه آنجا در دلهاى مردم داشت همان وظايف را الزام ميكرد كه پيغمبر آنها را تصويب كند و « شعائر الله » بنامد با اينكه شهر مكّه هيچ گونه امتيازى از نظر موقعيّت جغرافيا نداشت مگر اينكه در راه تجارت ميان شام و يمن واقع شده بود . و با صرف نظر از شرافتى كه در قرآن نقل شده است براى بناى كعبه بدست ابراهيم و دعاى آن حضرت ، هيچ موجب ارزشى ديگر براى آنجا نمىتوان پيدا كرد و اين خود مسئله‌ى قابل توجّه است كه چنين سرزمين بىارزش چرا در نظر عرب اين قدر محترم بوده است ؟ آيا همانچه در خاطر مردم از حضرت ابراهيم و بناى كعبه باقى مانده است موجب اين علاقه و دلبستگى شده است و يا جهت خاصّى بوده است كه براى ما مجهول است ؟ يا بقول شاعر :\r\n\r\nبه مقبولى كسى را دسترس نيست\r\nقبول خاطر اندر دست كس نيست\r\n\r\nو يا خاصيّت مرموزى عواطف و احساسات ، عربها را به طرف آنجا رهبرى كرده و آن را چندان در چشم آنها بالا برده است كه حرم و جايگاه آسايش كرده بودند و هر كس به آن جا پناه ميبرد بجان و مال آسوده بود . پس اگر از مسئله‌ى دين و وحى چشم بپوشيم\r\n","description":"","footnote":"","page_name":" 236 ","page_number":301},
  {"content":"\r\nباز هم براى رهبر و پيشواى يك ملَّت كه چنين موقعيّتى را ميديد لازم بود . آن را تثبيت و تقويت كند . و البتّه مصلحت مرموزى كه درك آن براى ما ممكن نيست موجب بقاى اين حكم شده است براى هميشه . 2 - بآيت 59 « إِنَّ الَّذِينَ يَكْتُمُونَ » يك مطلب بسيار مهمّ يادآورى شده است كه : مجازات كتمان حقّ و حقيقت پوشى باشد و بزرگترين وظيفه‌ى اجتماعى انسان يادآورى شده است كه از ابراز حقّ خوددارى نكنيد چون پاداش كتمان حقّ لعنت و محروميّت ابدى است و بالاتر از آن مجازاتى متصوّر نيست .\r\n3 - آيت 60 « إِلَّا الَّذِينَ تابُوا » مسئله‌ى توبه را ياد ميآورد كه براى بازگشت از خطا هميشه راه باز است و بايد انسان نااميد نباشد و پى توبه و چاره‌جوئى باشد و بخصوص با دو كلمه‌ى « توّاب » و « رحيم » شدّت اهميّت توبه يادآورى شده است كه توبه بازگشت از كجى است براستى و ارتباط شخص منحرف است باستقامت و راستى لا يزال كه انسان را موجودى راست و راستگو و راست كردار آفريده است و چون آهنگ راستى كند باصل خود پيوسته خواهد شد كه نهاد مستقيم او است .\r\nپس همه‌ى آدميان مىتوانند راستى را از آفريننده‌ى خود الهام گيرند با اين تفاوت كه بعضى ازين نعمت امكان الهام استفاده مىكنند و بعضى خود را محروم دارند .\r\n","description":"","footnote":"","page_name":" 237 ","page_number":302},
  {"content":"\r\n[ سوره البقرة ( 2 ) : آيات 163 تا 164 
  ]\r\nوَ إِلهُكُمْ إِله واحِدٌ لا إِله إِلَّا هُوَ الرَّحْمنُ الرَّحِيمُ ( 163 ) إِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ وَالْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَما أَنْزَلَ اللَّه مِنَ السَّماءِ مِنْ ماءٍ فَأَحْيا بِه الأَرْضَ بَعْدَ مَوْتِها وَبَثَّ فِيها مِنْ كُلِّ دَابَّةٍ وَتَصْرِيفِ الرِّياحِ وَالسَّحابِ الْمُسَخَّرِ بَيْنَ السَّماءِ وَالأَرْضِ لآياتٍ لِقَوْمٍ يَعْقِلُونَ ( 164 )\r\nمعنى لغات : « الْفُلْكِ » كشتى . « تَجْرِي » از مصدر جرى بمعنى روان شدن و راه رفتن . « بَثَّ » از مصدر بثّ بفتح به او تشديد ثا بمعنى جدا كردن و پراكندن . « تَصْرِيفِ » تغيير دادن و دگرگون كردن « سحاب » ابر « مسخر » از مصدر تسخير بمعنى خوار كردن و زير فرمان آوردن و بيگار فرمودن .\r\nجهت نزول :\r\nمجمع : از ابن عباس نقل است : اعراب به پيغمبر عرض كردند چگونگى خدا و پدر و مادر او را براى ما روشن كن . آيت 163 بجواب آنها نازل شد .\r\nترجمه :\r\n163 خداى شما يگانه‌اى است بخشنده و مهربان كه جز او آفريننده‌اى نباشد .\r\nجهت نزول :\r\nكشف : ابن عبّاس گفته است : چون كافران آيت پيش را شنيدند گفتند : عجب است كه يك خدا باشد پس نشانه‌اى به اين گفته بياور و نيز گفته‌اند كه يهود گفتند : بمانند پيغمبران گذشته معجزه‌اى بما بنما . آيت 164 بجواب آنها نازل شد .\r\nترجمه :\r\n164 همانا در آفرينش آسمانها و زمين و دوگونگى شب و روز و ساختن كشتى كه بسود مردم روى دريا روان است و آبى كه خدا از آسمان فرود آورد و موجودات بيجان زمينى را بدان زنده كند و ز هر جنبنده‌اى بر زمين پراكنده نمايد ، و\r\n","description":"","footnote":"","page_name":" 238 ","page_number":303},
  {"content":"\r\n\r\nدگرگون كردن بادها و ابرهاى سر بفرمان در ميان زمين و آسمان هر يك نشانه‌اى است [ بر آفريدگار جهان 
  ] براى مردمى كه با خرد هستند و مىسنجند .\r\nسخن مفسّرين :\r\n* ( إِلهُكُمْ إِله واحِدٌ ) * - 163 ابو الفتوح : إله بمعنى مألوه است يعنى معبود و پرستش شده . 1 - خداى شما يكى است كه مثل و همانند ندارد . 2 - خداى شما كه شايسته‌ى پرستش و ستايش است يك منحصر بفرد است كه ديگرى قابل پرستش نيست . 3 - خداى شما مثل چيزهائى كه ديده‌ايد و شنيده‌ايد نيست بلكه يكى است كه نه جزء و پاره در او تصوّر دارد و نه تجزيه و تقسيم او متصوّر است . 4 - در صفات يكى است كه آفريدن و قدرت داشتن و هر آنچه صفات او را دانسته‌اند منحصر به اوست كه در ديگرى نيست .\r\n* ( لا إِله إِلَّا هُوَ ) * - 163 فخر : در كلمه‌ى هو بحث مفصلَّى كرده است كه اينك خلاصه‌ى آن : اين كلمه از تمام الفاظى كه نام و وصف خدا است بليغتر است چون مفاد هر كلمه‌اى مستلزم تركيب است و با يگانگى خداوند مناسب نيست ولى مفاد لفظ هو بسيط است ، و يك حقيقت بى جزء و قيد را نشان مىدهد پس مناسبترين اسمهاى خدا است .\r\nروح البيان : كلمه‌ى هو در نظر اهل حقيقت فقط اسم است كه معنى ديگر براى آن نيست و از اين جهت گفته‌اند « عالم الهوية باللَّام » يعنى الف و لام در كلمه‌ى « الهويّة » براى نشان دادن عالم و تمام مخلوقات است و مقصود از اين كلمه آن است كه كلمه‌ى هو نام واجب الوجود است و موجودات داراى شخصيّت و هويّت محدود هستند پس كلمه‌ى « الهويّة » كه شامل موجودات مىشود بمناسبت الف و لام آن است كه ساير موجودات را مىفهماند چون كلمه‌ى هو مبدأ و واجب الوجود را مىفهماند و الف و لام موجودات و ممكنات را پس عالم هويّت و موجوديّت بواسطه‌ى الف و لام است كه پيوسته‌ى به هو شده\r\n","description":"","footnote":"","page_name":" 239 ","page_number":304},
  {"content":"\r\nاست . مثنوى :\r\n\r\nاز هواها كى رهى بيجام هو\r\nاى ز هو قانع شده با نام هو\r\n\r\n\r\nهيچ نامى بىحقيقت ديده‌اى\r\nيا ز گاف و لام گل گل چيده‌اى ؟\r\n\r\n\r\nاسم خواندى رو مسمّى را بجو\r\nنه به بالا دان نه اندر آب جو\r\n\r\n\r\nگر ز نام و حرف خواهى بگذرى\r\nپاك كن خود را از خود هان يكسرى\r\n\r\n\r\nهمچو آهن زا همى بيرنگ شو\r\nدر رياضت آينه بيزنگ شو\r\n\r\n\r\nخويش را صافى كن از اوصاف خود\r\nتا ببينى ذات پاك صاف خود\r\n\r\n\r\nبينى اندر دل علوم انبياء\r\nبى كتاب و بىمعيد « 1 » و اوستا\r\n\r\n\r\nعلم كان نبود ز هو بيواسطه\r\nآن نپايد همچو رنك ماشطه\r\n\r\n* ( الرَّحْمنُ الرَّحِيمُ ) * - 163 كشف نوشته است : رحمان است كه چون از وى خواهد بدهد رحيم است كه چون نخواهد خشم گيرد . و در خبر است چون كسى از خدا چيزى نخواهد بر او خشم گيرد . رحمان است كه طاعت بنده قبول كند گرچه خرد بود . رحيم است كه معاصى بيامرزد گرچه بزرگ بود . رحمان است كه بيارايد و صورت بنگارد . رحيم است كه باطن آبادان دارد و دلها در قبضه‌ى خويش نگاهدارد . رحمان است كه لطايف انوار در روى تو پيدا كند رحيم است كه ودائع اسرار در دل تو وديعت نهد .\r\n* ( إِنَّ فِي خَلْقِ السَّماواتِ وَالأَرْضِ ) * - 164 كاشانى : آيت سابق در توحيد ذات بود كه در مرتبه و ارزش مقدّم است بر توحيد افعال و بايد جلوتر باشد . و چون فهم و تصديق آن براى بشر مشگل است بوسيله‌ى اين آيه كه توحيد افعال را نشان ميدهد ، توحيد ذات را بيان مىكند يعنى از راه شناساندن\r\n\r\n","description":"","footnote":"\r\n( 1 ) بهترين شاگردها كه مطالب استاد را براى بقيه‌ى شاگردها اعاده و تكرار مىكند ، و اين جور شخص را در درس فقه و اصول مقرّر مىنامند كه امروز بنام دانشيار است .\r\n","page_name":" 240 ","page_number":305},
  {"content":"\r\nكارهاى خداوند و نمايش انواع آفريده‌ها مىفهماند كه آفريننده‌ى آنها واحد است و يك . و اين را توحيد افعالى مينامند و اين توحيد افعالى كه شناسائى حقّ تعالى است از طريق شناخت آفرينش و خلقت موجب و رهبر مىشود بتوحيد ذاتى كه تصديق كنيم ذات آفريننده يكتا است و بىهمتا .\r\nفخر : چهارده دليل بر اثبات توحيد از طريق مطالعه‌ى در خصوصيّات كرات و آسمانها نوشته است : دليل هفتمش اين است كه هر يك ازين كرات و آسمانها كه در بالاى سر خود مىبينيم حركات مختلف و متعدد دارند و يا اينكه همه‌ى اطراف نسبت به اينها بىتفاوت است و جهات شش گانه نسبت به اين اجسام خصوصيّت ندارد كه بعضى به طرف بالا و بعضى پائين و بعضى به طرف جنوب و بعضى به طرف شمال و بعضى از مشرق به مغرب و بعضى از مغرب بمشرق حركت مىكنند پس اين تفاوتها مربوط بتدبّر و اراده‌ى خارج از آنهاست . نظير همين استدلال را در خصوص زمين مىآورد كه تغيير و تبديل اجزاى زمين دليل است كه اراده‌اى خارج از آن اين تغييرات را ايجاد مىكند .\r\nكشف نوشته است : خداوند عالم در اين آيت خلق را به خود راه مىنمايد تا در عجايب ملكوت آسمان و زمين در صنايع برّ و بحر نگرند و صانع را بشناسند . نظر عوام بمصنوعات است نظر خواصّ بصفات است نظر انبياء و خاصّ الخاصّ بذات است .\r\nعامّه‌ى مؤمنان بصانع نگرند از صنع بصانع رسند خواص مؤمنان صفات بدانند از صفات بموصوف رسند و از اسم با مسمّى امّا پيغامبران و صدّيقان او را هم به او شناسند نه به غير او .\r\nاز وى بوى نگرند نه از غير وى به او . اشارت به اين حالت آن است كه اللَّه گفت : « ألَمْ تَرَ إِلى رَبِّكَ كَيْفَ مَدَّ الظِّلَّ » نگفت بسايه نگر تا صنع ما بينى گفت بما نگر تا صنع ما بينى .\r\nطنطاوى : پس از آنكه گفت : « إِلهُكُمْ إِله واحِدٌ » در دنباله‌اش نظام معيّن موجودات را كه داراى يك مزاج و يك تربيت است بيان كرده است و گفته است : حقيقت توحيد را نمىتوانيد دريابيد مگر آنكه با علوم سر و كار پيدا كنيد و بخوانيد و تفكر كنيد و اشكال منظم موجودات را درك كنيد تا طرز تركيب و جسم آنها را بشناسيد و از معرفت\r\n","description":"","footnote":"","page_name":" 241 ","page_number":306},
  {"content":"\r\nاينها آفريننده‌ى آن را بشناسيد كه تدبير و نقشه‌ى آن از يكى است و بس .\r\nعبده : موجودات آسمانى دسته‌هاى مختلفى هستند كه هر كدام داراى نظم و روش مخصوص هستند كه در آن نظم نقصى نيست و نظم هيچيك ناسازگار با نظم ديگرى نيست و هر يك پيوسته با روش مخصوص برگذار مىكند و همگى داراى يك نظم كلَّى عمومى هستند اين دليل است كه همه از يك اراده‌اى بىشريك آفريده شده است .\r\n* ( وَاخْتِلافِ اللَّيْلِ وَالنَّهارِ ) * - 164 عبده : اين آيه بعد از آيت خلق آسمان و زمين براى فهماندن اين است كه اختلاف در نتيجه‌ى برابرى خورشيد است با زمين و حركت آن است در برابر زمين و اين اختلاف و منافع و استفاده‌هاى بشر از آن ، همگى نشانه‌اى است بر يك ايجاد كننده‌ى اين نظم معيّن .\r\n* ( وَالْفُلْكِ الَّتِي تَجْرِي فِي الْبَحْرِ ) * - 164 فخر : از راهنمائيهاى بر توحيد ، ساختمان كشتى است . و احتياج عدّه‌اى از بشر بزندگانى و مسافرت با كشتى و اثر بادها كه وسيله‌ى حركت كشتى مىشود و مجموعه‌ى اينها مولود نظم و تدبير است .\r\n* ( وَما أَنْزَلَ اللَّه ) * تا آخر - 164 فخر : اين جمله‌ها فصيحترين كلامى است كه با اختصار ، معانى متعدّد حيات نباتات را يادآورى مىكند .\r\nكشف الاسرار نوشته است : چون باران به زمين رسد و آن زمين مرده زنده شود بجنبد و شكافته گردد و از آن انواع نبات و اصناف درختان برآيد . بار لختى حلوا بار لختى روغن بار لختى دارو و لختى ترش . بار لختى شيرين لختى خوردن را و لختى پيرايه را و لختى هم ميوه و هم روغن . لختى غذاء آدميان لختى غذاى ستوران لختى غذاى مرغان . عاقل چون در نگرد داند كه اين ساخته را سازنده‌اى است و آراسته را آراينده‌اى و رسته را روياننده\r\n","description":"","footnote":"","page_name":" 242 ","page_number":307},
  {"content":"\r\nاى ، هر يكى بر هستى اللَّه گواه و او را يگانگى وى نشان :\r\n\r\nدر صنع إله بىعدد برهان است\r\nدر برگ گلى هزار گون دستانست .\r\n\r\nطنطاوى : خداوند از مخلوط شدن آب با مواد اوليّه و عناصر موجود در زمين انواع گياه مختلف را ايجاد كرده است و عجب است كه از اتّحاد آن و زمين و حرارت اين تنوع پديد ميايد كه پايان آن معلوم نيست . چنان كه درخت نارگل يا جوز هندى به شكل درخت خرما است و ارتفاع آن به نود قدم ميرسد و در سرزمينهاى گرمسير هندوستان بخصوص در نواحى ساحلى آنجا زياد است . و اين از عجيبترين گياهى است كه خدا آفريده است زيرا براى اهل آن سرزمين هم غذا است و هم پوشاك و دوا و شير و شراب و قند و روغن چراغ و ظرف خانه و فرش و دشك و ريسمان و اسباب و اسلحه . و هم در آن تفسير است : مردى فهميده و راستگو نقل كرده است كه شخصى مسافر در آن نواحى گرم هندوستان گردش مىكرد زير آفتاب سوزان كه هيچ سايه و پناهگاهى نبود بناگهان چشمش بخانه‌اى افتاد كه ميان درختان بارور و زيبا ساخته شده است . چون نزديك آنجا رفت مردى هندى به او خوش آمد گفت و شربتى براى او آورد بسيار خوش طعم و ترش مزه كه از رنج گرما و خستگى آسوده‌اش كرده پس از آن . غذا حاضر كرد در چند بشقاب و يك كاسه‌ى سياه بسيار صاف و درخشان و شرابى آورد بسيار گوارا كه تا آن روز چنين شرابى ننوشيده بود و حلواى بسيار زيبا و مطبوع آورد و انواع غذاها . شخص مسافر با كمال حيرت پرسيد در اين بيابان اين وسائل و خوراكها از كجاست ؟ صاحب خانه گفت همه‌ى اينها از نارگل است : آن شربت كه اوّل خوردى از جوز نارس نارگل است و غذاهاى مطبوع از برگ است و شراب از آب گل نارگل است و قند و شيرينى از انواع عصاره‌هاى آب گل نارگل است و تمام ظرفها و كاسه كه در سفره است از پوست جوز آن است اين خانه كه مسكن ما است ديوارش از چوب و سقف آن از بورياى برگ نارگل است و لباس تن من از رشته‌هاى الياف آن است و كليه‌ى فرش و اثاثيه‌ى رشتنى و بافتنى ما از الياف نارگل است و روغن چراغ ما از مغز ميوه‌ى آن است . شخص مسافر مىگويد : بسيار متعجّب و مدهوش شدم از اين زندگى\r\n","description":"","footnote":"","page_name":" 243 ","page_number":308},
  {"content":"\r\nو استفاده‌ها . و چون خواستم خداحافظى كنم صاحب خانه خواهش كرد نامه‌اى بدوستى كه در مقصد من داشت برسانم . پرسيدم وسائل نويسندگى از كجا است ؟ گفت مركب از نرمه‌ى چوب نارگل و كاغذ من از برگ آن است . و در يكى از جزاير اقيانوس كبير كه چهار صد و هشتاد و دو سال قبل كشف شده است درخت « عندم » » بقدرى بزرگ مىشود كه ساق آن را ده نفر در بغل مىگيرند سر انگشتشان به يكديگر ميرسد باز هم بدرستى دور آن را نمىتوانند فرا بگيرند و از آنگاه كه اين جزيره كشف شده است تا كنون اين درخت به همين صورت باقى است و علماى متخصّص گياه شناسى از روى نمونه‌ى آن عمرش را حساب كرده اند به اين نتيجه رسيده‌اند كه اين درخت قبل از آفرينش بشر سبز شده است . طنطاوى پس از آنكه ده لطيفه از عجايب حيوان و گياه را ياد كرده است كه ما دو نمونه‌ى آن را نوشتيم مىگويد : يكى از علماى هلند گفته است : عدّه‌اى از مردم صدر اسلام بعلوم اسلام آشنا بودند و بوسيله آن مدارج ترقّى را طى كردند و چون مردمى جاهل و كج فهم داخل اين دين شدند آن مطالب را با سليقه‌ى نارسا و كج خود سنجيدند . در نتيجه به قدرى تنزل كردند كه باسفل السافلين رسيدند .\r\nفخر : مردى در حضور عمر گفت عجب است كه صفحه‌ى شطرنج با اينكه مساحتى كم دارد اگر كسى يك مليون نوبت بازى آن را تكرار كند ممكن نيست دو بار يك جور بازى آن تكرار شود . عمر گفت عجيبتر از اين ، اين است كه مساحت صورت آدمى يك وجب در يك وجب بيشتر نيست و جاى قسمتهاى مختلف آن از بينى و ابرو و چشم و دهان تغيير نمىكند و نسبت فواصل آنها محفوظ است و با وجود اين در مشرق و مغرب عالم اگر بگردى دو نفر همانند در صورت نخواهى يافت * ( فَأَحْيا بِه الأَرْضَ ) * - 164 عبده : اين جمله را بر فرضيّه‌ى لاپلاس تطبيق مىكند و از آيات ديگر استدلال\r\n\r\n","description":"","footnote":"\r\n( 1 ) شايد درختى باشد كه قرمز دانه‌ى ماده‌ى رنگى از آن گرفته مىشود .\r\n","page_name":" 244 ","page_number":309},
  {"content":"\r\nمىكند كه زندگى اوّل زمين بجدا كردن از خورشيد است و تحوّلات پى در پى زمين هر كدام يك زندگى و يك جور آفرينش است * ( وَتَصْرِيفِ الرِّياحِ ) * - 164 مجمع : حمزه و كسائى « الرّيح » به صورت مفرد خوانده‌اند و ديگران « الرِّياحِ » به صورت جمع * ( لآياتٍ لِقَوْمٍ يَعْقِلُونَ ) * - 164 كشف نوشته است : عقل عقال دل است يعنى كه دل را از غير محبوب در بند آرد و از هواهاى ناسزا بازدارد . و عقل بمذهب اهل سنّت نور است و جاى وى دل است نه دماغ و شرط خطاب « 1 » است . و فايده‌ى عقل آن است كه دل بوى زنده گردد . پس هر كه را عقل نيست در شمار زندگان نيست و نه بينى كه با ديوانه خطاب نيست چنان كه با مرده نيست از آن است كه وى را عقل نيست . عقل سه حرف است : عين است يعنى « عرف الحقّ - من الباطل « 2 » » قاف يعنى « قبل الحقّ « 3 » » لام است يعنى « لزم الخير « 4 » » . اين عقل بنده موهبت الهى است و عطاء ربّانى . در خبر است كه « ربّ العزّة » عقل را بيافريد گفت او را كه عقل بازنگر تا چه بينى بازنگريست صورتى را ديد از خود نيكوتر و بجمالتر گفت تو كيستى ؟ گفت من آنم كه تو بىمن به كار نيائى ، من توفيقم . شعر :\r\n\r\nاى عقل اگر چند شريفى دون شو\r\nوى دل ز دلى بگرد و خون شو\r\n\r\n\r\nدر پرده‌ى آن نگار روز افزون شو\r\nبى چشم در آو و بىزبان بيرون شو\r\n\r\nفخر از قاضى عبد الجبّار نقل كرده است : مطالب حقّ و اصول دين را نمىتوان به تقليد و پيروى پدر و مادر قبول كرد بدليل اين آيات كه ميگويد : سرمايه‌ى شخص عاقل\r\n\r\n","description":"","footnote":"\r\n( 1 ) يعنى بىعقل را امر و نهى نبايد كرد .\r\n( 2 ) يعنى درست را از نادرست بشناخت .\r\n( 3 ) يعنى حق پذير شد .\r\n( 4 ) يعنى از خوبى دست بردار نيست .\r\n","page_name":" 245 ","page_number":310},
  {"content":"\r\nمطالعه‌ى در اين موجودات عمده و اصلى است و اگرچه در همه‌ى موجودات نشانه‌ى آفريننده مشاهده مىشود ليكن اين چند موضوع بواسطه‌ى عموميّتى كه دارد فراگير تمام آفريده‌ها است .\r\nحسينى نوشته است شعر :\r\n\r\nهمه نقش اين گنبد پر نگار\r\nگواهند بر صنع آن كردگار\r\n\r\n\r\nو گر گوهر آيد و گرچه خسى است\r\nبرون و درونش حكايت بسى است .\r\n\r\nسخن ما : 1 - آيت اوّل را مىتوان چنين معنى كرد : آنكه همه‌ى شما سرگردان جستجوى آنيد و پناهگاه خود ميدانيد يگانه و يكتائى است كه به هيچ روى شماره و چگو - نگى در او راه ندارد . 2 - آيت دوّم « إِنَّ فِي خَلْقِ ) * - الخ » گويا سعدى از آن چنين الهام گرفته كه گفته است :\r\n\r\nهمى گسترانيد فرش تراب\r\nچو سجّاده‌ى نيكمردان بر آب\r\n\r\n\r\nز مشرق به مغرب مه و آفتاب\r\nروان كرد و بنهاد كشتى بر آب\r\n\r\n\r\nز ابر افكند قطره‌اى سوى يم\r\nز صلب آورد نطفه‌اى در شكم\r\n\r\n\r\nبامرش وجود از عدم نقش بست\r\nكه داند جز او كردن از نيست هست\r\n\r\n3 - در منطق اصطلاحى دارند برهان لمّ يعنى استدلال از آثار و علائم و نشانه‌هاى يك موجود بر خود آن موجود . در آزمايشگاههاى امروز بوسيله‌ى شناختن خاصيّت اجسام و قابليّت تجزيه مىتوانند خود جسم و مواد تركيبى و اصل آن را دريابند . در اين آيات براى خداشناسى به اين اصل راهنمائى شده است كه بشر را بمطالعه‌ى در آثار آفريننده و باصول آفريده‌ها متوجّه مىكند تا دريابند كه روابط موجودات با يكديگر به اين نظم و روش معيّن مولود حقيقت فراگيرى است برتر از همه‌ى آفريدگان . و در قرآن به اين قسمت توجّه بيشترى شده است و مكرر به اين روش استدلال شده است . و بهترين راه پى بردن به اين حقايق دانستن علوم طبيعى است و باريك بينى در آنها .\r\n","description":"","footnote":"","page_name":" 246 ","page_number":311},
  {"content":"\r\n[ سوره البقرة ( 2 ) : آيات 165 تا 167 
  ]\r\nوَ مِنَ النَّاسِ مَنْ يَتَّخِذُ مِنْ دُونِ اللَّه أَنْداداً يُحِبُّونَهُمْ كَحُبِّ اللَّه وَالَّذِينَ آمَنُوا أَشَدُّ حُبًّا لِلَّه وَلَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّه جَمِيعاً وَأَنَّ اللَّه شَدِيدُ الْعَذابِ ( 165 ) إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَرَأَوُا الْعَذابَ وَتَقَطَّعَتْ بِهِمُ الأَسْبابُ ( 166 ) وَقالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّه أَعْمالَهُمْ حَسَراتٍ عَلَيْهِمْ وَما هُمْ بِخارِجِينَ مِنَ النَّارِ ( 167 )\r\nمعنى لغات : « يَتَّخِذُ » از مصدر اتّخاذ بمعنى گرفتن و پسنديدن . « أنداد » جمع ند بمعنى همانند . « تَبَرَّأَ » از مصدر برائة بمعنى بيزارى . « تَقَطَّعَتْ » از مصدر تقطع بمعنى جدائى . « كَرَّةً » بازگشت و دوباره رو به چيزى آوردن و بمعنى نوبت « يُرِيهِمُ » از مصدر ارائة بمعنى نمايش و نشان دادن . « حَسَراتٍ » جمع حسرة پشيمانى و افسوس .\r\nترجمه :\r\n[ با اينكه نمودار شد كه بايد خدا را دوست بدارند 
  ] 165 پاره‌اى از مردم جز خدا را همانند او پندارند و بمانند او آنان را دوست ميدارند ولى آنها كه مؤمن شدند دوستدار سخت خدا باشند . و اگر آن مشركين كه به خود ستم كرده‌اند ، بهنگام برابرى با عذاب توانند دريابند خواهند ديد كه همه‌ى توانائى ويژه‌ى خداوند است و آزار او سخت بود\r\n166 و به آن روز پيشوايان از پيروان خود دورى كنند و آزار بجلو چشم دارند\r\n","description":"","footnote":"","page_name":" 247 ","page_number":312},
  {"content":"\r\n\r\nو ز هر دستاويزى جدا مانده‌اند\r\n167 و آن پيروان گويند : اى كاش نوبت ما شود تا چنان كه اين پيشوايان ز ما دورى مىكنند ما ز ايشان دورى كنيم . به اين گونه كارهاى آنها را خداوند افسوس و پشيمانى براىشان كند و هرگز رهائى ز آتش ندارند .\r\nسخن مفسّرين :\r\n* ( مِنْ دُونِ اللَّه أَنْداداً ) * - 165 طبرى : از قتاده و مجاهد و بيشتر مفسّرين نقل است : مقصود از اندادا بتهاى آنهاست در مجمع البيان از سدّى نقل كرده است كه مقصود رؤساء و پيشوايان است كه فرمانبر آنها بوده‌اند و روايتى از امام باقر ع نقل كرده است كه فرموده مقصود پيشوايان ستمكار است و پيروان آنها .\r\n* ( وَالَّذِينَ آمَنُوا أَشَدُّ حُبًّا ) * - 135 كشف نوشته است : خواجه‌ى انصارى گفته است : اگر مؤمنان و دوستان خداى را در همه‌ى قرآن همين آيت بودى ايشان را شرف و كرامت تمام بودى كه ربّ العالمين ميگويد : ايشان مرا دوست دارند . گويند كه مردى بزنى عارفه رسيد و جمال آن زن در دل آن مرد اثر كرد گفت اى زن ، من خويشتن را از دست بدادم در هواى تو . زن گفت چرا نه در خواهرم نگرى كه از من با جمالتر است و نيكوتر ؟ گفت كجا است آن خواهر تو تا به بينم ؟ زن گفت : برو اى بطَّال « 1 » كه عاشقى نه كار تو است اگر دعوى دوستى مات درست بودى تو را پرواى ديگرى نبودى . شبلى گفت : تصوّف از سگى آموختم كه وقتى بر در سرائى خفته بود خداوند سراى بيرون آمد و آن سگ را ميراند و سگ ديگر باره باز ميآمد . گفتم چه خسيس باشد اين سگ وى را ميرانند و همچنان باز ميآيد . ربّ العزة آن سگ را بآواز آورد تا گفت : اى شيخ كجا روم كه خداوندم اوست .\r\n\r\n","description":"","footnote":"\r\n( 1 ) بيهوده‌گو و ياوه‌سراى .\r\n","page_name":" 248 ","page_number":313},
  {"content":"\r\n\r\nاز دوست به صد جور و جفا دور نباشم\r\nور نيز بيفزايد رنجور نباشم\r\n\r\n\r\nزيرا كه من او را ز همه كس بگزيدم\r\nور زو به كسى نالم معذور نباشم .\r\n\r\n* ( وَلَوْ يَرَى الَّذِينَ ظَلَمُوا ) * - 165 طبرى : اهل مدينه و شام « ترى الَّذين » با تا به صيغه مخاطب قرائت كرده‌اند و خطاب به پيغمبر مىشود يعنى اگر تو اى پيغمبر به بينى آنهائى كه ستم كردند و در هنگامى كه عذاب را مىبينند و گرفتار مىشوند .\r\n* ( يُرِيهِمُ اللَّه أَعْمالَهُمْ حَسَراتٍ عَلَيْهِمْ ) * - 167 مجمع در مقصود از اين آيه حديث امام صادق ع است : اعمالى كه موجب حسرت است در نتيجه‌ى جمع مال است و خوددارى از خرج كردن آن به راه شايسته كه بعد از مرگ اينجور مردم اگر وارث به راه خير خرج كرد چون او در عالم ديگر مىبيند كه ديگرى از مال و زحمت او استفاده مىكند افسوسش مىخورد و اگر وارث به راه بد خرج كرد باز هم براى صاحب مال موجب اندوه و حسرت است كه وسيله‌ى كومك ببدى شده است چه او مال جمع كرده است و ديگرى آن را ببدكارى خرج كرده است .\r\nسخن ما : 1 - آيت 165 اوّل براى مردم آن روز است كه طرف سخن بودند و توجّه به اين مطلب است كه ارادت ببتها يا رؤساء قبايل و يا پيشوايان روحانى يهود و مسيحى موجب محروميّت و بازماندن از كار و زندگى است و دم مرگ كه اين وسايل از انسان گرفته شد آن گمان باطل كه اينها وسيله‌ى نجات خواهند بود عوض مىشود و تبديل بافسوس از تلف عمر مىشود و آرزو مىكند كه بتواند از اين دوستانى كه براى او زيان و خسارت ايجاب كرده‌اند انتقام بكشد و پس از آن روزگار ، براى ديگران است كه در اين آيه دقّت بكنند بيك واقعيتى كه از آن غافل هستند متوجّه شوند كه انسان بايد پايگاه دوستى و دلبستگى خود را بر چيزى استوار كند كه بتواند هميشه از آن بهره‌مند شود و گر نه هر وقت كه باشد نتيجه‌ى بد آن را خواهد ديد و چون آدمى بخواسته‌ها و موجبات دوستى و دلبستگى مردم\r\n","description":"","footnote":"","page_name":" 249 ","page_number":314},
  {"content":"\r\nباريك بين مىشود مىفهمد بيشتر آنها مشمول اين آيات هستند . آن دوستى كه با دستورهاى دين و مصلحت زندگى مطابق نباشد و فقط از نظر هواپرستى و جهل پيدا مىشود خواه دوستى با شخص باشد بواسطه‌ى رياستى كه دارد يا سرمايه يا بواسطه‌ى همكارى در غير مصلحت مانند رفيق در احتكار و يا حيله و تزوير در كار مردم و كلاهبردارى و يا بواسطه‌ى جمال و مقتضيات جنسى و مانند اينها و خواه دوستى نسبت بجاه و مقام و اموال و خواستها باشد كه از غير مشروع تحصيل مىشود همه‌ى اينها همان است كه در آيات توصيف شده است بدوستى غير خدا و در عالم ديگر تمام كوششهائى كه در راه اين گونه دوستىها و خواسته‌ها به كار رفته است به صورت افسوس و پشيمانى در نظر مجسم مىشود . زياد ديده‌ايم كه در همين زندگانى چند روزه آثار اينجور دوستىهاى بر خلاف مصلحت به صورت افسوس و حسرت مجسّم شده است كه با فلان شخص بواسطه‌ى مقامى كه داشته است دوستى كرده‌اند و خدمتگزار بوده‌اند و چون او از مقام خود سقوط كرده است مسئوليّتها و اعمال ناشايست او پاپيچ اينان شده است و مردم آزاريها و بدكاريهائى كه در راه خدمت دوست صاحب مقام خود كرده‌اند همگى براى آنها محروميّت شده است و مفاد اين آيه هستند كه كارهاىشان را به صورت افسوس و بيچارگى بجلو چشمشان نمايش ميدهيم و از آتش گرفتارى در اين جهان و بدبختى در جهان ديگر آسوده نيستند .\r\n","description":"","footnote":"","page_name":" 250 ","page_number":315},
  {"content":"\r\n[ سوره البقرة ( 2 ) : آيات 168 تا 170 
  ]\r\nيا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ( 168 ) إِنَّما يَأْمُرُكُمْ بِالسُّوءِ وَالْفَحْشاءِ وَأَنْ تَقُولُوا عَلَى اللَّه ما لا تَعْلَمُونَ ( 169 ) وَإِذا قِيلَ لَهُمُ اتَّبِعُوا ما أَنْزَلَ اللَّه قالُوا بَلْ نَتَّبِعُ ما أَلْفَيْنا عَلَيْه آباءَنا أوَ لَوْ كانَ آباؤُهُمْ لا يَعْقِلُونَ شَيْئاً وَلا يَهْتَدُونَ ( 170 )\r\nمعنى لغات : « خُطُواتِ » جمع خطوة با ضمّ طا بمعنى گام و فاصله‌ى ميانه‌ى دو پا . « أَلْفَيْنا » از مصدر الفاء بمعنى يافتن . « أوَ لَوْ » سه كلمه بمعنى : آيا ، اگرچه ؟ .\r\nشأن نزول :\r\nمجمع از ابن عبّاس حكايت شده است كه آيه 168 براى قبيله‌ى ثقيف و عامر و صعصعه و بنى مدلج نازل شد كه گوشت شترهاى مخصوصى را بر خود حرام كرده بودند و از خوردن آن احتراز داشتند و آنها را « بحيره و سائبة و وصيلة و حام « 1 » » مىناميدند .\r\nترجمه :\r\n168 اى مردم بخوريد از آنچه در زمين است از راه حلال و پاكيزه [ نه ناروا و پليد 
  ] و پيرو شيطان نباشيد كه او دشمن آشكار شما است .\r\n169 شيطان است كه شما را وادار ببدى و بدكارى مىكند و هم به خدا دروغ بستن و ندانسته نسبتى دادن .\r\nشأن نزول :\r\nمجمع : ابن عبّاس گفته است : پيغمبر به يهود فرمود : مسلمان شويد . گفتند :\r\nپدران ما ز ما عالمتر و فهميده‌تر بودند و ما بروش آنها هستيم . آيت 169 براى اين گفتگو نازل شد . ضحّاك گفته است : اعرابى بوده‌اند كه پيروى پدران خود ميخواسته‌اند در خوردن شتران نذر بتها بنام « حام ، وصيله ، و سائبه » اين آيه سرزنش آنها است .\r\nترجمه :\r\n170 اگر به اين كافران [ پيرو شيطان 
  ] گويند : بدنبال فرستاده‌ى خدا\r\n\r\n","description":"","footnote":"\r\n( 1 ) در سوره‌ى مائده آيت 103 معنى شده است .\r\n","page_name":" 251 ","page_number":316},
  {"content":"\r\nو قرآن برويد . گويند : بدنبال آن ميرويم كه ز پدران خود ديديم . آيا هر چند پدرانشان خرد نداشتند و راهى نيافتند [ بايد از آنان پيروى كنند 
  ] ؟\r\nسخن مفسّرين :\r\n* ( كُلُوا مِمَّا فِي الأَرْضِ ) * - 168 كشف : نقل است : مردى نزد شريح قاضى بشهادت رفت شريح شهادت او نپذيرفت كه روزى ديده بود او خاك مىخورد و خوردن خاك حرام است چون در قرآن است « كُلُوا مِمَّا فِي الأَرْضِ » يعنى بخوريد از آنچه در زمين است و نگفته است از همه‌ى آنچه در زمين است و خاك را حلال نكرده است و آنكه كار حرام كند فاسق است و لايق گواه شدن نباشد . و نيز در كشف الاسرار نوشته است : اگر كسى گويد « يا أَيُّهَا النَّاسُ كُلُوا مِمَّا فِي الأَرْضِ » از روى ظاهر اين خطاب همان فائده را دارد كه « يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ » پس فائده‌ى اعادت چى است ؟ جواب آنست كه اهل تحقيق گفتند : « يا أَيُّهَا النَّاسُ » نداى عام است و بر قدر روش عامّه اين خطاب با ايشان رفت . نه بينى كه جمله‌ى مباحات فرا پيش ايشان نهاد و جز از حرام محض ايشان را باز نزد ؟ و اين منزلت عوام است كى از حرام بحلال گريزند و از محظورات با مباحات گردند . آنگه بر عقب آن از اتباع شيطان نهى كرد تا كه ايشان بر شرف فرمانبردارى شيطانند و باز آيت ديگر « يا أَيُّهَا الَّذِينَ آمَنُوا » خطاب اهل خصوص است . ايشان را فرمود : تا در تناول مباحات و به كار داشت محلَّلات توسّع نه كنند . بلكه از مباحات حلال محض گزينند . و از حلال محض طيّبات رزق گزينند اين همان است كه روايت كنند از بعضى صحابه كه گفت : ما از ده باب حلال نه باب بگذاشتيم و يكى بر كار گرفتيم از بيم بهشت . آنگه بجاى آنكه عوام را از اتباع شيطان احتراز فرمود اينجا بشكر خداى فرمود . آنكس كه خداوند ذوق است داند كه ميان اين دو خطاب چه فرق است . آن ابتداء روش مسلمانان است و اين غايت كشش عارفان اين همان عدل و احسان است كه گفت « إِنَّ اللَّه يَأْمُرُ بِالْعَدْلِ وَالإِحْسانِ » هر كس از حرام محض پرهيزد وى را عادل\r\n","description":"","footnote":"","page_name":" 252 ","page_number":317},
  {"content":"\r\nگويند و هر كه از عين حلال پرهيزد او را محسن گويند . عدالت ظاهر مسلمانى است و احسان آن است كه مصطفى گفت : « الاحسان ان تعبد اللَّه كأنّك تراه » و هو عبارة « عن مكاشفة العارفين و نهاية رتبة الصّدّيقين » . « 1 »\r\n* ( حَلالًا طَيِّباً ) * - 168 مجمع : كلمه‌ى طيّب تأكيد است . بعضى گفته‌اند : مقصود از حلال مباح و غير حرام است و مقصود از طيب پاكيزه است و آنچه براى شخص پسند و مطبوع باشد .\r\n* ( وَلا تَتَّبِعُوا خُطُواتِ الشَّيْطانِ ) * - 168 مجمع : در كلمه‌ى « خُطُواتِ » چهار قرائت است : 1 - بضمّ خاء و طاء 2 - بضمّ خاء و سكون طا 3 - بفتح هر دو 4 - خطؤات بضمّ هر دو با همزه . و مفسّرين خطوات و گامهاى شيطان را معصيت معنى كرده‌اند و هم نذر بر معصيت و تعهّد نافرمانى . و از ابن عباس نقل شده است كه نذر و سوگند در حال غضب از خطوات شيطان است « 2 » فخر : اين جمله بعد از امر به خوردن حلال بمنزله‌ى نهى از چيزهاى مشتبه است كه شيطان براى انسان آنها را آرايش ميدهد .\r\nكشف نوشته است : معنى آن است كه بر پى شيطان مرويد كه شيطان شما را بوسوسه از حلال بازدارد و بحيله در حرام او كند .\r\n* ( إِنَّه لَكُمْ عَدُوٌّ مُبِينٌ ) * - 168 فخر : اين جمله نشان ميدهد جهت جلوگيرى از پيروى شيطان در جمله‌ى\r\n\r\n","description":"","footnote":"\r\n( 1 ) يعنى نيكوكارى آن است كه خدا را آن طور عبادت كنى كه پندارى در جلو چشم تو است و همين است معنى مكاشفه و پرده برداشتن براى مردم عارف و آخرين درجه‌ى تكامل براى صديقين است كه راستگويان در دعوى و روش خود هستند .\r\n( 2 ) مقصود اين است : اگر كسى خشمگين شد و سوگند ياد كرد كه چنين و چنان خواهم كرد كار شيطانى است و نبايد پا بند آن شد .\r\n","page_name":" 253 ","page_number":318},
  {"content":"\r\n\r\nسابق و گفته است : او متظاهر در دشمنى است چون تعهّد كرده است با ده وسيله دشمنى خود را با انسان انجام دهد در اين آيات « وَلأُضِلَّنَّهُمْ « 1 » الخ » كشف : دشمنى شيطان با انسان خوددارى او از سجده براى پدرشان آدم بوده است و وسيله‌ى بيرون كردن او از بهشت شده است پس اين دشمنى هرگز آخر ندارد .\r\n* ( إِنَّما يَأْمُرُكُمْ بِالسُّوءِ وَالْفَحْشاءِ ) * - 169 روح البيان : در جمله‌ى « يأمر » تشبيه است وسوسه‌ى شيطان بفرمان تخلَّف ناپذير و پيروانش به شخص بىخرد كه نفهميده بفرمان او هستند و كلمه‌ى « سوء » يعنى آنچه در آخر كار براى آدمى اندوه آور باشد چه كار بوسيله‌ى پاره‌هاى تن باشد يا بوسيله‌ى دل .\r\nكشف نوشته است : هر معصيتى كه شريعت در آن حدّى واجب نكند آن را سوء گويند و هر چه حدّى شرعى واجب شود چون زنا و سرقت و مانند آن را فحشاء گويند .\r\n* ( وَأَنْ تَقُولُوا عَلَى اللَّه ما لا تَعْلَمُونَ ) * - 169 كشف الاسرار : كليّه‌ى مذاهب باطل مصداق اين جمله شمرده شده است چونكه هر نسبتى به خدا بدهند حكمى يا عقيده‌اى است بر خلاف علم و بعضى گفته‌اند :\r\nشخصى كه علم ندارد و بتقليد از ديگران كارى مىكند . اگر مطلبى مربوط به عمل تقليدى خود اظهار كند مشمول اين آيه و مورد جلوگيرى است از اين جور سخن كه دستور شيطان است زيرا كه علم ندارد و با نداشتن علم چيزى گفته است كه نمىداند .\r\nتفسير صافى : از امام صادق ( ع ) روايت شده است : از دو خصلت بپرهيز كه هلاك آدمى در آن است : يكى حكم و فتواى برأى و عقيده‌ى خود و ديگرى عقيده‌ى بر خلاف علم . و روايت شده است كه از امام باقر ( ع ) پرسيدند چه حقّى است از خدا نسبت\r\n\r\n","description":"","footnote":"\r\n( 1 ) سوره‌ى نساء آيت 118 .\r\n","page_name":" 254 ","page_number":319},
  {"content":"\r\nببندگان ؟ فرمود : آنچه ميدانند بگويند و آنچه ندانند نگويند .\r\nتأويلات : در عداوت شيطان گفتارى دارد كه ما مطلب او را با اين بيان روشن مىكنيم صوفيها مىگويند : همانطور كه سايه‌ى هر چيز نمود و نماى اوست موجودات عالم سايه و نمودهاى خدا هستند و هر يك از موجودات مادّى و معنوى را سايه‌ى يكى از صفات و حقايق خداوند ميدانند . روى اين عقيده مىگويند : چون محبّت و دوستى از خواصّ روحى و وسيله‌ى يگانگى انسان است پس محبّت سايه‌ى وحدت خدا است و اين سايه چون بر دل ميافتد به صورت الفت و مؤانست نمودار مىشود و پس از آنكه اين سايه بر باقى پاره‌هاى بدن پراكنده شد به صورت رفتار و كردار نيك با مردم نمايان مىشود كه آن را اعتدال اخلاقى مىنامند . پس اعتدال و خوش رفتارى با مردم با چند واسطه سايه‌ى وحدت خدا است . و اگر سايه‌ى وحدت بر نفس بيفتد آن را دشمنى و عداوت مىنامند كه چون در ديگر پاره‌هاى بدن پراكنده شود به صورت بد رفتارى و سوء خلق نمايان مىشود و از آن جائى كه شيطان در سايه‌ى خدا جاى ندارد هميشه در ميان اين سايه‌ها در حركت و ناراحتى و بىقرارى است و ناچار موذى و دشمن است و بواسطه‌ى اين ناراحتى و گردش ميان اين سايه‌ها هميشه آدمى را وسوسه و تحريك مىكند بسوى افراط و زيادروى در كار خود و اگر از اين وسوسه عاجز شد بسايه‌ى ديگر كه ميرسد آدمى را وادار مىكند بتفريط و بيكار گذاردن نيرو و توانائى خود از اين جهت علىّ ( ع ) فرمود : « لا ترى الجاهل الَّا مفرطا او مفرّطا فانّ الجاهل سخرة الشّيطان « 1 » » .\r\n* ( وَإِذا قِيلَ لَهُمُ اتَّبِعُوا ما أَنْزَلَ اللَّه قالُوا بَلْ نَتَّبِعُ ) * الخ - 170 فخر : در اين آيه خدا مردم را وادار مىكند كه آنچه را واضح به چشم مىبينند و ارزش و درستى آن براىشان روشن است پيروى كنند آنها بر خلاف دليلهاى آشكار پى تقليد گذشتگان خود ميروند از اين جهت آنها را توبيخ مىكند بر دنبالگيرى\r\n\r\n","description":"","footnote":"\r\n( 1 ) يعنى آدم نادان زير فرمان شيطان است كه گاهى زياده‌روى در كار خود دارد و گاهى همانيكه داشته از دست مىدهد .\r\n","page_name":" 255 ","page_number":320},
  {"content":"\r\nتقليد و رها كردن فكر و دليل .\r\nكشف : در آخر آيه كه دو جمله‌ى « لا يَعْقِلُونَ » و « لا يَهْتَدُونَ » متّصل بهم آمده است مىگويند براى آن است كه بجمله‌ى اوّل بيخردى آنها را نشان داده است و در دوّم فهمانده است كه با بيخردى به راه راست نبوده‌اند . و نيز در كشف الاسرار بحث مفصلَّى در تقليد مىنويسد كه قسمتى از آن نقل مىشود : آنچه تقليد در آن به هيچ حال روا نيست اصول توحيد است و اثبات رسالت و نبوّت و احكام غيبى چون بعث و نشور و حساب و بهشت و دوزخ و امثال آن . هر چه از اين باباند واجب است بر هر مسلمانى كه بداند و بشناسد و به آن ايمان دهد و تقليد در آن روا ندارد كه اللَّه تعالى قومى را در اين تقليد عيب كرد گفت : « إِنَّا وَجَدْنا آباءَنا عَلى أُمَّةٍ » « 1 » امّا آنچه نقل كرده‌اند از ائمّه‌ى سلف چون احمد و اوزاعى و جماعتى كه ايشان تقليد در دين روا مىداشته‌اند آن نه محض تقليد است كه آن فرمودن اتباع سلف است در آنچه نقل كرده‌اند از كتاب و سنت و حذر نمودن از استبداد و بدعت و كسى كه اتباع سلف كند بپذيرفتن كتاب و سنّت از ايشان آن را تقليد نگويند كه تقليد پذيرفتن قول است بىدليل و اين خود پذيرفتن عين دليل است بلى بوسيلت اتّباع سلف اتّباع دليل مىكند . صحابه ديدند و پذيرفتند و پس روان قرنا فقرنا شنيدند و پذيرفتند پس معلوم شد كه آن همين اتّباع است و پذيرفتن دليل نه محض تقليد . و شافعى از اينجا گفت : تقليد من نكنيد و اگر چيزى گفتم با دليل و پذيرفتيد شما گفتار مرا نپذيرفته‌ايد و تقليد نكرده‌ايد بلكه دليل را گرفته‌ايد و به آن عمل نموده‌ايد .\r\nو آنچه كه تقليد در آن مختلف فيه است : احكام شرايع دين است چون نماز و روزه و حج و زكات كه باخبار متواتر ثابت شده قومى تقليد در آن روا دارند و قومى نه ، و درست آن است كه تقليد در آن روا نيست كه هر كس را علم ضرورى به آن حاصل مىشود . و نيز اين شرايع عين ايمان است و ايمان به آن همچون ايمان به خدا و رسول است و احكام غيبى و تقليد در آن هيچ روا نيست . اما آنچه تقليد در او روا است : آن احكامى است\r\n\r\n","description":"","footnote":"\r\n( 1 ) ما پدران خود را بر دينى و روشى ديديم و پيروى آنها كنيم .\r\n","page_name":" 256 ","page_number":321},
  {"content":"\r\nكه باخبار آحاد ثابت گشت از ابواب نكاح و طلاق و « خلع و حدود و بيوع » و امثال آن تمامى را جايز است كه تقليد عالم كنند در اين ابواب بدليل اين آيت كه گفت : « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » « 1 » و به حكم آنكه طلب علم فرض كفايت است و همچنين عالم اگر آلت اجتهاد دارد و در طلب حجّت و دليل توانا بود وى را تقليد ديگرى روا نيست و اين را خدا در قرآن گفته است : « فَاعْتَبِرُوا يا أُولِي الأَبْصارِ » « 2 » و « لَعَلِمَه الَّذِينَ يَسْتَنْبِطُونَه مِنْهُمْ » « 3 » و « مَا اخْتَلَفْتُمْ فِيه مِنْ شَيْءٍ فَحُكْمُه إِلَى اللَّه » « 4 » و « فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ » « 5 » وجه دليل آن است كه وى را در وقت اختلاف و تنازع ، با كتاب و سنّت خواندند نه با كسى ديگر كه تقليد وى كند .\r\nسخن ما : آيت اوّل « كُلُوا مِمَّا ) * - الخ » اعلامى است بهمه‌ى آدميان كه آنچه در روى زمين حلال و شايسته‌ى خوردن است استفاده كنيد كه بگفته سعدى :\r\n\r\nاديم زمين سفره‌ى عام او است\r\nدر اين خوان يغما چه دشمن چه دوست\r\n\r\nهمه كس از همه چيز جهان كه مناسب ساختمان بدن انسانى است و شايسته‌ى استفاده‌ى او است حقّ بهره‌بردارى و تصرّف آن را دارد و در آفرينش خداوند اين كره‌ى زمين و موجودات آن محكوم انسان است كه داراى توانائى و فكر و تصرّف در آن است و فقط بايد از گامهاى شيطان دورى كند كه انحراف است و بدكارى و شايد دو كلمه‌ى « حلال ، طيّب » اشاره به اين باشد كه حقّ بهره‌بردارى تا آنجا است كه تجاوز بحقّ غير و حرام نباشد و نيز طيّب باشد كه از اندازه تجاوز نباشد و موجب زيان بدنى و يا اقتصادى نباشد . 2 - آيت 169 براى معرّفى انديشه‌هاى باطل و كارهاى زشت است كه اينها نتيجه‌ى متابعت شيطان است و بايستى انسان در فكر و گفتار و كردارش مواظب باشد كه\r\n\r\n","description":"","footnote":"\r\n( 1 ) اگر نمىدانيد از آنكه مىداند بپرسيد .\r\n( 2 ) اى بيدار دلان پند بگيريد .\r\n( 3 ) كسانى آن را مىدانند كه مرد تجزيه تحليل و استنباط هستند .\r\n( 4 ) در هر چه اختلاف گرديد و هر كسى رأى داشت حكم آن با خدا است .\r\n( 5 ) اگر در كارى با يكديگر نساختيد تشخيص آن را از سخن خدا و پيغمبرش بجوئيد .\r\n","page_name":" 257 ","page_number":322},
  {"content":"\r\nزير فرمان شيطان نرود .\r\nحديثى از پيغمبر ص نقل شده است كه فرمود : آدمى دو مونس و همدم درونى دارد يكى ملك است و يكى شيطان اوّلى او را بانديشه‌هاى خوب و تصديق حقّ وادار مىكند و دوّمى بافكار بد و تكذيب حقايق راهنما مىشود و نام اين دو : الهام است براى آغاز فكر بخيرات و چيزهاى شايسته وسوسه است براى مبادى افكار پليد و زشت . و آيا انسان مىتواند ميان وسوسه و الهام تميز بدهد و بداند كه كدام كار مولود وسوسه و كدام مولود الهام است ؟ علماى اخلاق گفته‌اند : چهار موجب است براى اشتباه اين دو : اوّل ضعف يقين كه انسان در تشخيص وظايف خود استوار نباشد و پيوسته از موجبات خارجى متأثر مىشود و هر دمى چيزى را بجورى تعبير مىكند و بوسوسه‌هاى شيطان گرفتار است . دوّم :\r\nاز صفات نفس و اخلاق خوى سركش خود بىخبر بودن و غفلت از ناتوانى خود در برابر خواسته‌ها كه هميشه در موقع وسوسه و تحريك شيطان است و خود بىخبر است و نمىفهمد .\r\nسوّم : دنبال خواسته‌هاى نفسانى و مشتهيات رفتن با غرور و اعتماد بكمال تقوى و عفت خود . چهارم : دوستى جاه و مال كه گفته‌اند : « حبّ الشّيء يعمي و يصم « 1 » » . پس وسيله‌ى تميز ميان وسوسه‌ى شيطان و الهام احتراز از اين حالات است و اهل نظر متّفق هستند :\r\nمهمترين چيز كه انسان را غافل و مغرور مىكند و تميز وسوسه با الهام نمىگذارد خوردن حرام است و بهترين وسيله‌ى تميز ميان آن دو خوددارى از حرام است و ممكن است امتياز الهام را از وسوسه به اين بدانيم كه در آنچه نفع عموم ملحوظ شود الهام است و آنچه سود شخصى باشد وسوسه است . ارباب معرفت گفته‌اند : خوردن حلال و پاكيزه كه مشتبه بحقوق مردم و اسراف و هواپرستى نباشد موجب مىشود كه آدمى در فرمانبردارى از خداوند و دورى از پيروى شيطان موفق شود چون عمل صالح نتيجه‌ى لقمه‌ى حلال است « 2 » مثنوى\r\n\r\n","description":"","footnote":"\r\n( 1 ) يعنى دوستى دنيا و خواسته‌هاى زندگى انسان را از ديدن و شنيدن هر نقص و عيب كر و كور دارد .\r\n( 2 ) جلد اول داستان تعظيم كردن ساحران بموسى .\r\n","page_name":" 258 ","page_number":323},
  {"content":"\r\nرابطه‌ى ميان فضائل اخلاقى و غذاى حلال را اينجور توضيح ميدهد :\r\n\r\nعلم و حكمت زايد از لقمه‌ى حلال\r\nعشق و رقّت زايد از لقمه‌ى حلال\r\n\r\n\r\nچون ز لقمه تو حسد بينى و دام\r\nجهل و غفلت زايد ، آن را دان حرام\r\n\r\nهيچ گندم كارى و جو ، بردهد ؟ ديده‌اى اسبى كه كره‌ى خر دهد ؟\r\n\r\nلقمه تخم است و برش انديشه‌ها\r\nلقمه بحر و گوهرش انديشه‌ها\r\n\r\n\r\nزايد از لقمه‌ى حلال اى مه ، حضور\r\nدر دل پاك تو و در ديده نور\r\n\r\n3 - در آخر آيه جمله‌ى « أَنْ تَقُولُوا عَلَى اللَّه ) * - الخ » يادآورى شده است كه بزرگتر فرمان شيطان بمدّعيان علم است . به خدا و دين چيزى نسبت ميدهند و خود نه ميدانند و نه ، مىفهمند ، اگر اين آيه آن روز براى اعرابى بوده است كه بنام وظيفه‌ى دين از خوردن گوشت شترهاى خود احتراز داشتند امروز روى سخن بآنهائى است كه خود را عالم مىشمارند و هر باطل و خرافه‌اى را كه از نسلهاى قديم و محيط زندگانى و مقتضيات مالى و اقتصادى به ارث برده‌اند بنام علم و دين جزء مقدّسات شمرده و بر مردم ساده‌ى زود - باور تحميل مىكنند تا جاى فكر و استدلال براى كسى باقى نماند . بصريح آيه اينها مأمورين شيطان هستند كه به خدا نسبت ميدهند آنچه را نه خود فهميده‌اند و نه قابل فهم خردمندان است .\r\n4 - در علم النفس كليّه‌ى جنبش و اعمال و كارهاى حياتى انسان بسه طبقه تقسيم شده است « 1 » : اوّل كارهاى حياتى غير ارادى مانند تنفّس و تغذيه و امثال آن . دوّم :\r\nاعمال عاطفى مانند احساسات و خواسته‌ها و انزجارها و آزردگىها كه مجموعه‌ى آن را حيات عاطفى و منطق عاطفى مىنامند .\r\nسوّم : اعمال و جنبشهاى عقلى مانند فكر و اختراع و صنعت كه آنها حيات عقلى و منطق عقلى هم مىنامند . علماى علم الاجتماع مىگويند : جنبشهاى عقلى بتازگى در تاريخ عالم ظهور كرده است در صورتى كه اعمال عاطفى و استدلالهاى مولود از آن از ادوار\r\n\r\n","description":"","footnote":"\r\n( 1 ) آرا و عقايد گستاولوبن ترجمه‌ى عباس شوقى فصل سوّم ص 31 .\r\n","page_name":" 259 ","page_number":324},
  {"content":"\r\nما قبل تاريخ و معرفت الارض راهنماى موجودات زنده بوده است . با تأمّل در آيت 170 « إِذا قِيلَ لَهُمُ ) * الخ » روشن مىشود كه اين مردم جاهل را معرّفى مىكند كه قضاوت و استدلال آنها شبيه به انسان ما قبل تاريخ است زيرا بجاى به كار بردن منطق عقلى و فكر و استدلال و دقّت در شخصيّت پيغمبر و قرآن گفتار و كردار پدر و مادر خود را مقياس كار خود قرار داده و مىگويند : چون آنها چنين كار مىكردند ما پيرو آنها هستيم خيلى شبيه است عقيده آن مردم به اين حكايت كه مردى را برسم قديم در خزانه‌ى حمّام ديدند كه مىگفت : غسل حيض مىكنم واجب قربة الى اللَّه و زير آب ميرفت . از او پرسيدند اين چه كارى است و براى چه ؟ گفت : تا بچه بودم با مادرم كه بحمّام ميآمدم او چنين مىكرد و از آن روزگار تا كنون بحمّام ميآيم اين وظيفه را انجام مىدهم .\r\n[ سوره البقرة ( 2 ) : آيه 171 
  ]\r\nوَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِما لا يَسْمَعُ إِلَّا دُعاءً وَنِداءً صُمٌّ بُكْمٌ عُمْيٌ فَهُمْ لا يَعْقِلُونَ ( 171 )\r\nمعنى لغات : « يَنْعِقُ » از مصدر نعق بفتح اوّل و سكون دوّم بمعنى فرياد زدن بر گوسفند مثل هخ هخ و كس كس و فرياد كردن كلاغ و آواز كردن مؤذّن . « صُمٌّ » جمع اصمّ بمعنى كر . « بُكْمٌ » جمع ابكم بمعنى گنگ و لال . « عُمْيٌ » جمع اعمى بمعنى كور .\r\nشأن نزول :\r\nفخر : چون در آيات سابق گفتگوى با كافران نقل شده است كه آنها از قبول اسلام خوددارى مىكردند ببهانه‌ى پيروى از روش پدران خود اين آيه براى توصيف آنجور مردم است .\r\n","description":"","footnote":"","page_name":" 260 ","page_number":325},
  {"content":"\r\nترجمه :\r\n171 داستان پيغمبر و كافران داستان شبان است و آهنگ او كه گوسفندانش جز كه در پى او ميروند چيزى نمىشنوند [ در نتيجه اين حيوان صفتان 
  ] كر هستند [ چون حرف بگوششان نمىرود 
  ] و گنگ هستند [ چون گفتار حقّ را تنها به زبان ميآورند و نمىپذيرند 
  ] و كور هستند [ كه راه راست و راهنمائى پيغمبر را نمىبينند 
  ] : پس ايشان مردمى بىخرد هستند .\r\nسخن مفسّرين :\r\nكشف نوشته : صفت آن كسى كه كافر را پند دهد و بر دين حقّ خواند همچون صفت آن شبان است كه بانگ بر گوسفند مىزند گوسفند از آن بانگ شبان چه فهم كند و چه منفعت گيرد ؟ وجهى ديگر گفته‌اند در معنى آيت : مثل كافران كه بت را مىخوانند و آن را مىپرستند همچون شبان است كه گوسپند را مىخواند ، گوسپند چه داند و چه در يابد كه شبان چه مىگويد و از آن خواندن با شبان چيست جز رنجى و عنائى ؟ همين است مثل كافر كه بت را مىخواند چون بت نشنود و در نيابد ، در دست وى جز عنائى و بلائى چيست ؟ .\r\nفخر : يكى از معانى آيه اين است : داستان كسانى كه بواسطه‌ى تقليد پدر و و مادر كافر شده‌اند داستان شبانيست كه با گوسفندان سخن مىگويد همانطور كه كلام با حيوان بىفائده است تقليد اينها از پيشينيان بىنتيجه است و جمله‌ى « لا يَعْقِلُونَ » در دنباله‌ى توصيف بكر و كور و گنگ براى نتيجه‌ى اين گونه احوال و اوصاف است چون :\r\nاگرچه در نهاد آنها عقل هست ولى از استفاده بعقل خود عاجز هستند . زيرا وسيله‌ى به كار بردن عقل احساسات ظاهرى است كه فاقد آن هستند و گفته‌اند : « من فقد حسّا فقد علما » « 1 » همينگونه مثل در انجيل متى باب سيزدهم جمله‌ى سيزدهم مىنويسد : از اينجهت با اينها به مثل سخن مىگوئيم « كه نگرانند و نمىبينند و شنوا هستند و نمىشنوند و نمىفهمند\r\n\r\n","description":"","footnote":"\r\n( 1 ) يعنى هر كس احساس ندارد علم ندارد .\r\n","page_name":" 261 ","page_number":326},
  {"content":"\r\nو در حقّ ايشان نبوّت اشعيا تمام مىشود كه مىگويد : بسمع خواهيد شنيد و نخواهيد فهميد و نظر كرده خواهيد نگريست و نخواهيد ديد زيرا قلب اين قوم سنگين شده است تا آخر .\r\nروح البيان : نقل از تأويلات نجميّه روز « الست » كه خداوند از بنى آدم پيمان بر خداوندى خود مىگرفت روح مردم را بر چهار صف قرار داد در صف اوّل روح پيغمبرها بود كه به آنها مستقيم وحى مىشد : صف دوّم روح اوليا و دوستان خدا بود كه از پشت پرده‌ى روح انبيا به آنها خطاب مىشد و دسته‌ى سوّم : روح مؤمنين بود كه از پس پرده‌ى صفهاى انبياء و اولياء با آنها سخن گفته شد و همين است كه آنها ايمان بغيب دارند . صف چهارم : كفّار بودند كه از پس سه پرده و سه صف جز آواز صداى گفتگو چيزى نمىشنيدند مشمول اين توصيف شدند كه « يَنْعِقُ بِما لا يَسْمَعُ » .\r\nسخن ما : شگفت داستانى است و سخت سرزنشى . مردمى كه آيات قرآن را مىشنوند و تأثير عجيب آن را در دلها مىبينند و دلباختگى مردم به پيغمبر در جلو چشمشان نمودار است و تحوّلى كه در فكر و گفتار و كردار ديگران پيدا شده است هميشه براىشان نمايان است باز مىگويند : ما پيرو پيشينيان خود هستيم و با تو سر و كار نداريم : اينجا است كه بايد چنين مردمى را معرّفى كرد به حيوان كه جز « 1 » هس هخ ، چيز ديگر از سخن آدمى نمىيابند . مثنوى « 2 » كورى باطن را بپليدى تشبيه كرده است :\r\n\r\nكور را پرهيز نبود از قذر\r\nچشم باشد اصل پرهيز و حذر\r\n\r\n\r\nكور ظاهر در نجاست ظاهر است\r\nكور باطن در نجاسات سرّ است\r\n\r\n\r\nاين نجاست ظاهر از آبى رود\r\nوان نجاست باطن ، افزون مىشود .\r\n\r\n\r\n","description":"","footnote":"\r\n( 1 ) آواز چوپانان در راندن گوسفندان .\r\n( 2 ) جلد سوم داستان پيش رفتن قومى بامامت آن قوم .\r\n","page_name":" 262 ","page_number":327},
  {"content":"\r\n[ سوره البقرة ( 2 ) : آيات 172 تا 173 
  ]\r\nيا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَاشْكُرُوا لِلَّه إِنْ كُنْتُمْ إِيَّاه تَعْبُدُونَ ( 172 ) إِنَّما حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنْزِيرِ وَما أُهِلَّ بِه لِغَيْرِ اللَّه فَمَنِ اضْطُرَّ غَيْرَ باغٍ وَلا عادٍ فَلا إِثْمَ عَلَيْه إِنَّ اللَّه غَفُورٌ رَحِيمٌ ( 173 )\r\nمعنى لغات : « الْمَيْتَةَ » مردار . « أُهِلَّ » از مصدر اهلال بمعنى آواز بلند كردن نوزاد بهنگام ولادت و مردم چون ماه را بينند و شخص هنگام كشتن حيوان .\r\nترجمه :\r\n172 اى كسانى كه مؤمن شديد اگر خدا پرستيد از آن خوردنيهاى پاكيزه كه روزى شما كرده‌ايم بخوريد و شكر خدا كنيد\r\n173 و البتّه او بر شما حرام كرده است مردار و خون و گوشت خوك و آن حيوان كه بجز با نام خدا سرش بريده‌اند پس اگر كسى ناچار شد و نافرمان و ستمگر نبود گناهى نكرده است [ كه به اينها جلو گرسنگى بگيرد 
  ] چه همانا خداوند آمرزنده است و مهربان .\r\nسخن مفسّرين :\r\n* ( كُلُوا مِنْ طَيِّباتِ ) * - 172 طبرى : چون اعراب معتقد بودند كه خوردن بعضى چيزها حرام است در اين آيه نهى از آن اعتقاد مىكند و در آيات بعد چيزهاى حرام را معيّن مىكند .\r\n* ( وَاشْكُرُوا لِلَّه ) * - 172 :\r\n","description":"","footnote":"","page_name":" 263 ","page_number":328},
  {"content":"\r\nفخر : شكر كنيد يعنى معتقد باشيد كه خداوند سزاوار تعظيم است و اين عقيده را بر زبان و يا بديگر اعضاى بدن اظهار كنيد .\r\nكشف الاسرار نوشته است : ميگويد بيدار باشيد اى مردمان ، چيزى كه خوريد حلال خوريد و پاك و گرد خيانت و محرمات مگرديد تا از وساوس شيطان و هواجس نفس برهيد و گفت و كرد شما پاك شود و دل روشن . مصطفى گفت : هر آفت كى در راه دين است و هر فتنه كه خاست از دوستى دنيا خاست . و اين دوستى دنيا از حرام خوردن پديد آيد پس هر كس پرهيزگار شود و در محرّمات بر خود ببندد اين دوستى دنيا از دل وى بكاهد و گفتار و كردار وى پاك شود .\r\n* ( إِنَّما حَرَّمَ عَلَيْكُمُ الْمَيْتَةَ ) * - 173 مجمع : كلمه‌ى « ميتة » با تشديد يا نيز خوانده شده است .\r\n* ( وَما أُهِلَّ بِه لِغَيْرِ اللَّه ) * - 173 طبرى : اعراب براى كشتن حيوان آواز بنام خدايان خود بلند مىكردند و مىگفتند : « باسم اللَّات و العزّى » و اين را « اهلال » مىناميدند و بتدريج هر كس حيوانى مىكشت اگر نامى هم بر زبان نمىآورد باز هم او را « مهل » « 1 » ميناميدند . از اين جهت مىگويند : اين آيه براى تعيين حرمت گوشت حيوانى است كه نام خدا برده نشود اگرچه در هنگام سر بريدن هيچ نامى نبرند .\r\nتفسير سيّد احمد خان هندى : مشركين عرب مثل هندوهاى امروز رسم شان بود كه گلوى حيوان را با نام بتها و خدايان خود مىبريدند و اكنون در هندوستان هندوها گوسفند را بدون ياد نام « ديبى » كه خدا و ربّ النوع آنها است سر نمىبرند و اگر حيوانى بدون نامبردن « ديبى » كشته شود حرام و نجس ميدانند .\r\nطنطاوى : از علىّ ( ع ) نقل است كه فرمود : اگر شنيديد يهودى يا مسيحى اسم\r\n\r\n","description":"","footnote":"\r\n( 1 ) يعنى آواز بلند كننده .\r\n","page_name":" 264 ","page_number":329},
  {"content":"\r\nغير خدا به زبان آورد و حيوانى را كشت از آن گوشت نخوريد و اگر از آنها چيزى نشنيديد بخوريد .\r\n* ( فَمَنِ اضْطُرَّ غَيْرَ باغٍ وَلا عادٍ ) * - 173 طبرى : از مفسّرين اوّل نقل است مقصود از دو كلمه‌ى باغ و عاد شخص ياغى و سركش نسبت به امام و پيشوا است و هم آنكه راهزن است كه اينطور شخص اگر گرسنه شد مردار بر او حرام است و همچنين در تشنگى شراب بر او حرام است .\r\nمجمع : در جمله‌ى « فَمَنِ اضْطُرَّ » بعضى قاريها نون را مضموم تلفّظ كرده‌اند و ابو جعفر طاء را هم مكسور خوانده است « و من اضطرّ » قرائت كرده است و از اين آيه استفاده مىشود كه هيچگونه تصرّفى در ميته و مردار جايز نيست مگر در ناچارى .\r\n* ( إِنَّ اللَّه غَفُورٌ رَحِيمٌ ) * - 173 روح البيان : غفور و غفّار كسى است كه نيكو را بنماياند و زشت را بپوشاند و بهره‌ى انسان از اين صفت خداوند آن است كه آنچه از كار خودش ميخواهد پوشيده بماند او هم كار ديگران را بپوشاند و پيغمبر ص فرمود : آنكه زشتى مؤمنى را بپوشاند خدا در قيامت زشتى او را خواهد پوشاند .\r\nكشف نوشته : قومى گفتند : اين آيت دليل است كه بعضى محرّمات چون خمر و مانند آن اگر بر سبيل مداوات در حال ضرورت كه هيچ چيز بجاى آن نايستد و بيم فوت روح باشد اگر در آن حال به حكم اطباء بجاى دارو استعمال كنند روا باشد .\r\nطبرى : مقصود از غفور رحيم آن است كه اگر پس از اسلام از محرّمات دينى خوددارى كرديد و فرمان برديد آنچه قبل از اسلام تقصيرى كرده‌ايد و پيرو شيطان بوده‌ايد خدا ميآمرزد .\r\nتفسير صافى : از امام صادق ( ع ) نقل است : اگر كسى در بيچارگى محتاج شد كه از اين چيزهاى حرام شده بخورد و خوددارى كرد و نخورد و مرد او كافر است .\r\n","description":"","footnote":"","page_name":" 265 ","page_number":330},
  {"content":"\r\nمحمد عبده : مردم وقتى مىتوانند در اين آيه درست قضاوت كنند كه بتاريخ ملل زمان ظهور اسلام آشنا باشند . چون عدّه‌اى از اعراب چيزهائى را بر خود حرام كرده بودند و در مذهب مجعول مسيحىهاى آن روز خوددارى از بهره‌هاى زندگى وسيله‌ى نجات معرّفى شده بود كه خداوند وقتى از انسان راضى است و روحش تقويت مىشود كه بدن را آزار دهد و از تمام بهره‌ها خود را محروم كند و اين احكام نسبت بمردم مختلف بود : قسمتى مخصوص روحانيين بود مانند بعضى روزه‌هاى مفصّل و دشوار و بر بعضى گوشت و چربى حرام بود و ماهى حلال بود و باز بعضى از خوردن ماهى و شير و تخم مرغ محروم بودند . تمام اين احكام بوسيله‌ى پيشوايان جاهل پيدا شده بود كه در تورات و انجيل نشانه‌اى از آن نبوده است و اين دستورها را از بتپرستهاى قديم به ارث برده بودند كه آنها معتقد بودند آسايش روح در آزار بدن و محروميّت از زندگى است و چون حضرت مسيح و پيروانش مردم را از هواپرستى جلوگير بودند و بپارسائى وادار مىكردند بتدريج آن حقايق به صورت اين خرافات نمودار شد . اين است كه دين اسلام از آن سختگيريها جلوگيرى كرد و حدود خوردن و آشاميدن انسان را معيّن كرد . و دو كلمه‌ى « غفور و رحيم » در آخر آيه بكمال بلاغت است چون مىفهماند : اگر كسى ناچار شد و به اين حرام شده‌ها دست برد ولى از اندازه‌ى رخصت بيشتر شد چون نتوانست آن را تشخيص دهد ، چنين كس را خدا ميآمرزد .\r\nسخن ما : ممكن است از نظر زندگى امروز گفته شود : در اين دو آيه مطلب مفيدى نيست جز حرام كردن گوشت خوك كه بر خلاف ميل و عمل ملل متمدّن جهان است . جواب اين است : چنان كه از تفسير عبده نقل كرديم قرآن از نظر تربيت عموم بايستى مردم آن روز را متوجه ميكرد كه اين عقيده و رسم پيشوايان مسيحى غلط است و بايد آدمى از چيزهاى خوب زندگى استفاده كند و همان دستور قرآن براى مسيحىها راهنما شد كه خود را از قيد اسارت سخت كليسياهاى كاتوليك رها كردند و آن فشارها و احكام خرافى كشيشها را از دوش مردم برداشتند پس آيه 172 براى افراد متفكّر كه علاقه بدين\r\n","description":"","footnote":"","page_name":" 266 ","page_number":331},
  {"content":"\r\nو دستورهاى پيغمبران داشتند وسيله‌ى دقّت و فكر در دستورهاى دينى بود كه آنچه علماى آن روز مسيحيّت مىگفتند قابل قبول است يا نه ؟ 2 - براى جلوگيرى از خوردن خون و مردار دستور سخت لازم بود چون بايستى ديد در چه موقعى اين حكم صادر شده است ؟ آن روز را نمىتوان با اين دوره سنجيد چه به آن دوران طبايع مردم از اينجور چيزها منزجر نبود عربى كه پشم شتر را در خون فرو ميبرد و خشك ميكرد و غذاى خود مىنمود بايد به او بگويند : فكر خود را به كار ببر و از آنچه در اين زمين آفريده شده و لذيذ است بهره بردار و بجاى خوردن خون و مردار با قدرى كار و كوشش از چيزهاى پاكيزه و پسند ، خوراك خود را تهيه كن . و حرمت گوشت خوك ممكن است از نظر توليد ميكروب در معده باشد كه جلوگيرى از خوردن آن لازم بود و با صرف نظر از اين احتمالها ميگوئيم :\r\nمسئله‌ى وحى و پيغمبر غير از مطالب مادّى و زندگى روزانه‌اى است كه بشر با فكر خود معيّن مىكند و ما نمىتوانيم تمام آن مطالب را با فكر و عمل خود بسنجيم . البتّه پيغمبر براى راهنمائى انسان است بكمالات مادى و معنوى و عالم ديگر . پس آنچه مربوط بقسمت اوّل است ما ميتوانيم در اطرافش چيزى بينديشيم ولى نسبت ببقيّه همان وظيفه‌ى مخصوص به او است و بس . 3 - جمله‌ى « ما أُهِلَّ بِه لِغَيْرِ اللَّه » جلوگيرى شده است از خوردن آنچه نام خدا در هنگام كشتن به زبان نيايد ، البته در برابر عربى كه چون حيوان را مىكشت با شوق تمام آواز بنام بتها بلند ميكرد و باندازه‌اى اين رسم همگانى بود كه هر كس حيوانى مىكشت او را « مهل » « 1 » ميناميدند اگرچه چيزى نمىگفت پس در اين صورت لازم بود كه از اين عمل زشت جلوگيرى شود بعلاوه ياد خدا و نام او بردن در هنگام كار ، خود نشانه‌ى دلبستگى بآفريدگار يكتا است و توجّه آدمى به او در همه احوال .\r\n\r\n","description":"","footnote":"\r\n( 1 ) آواز بلند كننده .\r\n","page_name":" 267 ","page_number":332},
  {"content":"\r\n[ سوره البقرة ( 2 ) : آيات 174 تا 176 
  ]\r\nإِنَّ الَّذِينَ يَكْتُمُونَ ما أَنْزَلَ اللَّه مِنَ الْكِتابِ وَيَشْتَرُونَ بِه ثَمَناً قَلِيلًا أُولئِكَ ما يَأْكُلُونَ فِي بُطُونِهِمْ إِلَّا النَّارَ وَلا يُكَلِّمُهُمُ اللَّه يَوْمَ الْقِيامَةِ وَلا يُزَكِّيهِمْ وَلَهُمْ عَذابٌ أَلِيمٌ ( 174 ) أُولئِكَ الَّذِينَ اشْتَرَوُا الضَّلالَةَ بِالْهُدى وَالْعَذابَ بِالْمَغْفِرَةِ فَما أَصْبَرَهُمْ عَلَى النَّارِ ( 175 ) ذلِكَ بِأَنَّ اللَّه نَزَّلَ الْكِتابَ بِالْحَقِّ وَإِنَّ الَّذِينَ اخْتَلَفُوا فِي الْكِتابِ لَفِي شِقاقٍ بَعِيدٍ ( 176 )\r\nمعنى لغات : « شِقاقٍ » - دشمنى و دو دستگى بر خلاف يكديگر .\r\nشأن نزول :\r\nمفسّرين نوشته‌اند : يهود مثل كعب بن اشرف و مالك بن ضيف و حيى بن اخطب و ياسر برادر او براى اينكه از جاه و مقام خود محروم نشوند صفات پيغمبر را كه در تورات ديده بودند انكار كردند اين آيات براى نشان دادن فكر و عمل و عاقبت آنها نازل شد .\r\nترجمه :\r\n174 كسانى كه ميپوشند آن را كه خدا بكتاب خود فرستاده است و آن حقايق را ببهاى اندك ميفروشند جز آتشى از آن به شكم نمىكنند و برستاخيز رحمت حقّ نيابند و خدا از پليدى پاكشان نكند و آزارى دردناك دارند .\r\n175 اين گونه مردمند كه هدايت را بگمراهى فروخته‌اند و آمرزش را بآزار . پس چگونه شكيباى ماندن به آتش باشند با اينكه خداوند كتاب آسمانى استوار و بحقّ فرستاد ؟ پس البتّه آنها\r\n","description":"","footnote":"","page_name":" 268 ","page_number":333},
  {"content":"\r\nكه در اين نامه‌ى خداوندى ناسازگار شدند در ستيزه‌اى بوند كه بسى دور ز حق باشد .\r\nسخن مفسّرين :\r\n* ( ما يَأْكُلُونَ فِي بُطُونِهِمْ إِلَّا النَّارَ ) * - 174 طبرى : يعنى آنچه از اين راه بدست ميآورند درون شكمشان نمىشود مگر كه آنها را به آتش برد و بهره‌شان از آن سرمايه ، دوزخ باشد .\r\nنيشابورى : يعنى بجهان ديگر خوراكشان آتش است كه سزاى كارهاى اين روزگار آنها است * ( وَلا يُكَلِّمُهُمُ اللَّه ) * - 174 طبرى : يعنى سخنى كه به درد آنها بخورد نمىشنوند چنان كه در آيت ديگر سخن گفتن در آن عالم با اين مردم را به اين جور گفته است : سگ شويد و سخن نگوئيد .\r\n* ( وَلا يُزَكِّيهِمْ ) * - 174 مجمع : 1 - يعنى پليدى كارشان هرگز پاك نمىشود 2 - تمجيد و تحسينشان نمىكنند . 3 - كارهاشان بمانند كار پاكان پذيرفته نمىشود .\r\n* ( وَلَهُمْ عَذابٌ أَلِيمٌ ) * - 174 فخر : در جمله اوّل اهانت است و جمله‌ى سوّم آزار و چون اهانت دشوارتر است جلوتر ذكر شده است ، و آيه دليل است بر حرمت كتمان و پوشيدن مطالب علمى .\r\n* ( أُولئِكَ الَّذِينَ اشْتَرَوُا الضَّلالَةَ بِالْهُدى ) * - 175 فخر : چون خود مىدانستند كه گفتار پيغمبر حقّ است و اقرار بحقّ و اظهار حق بالاترين كارهاى نيك است و پوشاندن حقّ و خوددارى از راستى و اغفال مردم بزر - گترين گناهان است پس خود اقدام بمعامله‌اى كرده‌اند كه خريده‌اند گمراهى و آزار را\r\n","description":"","footnote":"","page_name":" 269 ","page_number":334},
  {"content":"\r\nو داده‌اند راه راست و آمرزش و پاداش آخرت را .\r\n* ( فَما أَصْبَرَهُمْ عَلَى النَّارِ ) * - 175 سيّد بحرانى در تفسير برهان از عبد اللَّه بن مسكان از حضرت صادق ع : نقل است كه فرمود : يعنى اين يهوديها چه قدر اصرار دارند بر كارى كه ميدانند نتيجه‌اش آتش است .\r\nابو الفتوح نوشته است : بعضى از مفسّران گفتند : معنى آن است كه « ما اجرئهم على عمل اهل النّار » فرّاء گفت : اين طرز سخن بروش سخن گفتن اهل يمن است . آنگه گفت از ( كسائى ) شنيدم كه گفت : نزد قاضى يمن بودم و او يكى را سوگند عرضه مىكرد و خصم او مىگفت : « ما اجرأك على اللَّه » « 1 » و نيز ابو الفتوح نوشته است : قولى ديگر در « ما » آن است كه ما استفهام است يعنى چيست كه ايشان را چنين صابر بكرده است بر آتش دوزخ ؟ و معنى همان باشد كه ايشان دل بر اين نهاده‌اند .\r\n* ( ذلِكَ بِأَنَّ اللَّه نَزَّلَ الْكِتابَ بِالْحَقِّ ) * - 175 طبرى : يعنى معامله‌ى علماى يهود كه ببهاى كم حكم خدا را فروختند و در آخرت به عذاب دردناك گرفتار هستند و آمرزش را به آتش جهنّم فروخته‌اند و مورد تكلم و تطهير از جانب خدا نخواهند بود همه‌ى اين بدبختىها بواسطه‌ى آن است كه كتاب خداوند بحقّ و راستى نازل شده است ولى آنها مخالف شدند و كافر .\r\n* ( وَإِنَّ الَّذِينَ اخْتَلَفُوا فِي الْكِتابِ ) * - 175 فخر : شايد كه اختلاف آنها در كتاب آسمانى يكى آن بوده است كه در تورات با يكديگر اختلاف داشته‌اند كه مسيحىها مىگفته‌اند در تورات مسيح توصيف شده است و خبر پيغمبرى او هست . يهود مىگفتند در تورات از مسيح بدگوئى شده است . احتمال\r\n\r\n","description":"","footnote":"\r\n( 1 ) يعنى چقدر دليرى تو بر خداى .\r\n","page_name":" 270 ","page_number":335},
  {"content":"\r\nديگر آنكه آنها در آنچه نشانه‌ى پيغمبرى حضرت رسول بود اختلاف كردند . و احتمال ديگر آنكه اختلاف كردند در قبول كتابهاى آسمانى : عدّه‌اى تورات را قبول كردند و انجيل را منكر شدند . و عدّه‌اى انجيل را قبول كردند و قرآن را منكر شدند .\r\n* ( لَفِي شِقاقٍ بَعِيدٍ ) * - 175 فخر : يعنى اين يهود و نصارى كه در معانى تورات و انجيل با يكديگر اختلاف دارند براى دشمنى با تو اى پيغمبر ميان خودشان نيز اختلاف و دشمنى است . پس باتّحاد آنها بر دشمنى با تو اعتنا مكن كه هرگز نمىتوانند متّفق شوند .\r\nسخن ما : 1 - امروزه تربيت را چنين تعريف مىكنند : شخص عالم و متخصّص ، نسل جوان و نارس را جورى تربيت كند كه آماده شود براى زندگى مناسب با احتياجات در محيط شخصى و در اجتماع از جهت مادّى و معنوى . با اين تعريف اگر عدّه‌اى پيشوا و رهبر كه در دوران يك تحوّل فكرى و اخلاقى و اجتماعى مانع مىشوند از شركت مردم در اين پيشرفت كه ديگران از جان و دل آن را مىپذيرند و جامعه‌ى آن روز از دور و نزديك به آن مىنگرد و بجاى اينكه پيروان خود را راهنمائى كنند و حقايق را براى آنها روشن كنند ، با دروغ و تزوير آنها را از ترقّى و تكامل و همقدمى با ديگران باز مىدارند و از ترس محروميّت از سود ناچيز پا بر روى وجدان و وظيفه‌ى خود مىگذارند بديهى است كه در باطن اينها آتشى است از جهل و حرص و حسد كه خود در آن مىسوزند و ديگران را مىسوزانند . پس آتش مىخورند و براى هميشه خود را آماده سوختن كرده‌اند .\r\nهرگز رحمت و طهارت براى آنها نخواهد بود كه هم فهميده و دانسته بگمراهى مانده اند و هم موجب گمراهى و جلوگيرى از تربيت و تكامل ديگران شده‌اند . بگفته‌ى نظامى :\r\n\r\nاز آن افسانه‌هاى خام گفتن\r\nسخن چون مرغ بىهنگام گفتن\r\n\r\n\r\nاز آن شوخى و نادانى نمودن\r\nخجل گشتن پشيمانى نمودن\r\n\r\n","description":"","footnote":"","page_name":" 271 ","page_number":336},
  {"content":"\r\n2 - « لَفِي شِقاقٍ ) * الخ » ناسازگارى منافقين را مثنوى « 1 » چنين نشان داده است :\r\n\r\nجان حيوانى ندارد اتّحاد\r\nتو مجو اين اتحاد از جان باد\r\n\r\n\r\nگر خورد اين ، نان نگردد سير آن\r\nور كشد بار اين نگردد آن گران\r\n\r\n\r\nجان گرگان و سگان از هم جداست\r\nمتّحد جانهاى شيران خدا است .\r\n\r\n[ سوره البقرة ( 2 ) : آيه 177 
  ]\r\nلَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِاللَّه وَالْيَوْمِ الآخِرِ وَالْمَلائِكَةِ وَالْكِتابِ وَالنَّبِيِّينَ وَآتَى الْمالَ عَلى حُبِّه ذَوِي الْقُرْبى وَالْيَتامى وَالْمَساكِينَ وَابْنَ السَّبِيلِ وَالسَّائِلِينَ وَفِي الرِّقابِ وَأَقامَ الصَّلاةَ وَآتَى الزَّكاةَ وَالْمُوفُونَ بِعَهْدِهِمْ إِذا عاهَدُوا وَالصَّابِرِينَ فِي الْبَأْساءِ وَالضَّرَّاءِ وَحِينَ الْبَأْسِ أُولئِكَ الَّذِينَ صَدَقُوا وَأُولئِكَ هُمُ الْمُتَّقُونَ ( 177 )\r\nمعنى لغات : « قِبَلَ » سو ، جانب طرف « ذَوِي الْقُرْبى » خويشان . « ابْنَ السَّبِيلِ » در راه مانده . « الرِّقابِ » جمع رقبه كردن و غلام زر خريد . « الْمُوفُونَ » از مصدر ايفاء بر وزن افعال بمعنى وفا كنندگان « الْبَأْساءِ » بدحالى و گرفتارى . « الضَّرَّاءِ » سختى و نادارى\r\n\r\n","description":"","footnote":"\r\n( 1 ) جلد چهارم شرح * ( « إِنَّمَا الْمُؤْمِنُونَ إِخْوَةٌ »\r\n","page_name":" 272 ","page_number":337},
  {"content":"\r\nشأن نزول :\r\nمجمع : از ابن عبّاس و مجاهد و ضحّاك نقل شده است : مؤمنين پيش از هجرت نهائى بودند كه كلمه‌ى توحيد به زبان مىآوردند و نماز بهر طرف كه مىخواستند مىخواندند چون يكى از آنها مىمرد ديگران مىگفتند : بهشت براى او واجب شد كه همه كار ى نيك را انجام داد و پس از آنكه آيات براى احكام نازل شد و دستورهاى زندگى توسعه يافت اين آيه نازل شد براى جلوگيرى از آن افكار كه دين فقط بمشرق و مغرب رو كردن نيست بلكه چندين عمل ديگر هم براى مسلمانان لازم است . از حسن بصرى و قتاده نقل شده است كه : يهود در عبادت خود به طرف مشرق متوجّه ميشوند و مسيحيها در آن هنگام روى به مغرب ميكردند و هر دسته‌اى مىگفتند : وظيفه و دين همين كار ما است اين آيه براى جواب آنها و جلوگيرى از آنجور عقيده نازل شد .\r\nترجمه :\r\n176 كار نيك بر وى كردن بسوى مشرق و مغرب نيست بلكه خوبى آن است كه آدمى به خدا و پيغمبران و فرشتگان و قرآن و روز جزا مؤمن باشد و بدوستى خدا از خويشاوندان و بيپدران و بيچارگان و در راه ماندگان و گدايان و غلامان دستگيرى كند نماز بخواند و زكات بدهد و اگر پيمان با كسى بست در آن استوار باشد و در سختيها و تنگدستى شكيبائى كند : اين گونه كسان هستند كه بدعوى ايمان راست گفتند و پرهيز گار آنها هستند و بس .\r\nسخن مفسّرين :\r\n* ( لَيْسَ الْبِرَّ أَنْ تُوَلُّوا وُجُوهَكُمْ ) * - 176 طبرى : مجاهد گفت كار نيك توجّه بمشرق و مغرب نيست بلكه خوبى طاعتى است كه در دل مومن ثابت شده است .\r\nمجمع البيان : بعضى قاريها « برّ » با رفع خوانده‌اند و نيز با رفع بىتشديد خوانده‌اند و هم « لَيْسَ الْبِرُّ بِأَنْ » با تشديد و نصب راء و زيادى با خوانده‌اند .\r\n","description":"","footnote":"","page_name":" 273 ","page_number":338},
  {"content":"\r\n\r\nامام فخر : كلمه‌ى « ليس » بمعنى انكار است و مركّب است از كلمه‌ى « لا » بمعنى نه و « ايس » بمعنى هست الف « لا » و همزه‌ى « أيس » ساقط شده است و به اين صورت در آمده است . از خليل بن احمد نقل كرده است كه عرب ميگويد : « ائتني به من حيث ايس و ليس » « 1 » .\r\nكشف الاسرار نوشته است : معنى « بر » مهربانى است و نيكوكارى و راستى و خوشخوئى « « 2 » قال النّبىّ صلَّى اللَّه عليه و آله البرّ شيء هيّن : وجه طلق و كلام ليّن » و گفته‌اند كه « برّ » اينجا ايمان و تقوى است و اين آيه خود عين دليل است كه همه اشارت است بايمان و تقوى ، و نيز در آن نوشته است : آشنائى صفت مزد و راست و دوست دارى صفت عارف : مزدور همه ابواب « برّ » كه در آيه برشمرديم بياورد : آنگه گويد : آه اگر باد بر آن جهد يا از آن چيزى بكاهد كه آنگه از مزد بازمانم . و عارف آن همه به شرط خويش بتمامى بگذارد آنگه گويد : آه اگر از آن ذرّه‌اى بماند كه آنگه از منزلت باز مانم .\r\n\r\nبهر چه از راه باز افتى چه كفر آن حرف و چه ايمان\r\nبهر چه از دوست و امانى چه زشت آن نقش و چه زيبا\r\n\r\nمزدور گويد : نماز من ، روزه‌ى من ، زكات من ، و صبر من در بلاها ، و وفاء من در عهدها . و عارف گويد به زبان تذلَّل :\r\n\r\nمن كه باشم كه بتن رخت وفاى تو كشم\r\nديده حمال كنم بار جفاى تو كشم ؟\r\n\r\n\r\nبوى جان آيدم از لب كه حديث تو كنم\r\nشاخ عزّ رويدم از دل كه بلاء تو كشم\r\n\r\n* ( وَآتَى الْمالَ عَلى حُبِّه ) * - 176 طبرى : از ابن مسعود و ديگران نقل است مقصود از على حبّه اين است كه آدمى با علاقه بمال و كمال بخل و آرزوى زندگى و ترس فقر از سرمايه‌ى خود ببخشد ، و حديث است كه فاطمه دختر قيس به پيغمبر عرض كرد : هفتاد مثقال طلا دارم ، آن حضرت فرمود\r\n\r\n","description":"","footnote":"\r\n( 1 ) يعنى از هر جا كه هست و نيست براى من بياور .\r\n( 2 ) يعنى پيغمبر گفت : نكوكارى آسان است چه آن روى گشاده است و زبان نرم .\r\n","page_name":" 274 ","page_number":339},
  {"content":"\r\nآن را ميان خويشانت بخش كن .\r\nابو الفتوح : از ابو درداء روايت است : پيغمبر ص فرمود : داستان آنكه هنگام مرگ احسان و بخشش مىكند و دل از مال خود برميدارد داستان آن كسى است كه پس از سير شدن بازمانده‌ى خود را به بخشد .\r\n* ( ذَوِي الْقُرْبى ) * - 167 كشف : پيغمبر ص فرموده است : صدقه و احسان بخويشاوندان موجب دو نيكى است صله‌ى رحم و صدقه .\r\n* ( وَالْيَتامى ) * - 176 امام فخر : بعضى گفته‌اند : مقصود از كلمه‌ى يتامى بچه‌هاى صغير نابالغ پدر مرده هستند كه آنچه بخواهند به آنها دهند بايد بسرپرستشان بدهند كه براى آنها خرج كنند . و اگر يتيم مميز باشد كه منافع خود را تشخيص بدهد خوردنى و پوشيدنى را ميتوان به خودش داد .\r\n* ( الْمَساكِينَ ) * - 176 ابو الفتوح : از پيغمبر روايت كرده‌اند كه فرمود : درويشهاى دوره‌گرد و آنهائى كه يك لقمه و دو لقمه از مردم مىگيرند مسكين نيستند . مسكين آنهائى هستند كه از مردم چيزى مطالبه نمىكنند و آنچه دارند باندازه‌ى كافى براى مخارجشان نيست .\r\n* ( وَابْنَ السَّبِيلِ ) * - 176 مجمع : از امام باقر ( ع ) نقل شده است يعنى : در راه مانده‌اى كه دسترس باموال خود ندارد . مجاهد گفته است : مقصود مسافر است . قتاده گفته است : ابن السبيل مهمانى است كه از راه ميرسد .\r\n* ( وَالسَّائِلِينَ ) * - 167\r\n","description":"","footnote":"","page_name":" 275 ","page_number":340},
  {"content":"\r\nابو الفتوح : مقصود درويشى است كه از مردم چيزى « 1 » مطالبه مىكند . روايت شده است كه پيغمبر ص فرمود : گدا را حقّى است اگرچه سوار اسب باشد . و نيز فرموده است : اگر گداها دروغ نمىگفتند هر كس آنها را محروم كند خودش محروم و بىتوفيق مىشود . عربى بحضور علىّ ( ع ) آمد تا از آن حضرت چيزى بخواهد فرمود خط مىنويسى ؟ عرض كرد : بلى فرمود حاجت خود را بر زمين بنويس تا خوارى خواهش را در روى تو نه بينم .\r\n* ( وَفِي الرِّقابِ ) * - 176 ابو الفتوح : از سعيد بن جبير و قتاده نقل كرده‌اند منظور از اين كلمه خريدن و آزاد كردن غلامهائى است كه در فشار و آزار باشند . و اين چند مصرف مالى كه گفته شده است باتّفاق فقها و مفسرين مقصود صدقه‌ى مستحبّه است و اينها غير از زكات واجب است . و حديثى از پيغمبر است كه فرمود : آنهائيكه شتر دارند علاوه بر زكات واجب وظائفى اخلاقى بعهده‌ى آنها است چون آن وظائف را پرسيدند فرمود : اگر كسى براى آبستن كردن شترش محتاج بود شتر نر خود را در اختيار او بگذاريد و بعاريت براى سوارى بدهيد و از شير شتران به فقرا بهره‌اى برسانيد .\r\n* ( وَالْمُوفُونَ بِعَهْدِهِمْ ) * - 176 مجمع : مقصود از عهد كليّه‌ى پيمانها و قراردادهاى مردم است با خدا و پيغمبر در انجام وظائف دين و نيز كليّه‌ى پيمانها و قراردادهاى مردم با يكديگر است .\r\nبيان السعاده : در جمله‌هاى پيش به صورت جمله‌ى فعليّه گفته شده است مثل « آمن » « آتى » « اقام » و در اين جمله به صورت جمله‌ى اسميّه گفته شده است « الْمُوفُونَ بِعَهْدِهِمْ » براى آنكه : ايمان و نماز و دادن مال بايستى تكرار شود ، پس آنها كارهائى\r\n\r\n","description":"","footnote":"\r\n( 1 ) شايد مقصود گدا باشد . ","page_name":" 276 ","page_number":341},
  {"content":"\r\nاست كه بموقع مقتضى تجديد و حادث مىشود ولى وفاى به پيمان يك حالت دائمى است كه بايد انسان هميشه بر عهد و پيمان خود ثابت قدم باشد .\r\n* ( وَالصَّابِرِينَ ) * - 176 مجمع : ارتباط اين كلمه را با سابق كه موجب تلفّظ با نصب شده است چنين گفته‌اند كه « الصَّابِرِينَ » منصوب بمدح است و عامل نصب آن فعل مقدّر است و جمله صفت است براى كلمه‌ى « مَنْ » كه در اوّل آيه است و جمله اينطور معنى مىشود : « لكِنَّ الْبِرَّ مَنْ آمَنَ بِاللَّه ) * . . . وَبِالْيَوْمِ الآخِرِ . . . * ( وَآتَى الْمالَ عَلى حُبِّه » الى آخر « و اقصد بما قلت و ما وصفت الصّابرين في البأساء » و اين جور جمله‌ى منصوب بمدح و نيز منصوب بذمّ در زبان عرب زياد استعمال مىشود و در قرآن هم نظير دارد مثل « مَلْعُونِينَ أَيْنَما ثُقِفُوا » كه كلمه‌ى « مَلْعُونِينَ » منصوب بذمّ است براى كافران در جمله‌ى پيش . و متخصّصين علم بلاغت گفته‌اند : اگر چند كلمه پى در پى صفت براى كلمه‌اى آورده شود اعراب يكى از آن صفتها را عوض مىكنند از اين جهت صابرين منصوب تلفّظ شده است .\r\n* ( فِي الْبَأْساءِ وَالضَّرَّاءِ وَحِينَ الْبَأْسِ ) * - 176 مجمع : « بأساء » نادارى است و « ضراء » بيمارى و درد است و « بأس » جنگ است و كشتار .\r\n* ( أُولئِكَ هُمُ الْمُتَّقُونَ ) * - 176 ابو الفتوح : مقصود از « متقون » آن كسان هستند كه خود را در پناه تقوى از عذاب آخرت بواسطه‌ى اين كارهاى خوب كه توضيح داديم نگاه ميدارند .\r\nسخن ما : براى جلوگيرى از عقايد خرافى آنهائى كه تمام امتيازات و خوشبختىهاى خود را در خم و راست شدن و سجّاده گستردن و رو به قبله كردن ميدانند از اول آيت 176 « لَيْسَ الْبِرَّ » به كلمه نفى آغاز كرده است كه بطور كلَّى اين جور چيزها خوب شمرده نمىشود بلكه نيكوئى و نيكوكارى چيز ديگرى است چون در جمله‌هاى آن\r\n","description":"","footnote":"","page_name":" 277 ","page_number":342},
  {"content":"\r\nدقّت كنيم مىبينيم كه اساس و عمده‌ى نظريّه‌ى تربيتى اسلام در اين آيه گفته شده است .\r\nاوّل مسئله‌ى ايمان است و دلبستگى و كمال علاقه بمقدّسات و بمبادى تكامل بشرى كه ايمان به خدا و پيغمبر باشد و بعد عقيده و يقين بروز پاداش كه نتيجه‌ى كوششهاى دوره‌ى زندگى است و موجب پيدايش پيغمبرها است و ايمان بملك كه واسطه‌ى ميان خدا و پيغمبر است و همان نيرو و معنويت پيغمبر و موجب الهام و وحى است و كتاب آسمانى كه واسطه‌ى ميان پيغمبر و مردم است و نشانه و دليل شخصيّت و اثر باقى او و وسيله‌ى هدايت مردم است براى هميشه و پس از يادآورى اساس و پايه‌هاى دين متوجّه كرده است مردم را كه كار نيك خوبيهاى اجتماعى است و آنچه مربوط به كارهاى نفسانى است فقط از نماز نامبرده شده است پس در نتيجه براى راهنمائى مردم كار نيك را بعد از ايمان منحصر كرده است باحسان و گذشت از مال و شكيبائى و وفاى بعهد و پيمان دارى . و حديثى از امام صادق ( ع ) « 1 » مشهور است كه به طول ركوع و سجود مردم مغرور نشويد و به بينيد در نقل مطالب چه اندازه دقيق و راستگو هستند و امانتشان تا كجا است ؟ مثنوى « 2 » بقاء اجتماع و كمال نفسانى انسان را بشاخه‌ى درخت و پيمان و عهد آدمى را بتنه‌ى آن تشبيه كرده است :\r\n\r\nچون درخت است آدمى و بيخ عهد\r\nبيخ را تيمار مىبايد بجهد\r\n\r\n\r\nعهد فاسد ، بيخ پوسيده بود\r\nوز ثمار لطف ببريده بود\r\n\r\n\r\nشاخ و برك نخل گرچه سبز بود\r\nچون تبه شد بيخ سبزى نيست بود\r\n\r\n\r\nور ندارد برك سبز و بيخ هست\r\nعاقبت بيرون كند صد برك و بست\r\n\r\nاين شعر صائب نيز مناسب است :\r\n\r\nتيره روزان جهان را بچراغى درياب\r\nتا پس از مرگ تو را شمع و چراغى باشد\r\n\r\n\r\n","description":"","footnote":"\r\n( 1 ) از افادات مرحوم پدرم طاب ثراه است كه اين حديث را بسيار نقل ميفرمود .\r\n( 2 ) جلد پنجم . و سبب عداوت عوام و بيگانه زيستن ايشان با اولياء .\r\n","page_name":" 278 ","page_number":343},
  {"content":"\r\n[ سوره البقرة ( 2 ) : آيات 178 تا 179 
  ]\r\nيا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَالْعَبْدُ بِالْعَبْدِ وَالأُنْثى بِالأُنْثى فَمَنْ عُفِيَ لَه مِنْ أَخِيه شَيْءٌ فَاتِّباعٌ بِالْمَعْرُوفِ وَأَداءٌ إِلَيْه بِإِحْسانٍ ذلِكَ تَخْفِيفٌ مِنْ رَبِّكُمْ وَرَحْمَةٌ فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ( 178 ) وَلَكُمْ فِي الْقِصاصِ حَياةٌ يا أُولِي الأَلْبابِ لَعَلَّكُمْ تَتَّقُونَ ( 179 )\r\nمعنى لغات : « كُتِبَ عَلَيْكُمُ » يعنى بر شما لازم است و موظَّف هستيد . « الْقِصاصُ » سزاى جنايت مطابق آنچه جنايت شده . « حر » شخص آزاد . « انثى » ماده .\r\n« اتباع » پيروى و دنبالگيرى كردن . « معروف » كار نيك . « اداء » پرداختن ، انجام دادن به آخر رساندن . « اولى » دارندگان و صاحبان . « الالباب » جمع لبّ بمعنى عقل و خرد .\r\nشأن نزول :\r\nطبرى گفته‌اند : دو دسته با يكديگر جنگ كردند و از طرفين عدّه‌اى زياد زن و مرد كشته شد و پيغمبر مطابق اين آيه ميان آنها اصلاح فرمود . و هم او نقل كرده است كه بعضى قبيله‌هاى مقتدر و پر جمعيت اگر كشتارى ميدادند بواسطه‌ى غرورى كه داشتند مىگفتند در برابر غلامى كه از ما كشته شده است از اشراف آنها مىكشيم اين آيه براى\r\n","description":"","footnote":"","page_name":" 279 ","page_number":344},
  {"content":"\r\nتعيين تكليف و جلوگيرى ازين فكر و عقيده نازل شد . و گفته‌اند : دو قبيله‌ى انصار از يكديگر كشتارى كرده بودند و چون يكى تواناتر بود مىخواست زياده‌روى كند و عدّه‌اى بيشتر و اشخاص مهمتر قبيله‌ى طرف را بكشد چون پيغمبر براى اصلاح آنها تشريف برد اين آيه نازل شد و تكليف آنها و روش اصلاحى را معيّن كرد .\r\nترجمه :\r\n177 اى كسانى كه به خدا و پيغمبر گرويده‌ايد براى كشتگان قصاص كنيد كه آزاد را بسزاى آزادى كه كشته است بكشيد و غلام را بمجازات كشته‌ى غلام و زن را برابر زنى كه كشته است . پس كسى كه از سوى [ بازماندگان مقتول كه 
  ] برادر [ دينى 
  ] او [ هستند 
  ] براى او گذشتى شد بايد او پى رفتار مردم پسند باشد و پرداخت ديت بنيكوكارى . اين حكم ، سبكبارى و مهربانى از پروردگار شما است و اگر ازين پس كسى ستم ، پيشه كرد آزارى دردناك براى او است .\r\n178 اى خردمندان در سزاى جنايت كاران زندگىتان بپاى باشد و اميد است كه پرهيزگار باشيد .\r\nسخن مفسّرين :\r\n* ( كُتِبَ عَلَيْكُمُ الْقِصاصُ ) * - 177 طبرى : مقصود از اين آيه اين است : اگر كسى ديگرى را كشت همان قاتل را بكشيد و بجاى قاتل ديگرى را نكشيد و « كُتِبَ عَلَيْكُمُ » يعنى در صورتى كه بخواهيد قصاص بكنيد لازم است بر شما قاتل را در برابر قاتل بكشيد و منظور از كلمه‌ى « كُتِبَ » الزام بر قصاص نيست بلكه در صورت اقدام بقصاص لازم است از اين حدود معيّن تجاوز نكنيد .\r\nفخر : عربى يكى از فرزندان اشراف را كشت خويشاوندان قاتل نزد پدر مقتول رفتند و گفتند چه ميخواهى ؟ گفت : يكى از سه كار را بكنيد : يا بچه‌ام را زنده بكنيد يا چندان ستاره از آسمان بخانه‌ى من بريزيد كه از ستاره پر شود يا همه‌ى قبيله تسليم شويد كه من بكشم باز نمىدانم كه تلافى خون پسر من شده است يا نه . و مقصود از اين آيه جلوگيرى از اين افكار است و الزام بتساوى در قصاص كه اگر بخواهيد قصاص كنيد\r\n","description":"","footnote":"","page_name":" 280 ","page_number":345},
  {"content":"\r\n\r\nرعايت عدالت و مساوات لازم است .\r\nكشف نوشته : خواجه‌ى انصارى گفته است : « ياء » نداى كالبد است و « اىّ » نداى دل و « ها » نداء جان ميگويد اى همگى بنده اگر طمع دارى قدم در كوى دوستى نهى نخست دل از جان بردار و معلومى كه دارى و از احوال و اعمال ، همه در باز كه در شرع دوستى جان بقصاص از تو بستانند و هنوز چيزى دربايد . اين است شريعت دوستى اگر مرد كارى درآى و اگر نه از خويشتن دوستى و تر دامنى كارى نرود .\r\n\r\nاز پى مردانگى پاينده ذات آمد چنار\r\nوز پى تر دامنى اندك حيات آمد سمن\r\n\r\n\r\nجان فشان و راه كوب و راد زى و مرد باش\r\nتا شوى باقى چو دامن بر فشانى زين دمن »\r\n\r\nآرى عجب كاريست كار دوستى و يا عجب شرعى است شرع دوستى هر كشته‌اى را در عالم قصاص است يا ديت بر قاتل واجب و در شرع دوستى هم قصاص است و هم ديت و هر دو بر مقتول واجب . پير طريقت گفت : من چه دانستم كه بر كشته‌ى دوستى قصاص است چون بنگريستم اين معامله تو را با خاصّ است . من چه دانستم كه دوستى قيامت محض است و از كشته‌ى دوستى ديت خواستن فرض ، سبحان اللَّه اين چه كار است اين چه كار ؟ قومى را بسوخت قومى را بكشت نه يك سوخته پشيمان شد و نه يك كشته برگشت .\r\n\r\nنور چشمم خاك قدمهاى تو باد\r\nآرام دلم ز زلف خمهاى تو باد\r\n\r\n\r\nدر عشق تو داد من ستمهاى تو باد\r\nجانى دارم فداى غمهاى تو باد\r\n\r\nيكى سوخته و در بىقرارى بمانده يكى كشته و در ميدان انفراد برگشته يكى بچنبر آويخته يكى در عيان آميخته آن تخم كه ريخته ؟ اين شور كه برانگيخته ؟ يكى در غرقاب يكى در آرزوى آب نه غرقه‌ى آب سير آب نه تشنه را خواب .\r\n* ( فَمَنْ عُفِيَ لَه ) * - 177\r\n\r\n","description":"","footnote":"\r\n( 1 ) دمن ، ويرانه و آثار خرابى .\r\n","page_name":" 281 ","page_number":346},
  {"content":"\r\nمجمع : اين جمله مورد استفاده‌ى فقهاء است كه مجازات لازم و قطعى نيست و مقصود از كلمه‌ى « كُتِبَ » در اوّل آيه براى بيان لزوم برابرى و تساوى در مجازات است كه از حدّ و اندازه‌اى معيّن تجاوز نكنند و اگر مجازات لازم بود عفو و گذشت معنى ندارد پس مخيّر هستند در مجازات و گذشت . و معلوم است كه اين دستور در آنجا است كه فهميده و دانسته كسى را بكشد و باصطلاح قتل عمد باشد .\r\n* ( مِنْ أَخِيه ) * - 177 مجمع : كلمه‌ى اخيه مقصود برادر دينى قاتل است كه خود مقتول باشد يا بازماندگان او كه طرف با قاتل هستند و او را به بخشند و در اين كلمه اشاره لطيفى است كه بازماندگان مقتول با قاتل برادر دينى و هم مسلك و داراى يك مذهب هستند و روابط معنوى بواسطه‌ى اين پيشآمد ناگهانى بريده نشده است و دوستىشان برقرار است .\r\n* ( فَاتِّباعٌ بِالْمَعْرُوفِ ) * - 177 مجمع : 1 - يعنى پس از اينكه خويشاوندان مقتول از قصاص و كشتن گذشتند بايستى از روش متعارف و مرسوم مردم تجاوز و زياده طلبى نه كنند و ديت بيشتر نخواهند و اين معنى از ابن عباس است و ديگران و هم از امام صادق ع نقل شده است 2 - يعنى پس از آنكه خويشاوندان مقتول بخشيدند بايد قاتل خوشرفتارى كند و كوشش در پرداخت ديت كند .\r\n* ( وَأَداءٌ إِلَيْه بِإِحْسانٍ ) * - 177 ابو الفتوح نوشته است : و دهنده را فرمود : كه او نيز باحسان دهد تعلَّل نكند و دعوى اعسار و عدم نكند .\r\n* ( ذلِكَ تَخْفِيفٌ مِنْ رَبِّكُمْ ) * - 177 فخر : حكم بقصاص و ديه تخفيف و تسهيلى است از طرف خدا چون يهود موظَّف\r\n","description":"","footnote":"","page_name":" 282 ","page_number":347},
  {"content":"\r\nبقصاص بودند و مسيحيها موظف بگذشت و قصاص يا ديه گرفتن بر آنها جايز نبود و دين اسلام مخيّر كرد ميان ديه و قصاص و گذشت و اين دستور نسبت به احكام تورات و انجيل تخفيف و تسهيل است از جانب خداوند .\r\n* ( فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ) * - 177 ابو الفتوح : حسن بصرى گفته است : اعراب پس از آنكه از قاتل ديه مىگرفتند اگر مسلَّط مىشدند او را مىكشتند در اين آيه گفته شده است اين جور عمل عدوان است و موجب عذاب ، امام نقل كرده است كه مقصود از « اعْتَدى » آن است كه غير قاتل يا عدد بيشتر از قاتل را بكشند يا پس از تعيين ديه بيشتر مطالبه كنند .\r\nبرهان : معنى جمله‌ى « فَمَنِ اعْتَدى » را از صادق عليه السلام پرسيدند در جواب فرمود شخصى كه ديه قبول كرد يا بخشيد و يا سازش كرد و قرارى معين كرد و بعد قاتل را كشت يا مجروح كرد عذاب خواهد شد .\r\nابو الفتوح : سعيد بن جبير گفته است : عذاب اليم يعنى اگر بعد از عفو و قبول ديه قاتل را بكشند براى قاتل دوّم عفو جايز نيست و عذاب او كشتن است در دنيا و گرفتارى دائمى آخرت . پيغمبر فرمود آنكه پس از ديه گرفتن قاتل را بكشد قابل عفو نيست .\r\n* ( وَلَكُمْ فِي الْقِصاصِ حَياةٌ يا أُولِي الأَلْبابِ ) * - 178 ابو الفتوح نوشته است : معنى آن است كه من قصاص نمودم در شرع تا زاجر و مانع باشد آنكسى كه خواهد كه كسى را بناحقّ بكشد چون از قصاص انديشه كند بترسد و منزجر شود و اين قول عامه‌ى مفسّران است و سدى گفت مراد آن است كه در قصاص حيات است يعنى پيش از اسلام بيك مرد ، ده مرد را بكشتندى بگزاف گفت : من قصاص نهادم بالسّويه تا بنفس بيش از نفس نكشند پس اين قضيّه موجب اين بود كه در قصاص حيات باشد .\r\nفخر : كلمه‌ى قصاص منحصر بكشتن نيست و مجازات در برابر هر جور جنايت و جراحت لازم است و مانع مىشود از اقدام ديگرى به اين كار علماى ادب و تفسير گفته\r\n","description":"","footnote":"","page_name":" 283 ","page_number":348},
  {"content":"\r\nاند : اين آيه از اختصار و فهماندن مقصود در بالاترين درجه‌ى بلاغت است چون اعراب چندين جمله در اين موضوع گفته‌اند و هيچ كدام به اين بلاغت و رسائى نيست مثل « اكثروا - القتل ليقلّ القتل » « قتل البعض احياء للجميع » « القتل انفى للقتل » .\r\nسخن ما : 1 - صوفيها در اين آيه اشاره‌اى دارند كه در قصاص و مجازات نفس وسيله‌ى حيات ابدى و زندگى جاودانى است كه اگر نفس را در برابر سركشى و طمع مجازات كرديد و از خواهشهاى او جلوگيرى نموديد سعادتمند و رستگار هستيد و بحيات ابد خواهيد رسيد . توضيح اين اشاره‌ى صوفيان را مثنوى « 1 » به اين صورت در آورده است :\r\n\r\nاقتلوني يا ثقاتي لائما\r\nانّ في قتلي حياتي دائما\r\n\r\n\r\nانّ في موتي حياتي يا فتى\r\nكم افارق موطني حتّى متى\r\n\r\n\r\nآزمودم مرگ من در زندگى است\r\nچون ، رهم زين زندگى پايندگيست\r\n\r\n\r\nشير دنيا جويد او آشكار و برگ\r\nشير مولى جويد آزادى و مرگ\r\n\r\n\r\nچونكه اندر مرگ بيند صد وجود\r\nهمچو پروانه بسوزاند وجود\r\n\r\n2 - اصل جلوگيرى از تجاوز مطلبى است كه در گياه و حيوان ديده مىشود درختى كه شاخه‌هاى آن روى درختهاى جوان تازه را مىگيرد يا اصل درخت يا شاخهاى آن را مىبرند مبارزه‌ى با حشرات و حيوانات موزى و دواهاى ضدّ آنها براى جلوگيرى از تجاوز است معالجه‌ى امراض و عمل آپانديس و انواع آن هم يك جور مجازات و جلوگيرى از تجاوز است . پليس بين المللى و شوراى امنيّت براى مجازات متجاوزين و ممانعت آنهاست .\r\nسيده نفيسه سعيد ، خانم فرهنگى و نويسنده‌ى معاصر مصرى در مجلَّه‌ى الهلال مورّخ دسامبر 1955 ضمن مقاله‌اى بعنوان ( بكشيد كه براى اجتماع خطرناك هستند ) نوشته است : مدّتى است گفتگوى نويسندگان و اهل نظر در اطراف مجازات بوسيله‌ى اعدام يا حبس ابد زياد تبادل مىشود و بيشتر خوانندگان و صاحب نظران در اين موضوع نتوانستند نظريّه‌اى قطعى براى خود اتّخاذ كنند . منكرين اعدام متوجّه هستند بمبادى انسانيّت\r\n\r\n","description":"","footnote":"\r\n( 1 ) جلد اول بقيه‌ى قضيه‌ى على و اغماض او با ركابدار خويش .\r\n","page_name":" 284 ","page_number":349},
  {"content":"\r\nو عواطف و مىگويند حقّ حيات گرامىتر از آن است كه در اختيار دولت و مجرى قانون گذارده شود و اين عمل جز حس انتقام و تسكين خشم نتيجه‌ى ديگر ندارد . موافقين اعدام مىگويند چون يك نفر بحقوق ديگران تجاوز كرد براى او حق باقى نمىماند . بعقيده‌ى من قوانين مانند لباس است كه بايد متناسب با اندام كسى باشد كه مىخواهد بپوشد و تقليد از آن موجب تضييع مقصود از قانون و از دست دادن هدف و نتيجه‌ى آن است و بهتر اين است كه قضيه را از نظر اجتماع رسيدگى كنيم . مىگويند : جرم مولود عدم نظم اجتماع است و بيشتر اشخاص جانى قربانى وضع اجتماع خود مىشوند . اين عقيده را نمىتوان بطور كلَّى تصديق كرد زيرا در جامعه‌هاى عقبمانده مانند مصر و عراق و هند و ايران جرمهائى واقع مىشود كه از نظر وسايل و طرز عمل سبكتر و ساده‌تر است از همان جرائم كه در امريكا و انگلستان و آلمان و فرانسه اتفاق مىافتد با اينكه آنها در فقر و بيچارگى و جهل بيشتر گرفتار هستند . جنايات آنها با كارد و چاقو و انواع زهرها انجام مىشود در صورتى كه غربيهاى تربيت شده كه وسايل زندگى و آسايش دارند با وسايل مهمتر مثل اسلحه‌هاى آتشى و نارنجك آدم مىكشند . پس جرم مربوط به وضع اجتماع نيست اين است كه در حقيقت همانطورى كه علماء اجتماع گفته‌اند قتل و جنايت يك انحراف فطرى است كه عدّه‌اى از مردم به آن گرفتار هستند و موجب خطر جانى و حقوقى و آزادى ديگران مىشوند و براى جلوگيرى ازين خطر اعدام معيّن شده است و در بعضى ممالك حبس ابد را عوض اعدام قرار داده‌اند و مىگويند : حبس براى مجرم رنج بيشترى از اعدام دارد ما كار نداريم كه رنج حبس ابد بيش از كشتن هست يا نيست ؟ نظر در اين است كه آنچه موجب جلوگيرى از شرارت اين جور افراد خطرناك است بايستى طورى انجام شود كه به نتيجه برسد و همانطور كه شاخه‌ى فاسد را بايد فورا بزنند كه بقيّه را نابود نكند اين عضو خطرناك جامعه را بايد به زودى از ميان بردارند كه آسيبش به ديگران نرسد به نظر من زندان براى محكومين بحبس ابد مانند مهمانخانه‌اى است كه بهتر از خانه‌هاى خود و راحتتر هستند و هر چه بيشتر در اين موضوع فكر مىكنيم معتقد مىشويم كه در\r\n","description":"","footnote":"","page_name":" 285 ","page_number":350},
  {"content":"\r\nاستحقاق مجازات فرق نيست ميان مرد مجرم و زن زيرا زن مجرم كه از عاطفه‌ى احساسات آدمى دور شده است و خطر خود را بر اجتماع تحميل كرده است به همانطور بايد از عطوفت و مهربانى اجتماع محروم شود و مكافات عمل خود را به بيند . و باز بجرم كشتن تنها نمىگوئيم اعدام كنند بلكه مجرمين ديگرى هم هستند كه مستحقّ كشتن هستند و آنها فروشندگان اجناس مخدّره و برده فروشان هستند كه جان و مال و فكر مردم را نابود مىكنند .\r\nعبده : عدّه‌اى مردم بخصوص متخصّصين حقوقى اعدام قاتل را زشت و مولود قساوت مىدانند مىگويند : بجاى كشتن مردم آنها را تربيت كنيد كه بدانند كشتن بد است . بعضى از منتسبين باسلام مغرور به اين نظريه شده و مىگويند : حكم كشتن قاتل از خطاهاى دين اسلام است و لكن دقت در مسئله ما را روشن مىكند كه قصاص اساس عدالت و جلوگير از شرارت است و حبس هميشگى و اعمال شاقه مانع از اقدام بجنايت نيست چون زندان براى اينجور مردم بجاى مهمانخانه و آسايشگاه است . منظور از نقل گفتار خانم مصرى و شيخ عبده اشاره به اين نظريه‌ى امروز دنياى متمدّن است كه مىگويند عواطف و احساسات انسانيّت اجازه نمىدهد كه انسانى را نابود كنيم چون يكى كشته شده است . زيرا اين عمل نه آن كشته را زنده مىكند كه براى مقتول فايده داشته باشد و نه سودى به حال خويشاوندان مقتول دارد و نه اجتماع ازين عمل استفاده مىكند . ما ميگوئيم : تفصيل احكام قصاص و مجازات مجرم در كتابهاى فقه نوشته شده است و نقل آنها اينجا مناسب نيست فقط با توجه بمفاد آيه خوب روشن مىشود كه در قانون اسلام مجازات در مرتبه‌ى اول وظيفه‌ى حاكم نيست و باصطلاح فقها قصاص حقّ است براى اولياى مقتول نه حكم و وظيفه‌ى دولت و اولياى امور اجتماع زيرا ببازماندگان مقتول حقّ داده شده است كه با نظر برادرى و دوستى از قاتل بگذرند و يا بجريمه‌اى مالى و ديه او را مجازات كنند و يا از حاكم تقاضاى اعدام بكنند و عاطفه‌اى كه طرفداران تخفيف مجازات گمان مىكنند مولود تمدّن جديد است در آيه بواسطه‌ى كلمه‌ى « أَخِيه » به خوبى\r\n","description":"","footnote":"","page_name":" 286 ","page_number":351},
  {"content":"\r\nتحريك و مراعات شده است .\r\nپس خلاصه‌ى آنچه از اين آيه مىفهميم اين است كه با توجه بشأن نزول آيه و مقتضيات آن روز كاملا رعايت حقوق طرفين و جلوگيرى از تجاوز شده است با توجّه بمبادى انسانيّت . و از نظر افكار و عقايد امروز با تحريك احساس بشريّت و اشعار به اين كه افراد انسان با يكديگر برادر هستند حكم شده است بقصاص عادلانه و جلوگيرى از تجاوز و حس انتقام و عمل وحشيانه . و از نظر اصلاح اجتماع نسبت بانسانى كه با قصد كشتن و آهنگ نابود كردن شخصى همانند خود چنين عملى مىكند جز كشتن رفتارى ديگر كه متناسب با فطرت او و جلوگيرى از تكرار آن باشد متصوّر نيست زيرا مسلم است كه زندان وسيله‌ى جلوگيرى ديگران از چنين عملى نيست . و براى شخص قاتل اگر در شكنجه و اعمال شاقّه باشد خود عملى است مستلزم مرگ تدريجى براى او و اگر با آسايش و آزادى در محيط زندان باشد قدردانى و احسان به او است در برابر جنايتش .\r\nسعدى براى جلوگيرى از تجاوز جرم چنين گفته است :\r\nحكمت : سه چيز بى سه چيز پايدار نماند : مال بىتجارت . علم بىبحث و ملك بىسياست ، شعر :\r\n\r\nوقتى بلطف گوى و مدارا و مردمى\r\nباشد كه در كمند قبولآورى دلى\r\n\r\n\r\nوقتى بقهر گوى كه صد كوزه‌ى نبات\r\nگه‌گه چنان به كار نيايد كه حنظلى\r\n\r\nپند : رحم كردن بر بدان ستم است بر نيكان و عفو كردن ظالمان جور است بر مظلومان . در قانون مجازات نوشته است : بسال هزار و ششصد و ده ميلادى قانونى در فرانسه تصويب شد بنام قانون جزاى 1810 كه علاوه بر كشتن قاتل كسى كه سكه‌ى قلب ميزد يا ايجاد حريق مىكرد مجازاتش كشتن بود .\r\n","description":"","footnote":"","page_name":" 287 ","page_number":352},
  {"content":"\r\n[ سوره البقرة ( 2 ) : آيات 179 تا 182 
  ]\r\nوَ لَكُمْ فِي الْقِصاصِ حَياةٌ يا أُولِي الأَلْبابِ لَعَلَّكُمْ تَتَّقُونَ ( 179 ) كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ بِالْمَعْرُوفِ حَقًّا عَلَى الْمُتَّقِينَ ( 180 ) فَمَنْ بَدَّلَه بَعْدَ ما سَمِعَه فَإِنَّما إِثْمُه عَلَى الَّذِينَ يُبَدِّلُونَه إِنَّ اللَّه سَمِيعٌ عَلِيمٌ ( 181 ) فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْه إِنَّ اللَّه غَفُورٌ رَحِيمٌ ( 182 )\r\nمعنى لغات : « خير » مال ، خواسته . « الْوَصِيَّةُ » سفارش و فرمان . « اقربين » جمع اقرب خويشاوندان نزديك . « اثم » گناه و تقصير . « مُوصٍ » مشتق از وصيّت يعنى شخص وصيّت كننده . « جنف » انحراف از راه مستقيم و بر خلاف رفتار كردن و در وصيّت ستم پيشه كردن .\r\nشأن نزول :\r\nابو الفتوح : بعضى مفسّرين گفته‌اند : چون عربها خويشاوندان را از اموال خود محروم مىكردند و براى كسب شهرت ببيگانگان ميدادند اين آيه نازل شد .\r\nترجمه :\r\n[ اى مسلمانان 179 
  ] اگر كسى از شما را مرك فرا رسيد و سرمايه‌اى داشت براى پدر و مادر و خويشان خود وصيّت كند بآنگونه كه رسم و آئين مردمى و لازم است [ و اندازه‌ى انصاف . 
  ] و سزاوار است و حقّ است بر آنها كه پرهيزگارند [ به اين حكم رفتار كنند 
  ]\r\n180 و اگر كسى پس از شنيدن وصيّت آن را دگرگون كرد گناه اين كار بر آن كسان بود كه دست اندر كار وصيّت شده‌اند و به آن رفتار نكرده‌اند [ و آنكه وصيّت كرده است گناه نكرده است 
  ] و البته خداوند شنوا و دانا است [ بدرست و نادرست كار و گفتار\r\n","description":"","footnote":"","page_name":" 288 ","page_number":353},
  {"content":"\r\nشما 
  ]\r\n181 و اگر كسى بترسد كه در وصيّت ستمى و گناهى بشود [ و آن را دگرگون كنند 
  ] و ميان آنها كه براىشان وصيت شده سازش دهد گناهكار نباشد كه همانا خداوند غفور است و رحيم .\r\nسخن مفسّرين :\r\n* ( كُتِبَ عَلَيْكُمُ ) * - 179 عموم مفسّرين و متخصّصين فنّ مثل مجمع كه نوشته است « اى فرض عليكم الخ » از اينطور جمله معنى وجوب و الزام فهميده‌اند چون معنى آن چنين است : نوشته شده است بر شما و اين جمله حكم و لزوم انجام عمل را مىفهماند . و ليكن علماى شيعه و اكثر علماى سنّت وصيّت را مستحبّ و نيكو ميدانند نه واجب امّا اگر شخص مقروض باشد چه به مردم و يا بواسطه‌ى وظائف دينى مكلَّف بپرداخت مال بوده است مانند خمس و زكات و مخارج حجّ و غيره وصيّت بپرداخت آن را واجب دانسته‌اند .\r\n* ( إِنْ تَرَكَ خَيْراً الْوَصِيَّةُ ) * - 179 مجمع البيان از عروة بن زبير روايت شده است : علىّ ( ع ) به بيمار پرسى رفت بيمار عرض كرد : مىخواهم وصيّت بكنم . آن حضرت فرمود : خدا در قرآن فرموده است « إِنْ تَرَكَ خَيْراً الْوَصِيَّةُ » و تو مال زياد ندارى اين مختصر را براى خانواده خود بگذار كه بهتر است .\r\nكشف الاسرار : عروة بن ثابت بخواجه ربيع گفت : وصيّت كن قرآن تو را به من بدهند . او بپسر خود نگاه كرد و گفت : « وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ اللَّه » « 1 » .\r\n\r\n","description":"","footnote":"\r\n( 1 ) يعنى خداوند در قرآن فرموده است . رابطه‌ى خويشاوندان با انسان همگى يكسان نيست ، و بعضى نزديكتر و مقدّم بر بعضى ديگر هستند . و مقصودش جواب تقاضاى او بود بوسيله‌ى اين آيه .\r\n","page_name":" 289 ","page_number":354},
  {"content":"\r\n\r\nابو الفتوح نوشته است : و خبر رسول عليه السلام با سعد كه در بالين او شد و او بيمار بود گفت يا رسول اللَّه من مال بسيار دارم و وارث دخترى دارم جمله مال وصيّت كنم ؟ فرمود نه ، گفت : دو بهرى ؟ گفت : نه ، گفت : نيمه ؟ گفت : نه ، گفت : سه يك ؟ گفت : بلى ، ثلث هم بسيار باشد . آنگه گفت : هنوز كه فرزندان خود را به چيز رها كنى به از آن باشد كه ايشان را رها كنى درويش تا كفاف خود را از مردمان خواهند . براى اين ، وصيّت بر ثلث قرار گرفت . و هم ابو الفتوح نقل كرده است : ابن عباس گفته است : اگر از هشتصد دينار كمتر سرمايه‌ى شخص باشد وصيّت نبايد بكند .\r\nبه حضرت امير عرض كردند : فلان شخص قرشى سيصد چهار صد دينار مال داشت و آنچه به او گفتند وصيّت نكرد . فرمود : مشمول « من ترك خيرا » نيست .\r\nمجمع حديثى نقل است : كسى كه وصيّت مناسب با زندگى و سرمايه‌ى خود نكند ، عقل و مروّت او ناقص است .\r\nكشف نوشته است : وصيّت خداوند مال ديگر است و وصيّت خداوند حال ديگر وصيّت توانگران از مال دنيا رود و وصيّت درويشان از حال . توانگران به آخر عمر از ثلث مال بيرون آيند و درويشان از صفاء احوال و صدق اعمال بيرون آيند ، چندانك عاصى از كرد بد خويش بر خود بترسد ده چندان عارف با صدق اعمال و صفاء احوال بر خود ترسد اما فرق است ميان اين و آن : كه عاصى را ترس عاقبت است و هم عقوبت و عارف را ترس اجلال و اطَّلاع حقّ است ، اين ترس عارف را هيبت گويند و و آن ترس عاصى خوف است ، آن خوف از خبر افتد و اين هيبت از عيان زايد ، هيبت ترسى است كه نه پيش دعا حجاب گذارد نه پيش قرابت بند ، نه پيش اميد ديوار ، ترسى است گدازنده و كشنده تا نداء « أَلَّا تَخافُوا وَلا تَحْزَنُوا » نشنود نيارامد . خداوند اين ترس را كرامت مىنمايند و به بيم زوال آن وى را ميسوزانند و نور مىافزايند . بو سعيد بو الخير را قدّس سرّه اين حال بود بوقت نزاع چون سر عزيز بر بالين مرگ نهاد گفتندش : اى شيخ قبله‌ى سوختگان بودى مقتداى مشتاقان و آفتاب جهان . اكنون\r\n","description":"","footnote":"","page_name":" 290 ","page_number":355},
  {"content":"\r\nكه روى به حضرت عزت نهادى اين سوختگان را وصيّتى كن و كلمه‌اى گوى تا يادگارى باشد . شيخ گفت :\r\n\r\nبر آب دو ديده و در آتش جگرم\r\nپر باد دو دستم و پر از خاك سرم\r\n\r\nبشر حافي را همين حال بود . بوقت رفتن گريستن و زارى گرفت . گفتند : يا ابا نصر مگر زندگى دوست مىدارى ؟ و مرگ را كراهيت ؟ گفت : نه و ليكن بر خداى رسيدن كارى بزرگ است و سهمگين . باز قومى ديگرند كه بوقت رفتن ايشان را تجلَّى جمال و لطف حقّ استقبال كند و برق انس تابد و آتش شوق زبانه زند . مكحول شامى مردى مردانه بود و در عصر خويش يگانه درد و اندوه اين حديث او را گرفته هرگز نه خنديد و در بيمارى مرگ جماعتى پيش وى در شدند و مىخنديد . گفتند : اى شيخ تو همواره اندوهگين بودى اين ساعت اندوه به تو لايقتر چرا ميخندى ؟ گفت : چرا نخندم ؟ و آفتاب جدائى بر سر ديوار رسيد و روز انتظار برسيد . اينك درهاى آسمان گشاده و فرشتگان بردابرد ميزنند كه مكحول به حضرت ميآيد .\r\n\r\nوصل آمد و از بيم جدائى رستيم\r\nبا دلبر خود بكام بنشستيم\r\n\r\n* ( فَمَنْ بَدَّلَه بَعْدَ ما سَمِعَه ) * - 180 مجمع : يعنى اگر هر كدام از وصى يا وارث يا شاهد پس از شنيدن و عالم شدن بوصيّت آن را عوض كند گناه دامنگير او مىشود و آنكه وصيّت كرده است مسئول نيست .\r\n* ( فَمَنْ خافَ مِنْ مُوصٍ ) * - 181 مجمع : عدّه‌اى از قاريها ( موصّ ) با تشديد صاد خوانده‌اند .\r\nسخن ما : 1 - فقها در اين آيه اختلاف كرده‌اند ، بعضى گفته‌اند : اين آيه پيش از آيت حكم ارث نازل شده است براى حكم بلزوم وصيّت و بعد منسوخ شده است : بعضى هم گفته‌اند : از اوّل حكم الزامى نبوده است و دستورى بوده است مستحبّ مگر در صورت قرض چنان كه در پيش گفتيم 2 - آيت 180 * ( ( فَمَنْ بَدَّلَه ) * - الخ ) شايد مقصود آن كس باشد كه وصيّت را عوض كند خواه آنكه وصيّت مىكند بر خلاف شرع وصيّتى كند يا آنكه وصى شده بر خلاف وصيّت مشروع رفتار كند .\r\n","description":"","footnote":"","page_name":" 291 ","page_number":356},
  {"content":"\r\nاين شعر صائب را هم روح البيان نقل كرده است :\r\n\r\nدر سر اين غافلان طول امل دانى كه چى است\r\nآشيان كرده است مارى در كبوتر خانه‌اى\r\n\r\n[ سوره البقرة ( 2 ) : آيات 183 تا 185 
  ]\r\nيا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ ( 183 ) أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَه وَأَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ ( 184 ) شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْه وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ اللَّه بِكُمُ الْيُسْرَ وَلا يُرِيدُ بِكُمُ الْعُسْرَ وَلِتُكْمِلُوا الْعِدَّةَ وَلِتُكَبِّرُوا اللَّه عَلى ما هَداكُمْ وَلَعَلَّكُمْ تَشْكُرُونَ ( 185 )\r\nمعنى لغات : « صيام » روزه داشتن . « أُخَرَ » جمع آخر بمعنى ديگر . « فِدْيَةٌ » جان خريد و بهاى چيزهاى معنوى مثل آنچه زن براى طلاق خود به شوهرش ميدهد و\r\n","description":"","footnote":"","page_name":" 292 ","page_number":357},
  {"content":"\r\n\r\nمثل پرداخت در برابر وظيفه‌ى دينى و مانند آن . « يُطِيقُونَه » از مادّهء طاقت بمعنى توان انجام كار . « تَطَوَّعَ » از مصدر تطوّع بمعنى با ميل و رغبت كارى انجام دادن .\r\nترجمه :\r\n182 اى مؤمنين بر شما روزه واجب شد چنان كه بر مردم پيش از شما واجب بود و اميدوار باشيد كه پرهيزگار خواهيد بود .\r\n183 و آن بروزهاى معيّن است ولى اگر كسى از شما بيمار يا در سفر بود بروزهاى ديگر روزه بدارد و بر آنان كه توان روزه دارند عوض آن روا است كه غذاى بينوائى باشد و اگر كسى بيش از يك خوراك ببخشد براى خود نكوكار شده است ولى اگر بدانيد ، به روزه داشتن سود بيشتر داريد\r\n184 [ روزهاى روزه‌ى واجب 
  ] به ماه رمضان است كه قرآن به آن نازل شده است براى راهنمائى مردم و دليلهاى نمودار راه حقّ و جدائى درست از نادرست پس آنكه به آن ماه بميهن و جايگاه خود بود بايد روزه بدارد و آنكه بيمار بود يا به سفر همانچه را نگرفته بروزهاى ديگر بدارد كه خدا آسانى كار شما خواهد نه دشوارى آن و البتّه اين شماره‌ى يك ماهه را پر كنيد و كامل و خدا را بپاس اين رهبرى ، بزرگ شماريد و اميدوار باشيد كه قدر نعمت بشناسيد\r\nسخن مفسّرين :\r\n* ( يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ ) * - 182 مجمع از حضرت صادق ( ع ) روايت است : لذّت اين آواز كردن و مخاطبه از جانب حقّ رنج و خستگى عبادت را از انسان دور مىكند .\r\nابو الفتوح نوشته است : اگر آقائى غلام خود را بنام شخصى آزاد آواز دهد در مذهب فقهاء آن غلام آزاد است حقّ تعالى تو را بنام خود برخواند اميد است كه علامت آزاديت باشد از آتش دوزخ .\r\nكشف الاسرار نوشته است : روزه‌ى جوانمردان طريقت به زبان اهل حقيقت بشنو و ثمره و سر انجام آن بدان : چنانك تو تن را به روزه دارى و از طعام و شراب بازدارى ايشان دل را به روزه درآرند و از جمله مخلوقات بازدارند تو از بامداد تا شبانگاه روزه\r\n","description":"","footnote":"","page_name":" 293 ","page_number":358},
  {"content":"\r\nدارى ايشان از اول عمر تا آخر عمر روزه دارند . ميدان روزه‌ى تو يك روز است ميدان روزه‌ى ايشان يك عمر . يكى پيش شبلى درآمد شبلى او را گفت : تو توانى كه روزه‌ى ابد دارى ؟\r\nگفت اين چون باشد ؟ شبلى گفت : همه عمر خويش يكروز سازى و به روزه باشى و پس بديدار خداى بگشائى . بسا فرقا كه ميان روزه داران بود : فردا آنكس كه بنفس روزه داشت شراب سلسبيل و زنجبيل بيند از دست فرشتگان و ولدان و آنكس كه بدل روزه داشت شراب طهور گيرد در كاس محبّت بر بساط قربت از يد صفت « 1 » چنان كه گفت « سَقاهُمْ رَبُّهُمْ شَراباً طَهُوراً » .\r\n* ( كَما كُتِبَ عَلَى الَّذِينَ مِنْ قَبْلِكُمْ ) * - 182 فخر : يهود و نصارى روزه‌ى روز رمضان را عوض كردند : دسته‌ى اوّل بعنوان تبرّك روزى را كه فرعون غرق شده روزه مىگرفتند . دسته‌ى دوّم چون ماه رمضان با تابستان تصادف شد روزه را بماه‌هاى شمسى قرار دادند تا تغيير نكند و بر آن افزودند تا پنجاه روز .\r\nعبده : يهوديهاى امروز به ياد بود خرابى اورشليم يك هفته روزه مىگيرند و مىگويند : در تورات روز دهم ماه هفتم سال روزه واجب شده است و در تورات كنونى روزه‌ى واجب معيّن نشده است و فقطَّ تشويق به روزه شده است و در انجيل مسيحىها روزه‌ى واجب نيست ولى نام روزه و تشويق از آن هست : و مشهورترين روزه‌ى آنها كه از قديم انجام ميداده‌اند قبل از عيد مسيح است كه مىگويند موسى آن روز را روزه ميداشته است و مسيح و حواريّون نيز آن روز را روزه داشته‌اند بعد از آن رؤساى كليساها روزه‌هاى ديگر معيّن كرده‌اند و ميان خود آنها اختلاف است : بعضى روزه را خوددارى از گوشت ميدانند بعضى از ماهى و ديگرى از تخم مرغ و پيشينيان مسيحى مثل يهود در موقع روزه فقط شبانه روزى يك بار غذا ميخوردند بعد تغيير داده از نصف شب تا نصف شب روزه\r\n\r\n","description":"","footnote":"\r\n( 1 ) مقصود اين است كه آن شراب از دستى گرفته مىشود كه شراب طهور دارد و دست خداوندى معرّفى شده است ، به اين آيه * ( « سَقاهُمْ ) * الخ »\r\n","page_name":" 294 ","page_number":359},
  {"content":"\r\nمىداشتند .\r\n* ( لَعَلَّكُمْ تَتَّقُونَ ) * - 182 مجمع : روزه موجب تقوى است چون شهوات و خواستهاى انسان در آن حالت محدود است و ممنوع و نيز با خوددارى از منافيات روزه انسان ورزيده مىشود بر خوددارى از چيزهاى ساده‌تر و پرهيزگار خواهد شد و بعلاوه روزه شعار پرهيزگاران است پس به اين وسيله شما داخل آن دسته خواهيد شد .\r\n* ( أَيَّاماً مَعْدُوداتٍ ) * - 183 طبرى : عبد الرّحمن بن ابى ليلى از معاذ بن جبل روايت كرده است چون پيغمبر بمدينه وارد شد روز عاشورا و سه روز از هر ماه روزه ميداشت پس از آن اين آيه نازل شد عده‌اى از مفسّرين اوّل مثل ابن عباس و عطا گفته‌اند : مقصود از ايّام معدودات آن است كه در هر ماهى سه روز روزه بدارند پس از آن اين حكم برداشته شد و ماه رمضان معيّن شد .\r\nمجمع : ممكن است بمعنى روزهاى معيّن باشد و ممكن است بمعنى روزهاى كم و اندك باشد و بيشتر مفسّرين گفته‌اند : ايّام معدودات مقصود همان ماه رمضان است كه اوّل در اين آيه مجمل گفته شده است و در آيت بعد توضيح داده شده است .\r\n* ( فَمَنْ كانَ مِنْكُمْ مَرِيضاً أَوْ عَلى سَفَرٍ ) * - 183 ابو الفتوح : حدّ بيمارى كه نبايد با آن حال روزه بدارند آن است كه نتوانند روزه بدارند و اگر با رنج روزه گرفتند بيمارى زياد شود .\r\nابو الفتوح نوشته است : حدّ آن سفر كه به آن افطار بايد كردن هشت فرسنگ است و آن بريد بود و بيست و چهار ميل بود و اين را مرحله خوانند و مذهب اوزاعى هم اينست و شافعى گفته : دو مرحله بايد شانزده فرسنگ چهل و هشت ميل و اين مذهب مالك است و ليث و احمد و اسحق و ابو حنيفه و اصحابش و ثورى گفتند : سه مرحله بايد بيست و چهار\r\n","description":"","footnote":"","page_name":" 295 ","page_number":360},
  {"content":"\r\nفرسنگ هفتاد و دو ميل . « 1 »\r\nسيّد بحرانى در تفسير برهان : محمّد بن مسلم از حضرت صادق ع روايت كرده است پيغمبر در سفر بود و در منزلى كه « كراع الغميم » مىنامند و صد و هفتاد ميل از مدينه و سى ميل از مكّه فاصله دارد هنگام نماز صبح اين آيه نازل شد و پيغمبر ظرف آب خواست و نوشيد و بمردم فرمود بنوشيد و روزه‌ى خود را باز كنيد چند نفرى از اصحاب گفتند اكنون روز است و بهتر آن است كه روزه را به آخر برسانيم . پيغمبر آنها را « عصاة « 2 » » ناميد و تا پيغمبر ص زنده بود اين عدّه را به اين اسم مىناميدند .\r\n* ( وَعَلَى الَّذِينَ يُطِيقُونَه فِدْيَةٌ ) * - 183 مجمع : يعنى و بر آنهائى كه توانائى دارند فدية دادن است روايت كرده‌اند كه ابن عباس و مجاهد و عطا مىخوانده‌اند : « و على الَّذين يطوقونه » با واو مشدّد يعنى آنان كه با تكلَّف و زحمت روزه انجام ميدهند موظَّف هستند كه بجاى روزه فديه بدهند ولى عموم مفسرين اين قرائت را نادر و غير مقبول شمرده‌اند . و نسبت بقرائت مشهور بعضى گفته‌اند : در اوّل كه روزه واجب شد مردم مخيّر بودند كه روزه بدارند يا فديه بدهند تا آنكه حكم تبديل شد بوسيله‌ى اين جمله در آيت بعد « فَمَنْ شَهِدَ مِنْكُمُ الشَّهْرَ فَلْيَصُمْه » عدّه‌اى ديگر گفته‌اند معنى اين جمله چنين است « الَّذين كانوا يطيقونه » يعنى : آن كسان كه در پيش طاقت روزه داشته‌اند ، فديه بدهند و به اين معنى مقصود آن اشخاص است كه پيشتر مىتوانسته‌اند روزه بدارند و اكنون نمىتوانند ، بايد فديه بدهند . و از امام باقر ( ع ) و صادق ( ع ) چندين روايت نقل شده است كه معنى دوم را مىفهماند و گفته‌اند : يعنى\r\n\r\n","description":"","footnote":"\r\n( 1 ) ليكن در روزه‌ى مسافر اختلاف است ميان فقهاى شيعه و ديگران بعقيده‌ى عموم فقهاى شيعه روزه‌ى سفر درست نيست و بر فرض كسى در سفر روزه بدارد بايد بعد قضاء آن را انجام دهد ولى مذهب عموم فقهاى غير شيعه اين است كه شخص مختار است اگر خواست در سفر روزه بدارد و گر نه در وطن خود قضاى آن را انجام دهد .\r\n( 2 ) يعنى نافرمانها .\r\n","page_name":" 296 ","page_number":361},
  {"content":"\r\nاشخاصى كه اكنون عاجز هستند از روزه مانند پيرمرد و پيرزن و مبتلى به مرض تشنگى و زن بچه‌دار كه بواسطه‌ى شير دادن بچه از روزه عاجز است فديه بدهند .\r\n* ( وَأَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ ) * - 183 روح البيان : روايت كرده‌اند : در سال پانزدهم از مبعث پيغمبر روزه معيّن شد و پيغمبر هشت سال روزه گرفت پنج سال ماه رمضان بيست و نه روز بود و سه سال ديگر رمضان سى روزه بوده است و هم در روح البيان است : همانطور كه آخر روزه‌ى بدن هنگام شب است آخر روزه‌ى دل و خوددارى از غير حقّ هنگام ديدار خداوند است و همانطور كه در روزه از خوردن و آشاميدن بايستى خوددارى كنند براى هر عضوى روزه‌اى است :\r\nبراى زبان حفظ از فحش و غيبت و دروغ و براى چشم از بد دلى و غفلت و براى گوش از شنيدن ناشايست و چيزهاى بيهوده و براى نفس خوددارى است از حرص و آز و شهوت و براى دل خوددارى از توجّه به دنيا و مظاهر فريبنده‌ى آن . سعدى گفته :\r\n\r\nندارند تن پروران آگهى\r\nكه پر معده باشد ز حكمت تهى\r\n\r\nمثنوى :\r\n\r\nهر كه را دارد هوسها جان پاك\r\nزود بيند حضرت و ايوان پاك\r\n\r\n* ( شَهْرُ رَمَضانَ ) * - 184 ابو الفتوح : حسن بصرى و مجاهد كلمه‌ى شهر را با نصب قرائت كرده‌اند و مشهور با رفع است مقصود آن است كه ايّام معيّن براى وجوب روزه ماه رمضان است .\r\nكشف نوشته است : فريضه است كه ماه رمضان طلب كنند تا بدانند كه بر بيست و نه روز است يا بر سى روز و اگر بشهرى ديگر ماه نو ديده باشند كه بشانزده فرسنگ دور تر باشد روزه برين قوم واجب نيايد . و در آثار بيارند كه : كريب مولاى ابن عبّاس گفت كه امّ الفضل بنت الحارث مرا بشغلى بشام فرستاد پيش معاويه ، گفتا : ديشب آدينه ماه نو رمضان ديدند ابن عبّاس از من پرسيد كه ماه نو كى ديدى ؟ گفتم : معاويه و اهل شام كه\r\n","description":"","footnote":"","page_name":" 297 ","page_number":362},
  {"content":"\r\nماه نو ديدند شما را كفايت نباشد ؟ و بدان كار نخواهيد كرد ؟ گفت نه كه مصطفى ما را چنين فرموده است . اين يك وجه است از اصحاب شافعى و وجه ديگر آن است كه چون بيك بقعه ماه نو ديدند حكم آن به همه عالم روان است « 1 » .\r\nكشف نوشته است : اينك ماه رمضان اقبال كرد بر دوستان . ماهى كه هم بشويد هم بسوزد : بشويد به آب توبه دلهاى مجرمان ، بسوزد به آتش گرسنگى تنهاى بندگان .\r\nخداوندان معرفت را اينجا رمزى است ديگر ، گفتند : رمضان از آن گفتند كه ربّ العزّه در اين ماه دلهاى عارفان از غير بشويد ، پس به مهر خود بسوزد ، گه در آتش دارد گه در آب گه تشنه و گه غرقاب نه غرقه سير آب و نه تشنه را خواب و زبان حال ايشان مىگويد :\r\n\r\nگر بسوزد گو بسوز و ور نوازد گو نواز\r\nعاشق آن به كوميان آب و آتش در بود\r\n\r\n\r\nتا بدان اوّل بسوزد پس بدين غرقه شود\r\nچون ز خود بى خود شود معشوقش اندر بر بود\r\n\r\nاين است كه پير طريقت گفت - حين سئل عن الجمعيّة - فقال : ان يقع في قبضة الحقّ و من وقع في قبضة الحقّ احترق فيه و الحقّ خلفه « 2 » .\r\n\r\nدر عشق تو بىسريم سرگشته شده\r\nو ز دست اميد ما سر رشته شده\r\n\r\n\r\nمانند يكى شمع بهنگام صبوح\r\nبگداخته و سوخته و كشته شده\r\n\r\nحسينى نوشته : مثنوى :\r\n\r\nمرد عارف چو يافت لذّت قرب\r\nنه به اكلش كشش بود نه بشرب\r\n\r\n\r\n","description":"","footnote":"\r\n( 1 ) ولى فقهاى شيعه ميگويند : اگر در شهرى ماه ديده شد وقتى مىتوانند اهالى شهر ديگر با آنها در عمل شريك شوند كه بطور متعارف هر دو شهر در افق متحد باشند و داراى يك افق شمرده شوند . و اگر در افق متّحد نبودند محكوم به حكم آنها نيستند و بايد در افق خودشان ديده شود .\r\n( 2 ) يعنى جمعيّت و فرا همى با دوست حالتى است كه سالك در قبضه‌ى حق قرار گرفته است و ميسوزد ولى حق در پشت سر او و پيشينيان او است .\r\n","page_name":" 298 ","page_number":363},
  {"content":"\r\n\r\nاكل و شربش چو باشد انس به حق\r\nدائم او در حقّ است مستغرق\r\n\r\n\r\nلقمه از خوان « يطعمش » بينى\r\nشربت از چشمه‌سار « يسقينى » .\r\n\r\n* ( فَمَنْ شَهِدَ مِنْكُمُ الشَّهْرَ فَلْيَصُمْه ) * - 184 عبده : اين حكم به صورت غايب و سوّم شخص گفته شده است براى اينكه مردم نواحى قطبى ماه سى روزى ندارند و تقريبا هر روزى معادل ششماه نقاط معتدله است پس با اينطور جمله فهمانده است كه هر كس مريض و مسافر نباشد باندازه‌ى يك ماه روزه بدارد ، و اگر مىگفت شما روزه بداريد اين حكم شامل آنها نمىشد كه شبانه روز بيست و چهار ساعتى و ماه سى روز ندارند .\r\n* ( وَلِتُكْمِلُوا الْعِدَّةَ ) * - 184 مجمع : عاصم « لِتُكْمِلُوا » با تشديد ميم خوانده است و ديگران با تخفيف و دو كلمه‌ى « عسر و يسر » را با تشديد سين نيز قرائت كرده‌اند .\r\nسخن ما : 1 - مقرّر كردن يك حكم و دستورى كه از دير زمان بشر آن را براى خود لازم دانسته است و افكار دينى او بهر صورت كه درآمده است اين عمل را هم با خود داشته است دليل است بر اينكه انسان در سازمان بدنى يا روحى خود احساس مىكرده است احتياج به روزه و امساك ، با اين تفاوت كه آنچه مناسب و در حقيقت مفيد براى او بوده است بوسيله‌ى وحى و پيغمبر تثبيت شد و آنچه خرافى و نامناسب بود اسقاط شد .\r\n2 - روزه مخالف زياد دارد و ميگويند هيچ فلسفه‌اى در آن نيست ولى بطورى كه مكرر نوشته‌ايم : گفتار پيغمبران و دستورهاى دين مطلبى است جداگانه كه با افكار ديگر مردم نبايد سنجيد بخصوص آنچه عبادت است و بايد با قصد قربت انجام شود . با اينكه متخصّصين مىگويند : پاره‌اى از انحرافهاى معده را بهترين علاج امساك و خوددارى از خوردن است ، صاحب نظران مىگويند : هيچ عبادتى باندازه‌ى روزه باخلاص نزديك نيست چون عملى است منفى كه كسى جز خود شخص بر آن مطلع\r\n","description":"","footnote":"","page_name":" 299 ","page_number":364},
  {"content":"\r\nنيست از اين جهت ميگويند : در الهامات پيغمبران است « الصّوم لي و انا جزائه » يعنى روزه براى من است و پاداش آن من هستم و چون بهترين نتايج اعمال نزديكى بحقّ است ، براى فهماندن اينكه پاداش روزه نزديكى و قرب بحقّ است بجمله‌ى « انا جزائه » گفته شده است يعنى ثواب اين عبادت خود من هستم و روزه‌دار من را مييابد و به من و اصل مىشود . 3 - در آيت 184 جمله‌ى « الَّذِي أُنْزِلَ فِيه الْقُرْآنُ » ظاهر معنى آيه اين است : روزه‌ى واجب شده در ماه رمضان است كه قرآن در آن نازل شده است ولى معلوم است كه قرآن بتدريج در مدّت بيست و سه سال نازل شده است . و مفسّرين در معنى اين جمله منقولاتى از پيشينيان دارند مثل ابن عباس و ديگران ولى آنچه به نظر ميرسد ميان ظاهر آيه با اينكه قرآن بتدريج نازل شده است مخالف نيست زيرا از كلمه‌ى القرآن مقصود همه‌ى آن نيست چون مسلَّم است كه موقع نزول اين آيه همه‌ى قرآن نازل نشده بود . پس ممكن است معنى چنين باشد ايّام روزه‌ى واجب شده بر شما ماه رمضان است كه اين حكم در قرآن نازل شده است و پيغمبر از پيش خود بر شما تكليفى معيّن نمىكند ليكن بهتر اين است كه معنى چنين باشد : ايّام روزه‌ى واجب شده بر شما ماه رمضان است كه آغاز نزول قرآن در آن ماه بوده است .\r\nامام فخر از محمّد بن اسحاق و ابن انبارى نقل كرده است كه آنها هم اين معنى را گفته‌اند فقطَّ يك اشكال در معنى دوّم است كه علماى شيعه معتقدند : بعثت پيغمبر در بيست و هفتم رجب بوده است و مشهور است كه بعثت بوسيله نزول سوره‌ى اقرء آغاز شده است پس بايستى نزول قرآن در بيست و هفتم رجب باشد نه در ماه رمضان ولى علماى غير شيعه ميگويند : نزول قرآن در ماه رمضان بوده است .\r\n","description":"","footnote":"","page_name":" 300 ","page_number":365},
  {"content":"\r\n[ سوره البقرة ( 2 ) : آيات 186 تا 187 
  ]\r\nوَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَلْيُؤْمِنُوا بِي لَعَلَّهُمْ يَرْشُدُونَ ( 186 ) أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَأَنْتُمْ لِباسٌ لَهُنَّ عَلِمَ اللَّه أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ وَعَفا عَنْكُمْ فَالآنَ بَاشِرُوهُنَّ وَابْتَغُوا ما كَتَبَ اللَّه لَكُمْ وَكُلُوا وَاشْرَبُوا حَتَّى يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ وَلا تُبَاشِرُوهُنَّ وَأَنْتُمْ عاكِفُونَ فِي الْمَساجِدِ تِلْكَ حُدُودُ اللَّه فَلا تَقْرَبُوها كَذلِكَ يُبَيِّنُ اللَّه آياتِه لِلنَّاسِ لَعَلَّهُمْ يَتَّقُونَ ( 187 )\r\nمعنى لغات : « الدَّاعِ » از مصدر دعوة بمعنى دعا كردن و خواندن . « دَعانِ » خواند مرا و از من مسئلت كرد . « الرَّفَثُ » گفتار زشت و عمل جنسى . « تُبَاشِرُوهُنَّ » از مصدر مباشرت بمعنى عمل جنسى انجام دادن و آميزش كردن . « خيط » رشته و نخ .\r\n« عاكِفُونَ » از مصدر عكف يعنى ملازم بودن و مدّتى در جائى ماندن .\r\nجهت نزول :\r\nمجمع : عربى حضور پيغمبر مشرّف شد عرض كرد خداى تو نزديك است كه\r\n","description":"","footnote":"","page_name":" 301 ","page_number":366},
  {"content":"\r\nآهسته بخوانمش يا دور است كه بآواز بلند او را آواز كنم ؟ آيت « إِذا سَأَلَكَ » 185 در جواب او نازل شد . قتاده گفت . عدّه‌اى حضور پيغمبر آمدند و پرسيدند : چه طور دعا كنيم ؟\r\nاين آيه در جواب آنها نازل شد ، عطا گفته است : چون آيت « ادْعُونِي أَسْتَجِبْ لَكُمْ » نازل شد مردم گفتند در چه ساعتى دعا كنيم ؟ اين آيه در جواب آنها نازل شد .\r\nترجمه :\r\n185 اى پيغمبر چون بندگان مىخواهند نشانى از من بيابند و ز تو مىپرسند در جواب آنها بگو : من نزديكم و هر كه از من مسئلتى بكند اجابتش مىكنم و البتّه آنها هم بايد مؤمن باشند و فرمانبر كه دستورهاى زندگى خود را به خوبى انجام دهند و اميدوار باشند كه به راه راست خواهند بود .\r\nجهت نزول :\r\nتفسير برهان : از ابو بصير روايت شده است : امام باقر - يا صادق عليهما السّلام فرمود ، و نيز ديگر مفسّرين بطرق ديگر نقل كرده‌اند كه خوّات بن جبير انصارى در جنگ خندق حضور پيغمبر مشغول كار بود و روزه داشت شب كه به خانه رفت پرسيد غذا چه داريد گفتند : بخواب مرو تا غذا تهيّه كنيم . او تكيه داد و خوابش برد چون اگر كسى در شب روزه مىخوابيد بايستى تا شب ديگر با روزه باشد او روز ديگر با غذاى شب پيش روزه داشت و به كار خندق مشغول شد و در مدّت كار ضعف ميكرد چون پيغمبر او را با اين حال مشاهده فرمود جهت پرسيد سرگذشت خود را عرض كرد آيت 176 « أُحِلَّ لَكُمْ » براى رفع اين حكم نازل شد .\r\nطبرى : مردى از انصار در نخلستان خود كار ميكرد شب خسته و كوفته به خانه رفت و پيش از افطار خوابش برد . روز بعد آثار ضعف در او نمايان شد . و عمر تا پاسى از شب نزد پيغمبر بود به خانه رفت و خواست با همسر خود بياميزد او گفت من را خواب ربوده است گوش نكرد و با او درآميخت . و همچنين كعب بن مالك از همسر خود نپذيرفت كه گفت من را خواب ربوده است و با او درآميخت . و نيز عدّه‌اى از جوانان شبهاى روزه از آميزش با زن خوددارى نمىكردند و مردم از اين گرفتارى خارج از اختيار بپيغمبر شكايت\r\n","description":"","footnote":"","page_name":" 302 ","page_number":367},
  {"content":"\r\n\r\nكردند آيه براى رفع اين حكم نازل شد و جمله‌ى « عَلِمَ اللَّه أَنَّكُمْ كُنْتُمْ تَخْتانُونَ أَنْفُسَكُمْ » اشاره به عمل جنسى آنها است .\r\nترجمه :\r\n186 در شب روزه آميزش با زن براى شما روا است چون زن و شوهر وابسته بيكدگرند و خدا ميدانست كه خوددارى نمىكنيد شما را بخشيد اكنون آزاد هستيد در عمل زناشوئى و پى آن كار برويد كه خدا بر شما معيّن كرده است و تمام شب در خوردن و آشاميدن به اختيار خود هستيد تا هنگامى كه از روشنى صبح و تاريكى شب در كنار افق دو خط سياه و سفيد نمودار شود از آنگاه با روزه باشيد تا شب و اگر در مسجد معتكف شديد از پسودن و عمل جنسى با زنان خوددارى كنيد ، اين است حدود و احكام خداوند كه تجاوز از آن روا نباشد . با اين دستورها خدا نشانه‌هاى خود براى مردم روشن كند تا بپرهيزكارى خود اميدوار باشند .\r\nسخن مفسّرين :\r\n* ( وَإِذا سَأَلَكَ عِبادِي ) * - 185 كشف نوشته است : پير طريقت گفت : بشنو لطيفه‌اى نيكو درين آيت ، گفتند :\r\nسؤال هر رونده‌اى دليل حال او باشد . قومى را همه انديشه‌ى مخلوقات و محدثات گرفته بود و ز همّت دون چندان در مصنوعات آويختند كه خود پرواى صانع نداشتند و با حقيقت معرفت او نپرداختند تا يكى از روح پرسيد ، يكى از كوه ، يكى از مال غنيمت ، يكى از حال يتيمان ، يكى از خمر و قمار ، يكى از عذر زنان . لا جرم جواب همگنان بواسطه داد چنان كه گفت « يَسْئَلُونَكَ عَنِ الْجِبالِ فَقُلْ » همه را تو اى محمد جواب ده و مقصودشان در كنار نه . باز قومى كه از ما پرسند و از دوستى ما با ديگرى نپردازند ، تخصيص و تشريف جواب ايشان را بجواب ، واسطه از ميان بردارم به خودى خودشان جواب دهم « فَإِنِّي قَرِيبٌ » نگفت « قل انّي قريب » آنگه در تشريف بيفزود گفت « عِبادِي » اضافت ايشان با خود كرد . اگر كعبه‌ى سنگين را به آنچه رقم اضافت بر وى كشيد و گفت « طَهِّرْ بَيْتِيَ » چندان شرف يافت كه مطاف جهانيان و قبله‌ى عالميان\r\n","description":"","footnote":"","page_name":" 303 ","page_number":368},
  {"content":"\r\nگشت پس بنده‌ى مؤمن با معرفت و توحيد چون اين رقم تخصيص و اضافت بر وى كشيد اوليتر كه بكرامتها و رتبتها برسد .\r\n* ( فَإِنِّي قَرِيبٌ ) * - 185 روح البيان از ابو موساى اشعرى روايت است : آنگاه كه پيغمبر ص به طرف خيبر روانه بود مردم از دره‌اى بالا رفتند و صدا بلند كردند « لا إله الَّا اللَّه و اللَّه اكبر » پيغمبر فرمود صدا بلند نكنيد و خوددارى كنيد كه طرف سخن شما نه كر است و نه غايب او نزديك است و شنوا هر كجا باشيد با شما است .\r\nكشف الاسرار : از اينجاست كه ربّ العالمين زكريّا را بدعاى با آواز نرم بستود گفت « إِذْ نادى رَبَّه نِداءً خَفِيًّا » سعدى اينطور اين مطلب را بيان كرده است :\r\n\r\nيار نزديكتر از من به من است\r\nوين عجبتر كه من از وى دورم\r\n\r\n* ( أُجِيبُ دَعْوَةَ الدَّاعِ ) * - 185 كشف نوشته است : اجابت دعا وابسته‌ى بدعا شده است نه باخلاص تا اگر مفلسى باشد يا عاصىئى كه از سر ندامت و شكستگى ، بىبضاعت طاعت او را خواند نوميد نباشد . و هم در كشف الاسرار است : از واثلة بن اسقع روايت شده است : پيغمبر ص فرمود :\r\nدعاى چهار دسته پذيرفته مىشود : 1 - امام و پيشواى عادل . 2 - شخص بيمار . 3 -\r\nمسلمانى كه براى برادر دينى خود دعا كند . 4 - پدرى كه براى فرزندش دعا كند .\r\nكشف نوشته است : بنده‌ى من درى برگشاى تا درى برگشايم ، در دعا برگشا تا در اجابت برگشايم . « ادْعُونِي أَسْتَجِبْ لَكُمْ » در انابت برگشاى تا در بشارت برگشايم « وَأَنابُوا إِلَى اللَّه لَهُمُ الْبُشْرى » در هزينه برگشاى تا در خلف برگشايم « وَما أَنْفَقْتُمْ مِنْ شَيْءٍ فَهُوَ يُخْلِفُه » در مجاهدت برگشاى تا در هدايت برگشايم « وَالَّذِينَ جاهَدُوا فِينا لَنَهْدِيَنَّهُمْ سُبُلَنا » در توكّل برگشاى تا در كفايت برگشايم « وَمَنْ يَتَوَكَّلْ عَلَى اللَّه فَهُوَ حَسْبُه » در استغفار برگشاى تا در مغفرت برگشايم « ثُمَّ يَسْتَغْفِرِ اللَّه يَجِدِ اللَّه غَفُوراً رَحِيماً »\r\n","description":"","footnote":"","page_name":" 304 ","page_number":369},
  {"content":"\r\nفخر : شخصى كه دعا مىكند بايستى عارف باشد نسبت به آنكه از او ميخواهد و گر نه دعا و خواهش بمعنى حقيقى نيست و چون در هنگام دعا با معرفت بود ميداند كه در عالم آفرينش هيچ حادث و پديده‌اى بر خلاف مصلحت نيست و هيچ پيشآمد و تغييرى مشاهده نمىشود مگر براى خير و خوبى و شايستگى و چون كسى با اين معرفت دعا كند مفاد دعاى او اين خواهد بود : خدايا اگر در دعاى من مصلحت است اجابت كن . و نيز امام فخر : دعا يعنى ستايش و اجابت يعنى پذيرش اين ستايش . ابن انبارى گفته است : اجيب بمعنى اسمع مىباشد و چون ميان سماع و اجابت رابطه و تناسبى هست پس معنى چنين است : اگر كسى مرا بخواند من به او نزديكم و دعاى او را مىشنوم .\r\n* ( فَلْيَسْتَجِيبُوا لِي وَلْيُؤْمِنُوا بِي ) * - 185 ابو الفتوح : مبرّد عالم مشهور ادب گفته است : استجابت بمعنى گردن نهادن است و اجابت اين معنى را نمىفهماند از اين جهت امر كرده است مردم فرمان خدا را استجابت كنند همانطور كه در آيت ديگر گفته است : « اسْتَجِيبُوا لِلَّه وَلِلرَّسُولِ » ولى از طرف خدا فقطَّ اجابت است بمعنى پذيرفتن .\r\nفخر : استجابت انسان نسبت بحقّ تعالى تسليم باوامر او است از اين جهت امر بايمان بعد از آن شده است كه از تسليم و عمل بفرمان ، ايمان كه حالت قلبى است بايستى پيدا شود .\r\nابو الفتوح رازى : « لعلّ » در جمله‌ى بعد بمعنى تا اينكه مىباشد و معنى جمله چنين است : شما تسليم باشيد و با ايمان ، تا راشد شويد .\r\nعبده : جمله‌ى « لَعَلَّهُمْ يَرْشُدُونَ » اشاره است به اين كه فقط ايمان ، موجب رشد و پيشرفت مىشود و گر نه عبادت بىايمان ممكن است نتيجه‌ى معكوس داشته موجب خود پرستى و گمراهى بشود .\r\nفى ضلال : اين آيه بدل مؤمن تازگى و آسودگى و ايمان با شيرينى مىدهد و باستجابت مىكشاند و نويد اجابت دعا مىدهد و اگر شتاب در آن نباشد البتّه با استجابت\r\n","description":"","footnote":"","page_name":" 305 ","page_number":370},
  {"content":"\r\nو رشاد مؤمن بموجب تقدير ، در وقت خود انجام خواهد شد . ابو داود و ترمذى و ابن ماجه نقل كرده‌اند : سلمان فارسى گفت : پيغمبر ص فرمود : اگر بنده‌اى دست بدعا بردارد خدا نااميد برنمىگرداند و عبادة بن صامت گفت : پيغمبر ص فرمود : هر مسلمانى كه دعائى بكند ، يا خواسته‌اش را خدا ميدهد يا بدى از او دور مىكند و فرموده است : دعا پذيرفته مىشود اگر شتاب در آن نشود .\r\n* ( أُحِلَّ لَكُمْ ) * - 186 كشف الاسرار : تناسب فاصله شدن آيت قبل ميان اين آيه و آيات سابق كه همه براى دستور روزه است ممكن است اين باشد كه چون اعلام شد كه روزه و ياد خدا لازم است يادآورى كرد كه خدا اين گفته‌ها را مىشنود و مىپذيرد و بعد از آن بقيّه‌ى احكام روزه بيان شد .\r\nكشف نوشته است : در روزه چون شب درآمد و نيّت در دل آمد عقد روزه بسته شد هر چند كه تا وقت بام طعام و شراب خورد و عشرت كند او را از جمله‌ى روزه‌داران شمرند و ثواب وى هيچ چيز بنكاهد . آرى مقصود نه نان خوردن است مقصود آن است تا بنده در كمند دوستى افتد . پس طعام خوردن بهانه است و سحور دام دوستى را دانه است . اين همچنان است كه : موسى را « ليلة النّار » آتش نمودند آتش بهانه بود و كمند لطف در ميان آن تعبيه بود . ابر سياه برآمد و شب تاريك درآمد و با دعا صف در جستن آمد . بانگ گرگ برخاست و گله در رفتن آمد و اهل موسى در ناليدن آمد جهان همه تاريك شد و ظلمت فرو گرفته موسى بيطاقت شده و ز جان خويش بفرياد آمده كه :\r\n\r\nوقت است كنون اگر بخواهى بخشود\r\nچون كشته شوم دريغ كى دارد سود\r\n\r\nموسى آتشزنه برداشت سنگ زد بر آن و آتش نديد آنگه از دور آتشى بديد و آن همه آشوب بهانه بود و مقصود در ميان آن تعبيه بود .\r\n","description":"","footnote":"","page_name":" 306 ","page_number":371},
  {"content":"\r\n\r\nامام فخر : عمل جنسى بكلمه‌ى « الرّفث » گفته شده است در صورتى كه اين كلمه بمعنى زشتى و دشنام است براى اشاره به اين كه : چون شما خوددارى از آن نكرديد با اينكه ممنوع بوديد پس اين زشت اكنون براى شما مجاز است .\r\n* ( وَابْتَغُوا ما كَتَبَ ) * - 186 مجمع : اين جمله را مفسّرين دو معنى كرده‌اند : 1 - آن را بخواهيد كه خدا بر شما نوشته و حكم كرده است . يعنى منظورتان از عمل جنسى فرزند صالح باشد 2 - از آن بخواهيد كه خدا بر شما از دستورها و احكام حلال و حرام معيّن كرده است .\r\nكشف الاسرار : حسن بصرى « و اتّبعوا » خوانده است از مصدر اتّباع بمعنى پيروى .\r\n* ( الْخَيْطُ الأَبْيَضُ ) * - 186 مجمع : عدىّ بن حاتم دو رشته‌ى سياه و سفيد برداشته كه بمفاد آيه صبح را تشخيص دهد چيزى دستگيرش نشد حضور پيغمبر عرض كرد آن حضرت خنديد و فرمود : مقصود خط سفيدى صبح است در برابر سياهى شب .\r\n* ( ثُمَّ أَتِمُّوا الصِّيامَ إِلَى اللَّيْلِ ) * - 186 ابو الفتوح نوشته است : عبد اللَّه بن ابى اوفى گفت : با رسول اللَّه عليه السّلام بودم در بعضى سفرها و رسول عليه السلام روزه داشت چون آفتاب فرو شد مرا گفت : « اجدح لي » براى من پستتر كن ، من گفتم يا رسول اللَّه « لو امسيت » « 1 » رسول عليه السلام دگر باره گفت : « اجدح لي » « 2 » من گفتم : « يا رسول اللَّه انّ علينا نهارا » « 3 » رسول عليه السلام سيّم بار گفت ، من آنچه بفرمود بكردم مرا گفت : چون شب از اين جانب درآيد و روز از آن جانب شود و آفتاب فرو شود وقت روزه گشادن باشد .\r\n\r\n","description":"","footnote":"\r\n( 1 ) يعنى اگر توقّف كنى تا شب درآيد .\r\n( 2 ) يعنى هنوز روز است .\r\n( 3 ) اجدح يعنى سويق در شير يا در آب مخلوط كن و سويق آرد نرم است و گندم يا جو كه تفت دهند و آرد كنند و پست با باى فارسى و صداى زير بمعنى سويق عربى است .\r\n","page_name":" 307 ","page_number":372},
  {"content":"\r\nامام فخر : مردم در معنى شب اختلاف كرده‌اند : بعضى مقايسه كرده‌اند آخر روز را با اوّل آن و گفته‌اند همانطور كه اول روز بنمايان شدن علامت و روشنى خورشيد است اوّل شب هم برفتن نشانه و روشنى خورشيد است و باز اختلاف كرده‌اند : بعضى گفته‌اند نابودى قرمزى از طرف مشرق نشانه‌ى غروب خورشيد و شب است عدّه‌اى گفته اند : تا به خوبى تاريك نشود و ستاره نمايان نشود هنوز روز است .\r\nمجمع : شب غروب خورشيد است و نشانه‌ى آن براى اينكه به خوبى آشكار شود و ترديد باقى نماند آن است كه قرمزى كه طرف مشرق نمودار مىشود تمام شود و سياهى از همان طرف نمودار شود .\r\n* ( وَأَنْتُمْ عاكِفُونَ ) * - 186 كشف الأسرار نوشته : و يك سال چنان افتاد كه اعتكاف « 1 » وى در ماه رمضان فائت شد و در شوال معتكف نشست و سبب آن بود كه به مسجد آمد و خيمه زد اعتكاف را ، زنى از زنان وى دستورى خواست باعتكاف او را دستورى داد پس ديگر زنان آمدند و به مسجد خيمه زدند عايشه و حفصه و ديگران مصطفى نگاه كرد و خيمه‌ها ديد زده خشم گرفت گفت : به اين مى پارسائى خواهيد ؟ من امسال معتكف نمىنشينم و بيرون آمد از اعتكاف خويش پس در ماه شوال آن ده روز قضا كرد .\r\nروح البيان : تصوّف يعنى دورى از هر چيز كه اندك گمان بحرمتش باشد و نگاهدارى زبان از سخن بيهوده : و خلوت و اربعين و در چله نشستن كه از آداب صوفيان است نيست جز همين . و روش ما روش پيغمبر و ياران او است . آن حضرت اربعين و چله معيّن نفرمود و فقط اعتكاف كرد در ده روز آخر رمضان . بلى موسى عليه السلام چنين كارى كرد زيرا در قرآن است :\r\n\r\n","description":"","footnote":"\r\n( 1 ) اعتكاف عملى است شبيه رهبانيّت مسيحيها كه شايد سالهاى دراز قبل از ظهور مسيح انسان ديندار آن را انجام مىداده است و پيغمبر ص در چند روز آخر ماه رمضان انجام مىداد . ","page_name":" 308 ","page_number":373},
  {"content":"\r\n« وَواعَدْنا مُوسى ثَلاثِينَ لَيْلَةً وَأَتْمَمْناها بِعَشْرٍ « 1 » » .\r\nحسينى نوشته : فرد :\r\n\r\nاز آن محراب ابرو رو مگردان\r\nاگر در مسجدى ور در خرابات\r\n\r\n\r\nدلى فارغ ببايد پاك ز اغيار\r\nكه تا يا بى تو لذّت در مناجات\r\n\r\n\r\nتو دل در بند مال و جاه دارى\r\nكجا يا بى صفا ، هيهات هيهات\r\n\r\n* ( تِلْكَ حُدُودُ اللَّه فَلا تَقْرَبُوها ) * - 186 فخر : چون بيشتر احكام اين آيه راجع بمحرّمات است ، آنها حد ناميده شده است و ممانعت از نزديكى به آنها شده است .\r\nعبده : اين جمله ارشاد به احتياط در انجام وظيفه است از اين جهت بحدود چيزهاى ممنوع نبايد نزديك شد كه خطر اتّفاق حرام در آن هست مانند تفريح با زنان در حال روزه كه ممكن است موجب تحريك بر نامشروع شود .\r\n* ( لَعَلَّهُمْ يَتَّقُونَ ) * - 186 عبده : يعنى با اين جمله‌ها كه براى آنها گفتيم آماده مىشوند براى پرهيزكارى و دورى از هوى پرستى .\r\nروح البيان : در حديث است كه آدمى داراى مقام تقوا نمىشود مگر از نامشروع خوددارى كند سعدى گفته است :\r\n\r\nتو را آنكه چشم و دهان داد و گوش\r\nاگر عاقلى بر خلافش مكوش\r\n\r\n\r\nچو پاك آفريدت بهش باش و پاك\r\nكه ننگ است ناپاك رفتن به خاك\r\n\r\n\r\nمرو ، زير بار گنه اى پسر\r\nكه حمّال ، عاجز بود در سفر\r\n\r\n\r\nمكن عمر ، ضايع بافسوس و حيف\r\nكه فرصت عزيز است « و الوقت سيف » « 2 »\r\n\r\n\r\n","description":"","footnote":"\r\n( 1 ) يعنى ما با موسى سى شب ميعاد داشتيم و با ده شب ديگر آن را تكميل كرديم .\r\n( 2 ) سيف : شمشير\r\n","page_name":" 309 ","page_number":374},
  {"content":"\r\nتأويلات : روزه يعنى خوددارى از گفتار و كردار نادرست . مريض يعنى گرفتار بامراض قلبى كه پرده‌ها و موانع نفسانى هستند از مشاهده‌ى حقّ و ادراك حقايق . سفر يعنى دورى از ادراك و مشاهده‌ى حقايق الهى تا موقعى كه به آنها برسد « لِتُكْمِلُوا الْعِدَّةَ » يعنى بر - گذار كردن مراتب و مقامات تا برسد بدرجه‌ى تكامل و شهود « لَيْلَةَ الصِّيامِ » يعنى غفلت و بى خبرى كه بر شخص سالك مسلط مىشود و باز به خود آمده ذات محبوب را مشاهده و حاضر مىيابد و باز غافل مىشود « يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ » يعنى نمودارى روشنى حضور و مشاهده‌ى محبوب پس از سياهى و تاريكى غفلت و بىخبرى از دوست « وَأَنْتُمْ عاكِفُونَ فِي الْمَساجِدِ » يعنى آنگاه كه در مسجد دل هستيد بعبادت و توجّه بمحبوب خود .\r\nسخن ما : 1 - آيت اوّل « فَإِنِّي قَرِيبٌ » نزديكى خدا به انسان قدرت و علم است كه به او عنايت كرده است زيرا در قرآن است « اللَّه نُورُ السَّماواتِ وَالأَرْضِ » يعنى خدا روشنى زمين و آسمان است و در آيت ديگر است « اللَّه وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ » يعنى خدا مؤمنين را دوست دارد و از تاريكى به طرف روشنى رهبرى مىكند و مشهور است « العلم نور يقذفه اللَّه في قلب من يشاء » يعنى دانش روشنائى است كه خدا در دلها مىافكند پس نزديكى خدا علم و قدرت او است كه پرتوى از آن انسان را فراگرفته است و رابطه‌ى با خدا به همين وسيله‌ى علم و قدرت او است كه موجب زيادى رابطه‌ى انسان است با آفريننده‌ى خود ، و دعا كه خواهش انسان است از آفريننده در نتيجه‌ى تحريك درونى و اراده است كه چون اراده شديد شد به زبان به صورت دعا درمىآيد و چون از اين درجه تحريك بيشتر شد بمرتبه‌ى شوق مىرسد كه عضلات هم به حركت ميآيد و پى خواسته‌ى خود مىرود پس حقيقت دعا وقتى است كه خواسته‌ى انسان بقدرى شديد شود كه بمرتبه‌ى شوق برسد و با عمل نه به زبان اقدام بمورد خواهش خود بكند و از نيرو و علم كه خدا به انسان داده است استفاده كند و اجابت خدا همان فرمانبرى قوا و وسائلى است كه خدا به اختيار انسان گذارده است تا طبق خواسته‌ى او به كار بيفتد و آدمى در نتيجه‌ى كار مفيد مطابق آنچه به او اجازه داده شده است عمل نمايد تا به نتيجه\r\n","description":"","footnote":"","page_name":" 310 ","page_number":375},
  {"content":"\r\nبرسد و اگر موجبات خارجى مانع پيشرفت مىشود براى آن است كه انسان اطَّلاع از تمام لوازم كار نداشته و مقتضيات و موانع را در كار خود پيشبينى نكرده است و در آيه كه گفته شده است اجابت مىكنم بطور مجمل است نه بطور عموم كه در هر وقت و هر شرائط كه باشد .\r\nحقيقت دعا و زارى را در دفتر پنجم قضيه‌ى دستور ميكائيل ببرداشتن خاك براى ساختن آدم مثنوى چنين گفته است :\r\n\r\nآه و زارى پيش تو بس قرب داشت\r\nمن نتانستم حقوق آن گذاشت\r\n\r\n\r\nپيش تو بس قدر دارد چشم تر\r\nمن چگونه گشتمى استيزور\r\n\r\n\r\nدعوت زارى است روزى پنج بار\r\nبنده را كه در نماز أ ، و بزار\r\n\r\n\r\nآنكه خواهى كز غمش خسته كنى\r\nراه زارى بر دلش بسته كنى\r\n\r\n\r\nتا فرود آيد بلائى دافعى\r\nچون نباشد از تضرّع شافعى\r\n\r\n\r\nو آنكه خواهى از بلايش و اخرى\r\nجان او را در تضرّعآورى\r\n\r\n\r\nتا نداند خويش را مجرم عنيد\r\nآب از چشمش كجا داند دويد ؟\r\n\r\n2 - در آخر آيه كه نويد رشد و پيشرفت داده است نشانه است كه نتيجه‌ى دعا همان معنويّت است كه ارتباط انسان باشد با اراده و ميل خود باصل آفرينش كه كمال آدمى است و رشد او وقتى است كه علاوه بر ارتباط طبيعى با خدا مثل ساير موجودات او ، با اراده و ميل و نيز خود را مربوط بآفريننده بدارد و از نعمتها و وسائل كه به او داده علاوه بر استفاده‌ى مادّى براى سعادت و آينده‌ى خود نيز استفاده كند .\r\n[ سوره البقرة ( 2 ) : آيه 188 
  ]\r\nوَ لا تَأْكُلُوا أَمْوالَكُمْ بَيْنَكُمْ بِالْباطِلِ وَتُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالإِثْمِ وَأَنْتُمْ تَعْلَمُونَ ( 188 )\r\n","description":"","footnote":"","page_name":" 311 ","page_number":376},
  {"content":"\r\nمعنى لغات : « تُدْلُوا » از مصدر ادلاء بمعنى تسليم نمودن و پرداختن . « فريق » دسته و گروه . « اثم » گناه .\r\nشأن نزول :\r\nمجمع : از حضرت صادق ( ع ) نقل شده است : عرب گاهى اموال و خانواده‌ى خود را بقمار واميگذاشت ، اين آيه براى جلوگيرى از آن بوده است . از مقاتل روايت شده :\r\nامرؤ القيس بن عابس و عبد اللَّه بن اشوع بدادخواهى حضور پيغمبر رفتند براى يك قطعه زمين چون موقع سوگند شد امرؤ القيس خواست با سوگند حقّ خود را ثابت كند اين آيه نازل شد « إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا « 1 » » چون پيغمبر اين آيه را براى آنها خواند امرؤ القيس از سوگند خوددارى كرد و زمين را واگذاشت .\r\nترجمه :\r\n187 بيهوده و نامشروع اموال يكدگر مخوريد و ندانسته و نفهميده داورى بحاكمان و قاضيان نبريد كه بخشى از اموال مردم بگناه و نامشروع بخوريد .\r\nسخن مفسّرين :\r\n* ( لا تَأْكُلُوا أَمْوالَكُمْ ) * - 187 مجمع : اين جمله را دو معنى كرده‌اند : 1 - مال يكدگر را بيهوده و ناشايست مخوريد مانند دزدى و خيانت و ظلم 2 - مال خود را بيهوده و اسراف خرج نكنيد مانند قمار و ديگر اعمال ناشايسته . و مقصود از اكل خوردن تنها نيست بلكه كليّه‌ى تصرّفات است . از امام باقر ( ع ) نقل شده است مقصود از باطل سوگند دروغ است .\r\n* ( وَتُدْلُوا بِها ) * - 187 برهان از امام جواد ( ع ) نقل شده است : يعنى كسى كه بداند حقّ ندارد و بوسيله‌ى\r\n\r\n","description":"","footnote":"\r\n( 1 ) يعنى آنهائى كه پيمان خدا و سوگند را ببهاى اندك ميدهند در جهان ديگر بهره‌اى ندارند .\r\n","page_name":" 312 ","page_number":377},
  {"content":"\r\nقاضى در دعواى خود حاكم شود اين شخص ظالم است و معذور نيست .\r\nابو الفتوح : ابن عبّاس گفته است : مقصود آنكس است كه مىداند مديون است و معذور نيست و طلبكار شاهد ندارد نزد قاضى مىرود و او را محكوم مىكند .\r\nسخن ما : از كلمه‌ى « با » دو معنى مىتوان فهميد اوّل معنى مقابله و برابرى ، يعنى در برابر باطل و بيهوده مال يكدگر را نخوريد ، دوّم معنى : ب كه فقطَّ معنى ربطى است يعنى به راه باطل و بيهوده مال خود را خرج نكنيد . اين است كه مىتوانيم كلمه‌ى باطل را توسعه بدهيم بگرفتن و دادن مالى كه بيهوده باشد و با شرائط زندگى كه دين معيّن كرده است مطابق نباشد مثل پول قمار و مزد شرارت و آزار مردم و بهاى شراب كه اينها از موارد مسلم است و همه كس آن را تشخيص مىدهد و البتّه بعضى موارد هست كه مردم نمىتوانند تشخيص بدهند مثل پاره‌اى بازيچه‌هاى گران قيمت كه از نظر ارزش باطل است و بيهوده اگرچه از نظر نتيجه موجب تفريح بچه است و مفيد ولى بايستى ارزش آن را با بهاى آن متناسب كنند تا بيهوده شمرده نشود مثل پاره‌اى مخارج تفريحى كه زيادروى و باطل است خواه از جهت مقدار مصرف كردن و هزينه‌ى آن يا از نظر توانائى و بنيه‌ى مالى خرج كننده اگر اسراف شمرده شد باطل است و بيهوده و هم آنهائى كه بجاى نتيجه‌ى مفيد آثار زشت دارد مثل هزينه‌ى بيشتر فيلمهاى سينما كه بعلاوه‌ى نداشتن هدف اصلى و نتيجه‌ى مفيد موجب تحريك بر سوء اخلاق و مفاسد نفسانى و اجتماعى است . و همچنين مزد در برابر وظيفه مثل پول گرفتن براى انجام نماز و روزه‌ى خود و يا انعام يك نفر مستخدم و مأمور براى انجام كارهائى كه موظَّف به آن است و يا رشوه گرفتن قاضى و مانند اينها همگى در مفهوم خوردن مال بيهوده است اگرچه بعضى افراد آن واضح و بعضى دور تر از تصديق عموم مردم است و فقهاء هم به اين آيه استدلال كرده‌اند در حكم بحرمت و بطلان بسيارى از معاملات كه مشمول خوردن مال است از راه بيهوده و باطل . جمله‌ى دوّم : براى نشاندادن فرد واضح آن است كه به زور حكومتهاى ظالم مال مردم را مىگيرند و اينهم موارد زياد دارد مانند بعضى جاسوسىها و بازرسىها و سخنچينىها كه موجب تلف مال و آبروى\r\n","description":"","footnote":"","page_name":" 313 ","page_number":378},
  {"content":"\r\nمردم مىشود و در برابر انعام و مزد دارد البتّه اين مال هم از قبيل خوردن مال بيهوده و باطل است .\r\n[ سوره البقرة ( 2 ) : آيه 189 
  ]\r\nيَسْئَلُونَكَ عَنِ الأَهِلَّةِ قُلْ هِيَ مَواقِيتُ لِلنَّاسِ وَالْحَجِّ وَلَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَلكِنَّ الْبِرَّ مَنِ اتَّقى وَأْتُوا الْبُيُوتَ مِنْ أَبْوابِها وَاتَّقُوا اللَّه لَعَلَّكُمْ تُفْلِحُونَ ( 189 )\r\nمعنى لغات : « اهلة » جمع هلال بمعنى ماه . « مَواقِيتُ » جمع ميقات بمعنى هنگام و موقع معيّن براى كار .\r\nجهت نزول :\r\nمجمع : از معاذ بن جبل روايت است كه به پيغمبر عرض كرد : يهوديها مكرّر از من مىپرسند كه اين ماه‌ها چى است ؟ اين آيه در جواب او نازل شد . و از امام باقر ع روايت شده است : دسته‌اى از عربها رسم داشتند هنگام اعمال حج از در خانه‌هاشان وارد نمى شدند نقبى در پشت خانه مىكندند و از آنجا وارد مىشدند . قسمت آخر آيه براى جلو گيرى از اين كار نازل شد . محمّد بن جرير طبرى همين جهت را با مختصر اختلاف نوشته است و نيز او نوشته است با نردبان يا از ديوار خانه بالا مىرفتند و داخل منزل خود مىشدند .\r\nترجمه :\r\n189 اى محمّد ز تو از [ دگرگونى و كم و فزون شدن 
  ] ماه‌ها مىپرسند تو بگو : اين نو و كهنگى ماه راه شناخت هنگام كارهاى مردم است و گاه انجام حج . و\r\n","description":"","footnote":"","page_name":" 314 ","page_number":379},
  {"content":"\r\nنه نيكو است [ به آن هنگام 
  ] از پشت خانه‌ها درون شويد بلكه نكوكار آن كس است كه پرهيزگار باشد و شما از در خانه‌ها درون شويد و از نافرمانى خدا پرهيز كنيد تا اميد رستگارى شما باشد .\r\nسخن مفسّرين :\r\n* ( هِيَ مَواقِيتُ ) * - 188 مجمع : اين آيه روشنتر دليل است كه موقع روزه بشماره‌ى روزها ثابت نمىشود بلكه مقياس اثبات آن نمايان شدن ماه است زيرا تصريح شده است كه ماهها مورد اعتبار و مقياس است براى وقت عبادت .\r\nطبرى : از علىّ ( ع ) پرسيدند : « مَواقِيتُ لِلنَّاسِ » يعنى چه ؟ فرمود : هنگام كار در ماه‌ها اين است ، پس انگشت ابهام و چهارم را به كف دست خم كرد و فرمود : چون ماه را ديديد روزه بداريد و باز چون ديديد از روزه خوددارى كنيد و اگر ابر شما را فراگرفته بود سى روز را به آخر برسانيد .\r\nنيشابورى : جهت اينكه اسم حجّ در جواب گفته شده است و نام عبادات ديگر برده نشده است اين است كه روزه را به ماه رمضان معيّن كرده است و نماز را در همه روز معيّن كرده است و زكات بسال شمسى مقرّر شده است كه پيدايش غلَّه باشد و جهاد وقت معيّن ندارد پس آنچه بايد معيّن شود حجّ است .\r\n* ( وَلَيْسَ الْبِرُّ بِأَنْ تَأْتُوا الْبُيُوتَ ) * - 188 ابو الفتوح : عدّه‌اى « بيوت » با كسر باء خوانده‌اند و ديگران با ضمّ .\r\nفخر : عرب رسم داشت كه اگر بمقصودش نمىرسيد تا مدّت يك سال از در خانه وارد نمىشد و از پشت بام يا جاى ديگر داخل ميشد و اين عمل براى تطير و فال بد بود اين جمله براى جلوگيرى از اين جور فكر نازل شده است كه فال بدكار خوب نيست و بايد تقوى پيشه كرد تا رستگارى پيدا شود . و باز فخر گفته است : جهت ارتباط دو قسمت\r\n","description":"","footnote":"","page_name":" 315 ","page_number":380},
  {"content":"\r\nآيه آن است كه : آنها از تغييرات ماه پرسيدند در جواب به آنها گفته شد : اين مهمّ نيست و فقط مقياس اوقات كار است ، ولى مطلب مهمّ آن است كه اين عمل را ترك كنيد و از در خانه وارد شويد .\r\nمجمع : كار خوب آن نيست كه عملى را از غير جهت و جانب نامناسب انجام دهيد بلكه عمل شايسته آن است كه هر كار را از راه خودش انجام دهيد .\r\nسخن ما : 1 - براى تعيين مواقع عبادات است كه هر وقت هلال نمودار شد اوّل ماه و هنگام انجام وظيفه‌ى دينى است ، و تشخيص آن بسيار آسان است و نياز بقواعد و علوم هيئت نيست . 2 - جواب متضمّن مطلب باندازه‌ى فهم آنها است . آنها از تغييرات شكل ماه مىپرسند جواب از قابليّت استفاده و نتيجه‌اش داده مىشود و شايد منظور اين باشد كه شما فهم بيش از اين نداريد كه بدانيد ، يك مقياسى است براى زمان و وقت كار و بهتر آن است كه آداب جاهليّت را از خود دور كنيد و از پشت بام وارد نشويد و فال بد نزنيد و پيغمبر براى اين نيست كه علَّت تغيير ماه و قواعد علم هيئت براى شما بگويد بلكه براى تربيت شما آمده كه از رسوم زشت جاهليّت آزادتان كند . 3 - هر كارى را از مجارى طبيعى بآنگونه كه خدا معيّن كرده است بايد انجام داد و از در خودش وارد شد ، اغفال مردم و توسّل بوسائل غير عادى براى انجام مقصود بيراهه است خواه در افكار و عقايد يا معاشرت و معامله‌ى با يكديگر باشد و يا اعمال و عقايد دينى پس در تمام شئون زندگى بايستى از بيراهه نرويد و براهى برويد كه شايسته است تا رستگار شويد .\r\n","description":"","footnote":"","page_name":" 316 ","page_number":381},
  {"content":"\r\n[ سوره البقرة ( 2 ) : آيات 190 تا 195 
  ]\r\nوَ قاتِلُوا فِي سَبِيلِ اللَّه الَّذِينَ يُقاتِلُونَكُمْ وَلا تَعْتَدُوا إِنَّ اللَّه لا يُحِبُّ الْمُعْتَدِينَ ( 190 ) وَاقْتُلُوهُمْ حَيْثُ ثَقِفْتُمُوهُمْ وَأَخْرِجُوهُمْ مِنْ حَيْثُ أَخْرَجُوكُمْ وَالْفِتْنَةُ أَشَدُّ مِنَ الْقَتْلِ وَلا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيه فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ ( 191 ) فَإِنِ انْتَهَوْا فَإِنَّ اللَّه غَفُورٌ رَحِيمٌ ( 192 ) وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ ( 193 ) الشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا اللَّه وَاعْلَمُوا أَنَّ اللَّه مَعَ الْمُتَّقِينَ ( 194 )\r\nوَ أَنْفِقُوا فِي سَبِيلِ اللَّه وَلا تُلْقُوا بِأَيْدِيكُمْ إِلَى التَّهْلُكَةِ وَأَحْسِنُوا إِنَّ اللَّه يُحِبُّ الْمُحْسِنِينَ ( 195 )\r\nمعنى لغات : « تَعْتَدُوا » از مصدر اعتداء بمعنى تجاوز و ستم . « ثقفتموا » از مصدر ثقافة بمعنى پيدا كردن و ماهر بودن . « انْتَهَوْا » از مصدر انتها بمعنى ممانعت پذيرفتن و قبول كردن فرمان بخوددارى . « الشَّهْرُ الْحَرامُ » ماهى كه دست بشمشير بردن و جنگ كردن در آن حرام است . « حرمات » جمع حرمة حدودى كه لازم است رعايت آن و تجاوز از آن جايز نيست از قبيل حقوق دينى و مردمى .\r\nجهت نزول :\r\n","description":"","footnote":"","page_name":" 317 ","page_number":382},
  {"content":"\r\nمجمع : از ابن عباس روايت شده است : در سال ششم هجرى پيغمبر با هزار و چهار صد نفر از يارانش براى انجام مراسم دينى بمكّه روانه شد چون بحديبيه رسيد كه در فاصله‌ى يك منزل از مكّه در راه جدّه است و آب و درخت زياد دارد اعراب جلوگير او شدند و مدّت يك ماه پيغمبر را نگاه داشتند تا پيمان برقرار كرد كه برگردد و سال بعد موقع عمره بيايد و مردم مكّه سه روز آنجا را خالى كنند و در اختيار مسلمانان بگذارند كه مراسم دينى خود را در اين مدّت انجام دهند ، سال بعد كه پيغمبر آهنگ مكّه كرد دو دل بود كه با اعراب چه رفتار بفرمايد زيرا كه جنگ در ماه حرام ناگوارش بود در اين حال بود كه اين آيه نازل شد و تكليف آن حضرت را معيّن كرد .\r\nترجمه :\r\n190 در راه خدا و پيشرفت دين بجنگيد با آنهائى كه با شما مىجنگند و زياده‌روى نكنيد كه خدا چنين مردم را دوست ندارد .\r\n191 و هر كجا كافران را بيابيد بكشيد و همانطور كه شما را از مكّه اخراج كردند [ و پيغمبر فرار كرد 
  ] شما هم آنها را از منزلشان بيرون كنيد كه آشوب و آزار سختتر و بدتر است از آدمكشى و تا با شما به مسجد الحرام نجنگند شما با آنها نجنگيد و اگر با شما جنگيدند آنها را بكشيد كه چنين است سزاى كافران .\r\n192 و اگر از كار خود باز ايستادند البتّه خدا آمرزنده است و مهربان .\r\n193 با آنان بجنگيد تا آشوب و آزارى نماند و همه مردم خداپرست شوند و چون از آشوب دست بدارند پس [ بخودشان گذاريد كه 
  ] جز بر ستمكاران آزار روا نباشد .\r\n194 آنچه آنان به ماه حرام كنند شما با آنان چنان كنيد و بىحرمتى خانه‌ى خدا را سزا دهيد و آنكه بشما تجاوز كرد به همان گونه كه بشما ستم كرده با او رفتار كنيد و از نافرمانى خدا پرهيز كنيد و بدانيد كه خدا با پرهيزگاران است .\r\n195 در راه خدا ببخشيد و خود را بدست خود بنابودى نيفكنيد و نكوئى كنيد كه خدا دوست دار نكوكاران است .\r\nسخن مفسّرين :\r\n* ( قاتِلُوا فِي سَبِيلِ اللَّه ) * - 189 مجمع : مفسّرين قديم گفته‌اند : اوّل آيه كه امر بجهاد كرد اين آيه بود و پيغمبر ص\r\n","description":"","footnote":"","page_name":" 318 ","page_number":383},
  {"content":"\r\nبا آنهائى ، جنگ مىكرد كه با او جنگ مىكردند تا اين آيه نازل شد : « وَقاتِلُوا الْمُشْرِكِينَ كَافَّةً » . از پيغمبر روايت شده است كه فرمود : جنگ در راه خدا آن است كه به منظور نشر حقّ باشد نه به قصد خودنمائى و شهرت .\r\n* ( وَلا تَعْتَدُوا ) * - 189 ابو الفتوح : گفته‌اند : مقصود آن است كه در اقدام بجنگ با كافران خوددارى نكنيد . يحيى بن عامر غسّانى گفت : بعمر عبد العزيز خليفه‌ى اموى نوشتم :\r\nمعنى اين آيه چيست ؟ او در جواب نوشت : مقصود جلوگيرى از كشتن زن و بچه است و آنهائى كه بجنگ با مسلمين حاضر نمىشوند .\r\nمجمع : يعنى با دگر كسان كه دستور جنگ با آنها نداريد نجنگيد ، و گفته‌اند :\r\nيعنى با آنها كه بجنگ شما نيامده‌اند جنگ نكنيد .\r\nكشف نوشته : چون زينهار خواهند زينهار دهيد و زينهار نشكنيد و از عهد باز پس نيائيد و چون گزيت پذيرند گزيت از ايشان بپذيريد و اين گزيت پذيرفتن خاصّه اهل كتاب را است بنصّ قرآن « قاتِلُوا الَّذِينَ تا مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ » مجوس را همين حكم است كه مصطفى عليه السلام گفت : « سنّوا بهم سنّة اهل الكتاب » و علىّ بن ابى طالب را پرسيدند كه جزيه از مجوس پذيريم ؟ گفت : آرى كه ايشان را كتابى بود و برداشتند و ببردند از ميان ايشان .\r\n* ( وَأَخْرِجُوهُمْ ) * - 190 فخر : همانطور كه شما را از مكّه بيرون كردند شما نيز هر گاه كه قدرت داشتيد اگر كه آنها بر كفر خود ثابت باشند از مكّه بيرونشان كنيد و اين جمله اشاره است كه در آينده شما قدرت خواهيد داشت . و براى همين بود كه پيغمبر مشركين را از\r\n","description":"","footnote":"","page_name":" 319 ","page_number":384},
  {"content":"\r\nمكّه بيرون كرد و بعد از آن از مدينه ، و فرمود نبايد در جزيرة العرب دو دين باشد .\r\n* ( وَالْفِتْنَةُ أَشَدُّ ) * - 190 فخر : فتنه يعنى گرفتارى به عذاب دائمى در عالم ديگر براى آنها سختتر است از كشتن كه اكنون بر دست شما انجام مىشود و بيشتر مفسّرين فتنه را شرك و كفر معنى كرده‌اند پس معنى چنين مىشود : رواج كفر بدتر است از كشتن چند نفر ابو الفتوح نوشته : از كسائى روايت است : فتنه اينجا عذاب است و ايشان را بودى كه چون مسلمانى را بگرفتندى عذاب كردندى او را خداى تعالى گفت : آنچه ايشان مىكنند بدتر است و سختتر .\r\nو لا تقتلوهم - 190 مجمع : حمزه و كسائى قرائت كرده‌اند : « و لا تقتلوهم حتّى يقتلوكم . فان قتلوكم » در هر سه كلمه بدون الف بر وزن يفعلو ثلاثى مجرّد ، اعمش بحمزه گفت : اين جور كه تو قرائت مىكنى پس از آنكه آنها را كشتند چگونه مىتوانند قاتلين خود را بكشند ؟\r\nحمزه گفت : عرب اگر يك نفر از او را بكشند مىگويد : ما را كشتند و اگر يك نفرشان را مضروب شود ميگويند ما را زدند مقصودش اين است كه معنى جمله اين است : اگر عدّه‌اى از شما را كشتند .\r\nمجمع : گفته‌اند اين آيه نسخ شده است به اين آيه : « وَقاتِلُوهُمْ حَتَّى لا تَكُونَ فِتْنَةٌ » و عدّه‌اى ديگر گفته‌اند اين حكم منسوخ نيست و رعايت آن لازم است و فقطَّ در موقع ضرورت كه از طرف كافرها اقدام بجنگ بشود در مسجد الحرام براى مسلمانها جايز است كه با آنها جنگ كنند و در آنجا آنها را بكشند .\r\n* ( وَقاتِلُوهُمْ حَتَّى لا تَكُونَ فِتْنَةٌ ) * - 192 فخر : فتنة يعنى آزار و گرفتارى و چون اعراب مسلمانان را اذيّت كردند تا آنها ناچار شده بحبشه مهاجرت كردند و باز آزارشان كردند تا بمدينه هجرت كردند و\r\n","description":"","footnote":"","page_name":" 320 ","page_number":385},
  {"content":"\r\nپيوسته موذى آنها بودند در اين جمله دستور داده شده است كه جنگ كنيد تا بر آنها چيره شويد و از شرشان آسوده شويد و آشوب و ناراحتى نباشد .\r\nطبرى از مفسّرين قديم نقل كرده است : مقصود از فتنه شرك است و كفر و دستور جنگ براى آن است كه شرك و كفر نابود شود .\r\n* ( وَيَكُونَ الدِّينُ لِلَّه ) * - 192 طبرى از قتاده و ديگران نقل است : مقصود از دين عبادت است و جنگ با كفّار براى آن بوده است كه خداپرست شوند و نماز بخوانند و زكات بدهند .\r\n* ( فَلا عُدْوانَ ) * - 192 طبرى : در اين جمله عدوان بمعنى تجاوز و ستم نيست مقصود مجازات و سزاى عمل ظالم است . و اين جمله مانند آن است كه بگوئى : اگر به من ستم كنى همان را از من خواهى ديد نظير اين آيه است : « يسخرون من اللَّه سَخِرَ اللَّه مِنْهُمْ » .\r\nفخر : عدوان يعنى كشتن و اينجور كشتن ستم نيست بلكه سزاى ستم است مثل اين آيه : « جَزاءُ سَيِّئَةٍ سَيِّئَةٌ مِثْلُها » .\r\n* ( الشَّهْرُ الْحَرامُ بِالشَّهْرِ الْحَرامِ ) * - 192 فخر : چون اقدام بجنگ و اسلحه برداشتن در ماه‌هاى حرام براى مردم ناگوار بود اين آيه براى آرامش خاطر آنها است كه چون اعراب در ماه حرام با اسلحه مانع پيغمبر شدند از ورود بمكّه و انجام عمره در ذو القعده‌ى سال گذشته امسال كه شما با اسلحه وارد حرم شديد در برابر عمل سال گذشته‌ى آنها است و اگر اين كار شما بنظرتان دشوار است ناراحت نباشيد كه كافران پيشدستى بچنين كار كرده‌اند .\r\n* ( وَالْحُرُماتُ قِصاصٌ ) * - 193 مجمع : مجاهد گفته است : چون اعراب پيغمبر را از ورود بمكّه مانع شدند و\r\n","description":"","footnote":"","page_name":" 321 ","page_number":386},
  {"content":"\r\nصلح حديبيه تنظيم شد آن حضرت مراجعت فرمود ، آنها مفاخرت كردند كه او را با حال احرام از ورود به مكه مانع شديم . سال بعد كه آن حضرت وارد مكّه شد اين آيه نازل شد كه خداوند تلافى كرد و در برابر ممانعت سال پيش امسال آسوده وارد مكّه شديد و ناراحتى پيغمبر و مسلمين و مفاخرت اعراب به اين وسيله جبران شد . و از امام باقر ( ع ) نيز همين معنى نقل شده است .\r\nمجمع : مشركين به پيغمبر عرض كردند تو مأمور هستى كه در ماه حرام از جنگ خوددارى كنى ؟ آن حضرت فرمود : آرى آنها از اين جواب سوء استفاده كرده در دل گرفتند كه پيغمبر و مسلمين را بكشند اين آيه نازل شد كه اگر آنها اين حدود و حرمات خدائى را حلال شمردند و رعايت نكردند شما هم قصاص كنيد و تلافى حقّ خود را بنمائيد * ( فَمَنِ اعْتَدى عَلَيْكُمْ ) * - 193 طبرى : يعنى كسى كه بسوى شما جستن كرد و دويد شما هم با او همان عمل را بكنيد .\r\n* ( وَلا تُلْقُوا بِأَيْدِيكُمْ إِلَى التَّهْلُكَةِ ) * - 194 طبرى : 1 - تهلكة يعنى خوددارى از بخشش و انفاق در راه خدا 2 - از ابن عباس روايت است : يعنى اگر هيچ نداشتى جز تيرى يا پيكان تيرى آن را انفاق كنى .\r\n3 - انصار از ما حضر خود به نادارها مىدادند چون درآمد آنها كم شد نگران شدند و خوددارى از بخشش كردند اين خطاب با آنها است و مقصود از تهلكه امساك و سوء ظنّ است كه شايد در آينده به سختى دچار شوند . 4 - در سفر ، داراها بنادارها مىدادند بقدرى كه براى خودشان نمىماند و اندوهناك مىشدند اين آيه خطاب به آنها است .\r\nفخر : يك معنى جمله اين است كه اگر در ماه حرام با شما جنگ كردند شما هم جنگ كنيد و احترام ماه حرام موجب نشود كه شما خود را به هلاكت بيندازيد و صبر كنيد كه آنها اقدام بجنگ كنند و شما را بكشند .\r\n","description":"","footnote":"","page_name":" 322 ","page_number":387},
  {"content":"\r\nابو الفتوح نوشته است : ايشان امساك كردندى و سفرهاى خطرناك كردندى براى جمع مال ، حقّ تعالى از هر دو نهى كرد به اين آيه . حبيب بن الحارث نزديك رسول آمد گفت : من مردىام كه تعرّض گناه بسيار كنم مرا تدبير چى است ؟ گفت : توبه كن گفت :\r\nتوبه مىكنم باز بر گناه مىشوم گفت : پس از آن با سر توبه شو گفت : يا رسول اللَّه پس گناه من بسيار شود گفت اى حبيب عفو خداى از گناه تو بيشتر است . فضيل بن عياض گفت معنى آيه آن است كه خود را در هلاك ميفكن به گمان بد كه ، بخداى برى ، نه بينى كه در عقب اين گفت : « وَأَحْسِنُوا » مراد آنكه : بخداى گمان نيك ببريد كه خداى دوست دارد آنان كه به او خوش گمان باشند .\r\n* ( وَأَحْسِنُوا إِنَّ اللَّه يُحِبُّ الْمُحْسِنِينَ ) * - 194 حسينى نوشته است : مثنوى\r\n\r\nبخل و خسّت مرد را رسوا كند\r\nبلكه در چاه هلاكش افكند\r\n\r\n\r\nروى جنّت را كجا بيند بخيل ؟\r\nبسته به ، افتاده اندر پاى پيل\r\n\r\n\r\nاسخيا را با جهنم كار نيست\r\nجاى ممسك جز ميان نار نيست\r\n\r\nعكرمه گفته است : يعنى گمان نيك داشته باشيد كه آنچه مىدهيد خدا عوض مىدهد .\r\nكشف نوشته : مصطفى گفت احسان آن است كه خداى را در بيدارى و هشيارى پرستى چنانك گوئى در وى مىنگرى و خدمت كه كنى چنان كنى كه ويرا مىبينى اين حديث اشاره است بملاقات دل با حقّ و معارضه‌ى سر با غيب .\r\nروح البيان : « يُحِبُّ الْمُحْسِنِينَ » يعنى خدا براى نيكوكاران خير و سعادت مىخواهد و سعدى گفته :\r\n\r\nكرم كن كه فردا كه ديوان نهند\r\nمنازل به مقدار احسان نهند\r\n\r\n\r\nچى است احسان از خوديّت رستگى\r\nبر حقّ از راه فنا پيوستگى\r\n\r\n\r\nگر دلى از سرّ احسان واقف است\r\nهم موحّد بر خدا هم عارف است\r\n\r\n\r\nگر جوى در راه دين دارى تنيز\r\nنيست احسان غير عرفان اى عزيز\r\n\r\n","description":"","footnote":"","page_name":" 323 ","page_number":388},
  {"content":"\r\n\r\nآنكه خود حق بود و حق را ميشناخت\r\nخفت جاى احمد و جان فديه ساخت\r\n\r\n\r\nآنكه جان اينسان دهد كى در غم است\r\nكاين خلافت شيئى اندر عالم است\r\n\r\n\r\nتا پس از پيغمبر از اين رهگذر\r\nكينه گيرد با ابو بكر و عمر\r\n\r\nسخن ما : 1 - در مراجعت از حديبيه مردم ناراحت بودند كه تحت فشار اعراب قرار گرفتند . سال بعد كه طبق قرارداد با اسلحه وارد مكّه شدند باز بواسطه‌ى تكرار گذشته و رو برو شدن با مشركين و جنگ در ماه حرام انديشناك شدند . با اين آيات آسوده‌شان كرد كه رعايت آئين و حكم تا آنگاه لازم است كه اضطرار نباشد ولى در موقع اضطرار حدود و احترامات ساقط است و بايد بدكار را سزا داد . 2 - آيت 193 « الشَّهْرُ الْحَرامُ » الخ در هر جامعه‌اى هر چند وحشى باشد افرادى در آن يافت ميشوند كه بتوانند آنها را رهبرى كنند و از نابودىشان جلوگيرى نمايند . بسيار مىشود كه عواطف انسان بر احساس و ميل او غالب مىشود براى مثال شخص بخيل ممكن است از عاطفه‌ى نوع دوستى يا دينى خود متأثّر شده بخشش بر خلاف انتظار بكند و يا شخص بدخو و خشن بموجب محرّك عاطفى از قبيل : زن - اولاد - دوستان - مبادى دينى بكلَّى عوض شده با كمال مهربانى و ملايمت رفتار كند . براى عرب خشن وحشى ، سه ماه پى در پى ماه حرام معيّن شده است : ذو القعده - ذو الحجّه - محرّم و يك ماه با فاصله‌ى از اين سه ماه بنام رجب . البتّه آنهائى كه اين آئين ماه‌هاى حرام را معيّن كرده‌اند مردمى دقيق و باريك بين بوده‌اند كه بواسطه‌ى ايجاد عاطفه‌ى دينى يا ملَّى قوه‌ى غضبى و ميل آدمكشى عرب را تا اندازه‌اى محدود كرده‌اند و اين عاطفه به آن اندازه در آنها مؤثّر بود كه اگر كسى قاتل برادر يا پدر خود را در اين ماهها پيدا مىكرد متعرّض او نمىشد . معلوم است كه اسلام دوره‌ى سال را ماه محرّم قرار داده و اجازه نداده است كه مردم بجان هم بيفتند و يكديگر را بكشند .\r\nپس تصويب اين آئين قديمى و احترام ماه‌هاى حرام از وظائف پيغمبر بود كه وسيله‌ى جلوگيرى از قتل و غارت آنها بشود لكن احساسات و عواطف اگرچه مولود مبادى شريف باشد در برابر منطق صحيح و عقل ارزش ندارد . پس آئين ملى و احترام ماه حرام تا\r\n","description":"","footnote":"","page_name":" 324 ","page_number":389},
  {"content":"\r\nوقتى محترم است كه زيان بسيار بزرگ نداشته باشد لكن چون موجب نابودى مسلمين و محو اسلام باشد كوچكترين ارزشى ندارد و مردم موظَّف هستند متجاوز و ستمكار را بجاى خودش بنشانند .\r\n3 - آيت 195 « لا تُلْقُوا ) * الخ » در دنباله‌ى مطالب گذشته يك اصل لازم الرّعايت حياتى را يادآورى مىكند كه از اقدام بنابودى خود احتراز كنيد چه بوسيله‌ى كار سودمند يا بخوددارى از كار زيانآور . پس براى رعايت ماه حرام خود را به هلاكت و گرفتارى بدست كافران دچار نه كنيد . چون دقيق شويم اين دستور براى هميشه و همه وقت بايد رعايت شود . چنان كه هر كارگرى كه دير بسر كار ميرود و كار پيدا نمىكند و گرسنه ميماند اقدام بنابودى خود كرده است آن راننده كه بواسطه‌ى سرعت در حركت آسيب مىرساند و آسيب مىبيند بواسطه بيباكى اقدام بتهلكه كرده است آن قانونگذار كه بواسطه‌ى بيباكى و نافهمى رعايت مقتضيات محلّ و حال مردم را نكرده و قانون تحميلى بر مردم تصويب كرده است اقدام بتهلكه‌ى خود نموده است . و همچنين هر كس در هر كار كه مصلحت را منظور نكند و بيباك در عمل خود باشد و يا نسنجيده كارى كند اقدام بتهلكه نموده است .\r\n","description":"","footnote":"","page_name":" 325 ","page_number":390},
  {"content":"\r\n[ سوره البقرة ( 2 ) : آيات 196 تا 197 
  ]\r\nوَ أَتِمُّوا الْحَجَّ وَالْعُمْرَةَ لِلَّه فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ وَاتَّقُوا اللَّه وَاعْلَمُوا أَنَّ اللَّه شَدِيدُ الْعِقابِ ( 196 ) الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ وَما تَفْعَلُوا مِنْ خَيْرٍ يَعْلَمْه اللَّه وَتَزَوَّدُوا فَإِنَّ خَيْرَ الزَّادِ التَّقْوى وَاتَّقُونِ يا أُولِي الأَلْبابِ ( 197 )\r\nمعنى لغات : « أُحْصِرْتُمْ » از مصدر احصار بمعنى منع و جلوگيرى . « اسْتَيْسَرَ » از مصدر استيسار بمعنى آسانى و فراهم شدن . « الْهَدْيِ » گاو يا شتر يا گوسفند كه بآداب و نشانه‌ى مخصوص براى قربانى به طرف مكّه مىبرند . « تَحْلِقُوا » از مصدر حلق بمعنى سر تراشيدن « نُسُكٍ » آنچه قربة الى اللَّه و بواسطه‌ى عقيده‌ى دينى انجام مىشود و بمعنى بهره‌بردن و استفاده كردن .\r\nپيش از ترجمه براى اطَّلاع از منظور اين آيات احكام حجّ را همانطور كه رسم مفسّرين است مينويسم : حجّ در اسلام سه جور معيّن شده است 1 - حجّ تمتّع 2 - حجّ افراد 3 - حجّ قران . اوّل حجّ تمتّع وظيفه‌ى آنهايى است كه خارج از حدود مكّه بفاصله چهل و هشت ميل باشند بايد از ميقات كه محلهاى معيّنى است محرم شوند و\r\n","description":"","footnote":"","page_name":" 326 ","page_number":391},
  {"content":"\r\nبارچه‌هاى ندوخته را لباس قرار دهند و ذكر مخصوص كه معيّن شده است بگويند تا وارد مكّه شوند و هفت نوبت دور خانه‌ى كعبه طواف كنند و دو ركعت نماز در مقام ابراهيم بخوانند و ميانه‌ى صفا و مروه هفت مرتبه حركت كنند بنام سعى صفا و مروه بعد بمذهب شيعه بايد دوباره طواف كنند بنام طواف نساء با دو ركعت نماز آن ولى ديگر مسلمين اين نماز و طواف را ندارند . بعد از آن بايد تقصير كنند يعنى موى يا ناخن بگيرند كه از احرام اول خارج شوند و اين اعمال را عمره‌ى تمتّع گويند . پس از آن بايد دوباره قصد احرام كنند براى حج و روانه شوند به طرف عرفات كه سرزمينى است در حدود چهار فرسخى مكّه و روز نهم ذيحجه بنام روز عرفه از ظهر تا غروب در آنجا بمانند و بعد از غروب ، از عرفات بروند بمشعر الحرام و از طلوع صبح تا طلوع آفتاب در آنجا توقّف كنند و از آنجا بمنى بروند و در محلّ مشهور « بجمرة العقبة » ريگ بزنند بعد قربانى كنند و بعد تقصير كنند يعنى كارى از منافيات احرام را انجام بدهند . پس از آن مختار هستند كه بروند بمكّه و طواف كنند و نماز طواف بخوانند و برگردند بمنى و شبهاى يازدهم و دوازدهم و سيزدهم آنجا توقّف كنند و روزها رمى جمره كنند يعنى ريگ بمحلهاى مخصوص بزنند و مىتواند كه از منى روز دوّم بمكّه نيايند و تا روز سيزدهم آنجا بمانند و رمى جمره را تمام كنند و بعد بيايند بمكّه و طواف و نماز و سعى صفا و مروه كه در عمره گفتيم انجام دهند . اين است تمامى اعمال حجّ تمتّع . دوّم حجّ افراد كه در اعمال مثل حجّ تمتّع است فقطَّ اوّل اعمال حجّ بايد انجام شود يعنى در نيّت قصد حجّ بكنند و بروند به عرفات و بعد بمنى و بعد بروند بمكّه و همان اعمال گذشته را انجام دهند . سوّم حجّ قران است كه از اوّل قربانى با خود مىبرند و مثل حجّ افراد اوّل اعمال حجّ انجام مىشود بعد عمل عمره .\r\nترجمه :\r\n196 حجّ و عمره را براى خدا انجام دهيد [ نه براى خودنمائى و تعصّب عربى 
  ] پس اگر جلوگير از انجام حجّ شديد [ كه دشمن يا بيمارى شما را نگذاشت آن را بپايان رسانيد 
  ] پس هر قربانى كه بتوانيد [ بقربانگاه فرستيد 
  ] و سر نتراشيد تا قربانى\r\n","description":"","footnote":"","page_name":" 327 ","page_number":392},
  {"content":"\r\nبقربانگاه برسد . و اگر كسى بيمار بود يا در سر خود آزارى داشت [ ميتواند سر بتراشد 
  ] و در عوض روزه بدارد يا مالى ببخشد يا قربانى كند و چون آسوده شديد [ كه جلوگير از انجام حجّ نداشتيد 
  ] پس آنكه بخواهد از عمره و حجّ بهره‌مند شود [ و حجّ تمتّع بجاى آرد 
  ] آنچه براى او فراهم است قربانى كند [ گاو يا شتر يا گوسفند 
  ] و اگر نداشت سه روز در همان روزهاى حجّ روزه بدارد و هفت روز پس از برگشت از حجّ كه ده روز تمام باشد و البتّه اين گونه حجّ [ كه آن را حجّ تمتع گويند 
  ] وظيفه‌ى كسى است كه خانواده و زندگى او در سرزمين مسجد الحرام نباشد [ و دور از مكّه زندگى كند 
  ] و از خدا بپرهيزيد [ كه نافرمانى اين احكام كنيد 
  ] و بدانيد كه خداوند سخت آزار بود .\r\n197 و اين دستورهاى حجّ بايد در ماه‌هاى معيّن انجام شود [ كه شوّال و ذيقعده و ذيحجّ باشد 
  ] پس كيسكه در اين ماه فريضه‌يى انجام ميدهد نبايد آميزش با زنان كند و نه زشتى كند و نه جنگ و جدال . و آنچه كار نيك كنيد البتّه خدا آن را بداند . پس اى خردمندان [ براى آن سراى 
  ] توشه برداريد و البتّه بهترين توشه پرهيزگارى است و از نافرمانى من پرهيز كنيد .\r\nسخن مفسّرين :\r\n* ( أَتِمُّوا الْحَجَّ ) * - الخ - 195 مجمع : از علىّ و زين العابدين عليهما السلام نقل است : يعنى آن را به پا داريد و انجام دهيد و به آخر رسانيد ديگران گفته‌اند : يعنى با آداب و شرايط آن را بجاى آرند .\r\nابو الفتوح : كلمه‌ى حجّ با كسر حاء هم قرائت شده است و خلافى نيست در وجوب حجّ امّا در وجوب عمره خلاف كرده‌اند مذهب ما شيعه و مذهب شافعى آن را واجب ميدانند .\r\nكشف نوشته است : حجّ عوام ديگر است و حجّ خواصّ ديگر حجّ عوام قصد كوى دوست است و حجّ خواصّ قصد روى دوست آن رفتن به سراى دوست و اين رفتن براى دوست .\r\n","description":"","footnote":"","page_name":" 328 ","page_number":393},
  {"content":"\r\n\r\nدردم نه ز كعبه بود كز روى تو بود\r\nمستى نه ز باده بود كز بوى تو بود\r\n\r\nعوام بنفس رفتند در و ديوار ديدند . خواص بجان رفتند گفتار و ديدار يافتند .\r\nروش خاصگيان درين راه چنان است كه آن جوانمرد گفته :\r\n\r\nخون صدّيقان بيالودند و زان ره ساختند\r\nجز بجان رفتن درين ره يك قدم را بار نيست\r\n\r\nاو كه بنفس رود رنج يابد و بار كشد تا گرد كعبه برآيد ، و اين كه بجان رود بيارامد و بياسايد و كعبه خود گرد سرايش برآيد . اندرين معنى حكايت ابراهيم خوّاص است قدّس اللَّه روحه گفتا : وقتى از سر محرومى بروم افتادم گردان گردان چنانك افتاده‌اند بهر جاى مردان . متحيّر و سرگشته بيچاره‌وار ، گم كرده سر رشته :\r\n\r\nمردان جهان شدند سرگشته‌ى تو\r\nمىباز نيابند سر رشته‌ى تو\r\n\r\nخبر در روم افتاد كه ملك روم را دخترى ديوانه گشته و پدر مر آن دختر را ببند ديوانگان بسته و اطباء بجملگى از علاج آن بيمار درمانده زمان تا زمان نفس سرد مىآرد و اشگ گرم مىبارد گهى گريد و گهى خندد بجاى آوردم كه آنجا تعبيه‌اى است رفتم بدر سراى ملك و گفتم : بعلاج بيمار آمدم . چون ديده‌ى ملك بر من افتاد گفت :\r\nكه بعلاج دخترم آمده‌اى ؟ و گمان برم كه طبيبى ؟ گفتم آرى خداوندى دارم طبيب ، من آمده‌ام تا دخترت را علاج كنم . خانه‌اى باشارت به من نمود و دختر در آن خانه بود گفتا : در رفتم هنوز قدم در خانه ننهاده كه اين آواز شنيدم : « قُلْ لِلْمُؤْمِنِينَ يَغُضُّوا مِنْ أَبْصارِهِمْ « 1 » » همانجا بماندم سرآسيمه‌ى وقت وى گشتم و متحيّر حال وى شدم ديگر باره آواز آمد : كه اى پسر خوّاص « شراب لا يزيد الَّا العطش و طعام لا يزيد الَّا الدّهش « 2 » » گفتم :\r\n« يا امة اللَّه » اين چه حال است و اين چه وجد ؟ گفت : اى شيخ وقتى در ميان ناز و نعمت نشسته بودم با كنيزكان و خاصگيان خويش ناگاه دردى بدلم فرود آمد و اندوهى بجانم رسيد و از خود فانى گشتم و واله شدم . هنوز به خانه فرو نامده تمام آن درد مستحكم شد\r\n\r\n","description":"","footnote":"\r\n( 1 ) يعنى بگو بمؤمنان چشمهاى خود را از نامحرم بپوشند .\r\n( 2 ) يعنى نان و آبى است كه آنچه زيادتر بخورى تشنگى و بىخوديت زيادتر شود .\r\n","page_name":" 329 ","page_number":394},
  {"content":"\r\nو آن كار تمام .\r\n\r\nاى راه تو را دليل ، دردى\r\nفردى تو و آشنات فردى\r\n\r\n\r\nاز جام تو دانه‌اى و عصرى « 1 »\r\nو ز جام تو قطره‌اى و مردى\r\n\r\nگفتا : چون از آن وجد و وله آسوده‌تر شدم خود را در بند و زنجير يافتم حكمش را پسند كردم و بقضائش رضا دادم دانستم كه وى دوستان خود را بد نخواهد تا خود سر انجام اين كار بچه برسد . گفتم : چه گوئى اگر تدبير كنم و حيلت سازم تا بدار الاسلام شويم و اسلام را تربيت كنيم ؟ كه دريغ آمد مرا چون تو عزيزى را بدار الكفر بگذاشتن گفت :\r\nيا ابن الخواص چه مردى بود بدار الاسلام اسلام را پرورش دادن ؟ مرد آن است كه بدار الكفر اسلام را در برگيرد و بجان و دل بپرورد و در دار الاسلام چيست كه در آنجا نيست ؟ گفتم كعبه‌ى مشرف معظَّم مكرّم كه مقصد زائران است و مشهد مشتاقان گفت : كعبه را زيارت كرده‌اى ؟\r\nگفتم زيارت كرده‌ام آن را هفتاد بار . گفت : برنگر نگرستم كعبه را ديدم بر سر سراى وى ايستاده آنگه گفت اى پسر خواصّ هر كه بپاى رود كعبه را زيارت كند و هر كه بدل رود كعبه به زيارت وى شود . گفتم : به آن خداى كه تو را بعز اسلام عزيز گردانيد كه سر اين با من بگوى اين منزلت بچه يافتى ؟ گفت نكردم كارى كه آن حضرت را بشايد اما حكمش را پسند كردم و به قضاى وى رضا دادم روح البيان : كلمه‌ى « للَّه » يعنى براى خدا اشاره بجلوگيرى از افكار و اعمال عرب است كه آنها هم حجّ مىكردند اما نه براى خدا و وظيفه‌ى دينى بلكه براى حاضر شدن در مجمع عمومى و معبد قديمى و يا براى خودنمائى و خواندن شعر و نماياندن مفاخر خود و يا براى تجارت و فروش اجناس . از اين جهت امر شد كه با شرائط آن را انجام دهيد و براى خدا و قصد تقرب به او باشيد نه براى خواسته‌ها و تمايلات شخصى .\r\n\r\n","description":"","footnote":"\r\n( 1 ) عصر : فشردن ، مقصود اين است كه در شراب عشق يك دانه انگور و يك فشردن كار خود مىكند .\r\n","page_name":" 330 ","page_number":395},
  {"content":"\r\n* ( فَإِنْ أُحْصِرْتُمْ ) * - 195 مجمع : يعنى اگر ممنوع شديد مفسّرين قديم در معنى اين جمله اختلاف كرده‌اند ابن عباس و مجاهد گفته‌اند يعنى هر مانعى چه داخلى مانند بيمارى يا نداشتن وسيله و مانند آن يا خارجى مثل دشمن ، نظر علماى شيعه و روايت از امام نيز همين معنى است . دسته‌اى ديگر گفته‌اند مقصود مانع خارجى است كه دشمن باشد * ( فَمَا اسْتَيْسَرَ مِنَ الْهَدْيِ ) * - 195 مجمع : از علىّ ( ع ) و ابن عباس و مجاهد روايت شده است كه مقصود از هدى گوسفند است و بنابراين معنى جمله چنين است ( هر گوسفندى كه فراهم شود ) و از عايشه و عبد اللَّه عمر روايت شده است كه مقصود شتر و گاو است .\r\nطبرى : ابو عمر بن علا عالم و قارى مشهور گفت سراغ ندارم در كلام عرب كلمه‌اى مانند جدّى كه مفرد آن « جديه » است مگر « هدى » را كه مفرد آن هديه است و از اعرج قارى روايت شده است كه اين كلمه را « هدىّ » با كسر دال و تشديد ياء خوانده است و از عاصم نيز موافقت با او نقل شده است و اين حيوانات را از آن روى « هدى » ناميده‌اند كه همانند هديه‌ى انسان است و براى تقرب به خدا مىبرند .\r\n* ( حَتَّى يَبْلُغَ الْهَدْيُ مَحِلَّه ) * - 195 فخر يعنى حيوان قربانى برسد بجايگاه سر بريدنش و سرش بريده شود و در مقصود از محلّ سر بريدن اختلاف است : شافعى گفته است هر جا آدمى ممنوع از رفتن بحجّ شد بايد هدى خود را بكشد چون پيغمبر در صلح حديبيه چنين كرد . ابو حنيفه گفته است :\r\nبايد بحرم فرستاده شود و در آنجا كشته شود چون پيغمبر در حديبيه ممنوع شد و آنجا نه ميل فاصله‌ى از مكّه است و جزء حرم .\r\nمجمع : در مذهب ما اگر شخصى بواسطه‌ى مرض ممنوع شد و آهنگ عمره داشت\r\n","description":"","footnote":"","page_name":" 331 ","page_number":396},
  {"content":"\r\nبايد هدى خود را بفرستد كه در شهر مكّه بكشند و اگر به قصد حجّ بوده است آن را در منى سر ببرند .\r\nطبرى : عبد الرّحمن بن يزيد گفت : سالى آهنگ عمره كرديم اسود بن يزيد هم سفر ما بود چون بذات الشقوق منزل كرديم او را مار گزيد و بيچاره شد ما در كار او متحيّر مانديم كه چكنيم چند نفر از ما رفتيم ديديم قافله‌اى در گذر است و عبد اللَّه بن مسعود در ميان آن قافله است سرگذشت خود را به او گفتيم . جواب داد : بايستى كه با شما بهاى هدى بفرستد و روزى را با او ميعاد و نشانه بگذاريد كه چون در آن روز آن قربانى را كشتيد او از احرام خود محلّ شود .\r\nابو الفتوح نوشته است : رسول عليه السّلام با مشركان قريش صلحى كرد بحسب مصلحت و صلحنامه بنوشتند . رسول عليه السّلام اصحاب را گفت : برخيزيد و چيزى كه داريد از هدى بكشيد و سر بتراشيد . و گفت : و اللَّه كه هيچكس بر نخواست تا رسول اللَّه عليه السلام سه بار باز گفت و هم كسى فرمان نبرد . رسول ( ع ) دلتنگ شد برخاست و در خيمه‌ى ام سلمه شده و گفت يا ام سلمه ديدى كه اينان چه كردند ؟ سه بار فرمودم كه هدى بكشيد و سر بتراشيد فرمان نبردند ام سلمه گفت : يا رسول اللَّه تو بيرون رو و هدى خود بكش و حلاق خود بخوان تا سرت را بتراشد و بايشان هيچ مگو . رسول عليه السلام از خيمه بدر آمد و با كس سخن نگفت تا هدى خود بكشت و حلَّاق را بخواند و سر بتراشيد و تقصير كرد . اصحاب كه آن ديدند در افتادند و هر كسى هدى خود بكشت و بعضى سر بعضى تراشيدند و دلتنگ و غمناكتر بودند از آنكه در فرمان رسول عليه السلام توقّف كرده بودند .\r\nكشف الاسرار : كلمه‌ى « محلَّه » ممكن است اسم زمان باشد بمعنى هنگام حلال شدن و آن وقتى است كه حيوان كشته و آماده براى خوردن است چون روزى گوشتى ببريده صدقه دادند او آن را بحضور پيغمبر برد آن حضرت نخورد بريده عرض كرد : نه اين\r\n","description":"","footnote":"","page_name":" 332 ","page_number":397},
  {"content":"\r\nمال من است ؟ فرمود : بلى عرض كرد بشما هديّه كردم فرمود : « قرّبوه فقد بلغ محلَّه « 1 » » پس در آيه هم مقصود آن است كه سر نتراشيد و محلّ نشويد تا هدى كشته شود و هنگام خوردن گوشتش برسد آنگاه سر بتراشيد . پس بايد در همانجائى كه شخص محرم نمىتواند جلو برود هدى خود را بكشد و چون گوشتش آماده براى خوردن شد سر تراشد و محلّ شود .\r\n* ( أَوْ بِه أَذىً مِنْ رَأْسِه فَفِدْيَةٌ ) * - 195 مفسّرين گفته‌اند : يعنى شخص معذور نبايد از احرام خود دست بردارد مگر آنگاه كه قربانيش انجام شود ولى اگر كسى مريض بود يا در سر آسيبى داشت كه موجب عذر شد مجاز است قبل از قربانى سر بتراشد . و پس از آن فديه بدهد و تلافى كند .\r\nابو الفتوح نوشته است : كعب بن عجره‌ى انصارى گفت : آيه در حقّ من آمد كه رسول عليه السلام بر من گذشت و مرا موى بسيار بر سر بوده و جنبنده در او افتاده بود و برويم فرو مىآمد و من از آن رنجور بودم و من ديك مىپختم رسول مرا گفت همانا رنجورى از اين جنبنده ؟ گفتم بغايت يا رسول اللَّه آيه فرود آمد رسول عليه السلام گفت : سر بتراش كه خداى تعالى دستورى بداد و فدا كن به روزه .\r\n* ( مِنْ صِيامٍ أَوْ صَدَقَةٍ أَوْ نُسُكٍ ) * - 195 ابو الفتوح نوشته است : بنزديك ما روزه‌ى فداى حلق سه روز است و « صدقه » اطعام شش درويش راست و بروايتى ده درويش را و نسك گوسفندى است . و بنزديك شافعى همچنين است .\r\nبرهان از امام صادق ( ع ) روايت است . پس از آنكه اين آيه نازل شد پيغمبر بكعب امر كرد كه سر خود بتراشد و سه روز روزه معيّن فرمود و صدقه بر شش مسكين كه براى هر مسكين ( دو مد داده شود ) و نسك را گوسپندى معيّن فرمود .\r\n\r\n","description":"","footnote":"\r\n( 1 ) يعنى آن را نزديك من بياوريد كه هنگامش رسيد و مقصود آن بوده است كه اكنون هنگام حلالى است چون صدقه نيست و هديه است .\r\n","page_name":" 333 ","page_number":398},
  {"content":"\r\nابو الفتوح نوشته است : و خلاف كردند در آنكه ذبيحه كجا كند و طعام كجا دهد بعضى گفتند : هر دو بمكّه بايد و درست آن است كه هر كجا خواهد اين روزه بدارد و اين صدقه بدهد و اين گوسفند بكشد .\r\n* ( أَوْ نُسُكٍ ) * - 195 امام فخر : از ابن اعرابى روايت است : نسك شمشهاى نقره‌ى خالص است و هر يك سبيكه يك نسيكه است و شخص متعبّد و پارسا را ناسك مينامند براى آنكه روح خود را از پليدى گناه خالص و صاف كرده است همانطور كه سبيكه و شمش نقره از اجزاى خارجى و غش جدا و صاف شده است اين است اصل معنى نسك و بعد حيوان قربانى را هم نسك ناميدند براى آنكه شريفترين و بهترين عبادات و موجب تقرّب به خدا است .\r\n* ( فَمَنْ تَمَتَّعَ بِالْعُمْرَةِ إِلَى الْحَجِّ ) * - 195 فخر : يعنى كسى كه بواسطه‌ى عمره محرم شده است و محظورات احرام را بر خود الزام كرده است بعد از انجام عمره آنچه در احرام ممنوع است بهره برد و استفاده كرد و باصطلاح محل شد .\r\nكشاف : يعنى بواسطه‌ى انجام عمره استفاده‌ى تقرّب به خدا كرده است تا آنگاه كه آهنگ حجّ كند .\r\nطبرى : اسحاق بن سويد گفت : شنيدم : ابن زبير خطابه مىخواند و مىگفت : اى مردم سوگند به خدا « التمتّع بالعمرة إلى الحجّ » اين نيست كه شما مىكنيد بلكه اگر شخص آواز بلبيك گفتن براى حجّ بلند كند پس عذرى و مانعى جلوگيرش شود و ايّام حجّ بگذرد و از احرام خود محلّ شود و آنچه انجام داده عمره حساب كند پس بواسطه‌ى محل شدن ، از آنچه در احرام ممنوع بود تا سال آينده استفاده مىكند آن هنگام آهنگ حجّ مىكند و هدى براى قربانى مىبرد . اينست معنى « تَمَتَّعَ بِالْعُمْرَةِ » .\r\n","description":"","footnote":"","page_name":" 334 ","page_number":399},
  {"content":"\r\n* ( فَمَا اسْتَيْسَرَ مِنَ الْهَدْيِ ) * - 195 كشف : مقصود آن است كسى كه از عمره محل مىشود و براى حجّ دوباره محرم مىشود بايد هدى و قربانى كند به آنچه ميسّر است از گوسفند يا گاو يا شتر .\r\nفخر : وقت قربانى پس از احرام است و مستحب است كه در روز عيد قربان باشد و اگر هماندم پس از احرام بكشد كافى است و ابو حنيفه گفته است بايد در روز عيد قربان كشته شود .\r\n* ( تِلْكَ عَشَرَةٌ كامِلَةٌ ) * - 195 مفسّرين : براى كلمه‌ى « كامِلَةٌ » دو جهت نوشته‌اند اوّل آنكه چون واو بمعنى « او » نيز استعمال مىشود به اين كلمه معيّن مىشود كه واو بمعنى مشهور است يعنى هفت روز و سه روز و اگر كلمه‌ى « كامله » نمىبود ممكن بود اشتباه شود كه و او بمعنى او باشد يعنى سه روز در حجّ و يا اگر خواستيد هفت روز بعد از بازگشت . جهت ديگر تأكيد است يعنى اين روزه در ده روز تكميل مىكند عبادت و حجّ آنكه قربانى ندارد .\r\nفخر از ابن عبّاس است : چون وارد مكّه شديم پيغمبر فرمود : هر كس با خود قربانى نياورده است نيّت حجّ خود را تبديل به عمره كند . پس طواف كرديم و ميان صفا و مروه سعى كرديم و از احرام محلّ شديم و لباس پوشيديم چون شب ترويه شد فرمود براى حجّ آماده شويد چون از اعمال حجّ فارغ شديم فرمود : اكنون قربانى كنيد و هر كس ندارد سه روز روزه بدارد و چون بآبادانى خود رسيد هفت روز ديگر روزه بدارد .\r\n* ( ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ ) * - 195 فخر : در مقصود از حاضرين مسجد الحرام اختلاف است عبد اللَّه عبّاس و مجاهد گفته اند : مقصود اهل حرم و آنهائى است كه در داخل حرم زندگى مىكنند . عدّه‌اى ديگر گفته‌اند : مقصود آنهائى است كه در داخل مكّه خانه دارند . شافعى گفته است : حاضرين آنهائى هستند كه منزلشان به اندازه سفر شرعى و فاصله‌ى قصر در نماز و خوردن روزه از\r\n","description":"","footnote":"","page_name":" 335 ","page_number":400},
  {"content":"\r\nمكّه دور نباشد . ابو حنيفه گفته است : از مكّه تا ميقاتها جزء حاضرين محسوب مىشوند و آنهائى كه منزلشان در خارج از ميقاتها است غير حاضرين محسوب هستند و وظيفه‌ى آنها تمتّع است « 1 » .\r\n* ( أَنَّ اللَّه شَدِيدُ الْعِقابِ ) * - 195 فخر : ابو مسلم گفته است عقاب و معاقبه بيك معنى است كه سزاى بدكار باشد و مشتقّ از عاقبت است .\r\n* ( الْحَجُّ أَشْهُرٌ مَعْلُوماتٌ ) * - 195 كشف الاسرار نوشته است : « حاء » اشاره است به حكم خداوند بارهيكان خود و جيم اشاره است بجرم بندگان و آلودگى ايشان چنانستى كه اللَّه گفتى بنده‌ى من اكنون كه جرم كرده‌اى بارى دست در حبل « 2 » حلم من زن و مغفرت خواه تا بيامرزم هر كس آن كند كه سزاى وى باشد . سزاى تو نابكارى . سزاى من آمرزگارى بنده‌ى من گو ز آنكه عذر خواهى ، عذر از تو و عفو از من ، جرم از تو و ستر از من ، ضعف از تو و برّ از من بنده‌ى من چندانكه عذر بر زبان آرى و هراسى در دل و قطره‌اى آب گرد ديده بگردانى پس كار وا من گذار ، در كه گشادم بار دادن با من اكنون كه بدعا فرمودم نيوشيدن بر من اكنون كه بسؤال فرمودم بخشيدن بر من هر چه كردم كردم هر چه نكردم باقى بر من .\r\nابو الفتوح : مقصود دو ماه شوّال و ذيقعده و ده روز اوّل ذيحجّ است كه از امام نيز همين روايت شده است و فقهاى شيعه به آن حكم كرده‌اند و عدّه‌اى گفته‌اند : دو ماه و نه روز اوّل ذيحج است و روز نهم كه وقوف به عرفات مىكنند اعمال حجّ تمام است . و بعضى گفته -\r\n\r\n","description":"","footnote":"\r\n( 1 ) فقهاى شيعه گفته‌اند حاضرين مسجد الحرام آنهائى هستند كه منزلشان بفاصله‌ى دوازده ميل بمكّه باشد و آنهائى كه بيش از دوازده ميل از مكّه دور باشند وظيفه‌شان حجّ تمتّع است .\r\n( 2 ) يعنى ريسمان بردبارى .\r\n","page_name":" 336 ","page_number":401},
  {"content":"\r\n\r\nاند سه ماه تمام است كه تا آخر ماه ذيحجّ كشتن قربانى جايز است براى كسى كه نتواند خود حاضر شود و هدى خود را بفرستد .\r\n* ( فَلا رَفَثَ وَلا فُسُوقَ وَلا جِدالَ ) * - 196 مجمع : در قرائت اين سه كلمه اختلاف است : ابن كثير كلمه‌ى اوّل را با رفع و كلمه‌ى آخر را با فتحه خوانده است و ديگرى به عكس او قرائت كرده است كه كلمه‌ى اوّل را مفتوح و آخرى را مرفوع خوانده است و قرائت مشهور بفتح هر دو كلمه است از جهت بلاغت و رساندن مقصود بهتر است زيرا با اين قرائت چنين معنى مىشود : هيچ يك از اين كارها بيهچ وجه در حجّ جايز نيست .\r\nبرهان : از علىّ بن جعفر فرزند حضرت صادق ع روايت است كه . از برادرم حضرت موسى بن جعفر ع پرسيدم معنى اين كلمات را فرمود : رفث عمل جنسى است و فسوق دروغ و مفاخرت است و جدال گفتن اين كلمه است : نه به خدا بلى به خدا .\r\n* ( وَما تَفْعَلُوا مِنْ خَيْرٍ يَعْلَمْه اللَّه ) * - 196 فخر : كلمه‌ى خير اشاره است به اين كه كارهاى خوب شما را خدا ميداند و آشكار مىكند ولى كارهاى بد را مىپوشاند بجورى كه اسم آنها را نمىبرد و اگر ممكن باشد از شخص گناهكار نيز مىپوشاند كه بر آن مطلع نشود .\r\nروح البيان : كلمه‌ى « ما » شرطيّه است و بمعنى اگر « يَعْلَمْه اللَّه » كنايه است از ثواب و پاداش خداوند بر نيكىها و در دنبال نهى و جلوگيرى از سه گناه تشويق كرده است بر كليه‌ى خوبيها و اطاعت خدا و معنى اين است كه اگر كار خوب بكنيد خدا بشما پاداش نيك مىدهد .\r\n* ( تَزَوَّدُوا ) * - 196 مفسّرين نوشته‌اند : آيه براى عدّه‌اى از مردم يمن است كه بىزاد و توشه بحجّ مىرفتند و مىگفتند ما حاجيان خانه‌ى خدائيم او ما را توشه خواهد داد و در راه يا گدائى مىكردند و يا به زور از مردم مىگرفتند .\r\n","description":"","footnote":"","page_name":" 337 ","page_number":402},
  {"content":"\r\nطبرى : سعيد بن جبير و ديگران گفته‌اند : توشه‌ى حجّ كشك است و سويق است و نان خشت است و خرما . عبد اللَّه عمر گفته است : مردمى بودند كه چون محرم مىشدند آنچه توشه داشتند مىانداختند و پى توشه‌ى ديگر ميرفتند و گاه بود كه چيزى نمىيافتند و برنج مىافتادند اين جمله براى آنها نازل شد .\r\nابو الفتوح نوشته است : اهل اشارت گفتند : خداى چون ذكر سفر حجّ كرد مكلَّفان را سفر قيامت ياد آورد گفت : كه اگر براى اين راه زادى ساختى كه بيك دو ماه به روى و باز آئى براى سفرى كه به روى و به آن جا بمانى و باز نيائى « اولى و احرى « 1 » » كه آن را زاد بايد . زاد اين راه گرانبارى بود و زاد آن راه سبكبارى بود اينجا هر چه گرانبارتر باشى سفرت آسانتر بود و آنجا هر چه سبكبارتر باشى تو را به باشد براى اينكه اينجا بار بر پشت شتر باشد و آنجا بار بر گردن تو اينجا زاد بر راحله بود و آنجا زاد را خود راحله باشى . اينجا اگر راحله‌ات نبود و زادت نبود از تقوى زادى ساز و از پاى خود راحله « 2 » ساز اگر رحلى نبود بفعلى قناعت كن و اگر هيچ توانى كه از توكّل زادى سازى و از هواى نفس راحله و آن زاد توكّل بر گردن اصطبار نهى و پاى قهر به پشت هواى نفس در آرى ، چون او را پست كرده باشى انگار كه راه بريدى . هر چه راحله‌ات ضعيفتر باشد تو راه حقّ بهتر سپرى به عكس راحله‌ى حاج كه هر چه او قويتر باشد ايشان ايمنتر باشند و چون سستى كند ايشان بترسند و خائف شوند . خطر ايشان در ضعف راحله باشد و خطر تو در قوت راحله‌ى تو شعر :\r\n\r\nتو را گر همى راه جوئى اول\r\nطلب كرد بايد « سبيل الرّشادى »\r\n\r\n\r\nپس از نيستى زاد اين راه سازى\r\nكجا بهتر از نيستى هست زادى ؟\r\n\r\nچون چنين كنى هم حاجى باشى هم نمازى پايه‌ى جهاد بيش از پايه‌ى حجّ است ، اگر دشمنى را نمىيابى كه با او جهاد كنى تا كشته‌ى او شوى با خود جهادى كن و در آن جهاد اجتهاد كه تو را از تو دشمنتر كسى نيست تا كشته‌ى خود شوى و قاتل و مقتول تو باشى بقاتلى درجه‌ى\r\n\r\n","description":"","footnote":"\r\n( 1 ) يعنى بهتر و شايسته‌تر .\r\n( 2 ) وسيله‌ى سوارى و بار در سفر .\r\n","page_name":" 338 ","page_number":403},
  {"content":"\r\nمجاهدان يا بى و بمقتولى درجه‌ى شهيدان .\r\n\r\nصلاح تو در كشتن است و آنگه\r\nصلاحى است اين ، مضمر اندر فسادى\r\n\r\n\r\nنه بينى كه پروانه‌ى شمع ، هر گه\r\nكه در باطنش خيره گردد و دادى\r\n\r\n\r\nبرى گردد از خويش و بر صدق دعوى\r\nكند خويشى خويشتن چون رمادى « 1 »\r\n\r\n* ( فَإِنَّ خَيْرَ الزَّادِ التَّقْوى ) * - 196 ابو الفتوح نوشته است : مردان آنان بودند كه در راه دنيا هم تقوى زاد كردندى هم ، به راه دين رسيدند . عبد اللَّه مبارك گويد : سالى از سالها بحجّ خانه‌ى خدا ميرفتم در راه منقطع شدم بر توكّل ميرفتم : از كناره‌ى بيابان كودكى را ديدم كه بيامد گمان چنان بردم كه هفت ساله يا هشت ساله است جامه‌اى كوتاه پوشيده ازارى در سر بسته نعلين در پا كرده قضيبى خيزران بدست گرفته با او نه زادى نه راحله‌اى و نه يارى گفتم : سبحان اللَّه كودكى بدين خردى باديه‌اى بدين خونخوارى ؟ او را گفتم : اى صبى از كجا ميائى ؟ گفت :\r\nمن اللَّه . گفتم : بكجا ميروى ؟ گفت : الى اللَّه « 2 » گفتم : چه ميجوئى ؟ گفت : رضاى خدا گفتم : زادت كجا هست ؟ گفت : « زادي تقواى و راحلتي رجلاى « 3 » » در سوداى او افتادم كه تا اين كودك چه كسى است و ديگر نديدم او را تا بميان ركن و مقام رسيدم او را ديدم ايستاده خلايق بر او جمع شده و او را از حلال و حرام و مسائل و احكام ميپرسيدند و او جواب ميداد . من گفتم : اين كودك كيست ؟ گفتند نميدانى ؟ اين زين العابدين است على ابن - الحسين ع .\r\n* ( وَاتَّقُونِ يا أُولِي الأَلْبابِ ) * - 196 فخر : كلمه‌ى « أُولِي الأَلْبابِ » اشاره است به اين كه : چون شما عاقل و خردمند هستيد\r\n\r\n","description":"","footnote":"\r\n( 1 ) يعنى خاكستر\r\n( 2 ) از جانب خدا مىآيم و بسوى او ميرويم .\r\n( 3 ) يعنى توشه‌ام پرهيزگارى است و بر دو پاى خود سوارم . ","page_name":" 339 ","page_number":404},
  {"content":"\r\nخرد و عقل شما موجب تقوى و فرمانبرى شما است كه اين دستورها را انجام دهيد و چيزى فروگذار نكنيد .\r\nروح البيان : در انسان سه قوّه است : شهوانيّه و غضبيّه و وهميّه و در اين آيه : « فَلا رَفَثَ » نهى از اعمال قوّه‌ى شهويّه است و « لا فُسُوقَ » نهى از اعمال قوّه‌ى غضبيّه است و كارهاى زشت و « لا جِدالَ » نهى از به كار بردن قوّه‌ى واهمه است كه انسان را تحريك مىكند بر بحث و گفتگوهاى علمى از قبيل بحث در ذات خدا و صفات او و يا بحث در كارهاى زندگى و جنگ و جدال با مردم . پس چون بدى از اين كارها توليد مىشود نهى كرد و گفت پرهيزگارى از اين اعمال را پيشه كنيد و از نيروى خرد خود الهام بگيريد .\r\nسعدى براى جلوگيرى از جدال در حجّ چنين فرموده است :\r\n\r\nاز من بگوى حاجى مردمگزاى را\r\nكو پوستين خلق به آزار مىدرد\r\n\r\n\r\nحاجى تو نيستى شتر است از براى آنك\r\nبيچاره خار مىخورد و بار مىبرد\r\n\r\nخلاصه و توضيح آنچه در روح البيان از تأويلات نجم الدّين نقل كرده است :\r\nحجّ عوام آهنگ خانه است و حجّ خواصّ زيارت صاحب خانه و مشاهده‌ى نعمتهاى او است چنان كه قرآن نقل از ابراهيم خليل گفته است كه گفت : « إِنِّي ذاهِبٌ إِلى رَبِّي سَيَهْدِينِ » « 1 » و حجّ خواصّ رو گرداندن از همه چيز است چنان كه در قرآن نقل شده است از ابراهيم كه گفت « انّهم عدوّ لي الَّا ربّ العالمين » « 2 » اين است روش حجّ معنوى كه خليل مؤسس آن بود و در حقيقت مقام و شأن خليل راهنمائى بخانه‌ى خدا بود ولى براى رسول خدا محمّد حال بود كه موهبت و بخشش از خدا است . ولى از مقام تا حال تفاوت زياد است . ابراهيم در مقام خلَّت و دوستى متوقّف شد و گفت « إِنِّي ذاهِبٌ إِلى رَبِّي سَيَهْدِينِ » و چون مشمول موهبت نشد مخاطب شد به « فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ » و پس از آنكه در مقام و منزل خلت و دوستى متوقّف شد و از اتمام حجّ و وصول بموهبت محصور و محدود شد براى او هدى و\r\n\r\n","description":"","footnote":"\r\n( 1 ) يعنى بسوى خداى خود ميروم كه راهنمايم او است\r\n( 2 ) يعنى آفريده‌ها همه مرا دشمنند مگر خداوند كه آفريننده‌ى جهان است .\r\n","page_name":" 340 ","page_number":405},
  {"content":"\r\nقربانى معيّن شد ، كه « فَدَيْناه بِذِبْحٍ عَظِيمٍ » براى او گفته شد ولى محمّد محصور و متوقّف نشد و داراى موهبت شد و مخاطب شد به « أَتِمُّوا الْحَجَّ وَالْعُمْرَةَ » و حجّ خود را به « ثُمَّ دَنا فَتَدَلَّى » بانجام رساند و پس از آنكه بحقّ نزديك شد خود را به آن بياويخت و دست برنداشت پس از آن عمره تمام كرد و گفتگوى دوستانه ميان حبيب و محبوب به اين جا رسيد « فَأَوْحى إِلى عَبْدِه ما أَوْحى » گفتنىها با او بگفت و آخرين موهبت كه او را بدوست متّصل كرد در وقوف عرفاتش بود كه گفت « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً » « 1 » سخن ما : در اوّل آيه اعلام شده است : اين عادت و رسم كه شما از زمان ابراهيم بيادگار داريد بايد صورت عبادت داشته باشد نه عادت كه بخواهيد آداب پدران خود را تقليد كنيد . اكنون شما در فرمان و تربيت محمّد ص هستيد كه او شما را به طرف خدا و تكامل آدميّت رهبرى مىكند بايستى كارهاتان به قصد عبادت خدا با راهنمائى پيغمبر باشد .\r\nبواسطه‌ى همين اعلام بود كه تمام آن عادات قديم را باقى نگذاشت و دستورهاى حجّ را بطور مصلحت روز معيّن كرد تا مردم از آن تعصّب و تقليد در گذشتگان خود عوض شوند و روش عقلى و تبعيّت از پيشواى بزرگ خود را در پيش گيرند و اين مطلب از رفتار مردم خوب نمايان است بطوريكه از ابو الفتوح نقل كرديم : كه پس از صلح حديبيه مردم بفرمان پيغمبر تسليم نشدند تا پس از راهنمائى امّ سلمه آن حضرت خود سر تراشيد و قربانيش را كشت آنگاه مردم به خود آمدند و پيروى كردند و اين خود مىفهماند كه مردم نمىخواستند از عادات قديمى خود دست بردارند و گمان مىكردند اسلام بايستى روش گذشته‌ى آنها را اجراء كند براى همين است كه در آخر آيه اشعار شده است كه بايستى از مخالفت پيغمبر پرهيز كنيد و گر نه عقاب خداوند سخت است . در آيت دوّم : اوّل معيّن شده است كه بايد سر بفرمان بود و آئين قديمى را در وقت معيّن و با آداب معيّن انجام داد و در آخر يادآورى شده است كه آنچه براى آدميّت و تكامل انسان لازم است پرهيزكارى\r\n\r\n","description":"","footnote":"\r\n( 1 ) اكنون نعمت را بر شما تمام كردم و اسلام را براىتان برگزيدم .\r\n","page_name":" 341 ","page_number":406},
  {"content":"\r\nاست و به همين جهت بجمله‌ى « تَزَوَّدُوا » گفته شده است يعنى وسيله‌ى آسايش شما در آن سفر كه همه بسوى آن مىروند تقوى است كه بايد تا آخر عمر روش و طرز عمل شما مقرون به آن باشد و بكلمات « يا أُولِي الأَلْبابِ » بمردم خطاب شده و آيه ختم شده است براى تثبيت تمام مطالب از اوّل تا آخر كه شما عقل و خرد داريد فكر كنيد و تشخيص بدهيد كه بعضى از اين دستورات طبق رسوم قديمه به حال خود باقى گذاشته شده است و بعضى بمناسبت مصلحت عوض شده است و همگى براى اصلاح شما است از نظر زندگى نفسانى و اجتماعى و وصول بكمال ابدى .\r\n[ سوره البقرة ( 2 ) : آيات 198 تا 203 
  ]\r\nلَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا اللَّه عِنْدَ الْمَشْعَرِ الْحَرامِ وَاذْكُرُوه كَما هَداكُمْ وَإِنْ كُنْتُمْ مِنْ قَبْلِه لَمِنَ الضَّالِّينَ ( 198 ) ثُمَّ أَفِيضُوا مِنْ حَيْثُ أَفاضَ النَّاسُ وَاسْتَغْفِرُوا اللَّه إِنَّ اللَّه غَفُورٌ رَحِيمٌ ( 199 ) فَإِذا قَضَيْتُمْ مَناسِكَكُمْ فَاذْكُرُوا اللَّه كَذِكْرِكُمْ آباءَكُمْ أَوْ أَشَدَّ ذِكْراً فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ ( 200 ) وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ ( 201 ) أُولئِكَ لَهُمْ نَصِيبٌ مِمَّا كَسَبُوا وَاللَّه سَرِيعُ الْحِسابِ ( 202 )\r\nوَ اذْكُرُوا اللَّه فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى وَاتَّقُوا اللَّه وَاعْلَمُوا أَنَّكُمْ إِلَيْه تُحْشَرُونَ ( 203 )\r\n","description":"","footnote":"","page_name":" 342 ","page_number":407},
  {"content":"\r\nمعنى لغات : « جُناحٌ » گناه و انحراف از راه مستقيم . « أَفِيضُوا » از مصدر افاضه بمعنى متفرّق شدن و اشك ريختن و آب را خالى كردن و پر آب كردن ظرف باندازه‌ى سرريز كردن . « عَرَفاتٍ » اسم سرزمينى است كه محلّ توقّف حاجّ است و بفاصله‌ى دوازده ميل از مكّه است اين كلمه مفرد است كه به صورت جمع استعمال شده است . « الْمَشْعَرِ » سايه‌ى قابل استفاده از درخت و محل انجام آداب دينى بين عرفات و مكّه . « قنا » از مصدر وقايه بمعنى نگهدارى . « خلاق » بهره و سود زياد .\r\nجهت نزول :\r\nمجمع عدّه‌اى اعراب معتقد بودند كه در ايّام حجّ نبايد مشغول تجارت و كسب شوند . در اين ايّام دست از كار مىكشيدند و نيز نقل كرده‌اند كه در ايّام حجّ عدّه‌اى مزدور و كرايه دار بودند كه براى حاجّ كار مىكردند و مردم مىگفتند : براى آنها بهره‌اى از حجّ نيست .\r\nاين آيه براى جلوگيرى از اين فكر و عقيده است .\r\nترجمه :\r\n197 ولى گناهكار نباشيد اگر بهنگام حجّ كارى كنيد كه از بخشش پروردگار خود بهره‌اى بريد [ با اينكه دستورهاى آن را انجام دهيد 
  ] پس چون از عرفات روانه شديد در مشعر الحرام ياد خدا كنيد و از نعمت هدايت او به ياد آوريد كه چگونه گمراه بوديد [ و اكنون راه زندگى و خوشبختى بشما نموده است 
  ] .\r\n","description":"","footnote":"","page_name":" 343 ","page_number":408},
  {"content":"\r\nشأن نزول :\r\nمجمع : مردمى از قريش مىگفتند ما حمس هستيم . ( بضم حاء و سكون ميم ) يعنى سخت و پايدار در دين و روا نيست كه با مردم به عرفات رويم و خانه‌ى خدا را خالى كنيم و شأن ما بالاتر است كه با ديگران همقدم شويم آيت 198 براى راهنمائى آنها است .\r\nترجمه :\r\n198 و زان پس از هر كجا كه مردم روانه مىشوند شما نيز روانه شويد [ و دعوى برترى و جدائى از مسلمانان نكنيد 
  ] و آمرزش از خدا خواهيد كه همانا او بخشنده است و مهربان .\r\nشأن نزول :\r\nطبرى : عرب رسم داشت پس از اتمام حجّ دور يكديگر جمع مىشدند و از مفاخر پدران و اجداد خود ياد مىكردند مثل اينكه يكى مىگفت : پدر من بمردم غذا ميداد .\r\nديگرى مىگفت : پدر من با شمشير مردم را ميزد . آن ديگرى مىگفت : پدر من همه‌ى موهاى پيشانى مردم فلان قبيله را بكند . آيت 199 براى جلوگيرى از اين مفاخرات نازل شد .\r\nترجمه :\r\n199 چون از كار و آئين حجّ فارغ شديد به ياد خدا باشيد چنان كه به ياد پدران خود مىباشيد بلكه ياد خدا بيشتر كنيد [ نه چون 
  ] بعضى مردمان كه گويند :\r\nبزندگى ما را بهره‌مند كن كه آنان را بجهان ديگر چيزى نباشد\r\nشأن نزول :\r\nطبرى : روايت كرده‌اند كه عرب برهنه طواف مىكرد و مىگفت : « اللَّهم اسقنا المطر و اعطنا على عدوّنا الظَّفر و ردّنا صالحين الى صالحين » « 1 » .\r\n\r\n","description":"","footnote":"\r\n( 1 ) يعنى خدايا براى ما باران بده و ما را بر دشمن چيره كن و ما را صالح و شايسته بسوى مردمان صالح نيك كردار رهبرى كن .\r\n","page_name":" 344 ","page_number":409},
  {"content":"\r\nقتاده گفت مردمى بودند كه فقطَّ به منظور بهره‌هاى دنيا عبادت و حجّ مىكردند و مجاهد گفته است عدّه‌اى بودند كه مىگفتند : بما روزى بده و ما را بر دشمن چيره كن و براى آخرت خود دعا نمىكردند . جمله‌ى آخر آيت 199 اين مردم را توصيف و توبيخ مىكند ترجمه\r\n200 و دسته‌اى از مردم گويند : پروردگارا نيكى دنيا بهره‌ى ما كن و بآخرت نيز نيكى بده و ز آزار دوزخ نگاه‌مان بدار .\r\n201 ايشان را بهره ، از كارشان بود كه خدا زود بشمار كار مردم برسد .\r\n202 پس بروزهائى چند به ياد خدا باشيد و نام او بريد و اگر كسى در آن روزها شتاب كرد و زود روانه شد [ از منى بمكّه 
  ] گناه نكرده است و اگر كسى ماند و ديرتر روانه شد نيز گناه نكرده است البتّه آن كس كه پرهيزگار بوده است و بدستور رفتار كرده است . پس از آزار خدا بترسيد و بدانيد كه شما را بسوى او فراهم كنند .\r\nسخن مفسّرين :\r\n* ( لَيْسَ عَلَيْكُمْ جُناحٌ أَنْ تَبْتَغُوا ) * - 197 طبرى : ابو امامه‌ى سلمى بعبد اللَّه عمر گفت : شغل ما باربرى و حمل و نقل مسافر است براى حجّ ، آيا ما هم در شماره‌ى حاجيها هستيم يا نه ؟ عبد اللَّه عمر گفت : شما مگر طواف نمىكنيد و به عرفات نمىرويد و رمى جمره نمىكنيد و سر نمىتراشيد ؟ جواب داد چرا ما هم انجام مىدهيم او گفت : مردى خدمت پيغمبر آمد و همين پرسش تو را از آن حضرت كرد پيغمبر ندانست چه جواب او را بدهد تا اين آيه نازل شد آنگاه فرمود « انتم حجّاج « 1 » » و هم طبرى از ابن عبّاس نقل كرده است : در دوران جاهليّت عرب دو بازار داشت بنام « عكاظ » و « ذو المجار » پس از آنكه مسلمان شدند بمناسبت اينكه رسم دوران جاهليّت بوده است بازارها را ترك كردند تا اين آيه نازل شد .\r\n* ( فَإِذا أَفَضْتُمْ مِنْ عَرَفاتٍ ) * - 197 طبرى : « أَفَضْتُمْ » يعنى برگشتيد به آن جا كه آمده‌ايد .\r\n\r\n","description":"","footnote":"\r\n( 1 ) يعنى شما هم حاجى هستيد .\r\n","page_name":" 345 ","page_number":410},
  {"content":"\r\n\r\nزمخشرى : « أَفَضْتُمْ » يعنى با انبوهى و تزاحم كوچ كرديد .\r\nكشف نوشته است : پير بزرگ بو على سينا « قدّس اللَّه روحه » گفت : در موسم ايستاده بودم و مردمان را ديدم كه اندر عرفات كارى از پيش نمىبردند برگشتم و روى بكوه نهادم چندان برشدم كه گفتم : مگر هرگز كس اينجا رسيده است ؟ گفتا چون بر سر آن كوه شدم عالم خود بر آنجا ديدم چنانك صحرا سر كوه بود همه جوانان ديدم موى سرشان تا سفتشان « 1 » فرو آمده و چنان مراقب حقّ بودند كه اگرشان بجنبانيدندى آگاهىشان نبودى و آفتاب صورت را هيچ شعاع نمانده بود از شعاع آفتاب معرفت ايشان .\r\nكسى سؤال كرد از پير بزرگ كه اى شيخ هر كه بر آن كوه شود ايشان را بيند ؟ گفت : اگر بديدندىشان فرود آرندىشان نه هر چشمى ايشان را بيند و نه هر كسى بايشان رسد .\r\nفخر : براى نامگذارى آن زمين به عرفات ده جهت نوشته است : 1 - جبرئيل بآدم آداب حجّ آموخت و چون به آن جا رسيد گفت شناختى ؟ آدم جوابداد « عرفت » شناختم 2 - اين گفتگو با ابراهيم خليل بوده است 3 - آدم و حوّا پس از آنكه از بهشت بيرون شدند و از هم دور افتادند آنجا يكديگر را ديدند و شناختند 4 - ابراهيم آنجا را ديد و شناخت كه جاى انجام وظايفى است كه به او گفته بودند 5 - حاجيها در آنجا يكدگر را مىشناسند 6 - در آنجا حاجيها اعتراف بگناه مىكنند و چهار جهت ديگر هم از اين جور موجبات است * ( فَاذْكُرُوا اللَّه عِنْدَ الْمَشْعَرِ الْحَرامِ ) * - 197 روح البيان : وقوف به عرفات واجب است زيرا در آيه گفته شده است چون از عرفات كوچ كرديد در معشر ياد خدا كنيد و اين جمله مستلزم اين است كه موظَّف باشند به عرفات روند تا بعد از آنجا كوچ كنند .\r\nطبرى : عبد اللَّه بن ابى رافع از على ( ع ) روايت كرده است پيغمبر ص شب را در مزدلفه\r\n\r\n","description":"","footnote":"\r\n( 1 ) سفت با ضم اول و سكون بمعنى دوش\r\n","page_name":" 346 ","page_number":411},
  {"content":"\r\nبود و چون صبح شد حركت فرمود و در كوه قزح » توقّف فرمود و فضل بن عباس را پشت سر خود سوار كرد و فرمود : اينجا موقف است يعنى مشعر الحرام است كه توقّف در آن يكى از اعمال واجب حجّ است .\r\nنهاوندى در نفحات از جابر روايت كرده است كه پيغمبر در مزدلفه نماز صبح خواند و بر شترش سوار شد تا رسيد بمشعر الحرام مشغول دعا و ذكر شد و متوقّف بود تا هوا روشن شد .\r\nمجمع : توقف در مشعر الحرام واجب است چون در آيه امر شده است « كه آنجا مشغول ذكر بشوند » و ذكر كردن بايستى با توقّف باشد .\r\n* ( وَاذْكُرُوه كَما هَداكُمْ ) * - 197 فخر براى تكرار جمله‌ى « اذكروا » چند جهت نوشته است كه نتيجه‌ى آن تأكيد لزوم ذكر هست در همه وقت . « 2 »\r\n* ( ثُمَّ أَفِيضُوا مِنْ حَيْثُ أَفاضَ النَّاسُ ) * - 198 طبرى : ابن ابى نجيح گفت قبيله‌ى قريش مسئله‌ى حمس بمعنى غيرت و شجاعت را براى خود موجب فخر و برترى درست كردند و با يكديگر گفتند : هيچ كس قدر و مقام ما را ندارد و چون ما در نظر عرب احترام ندارد پس بايد آنچه در جاى ديگر انجام مىدهيم در حرم خوددارى كنيم تا عرب بيشتر ما را احترام كنند . از اين نظر اوّل از وقوف در عرفات هنگام حج خوددارى كردند و گفتند : اين عمل از مراسم حجّ و آداب ابراهيم است امّا مناسب مقام و شخصيّت ما نيست چون ما « حمس » و اهل حرم هستيم بعد بقبائل كه از آنها منشعب شده و در خارج از حرم و مكّه بودند گفتند چون از اولاد ما\r\n\r\n","description":"","footnote":"\r\n( 1 ) با ضمّ قاف و فتح زاى .\r\n( 2 ) و شايد اشاره باشد به اين كه چون هدايت و راهنمائى پيوسته و دائمى است ذكر قلبى شما و ايمان بدل بايستى هميشگى باشد ولى ذكر با زبان بايد در مواقع معيّن انجام شود\r\n","page_name":" 347 ","page_number":412},
  {"content":"\r\nهستيد شما هم بايد مثل ما رفتار كنيد . دو قبيله‌ى خزاعه و كنانه پيرو روش آنها شدند . پس از آن چيزهاى ديگر براى خود درست كردند و گفتند براى ما كه « حمس » هستيم در هنگام احرام شايسته نيست روغن بسازيم و كشك بسازيم و خوراك كشك درست كنيم و نيز گفتند : آنهايى كه در خارج حرم هستند غذائى كه از آنجا براى خود مىآورند نبايد در داخل حرم از آن غذا مصرف كنند و چون وارد مكّه بشوند بايد اوّل طواف آنها در لباس « حمس » باشد و اگر لباس « حمس » نداشتند برهنه طواف كنند و بقيّه‌ى عرب را هم بر اين روش وادار كردند و رفتار مىكردند تا آنكه خدا محمّد ( ص ) را فرستاد و دين او را رواج داد .\r\nاين آيه نازل شد براى خطاب بقريش كه چنين رسمها داشتند و مقصود از « ناس » بقيّه‌ى عرب است و پس از آن آئين « حمس » و بدعتهاى قريش منسوخ شد .\r\nابو الفتوح نوشته است : عبد اللَّه عبّاس گويد : رسول صلَّى اللَّه عليه و آله از عرفات بيامد با سكينه و وقار و اسامه‌ى زيد رديف او بود و مردم را گفت : بر شما باد كه به سكون و آهستگى رويد و رانيد كه برّ و نيكوكارى نه در تاختن اسب و شتر است و شتر رسول عليه السلام نديدم كه بدويد يا تيزتر برفت و ابو صالح روايت كرد از عبد اللَّه عبّاس كه رسول صلَّى اللَّه عليه و آله يكى را از جمله‌ى صحابه امير حاجّ كرد و او را فرمود تا مردمان را به عرفات برد و آنجا موقّف بدارد از آنجا بيايد آفتاب فرو شده و بمزدلفه آيد آن شب آنجا باشد چون صبح برآيد از آنجا بمشعر الحرام آيد آنجا بموقف بايستد . چون بيامد قريش و حمس را بجمع ديد آنجا ايستاده چون خواست تا ايشان را بگذراند آنجا بايستادند و گفتند : اين موقف و فيضگاه آبا و پدران ماست ما از اينجا نرويم . او برفت و جماعت حاج با او مىرفتند از اهل ربيعه تا به عرفات آمدند . و ايشان آنان بودند كه خداوند ايشان را خواست بقوله « مِنْ حَيْثُ أَفاضَ النَّاسُ » آنجا موقف كردند تا آفتاب فرو شد از آنجا بيامدند بمشعر و آنجا موقف كردند تا آفتاب برآمد بمنى آمدند .\r\n* ( وَاسْتَغْفِرُوا اللَّه ) * - 198 ابو الفتوح نوشته است : مجاهد روايت كند از رسول عليه السّلام كه گفت :\r\n","description":"","footnote":"","page_name":" 348 ","page_number":413},
  {"content":"\r\nبار خدايا حاجيان را بيامرز و آنان را كو حاجيان براى ايشان استغفار مىكنند . على بن عبد العزيز گفت سالى از سالها من عديل « 1 » ابو عبيدة القسم بن سلام بودم چون بموقف رسيدم چاهى بود از آنجا آب برآوردم و غسل كردم و نفقه‌اى كه داشته آنجا فراموش كردم چون به « مأزمين » رسيدم ابو عبيده گفت : برو قدرى خرما و كره براى ما بخر . مرا ياد آمد كه نفقه آنجا فراموش كردم بيامدم تا آنجايگاه كه آن كيسه فراموش كرده بودم همانجا نهاده بود برگرفتم و در ميان بستم و از آنجا روى بقافله نهادم در آن وادى نگاه كردم همه‌ى وادى پر از قرده و خنازير بود « 2 » بترسيدم از آنحال و بيامدم و پيش از صبح بقافله رسيدم و ايشان بر جاى خود بودند . مرا گفت كجا بودى ؟ قصه با او گفتم و حديث قرده و خنازير بگفتم و تعجّب كرد . مرا گفت دانى كه آن چه بود ؟ گفتم : نه ، گفت : آن گناه بنى آدم است كه آنجا رها كرده و نيامده‌اند .\r\n* ( فَإِذا قَضَيْتُمْ مَناسِكَكُمْ فَاذْكُرُوا اللَّه ) * - 199 فخر : از تفسير قفال نقل كرده است : روز فتح مكّه پيغمبر بر شتر خود كه « قصوى » نام داشت سوار بود طواف كرد و با عصاى سر كج كه در دست داشت ركن را « استلام » كرد « 3 » و زان پس حمد و ثناى خدا گفت پس از آن فرمود اى مردم افراد بشر دو دسته‌اند يا نيكوكار و بزرگوار است كه نزد خدا عزيز است و يا بدكار و بدبخت است كه ارزشى در پيشگاه خدا ندارد . اى مردم خداوند تعصّبات و غيرتهاى جاهلانه‌ى دوران توحّش را نابود كرد بعد اين آيه را قرائت فرمود « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى » و فرمود : اين سخنان را براى شما گفتم و از خدا آمرزش خود و شما را مسئلت مىكنم . و هم فخر\r\n\r\n","description":"","footnote":"\r\n( 1 ) بمعنى هم پله است كه چيزى بر گرده‌ى شتر يا اسب يا قاطر از دو پهلوى حيوان مىبستند كه هر يك گنجايش نشستن يك نفر داشته است و آن را پالكى و كجاوه و به عربى هودج ميگفته‌اند .\r\n( 2 ) يعنى پر از كپى و خوك .\r\n( 3 ) يعنى بجاى بوسيدن و دست ماليدن عصاى خود را به آن ماليد .\r\n","page_name":" 349 ","page_number":414},
  {"content":"\r\nآورده است : سدّى گفته است : پس از انجام حجّ در منى عربى بلند مىشد و مىگفت : خداوندا ديك و كاسه‌ى پدر من بزرگ بود و مال بسيار داشت پس هر چه به او دادى به من هم عنايت فرما اين آيه براى جلوگيرى از اين رسم آنها نازل شد .\r\n* ( فَمِنَ النَّاسِ مَنْ يَقُولُ ) * - 199 ابو الفتوح نوشته است : قتاده گفت : در حقّ كسانى است كه همه همّت ايشان دنيا بود اگر عملى كنند براى دنيا بود و اگر سعى كنند براى دنيا بود و اگر دعا كنند از خداى دنيا خواهند ايشان مردمان دون همّت باشند و دون منزلت كه از خيرات دنيا و آخرتى به دنيا قناعت كرده باشند .\r\n* ( وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً ) * - 200 مجمع : از على ( ع ) نقل است مقصود از « حسنه » در دنيا همسر خوب است و در آخرت بهشت و از امام صادق ( ع ) روايت است كه « حسنه » در دنيا حسن خلق و وسعت رزق است و در آخرت رضوان خدا و محبوبيّت و بهشت است .\r\nكشف نوشته است : قتاده گفت : « حسنه » ى دو جهانى عافيت است و دليل بر اين تأويل آن است كه مصطفى صلَّى اللَّه بعيادت بيمارى شد و آن بيمار را چون بچه‌ى مرغ بىبال ديد فرمود : تو از خدا چيزى خواسته‌اى يا دعائى كرده‌اى ؟ او جواب داد كه هميشه مىگفتم : خدايا بهر چه بايستى در عالم ديگر از او بينم در همين عالم آزار به من برسد كه آنجا آسوده باشم پيغمبر فرمود « سبحان اللَّه » تو چگونه چيزى مىخواهى كه طاقت و توانائى آن را ندارى چرا اين جور دعا نكردى ؟ « اللَّهمّ ربّنا آتنا في الدّنيا حسنة و في الآخرة حسنة و قنا عذاب النّار » پس او به اين گونه دعا كرد و شفا يافت .\r\nكشف نوشته : خواجه‌ى انصارى گفته است : گفته‌اند كه « حسنه » ى اين جهانى كه مؤمنان مىخواهند علم و عبادت است و « حسنه » ى آن جهانى بهشت و رؤيت اين جهانى شهود اسرار است و آن جهانى رؤيت و ابصار است اين جهانى توفيق خدمت و آن جهانى\r\n","description":"","footnote":"","page_name":" 350 ","page_number":415},
  {"content":"\r\nتحقيق وصلت اين جهانى اخلاص در طاعت و آن جهانى خلاص از حرقت و فرقت . اين جهانى سنّت و جماعت آن جهانى لقا و رؤيت اين جهانى ثبات الايمان آن جهانى روح و ريحان اين جهانى حلاوت طاعت آن جهانى لذّت مشاهدت ، اين جهانى را عمل بايد در طاعت آن جهانى را درد بايد اندر معرفت و از عمل تا درد راه دور است او كه بدين بصر ندارد معذور است حاصل آن عمل حور و قصور است و صاحب اين درد در بحر عيان غرقه‌ى نور است .\r\n\r\nاى راه تو را دليل دردى\r\nفردى تو و آشنات فردى\r\n\r\n* ( أُولئِكَ لَهُمْ نَصِيبٌ مِمَّا كَسَبُوا ) * - 201 ابو الفتوح نوشته است : عبد اللَّه عبّاس گفت سبب نزول اين آيه آن بود كه مردى نزد رسول آمد و گفت : يا رسول اللَّه پدرم از دنيا برفت و حجّ خانه‌ى خداى نكرده بود اگر من براى او حجّ بكنم حساب مىشود ؟ گفت : اى مرد اگر پدرت را وامى بودى تو قضا كنى بجا نباشد از او ؟ گفت آرى ، گفت : وام خداى اوليتر كه بگذارند ، گفت يا رسول اللَّه پس مرا هيچ مزدى باشد ؟ خداى تعالى اين آيه فرستاد . فضل بن عبّاس روايت كند : روزى من رديف رسول خدا بودم مردى بيامد و گفت : يا رسول اللَّه مادر پيرى دارم و بر راحله نتواند نشستن و اگر او را در بندم ترسم رنجور شود و حجّ نكرده است رسول عليه السلام گفت :\r\nاگر بر او وامى باشد نه تو از او قضا كنى ؟ گفت بلى . گفت : برو از او حجّ بكن .\r\n* ( وَاللَّه سَرِيعُ الْحِسابِ ) * - 202 مجمع : از پيغمبر روايت شده است . « انّ اللَّه يحاسب الخلق في قدر حلب شاة » « 1 » فخر : مقصود از سرعت در حساب اين است كه به زودى وقت رسيدگى به حساب شما فرا مىرسد و پاداش عمل خود را مىبينيد .\r\n\r\n","description":"","footnote":"\r\n( 1 ) يعنى خدا در مدّت دوشيدن يك گوسفند حساب همه آفريده‌ها را ميرسد .\r\n","page_name":" 351 ","page_number":416},
  {"content":"\r\n\r\n* ( وَاذْكُرُوا اللَّه فِي أَيَّامٍ مَعْدُوداتٍ ) * - 202 طبرى : از مفسّرين قديم نقل كرده است كه همه‌ى آنها ايّام معدودات را گفته اند مقصود ايّام تشريق است كه روزهاى يازدهم و دوازدهم و سيزدهم ذيحجه باشد و اين سه روز را ايّام تشريق ناميده‌اند بمناسبت اين كه در آن سه روز عربها گوشت قربانىهاى آنجا را به آفتاب مىگذاشته‌اند كه خشك شود . چون تشريق بمعنى گستردن چيزى است در آفتاب براى خشك شدن .\r\nطبرى : مسعود بن حكم از مادرش روايت كرد : خوب بيادم مانده است مثل اينكه اكنون در جلو چشم من است كه علىّ ( ع ) در منى سوار استر سفيد پيغمبر ص بود و كنار معبر انصار توقف كرده بود و مىفرمود : اى مردم اين روزها ايّام ذكر خدا است و خوردن و نوشيدن نه براى روزه داشتن . و زهرى روايت كرده كه پيغمبر عبد اللَّه بن حذاقة بن قيس را در ايّام تشريق « 1 » بمنى فرستاد و او مردم را آواز داد : اين روزها ايّام ذكر خدا است و خوردن و نوشيدن مگر كسى كه قربانى نداشته و براى جبران قربانى خود بايد روزه بدارد . و آن حضرت حذافة را فرستاد كه در منى گردش كن و بگو : اى مردم اين روزها روزه نگيريد كه ايّام ذكر اللَّه است و روزهاى خوردن و نوشيدن .\r\nكشف نوشته است : ذكر سه قسم است : ذكر عادت و ذكر حسبت و ذكر صحبت .\r\nذكر عادت بىقيمت است از بهر آنكه از سر غفلت است ، ذكر حسبت بىمنّت است كه سر انجام آن طلب اجرت است ، ذكر صحبت وديعت است از بهر آنك زبان ذاكر در ميان عاريت است ، ذكر خائف از بيم قطعيّت است ، ذكر راجى بر اميد يافت طلبت است ، ذكر محبّت از رقّت و حرقت است . خائف به گوش ترس نداى و عيد شنيد در دعا آويخت ، راجى به گوش رجا نداى وعد شنيد در ثنا آويخت ، محبّ به گوش\r\n\r\n","description":"","footnote":"\r\n( 1 ) . 11 و 12 و 13 ذيحج .\r\n","page_name":" 352 ","page_number":417},
  {"content":"\r\nمهر ندا فراتر شنيد با بهانه نياميخت ، عارف را ذكر ازل در رسيد از جهد در بخت گريخت . بدانكه حرم دواند : حرم ظاهر و حرم باطن . گرد بر گرد بكّه حرم ظاهر است ، و گرد دل مؤمنان حرم باطن . در ميان حرم ظاهر كعبه است قبله‌ى مؤمنان و در ميان حرم باطن كعبه‌اى است نشانه‌ى نظر رحمان . آن مقصد زوار و اين محل انوار ، آن آزاد است از دست اشرار و كفّار و اين آزاد است از چشم و انديشه‌ى اغيار .\r\nدر آن حرم ظاهر اگر « لقطه‌اى « 1 » » يابند هم بر جاى بگذارند تا خداوندش پديد آيد و بر آن رسد و درين حرم باطن اگر لقطه‌اى بود هم گرد آن گشتن روى نيست و آن جز سرّ اللَّه نيست . خداى را عزّ و جل در هر دلى سرّى است و كس را به آن سرّ راه نيست . مىگويد جلّ جلاله « استودعته قلب من احببت من عبادي » سرّ ما مجوى كه هر كه سرّ ما جويد خويشتن را در غرقاب بلا افكند ، بنده را با سرّ ربوبيّت چه كار « لم يكن ثمّ كان بلم يزل و لا يزال « 2 » » چه راه ؟ پير طريقت گفت : اين علم سرّ حقّ است و اين مردان صاحب اسرار ، پاسبان را با راز ملوك چه كار ؟ در پيش آن كعبه‌ى ظاهر باديه‌ى مردمخوار و در پيش اين كعبه‌ى باطن باديه اندوه و تيمار .\r\n\r\nعالمى در باديه‌ى عشق تو سرگردان شدند\r\nتا كه يابد بر در كعبه‌ى قبولت « برّ و بار « 3 » »\r\n\r\nآن كعبه قبله‌ى معاملت است و اين كعبه قبله‌ى مشاهدت آن موجب مكاشفت و اين مقتضى معاينت آن درگاه عزّت و عظمت و اين پيشگاه لطف و مباسطت . « 4 »\r\n\r\nگر نباشد قبله‌ى عالم مرا\r\nقبله‌ى من كوى معشوق است و بس\r\n\r\nدر زيارت آن كعبه ازار و ردا معلوم است . در زيارت اين كعبه ازار ، تفريد و رداء تجريد است . احرام آن لبّيك زبان است و احرام اين بيزارى از هر دو جهان است .\r\n\r\n","description":"","footnote":"\r\n( 1 ) گم شده كه در راه افتاده باشد .\r\n( 2 ) يعنى آنچه نبوده و پيدا شده با آنكه هميشگى است .\r\n( 3 ) اولى نگوئى دومى اجازه‌ى ورود .\r\n( 4 ) گشاده روئى .\r\n","page_name":" 353 ","page_number":418},
  {"content":"\r\n\r\nلبّيك عاشقان به از احرام حاجيان\r\nكه اين است سوى كعبه و آن است سوى دوست\r\n\r\n\r\nكعبه كجا برم چه برم راه باديه\r\nكعبه است كوى دلبر و قبله است روى دوست\r\n\r\nجزاء آن حج حور و قصور است و نعيم و راحت بهشت . حزاء اين حجّ آن است كه در قبه‌ى غيرت بنشاند ، بر بساط عزّ بر تخت قرب و تكيه‌گاه انس « فيكاشفه بصفاته و يشاهده بذاته » گه در جلال مكاشفت و گه در لطف مشاهدت . « فِي مَقْعَدِ صِدْقٍ عِنْدَ مَلِيكٍ مُقْتَدِرٍ » .\r\nفخر : در آيه اعمال مشعر الحرام يادآورى شده است ولى از رمى جمرات اسم برده نشده است : چونكه پيش از اسلام هم اعراب آن را انجام مىداده‌اند و محتاج بيادآورى نبوده است ولى چون ذكر خدا همه‌ى مردم نداشته‌اند دستور داده است كه ذكر خدا هم بكنيد . و نيز ممكن است چونكه تكبير و ذكر خدا مستلزم رمى جمرات است و از دستور بذكر خدا رمى جمره هم فهميده مىشود تصريح به آن نشده است .\r\nمجمع : وقت ذكرى كه در آيه به آن امر شده است بعد از نماز ظهر روز عيد قربان است كه آن را « يوم النّحر » مىگويند و بعد از نماز عصر آن روز و بعد از هر نماز تا بعد از نماز صبح روز سيزدهم كه مجموع پانزده نماز مىشود و بعد از هر يك بايد ذكر گفته شود به اين كلمات « اللَّه اكبر اللَّه اكبر لا إله الَّا اللَّه و اللَّه اكبر . اللَّه اكبر و للَّه الحمد و اللَّه اكبر على ما هدانا و الحمد للَّه على ما اولينا و اللَّه اكبر على ما رزقنا من بهيمة الانعام » * ( فَمَنْ تَعَجَّلَ فِي يَوْمَيْنِ فَلا إِثْمَ عَلَيْه ) * - 202 طبرى : يعنى اگر كسى تعجيل كرد در روز دوّم از منى كوچ كرد گناهى بر او نيست چون خدا گناهانش را آمرزيده است اگر تقوى پيشه كرده و آنچه دستور داشته انجام داده است و از آنچه بايد خوددارى كند خوددارى كرده است و اگر اين گونه كس در روز سوّم از منى حركت كند باز هم گناهى بر او نيست چونكه گناهان\r\n","description":"","footnote":"","page_name":" 354 ","page_number":419},
  {"content":"\r\nگذشته‌ى او را خدا آمرزيده است .\r\nفخر : بعضى مردم دو روز در منى توقّف مىكردند و بعضى سه روز و هر يك بر ديگرى عيب مىگرفت كه كار شما خوب نيست . اين جمله براى رفع عيبجوئى است كه بر هيچ يك از توقّف دو روز و سه روز گناهى نيست . و نيز امام فخر گفته است :\r\nممكن است مردم مردد بوده‌اند كه توقّف در منى دو روز باشد تا زودتر بمكّه بروند و طواف كنند بهتر است ؟ يا توقّف در منى سه روز باشد بهتر است و يك روز ديرتر به مكه بروند و طواف كنند ؟ اين جمله براى رفع ترديد آنها است كه هر دو مساويست .\r\n* ( لِمَنِ اتَّقى ) * - 202 سخن مفسّرين : نوشته‌اند كه در مصحف عبد اللَّه « لمن اتّقى اللَّه » نوشته بوده است و در مقصود اختلاف كرده‌اند از عبد اللَّه عبّاس روايت كرده‌اند كه مقصود پرهيز از شكار است كه در اين روزها اگر كسى شكار نكرد و دستورهاى حجّ را انجام داد توقّف دو روز يا سه روز در منى فرقى ندارد و گناه نيست كه روز دوّم حركت كند يا روز سوّم . ابو العاليه گفته است مقصود آن است كه چه روز دوّم حركت كنند چه روز سوّم گناهان آمرزيده است اگر تقوى پيشه كنند و ديگر گناهى نكنند . عبد اللَّه مسعود گفته است : مقصود آن است كه گناه آمرزيده است براى كسى كه در اعمال با تقوى و درستكارى بوده است .\r\n* ( وَاتَّقُوا اللَّه وَاعْلَمُوا أَنَّكُمْ إِلَيْه تُحْشَرُونَ ) * - 202 روح البيان : اين جمله براى تأكيد و الزام بمواظبت در پرهيزگارى است چون مردم گمان مىكردند كه پس از حجّ گناه آمرزيده است و باك از گناهكارى نداشتند از اين جهت به آنها يادآورى شده است كه براى هميشه تقوى لازم است تا در هنگام حشر و حضور در پيشگاه قرب خداوند پاك و بىگناه باشيد و هم در آن كتاب است : مريدى در حضور شيخ و مرشد روشنائى احساس مىكرد اتّفاق شد كه او به مسافرت حجّ رفت و چون برگشت از آن نور اثرى نبود از شيخ خود علَّت آن پرسيد شيخ جواب داد چون از آن پيش هميشه\r\n","description":"","footnote":"","page_name":" 355 ","page_number":420},
  {"content":"\r\nدر مراقبت بودى و شكسته نفس ، نورانى بودى چون بحجّ رفتى مغرور شدى و براى خود مقامى و منزلتى فرض كردى آن نور برفت و تاريك شدى . مثنوى گفته است :\r\n\r\nنقض ميثاق و شكست توبه‌ها\r\nموجب لعنت شود در انتها\r\n\r\n\r\nچون ترازوى تو كج بود و دغا\r\nراست چون جوئى ترازوى جزا ؟\r\n\r\n\r\nچون كه پاى چپ بدى در غدر و كاست\r\nنامه چون آيد تو را در دست راست\r\n\r\n\r\nچون جزا سايه است اى قدّ تو خم\r\nسايه‌ى تو كج فتد در پيش هم\r\n\r\nسخن ما : 1 - انسان در مدّت زندگى محكوم است كه مناسب با مصلحت تكاملى خود فكر كند و كار كند و تشخيص اين مصلحت در مرتبه‌ى اوّل براى هر كس خرد و عقل او است و در مرتبه‌ى دوم عقل و خرد اجتماع است كه دستورهاى پيغمبرها و الهام گيران از عالم ديگر باشد . از اين جهت در اول آيه « فَلا جُناحَ - الخ » يادآورى شده است كه مصالح زندگى را اگر شما نمىفهميد ما بوسيله‌ى پيغمبر و قرآن بشما مىفهمانيم كه تفاوتى نيست ميان اعمال حجّ و معاملات و خريد و فروش براى رفع نيازمنديهاى مادّى و معنوى . 2 - در مرتبه‌ى دوّم يادآورى شده است كه راهنمائىهاى باطنى و معنوى مسأله‌اى است غير از آنچه شما براى مصالح خود موجب عادت و تلقين تشخيص ميدهيد پس توقف در مشعر الحرام و ياد خدا موجب صفاى باطن است و راهنمائى بخير و سعادت . پس توجّه بعقايد بيخردان و ياد مفاخر پدران سودمند نيست بلكه بيشتر بايد به ياد خدا باشيد كه بشما چه داده است و چه بايد بكنيد تا رستگار شويد . 3 - در مرتبه سوم آيت 200 « وَمِنْهُمْ مَنْ يَقُولُ ) * - الخ » راهنمائى شده است كه ياد خدا و دعا را نمىتوان بازيچه فرض كرد و خواسته‌هاى مادّى را نبايد از خدا بخواهيد بلكه بايد حسنه و آنچه براى هميشه مفيد به حال شما است تشخيص بدهيد و به زبان و عمل آن را از خدا بخواهيد كه اگر اينجور فكر و عمل داشتيد بهره‌ى خوب از كار و كوشش خود خواهيد برد . 4 - آيت 202 « وَاذْكُرُوا اللَّه ) * - الخ » بنتيجه‌ى نهائى متوجّه مىكند كه توقّف يك روز در بيابان عرفات و ماندن شب در مشعر و سه روز در منى و سنگ پراندن و حيوان كشتن كار مردمان قديم است و شايد نازلترين ملل هم اينجور كارها را\r\n","description":"","footnote":"","page_name":" 356 ","page_number":421},
  {"content":"\r\nانجام ميدادند و شما امروز با اين تحوّل فكرى و عقلى باز هم اين كارها را مىكنيد و رهبر بزرگ شما هم موافقت مىكند و نواقص آن را اصلاح مىكند . پس بدانيد كه اجازه و اصلاح اين اعمال ديرينه‌ى شما براى تهيّه‌ى يك واقعيت انسانيّت است كه تقوى و پرهيزكارى باشد . و البتّه اين اعمال مفيد است آنگاه كه دل به خدا بسپاريد و پرهيزگارى پيشه كنيد كه توقّف دو روز يا سه روز در منى در معنويّت شما اثر ندارد و جمله « الى اللَّه تحشرون » اشاره است كه تقوى نه همان پرهيزگارى مادّى است كه فقطَّ دزدى و فحشاء نه كنيد بلكه بايستى آن تقوى پيشه كنيد كه از دستورهاى پيغمبر براى شما توليد معرفت قلبى و پرهيزگارى در فكر و عمل پيدا شود كه دنباله‌ى آن در محشر سودمند شما شود ناصر خسرو علوىّ شاعر مشهور در معنويّت اعمال حجّ گفته است :\r\n\r\nحاجيان آمدند با تعظيم\r\nشاكر از رحمت خداى كريم\r\n\r\n\r\nمر مرا در ميان قافله بود\r\nدوستى مخلص و عزيز و كريم\r\n\r\n\r\nگفتم او را بگوى چون رستى\r\nزين سفر كردن برنج و ببيم ؟\r\n\r\n\r\nبازگو تا چگونه داشته‌اى\r\nحرمت آن بزرگوار حريم ؟\r\n\r\n\r\nچو همى خواستى گرفت احرام\r\nچه نيت كردى اندر آن تحريم ؟\r\n\r\n\r\nجمله بر خود حرام كرده بدى\r\nهر چه مادون كردگار عظيم ؟\r\n\r\n\r\nگفت نى گفتمش چو زدى لبّيك\r\nاز سر علم و از سر تعظيم\r\n\r\n\r\nمىشنيدى نداى حقّ و جواب\r\nباز دادى چنان كه داد كليم ؟\r\n\r\n\r\nگفت نى گفتمش چو در عرفات\r\nايستادى و يافتى تقديم\r\n\r\n\r\nعارف حقّ شدى و منكر خويش\r\nبه تو از معرفت رسيد نسيم ؟\r\n\r\n\r\nگفت نى گفتمش چو سنگ جمار\r\nهمى انداختى بديو رجيم\r\n\r\n\r\nاز خود انداختى برون يكسر\r\nهمه عادات و فعلهاى ذميم ؟\r\n\r\n\r\nگفت نى گفتمش چو گشتى تو\r\nمطَّلع بر مقام ابراهيم\r\n\r\n\r\nكردى از صدق و اعتماد و يقين\r\nخويشى خويش را بحقّ تسليم ؟\r\n\r\n","description":"","footnote":"","page_name":" 357 ","page_number":422},
  {"content":"\r\n\r\nگفت نى گفتمش چو كردى سعى\r\nاز صفا سوى مروه بر تقسيم\r\n\r\n\r\nديدى اندر صفاى خود كونين\r\nشد دلت فارغ از نعيم و جحيم ؟\r\n\r\n\r\nگفت از اين باب هر چه گفتى تو\r\nمن ندانسته‌ام صحيح و سقيم\r\n\r\n\r\nگفتم اى دوست پس نكردى حجّ\r\nنشده در مقام محو مقيم\r\n\r\n\r\nرفته و مكّه و آمده باز\r\nمحنت باديه خريده بسيم .\r\n\r\nتفسير صفى عليشاه :\r\n\r\nحجّ بود در نزد ما توحيد ذات\r\nعمره باشد نيز توحيد صفات\r\n\r\n\r\nسير « في اللَّه و الى اللَّه » را تمام\r\nمينمايد در سلوك از هر مقام\r\n\r\n\r\nاندر استعداد احوال و صفات\r\nمختلف شد نفسها در واردات\r\n\r\n\r\nهمچو حيوان ضعيف و هم قوى\r\nكه نيند اندر تحمّل مستوى\r\n\r\n\r\nهمچنين بعضى ز اوصاف از نفوس\r\nسهل باشد قلع و قمعش بىعبوس\r\n\r\n\r\nقمع بعضى از صفاتش مشكل است\r\nاندر « احصرتم » ازين رو داخل است\r\n\r\n\r\nبعضى از حجّاج دائم « محصرند »\r\nبعض ديگر بر مناسك قادرند\r\n\r\n\r\nمعنى « لا تحلقوا » را گوش دار\r\nموت آثار طبيعت هوش دار\r\n\r\n\r\nزايل آن هرگز نگردد يا كه سلب\r\nنفس تا قربان نشد در ارض قلب\r\n\r\n\r\nو آن مريض اعنى بدانش ناتوان\r\nهم ضعيف از روى استعداد و جان\r\n\r\n\r\nقلب او از عارضات مستمرّ\r\nكش بود اندر جبلَّت مشتهر\r\n\r\n\r\nهست ممنوع از سلوك و از شهود\r\nهم ز قيد و هم ز توحيد وجود\r\n\r\n\r\nچى است احرام آن كه در طىّ مقام\r\nكرد لذّتها و شهوتها حرام\r\n\r\n\r\nچى است طوف كعبه نزد رهروان\r\nهفت نوبت پيش جانان بذل جان\r\n\r\n\r\nيعنى اندر عشق او پيوستگى\r\nهم ز نعمتهاى هستى رستگى\r\n\r\n\r\nحال عاشق در حضور دوست چى است\r\nبىخبر از بستگىّ و رستگى است\r\n\r\n\r\nيار آمد ، وقت نظم خانه نيست\r\nجاى حرف محرم و بيگانه نيست\r\n\r\n","description":"","footnote":"","page_name":" 358 ","page_number":423},
  {"content":"\r\n\r\nباش حاضر خدمت جانانه را\r\nوقت ديگر كن طواف خانه را\r\n\r\n[ سوره البقرة ( 2 ) : آيات 204 تا 207 
  ]\r\nوَ مِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا وَيُشْهِدُ اللَّه عَلى ما فِي قَلْبِه وَهُوَ أَلَدُّ الْخِصامِ ( 204 ) وَإِذا تَوَلَّى سَعى فِي الأَرْضِ لِيُفْسِدَ فِيها وَيُهْلِكَ الْحَرْثَ وَالنَّسْلَ وَاللَّه لا يُحِبُّ الْفَسادَ ( 205 ) وَإِذا قِيلَ لَه اتَّقِ اللَّه أَخَذَتْه الْعِزَّةُ بِالإِثْمِ فَحَسْبُه جَهَنَّمُ وَلَبِئْسَ الْمِهادُ ( 206 ) وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ اللَّه وَاللَّه رَؤُفٌ بِالْعِبادِ ( 207 )\r\nمعنى لغات : « أَلَدُّ » از مصدر لدد بفتح اوّل و دوّم بمعنى شدّت و سرسختى در دشمنى . « الْحَرْثَ » شخم كردن زمين زراعت و كشت و آتش بر هم زدن و كسب مال كردن . « عزّت » غيرت و حميّت مولود از قوّت و قدرت . « الْمِهادُ » رختخواب و زمين گود .\r\nجهت نزول :\r\nمجمع از مفسّرين قديم مانند كلبى و عطاء روايت شده است كه اين آيه براى توصيف « اخنس بن شريق » نازل شده است و او مردى خوش بيان و شيرين گفتار بود كه هر وقت حضور پيغمبر ميرسيد با بيانى جالب اظهار ايمان به پيغمبر مىكرد و بر راستى ادّعاى خود سوگند مىخورد و آن حضرت از گفتار او دلخوش مىشد . روزى ميان او و قبيله‌ى ثقيف دشمنى پيدا شد شبانه بر سر آنها تاخت و حيوانات آنها را كشت و زراعتهاشان را سوخت\r\n","description":"","footnote":"","page_name":" 359 ","page_number":424},
  {"content":"\r\nو بعضى گفته‌اند از مزارع مسلمانان گذر كرد حيوانها را كشت و زراعت را سوخت .\r\nترجمه :\r\n203 يكى از مردم با تو در آداب زندگى چنان سخن گويد كه تو را خوش آيد و شاد شوى و خدا را شاهد بر راستى سخن خود آرد با اينكه او دشمن سرسختى است\r\n204 كه چون از نزد تو مىرود كوشش كند كه مردمان و كشت زارشان را نابود كند ولى خداوند تباهكارى را دوست ندارد .\r\n205 و اگر به او گويند : از خدا بترس غيرت جاهليّت او بجنبد و دست بهر گناهى دراز كند ليكن دوزخ او را بس است كه جايگاه هميشگى است و چه بد آسايشگاهى بود .\r\nشأن نزول : از ابن عباس روايت شده است : صهيب بن سنان مولاى عبد اللَّه بن جدعان « 1 » بود و در چنگال مشركين عرب گرفتار بود كه بانواع آزارها او را رنج مىدادند . بعد از هجرت پيغمبر بمدينه ، صهيب به آنها گفت : من پيرمرد هستم و از من براى شما سودى و زيانى نيست و نمىتوانم دينى را كه پذيرفته‌ام ترك كنم و سرمايه‌اى از خود دارم شما من را رها كنيد كه بروم بمدينه و دينم را بسرمايه‌اى كه دارم از شما ميخرم . آنها قبول كردند و آزادش گذاشتند و رفت بمدينه خدمت پيغمبر آيت 206 « وَمِنَ النَّاسِ مَنْ يَشْرِي نَفْسَه » در شأن او نازل شد . چون وارد مدينه شد ابو بكر او را ديد گفت : معامله‌ات فرخنده باد و سودمند . صهيب گفت تو هم هرگز از معامله‌ات زيان نه بينى بگو بدانم چه معامله كرده‌ام ؟ ابو بكر اين آيه را برايش خواند . از سدّى روايت شده است كه ابن عباس گفت چون پيغمبر از مكّه فرار كرد و على ( ع ) شب بجاى پيغمبر خوابيد تا مشركين ندانند پيغمبر رفته است ، در راه مكّه و مدينه اين آيه براى توصيف آن حضرت نازل شد .\r\nترجمه :\r\n[ پس از توصيف منافق كه از تعصّب و غيرت جاهلانه مرتكب گناه مىشود مؤمن حقيقى معرّفى شده است 
  ] 206 بعضى از مردمان معامله با جان خود مىكنند براى بدست آوردن رضاى خدا و البتّه خدا مهربان است ببندگان [ و سود آن بايشان ميرسد 
  ] .\r\n\r\n","description":"","footnote":"\r\n( 1 ) يعنى غلامش بود كه او را آزاد كرده بود و ايمان و علاقه‌ى او باسلام و پيغمبر در تاريخ اسلام مشهور است .\r\n","page_name":" 360 ","page_number":425},
  {"content":"\r\nسخن مفسّرين :\r\n* ( يُعْجِبُكَ قَوْلُه فِي الْحَياةِ الدُّنْيا ) * - 203 نيشابورى : ممكن است منظور اين باشد كه گفتارش فقطَّ در دنيا جالب و خوب است امّا در عالم ديگر براى او مجال سخن نيست .\r\n* ( يُشْهِدُ اللَّه ) * - 203 طبرى : بعضى « يشهد » با فتح ياء و هاء قرائت كرده‌اند كه معنى چنين مىشود :\r\nخدا شاهد است به آنچه در دل دارد و دروغ مىگويد ولى خودش همان معنى كه گفتيم پسنديده است و استدلال كرده است كه چون قرائت مشهور است بهتر است .\r\n* ( وَهُوَ أَلَدُّ الْخِصامِ ) * - 203 طبرى از قتاده روايت كرده است : يعنى بسيار سخت دل در نافرمانى خدا و لجوج و جدلى در مطالب بيهوده كه اگر او را وارسى كنى مىبينى زبانش عالمانه است و كارش جاهلانه و گفتارش حكيمانه است ولى در عمل گناهكار است و خطا پيشه . و از مجاهد روايت است : يعنى ستمكارى است غير مستقيم كه هر دم بكارى دست مىبرد .\r\n* ( وَإِذا تَوَلَّى ) * - 204 ضحّاك گفته است : يعنى چون بر ولايتى حكومت داشته باشد كوشش در ظلم و فساد كند .\r\n* ( لِيُفْسِدَ فِيها ) * - 204 نيشابورى : افساد يعنى عقيده‌ى مردم را فاسد كردن و ايجاد ترديد و شك در دلها . زيرا كمال آدمى بعلم است و عمل و نقص اوست كه اين كمالات را فاقد باشد پس يفسد اشاره است به نقص قوّه‌ى نظرى و عقل و تدبير شخص منافق . « وَيُهْلِكَ الْحَرْثَ » 204 اشاره است بانجام كارهاى زشت كه نقص قوّه‌ى عملى او است و ناتوانى در انجام\r\n","description":"","footnote":"","page_name":" 361 ","page_number":426},
  {"content":"\r\nكار خوب .\r\n* ( وَاللَّه لا يُحِبُّ الْفَسادَ ) * - 204 ابو الفتوح نوشته است : قتاده روايت كرد از عطاء كه گفت مردى بنام علاء بن منبه احرام گرفت در پيراهنى دوخته رسول عليه السلام گفت او را كه پيراهن بكن . « قتاده » گفت : ما شنيديم كه پيغمبر عليه السلام فرمود تا آن پيرهن در تن او دريدند . او گفت :\r\nحاشا « انّ اللَّه لا يحب الفساد » .\r\n* ( أَخَذَتْه الْعِزَّةُ بِالإِثْمِ ) * - 205 عبده : يعنى چون نصيحتش كنند زود خشمناك مىشود و كبر و خودپرستى او را فرامىگيرد و سبكسرى و سفاهت او را مىربايد آنگاه مانند مردم جادو شده فكر مستقيم برايش نخواهد ماند و هر دمى بكارى و گفتارى مىپردازد و بجاى تعصّب و كبر كلمه‌ى « عزّت » گفته شده است بمناسبت آن است كه هواپرستى اين جور مردم نصيحت و پند را خلاف عزّت و مقام خود پنداشته پس غيرت جاه و مقام او را مىگيرد و با اصرار بيشتر كار بد و گناه مىكند .\r\n* ( وَلَبِئْسَ الْمِهادُ ) * - 205 ابو الفتوح نوشته است : و براى آن مهاد و فراش خواند كه جاى ايشان بر آنجا باشد و از آن مفارقت نبود ايشان را چون مرد خفته كه ملازم بستر باشد .\r\n* ( وَمِنَ النَّاسِ مَنْ يَشْرِي نَفْسَه ) * - 206 كشف نوشته است : آنجا كه عنايت است پيروزى را چه نهايت ، فضل خدا نهانى نيست و بر فعل وى چون و چرائى نيست و معرفت وى جز عطائى نيست . بو جهل قرشى و ابو طالب هاشمى در آتش قطيّعت سوختند و ذرّه‌اى معرفت از ايشان دريغ داشتند و طليعت آن دولت باستقبال صهيب و بلال بروم و حبشه فرستادند و قرآن مجيد جلوه‌گاه ايشان\r\n","description":"","footnote":"","page_name":" 362 ","page_number":427},
  {"content":"\r\nكردند كه « وَمِنَ النَّاسِ مَنْ يَشْرِي » دو قوم را دو آيت بهم ياد كردند : يكى را سوخته‌ى آتش قطيعت كرد يكى را افروخته شمع محبّت ، آن يكى را گفت : « وَمِنَ النَّاسِ مَنْ يُعْجِبُكَ قَوْلُه » اين يكى را گفت : « وَمِنَ النَّاسِ مَنْ يَشْرِي نَفْسَه » سر انجام يكى را گفت « وَلَبِئْسَ الْمِهادُ » بد جايگاهى كه جايگاه ايشان است و عذاب آتش و فرقت جاودان . و نواخت اين يكى را گفت : « وَاللَّه رَؤُفٌ بِالْعِبادِ » مهربان است بر بندگان خداى جهان و جهانيان .\r\nابو الفتوح نوشته است : بعضى گفتند : آيه در باب امر بمعروف و نهى از منكر آمد . ابو امامه روايت كند كه : رسول عليه السلام گفت : فاضلتر جهادى كلمه‌ى حقّ بود بنزديك اميرى ظالم و جابر . عبد اللَّه انصارى روايت كند كه رسول عليه السلام گفت : سيّد شهيدان روز قيامت حمزه‌ى عبد المطَّلب باشد و مردى كه برخيزد بنزد امامى جائر و او را امر بمعروف كند و نهى منكر كند او اين مرد را بكشد .\r\nفخر اين آيه شامل است بر هر مشقّتى و رنجى كه انسان بر خود هموار كند براى طلب و نگاهدارى دين پس كسى كه جهاد در راه دين بكند معامله با خدا كرده است و آنكه در راه دين صبر كند تا او را بكشند باز هم معامله‌ى با خدا كرده است مثل « سميّه » و « ياسر » پدر و مادر عمّار كه بر آزار مشركين صبر كردند تا كشته شدند و نيز آنكه مالش را در برابر جانش بدهد مثل صهيب و آنكه حقّ و عدالت و دين را در برابر پادشاه مقتدر ستمكار اظهار كند و نترسد همه‌ى اينها معامله‌ى با خدا است و مشمول اين آيه است . و بدان كه رنج در راه دين بايستى موافق با دستور دين باشد تا اين آيه او را فرا گيرد و امّا اگر بر خلاف حكم شرع باشد مشمول اين آيه و معامله‌ى با خدا نيست بلكه اقدام بهلاك خود خواهد بود .\r\nابو الفتوح : روايت است كه اين جمله‌ها « إِذا قِيلَ لَه اتَّقِ اللَّه ) * تا * ( ابْتِغاءَ مَرْضاتِ اللَّه » در مسجد پيغمبر حضور عمر خوانده شد . ابن عباس بطورى كه از على ( ع ) فراگرفته بود گفت : از اين آيه بوى خصومت و دشمنى ميان دو دسته مردم فهميده مىشود عمر از\r\n","description":"","footnote":"","page_name":" 363 ","page_number":428},
  {"content":"\r\nاو توضيح خواست او جواب داد : كسى كارى بد مىكند شخصى براى خدا او را نهى از منكر مىكند او از اين پند غضبناك مىشود و چون خلاف شأن و اعتبار خود مىپندارد او را دشنام ميدهد و دشمنى مىكند و ممكن است كار بجنگ و كشتار برسد پس يكى از غرور و خودپرستى اقدام بگفتار زشت و گناه مىكند و ديگر جان خود را بخطر ميندازد براى جلوگيرى از گناه و معصيت خدا و در نتيجه ميان اين دو ، جنگ بر پا مىشود .\r\nسخن ما : آيت اوّل « وَمِنَ النَّاسِ ) * الخ » يادآورى بمردم است بوسيله‌ى خطاب به پيغمبر كه خوى نفاق و چاپلوسى مردمان منافق ، بشيرينى گفتار و زبان نرم وسيله‌ى اغفال و غرور نشود كه ممكن است اين گونه مردم دشمنىشان بيش از دگران باشد . 2 - جمله‌ى « أَخَذَتْه الْعِزَّةُ ) * الخ » بآيت 205 دنباله‌ى معرّفى منافق ، يك غريزه‌ى زشت او را نشان مىدهد كه اگر اين گونه مردم را نصيحت كنند نتيجه‌ى آن منفى است و بجاى اصلاح و خوددارى از كار زشت خوى غرورش تحريك مىشود و بيشتر در بد كارى مىكوشد چنان كه با وارسى بخوى پاره‌اى مردم به خوبى اين خاصيّت نمودار است . باندك چيزى كه او ناپسند پنداشته اگرچه درست نبوده و اصلى نداشته است خوى بد او مىجنبد و از هيچ دشنام و تهمت و كينه‌توزى خوددارى ندارد . 3 - آيت 206 « وَمِنَ النَّاسِ مَنْ يَشْرِي ) * الخ » دسته‌ى ديگرى را كه بر خلاف اين گونه اشخاص هستند معرّفى مىكند كه در زندگانى از همه چيز خود مىگذرند در برابر حقّ و حقيقت كه رضاى خدا و مصلحت انسانيّت باشد چه در مصالح نفسانى مانند وظايف شخصى و چه در خير و صلاح اجتماعى مانند حفظ حقوق 4 - شايد جمله‌ى « رَؤُفٌ بِالْعِبادِ » براى روشن كردن مردم باشد كه انسان بايد با گذشت باشد و اگرچه بوسيله‌ى جان باشد تا بنده‌ى مؤمن شمرده شود و مشمول رأفت و مهر خدا باشد چون رأفت خدا نسبت بفرد ، سلامتى وجدان است و آرامش دل و نسبت به اجتماع يگانگى و همكارى مردم است با يكديگر پس انسان كه براى خير و مصلحت استقامت داشت و از خواسته‌هاى نفسانى صرف نظر كرد البتّه رأفت خدا براى او است كه با آرامش وجدان است و هيچكس به ديگرى بدبين و بددل نخواهد بود و افسوس خوشى و بهره‌مندى\r\n","description":"","footnote":"","page_name":" 364 ","page_number":429},
  {"content":"\r\nكسى را بدل راه نمىدهد . بديهى است كه پايان اين جور افكار و زندگيها در عالم ديگر هم سعادت است و رأفت خدا هم همين است و بس چنان كه تاريخ صدر اسلام براى ما اين حقيقت را روشن كرد و با گذشت مسلمين و حسن رفتارشان و انجام وظايف فردى و اجتماعى با سعادت زندگى كردند و رفتند و رهبر سعادتمندان جهان شدند .\r\n[ سوره البقرة ( 2 ) : آيات 208 تا 210 
  ]\r\nيا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ( 208 ) فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّه عَزِيزٌ حَكِيمٌ ( 209 ) هَلْ يَنْظُرُونَ إِلَّا أَنْ يَأْتِيَهُمُ اللَّه فِي ظُلَلٍ مِنَ الْغَمامِ وَالْمَلائِكَةُ وَقُضِيَ الأَمْرُ وَإِلَى اللَّه تُرْجَعُ الأُمُورُ ( 210 )\r\nمعنى لغات : « كَافَّةً » گروه مردم و همگان . « زَلَلْتُمْ » از مصدر زلل بمعنى لغزش و انحراف و كجى از حقّ . « ظُلَلٍ » جمع ظلَّه با ضمّ ظا بمعنى آنچه وسيله‌ى سايه بشود و بتوان از سايه‌اش استفاده كرد و چيز سايه‌دار . « الْغَمامِ » ابر ، و هم ابر سفيد نازك .\r\nشأن نزول :\r\nطبرى : عكرمه روايت كرده است : جماعتى از يهود كه مسلمان شده بودند مثل عبد اللَّه بن سلام و ثعلبه و ديگران به پيغمبر عرض كردند كه تورات كتاب خدا است اجازه بده شب در نماز تورات بخوانيم و روز شنبه كه در مذهب ما محترم است آداب آن را رعايت\r\n","description":"","footnote":"","page_name":" 365 ","page_number":430},
  {"content":"\r\n\r\nكنيم اين آيه در جواب آنها نازل شد .\r\nترجمه :\r\n207 اى مردمى كه به خدا و پيغمبر گرويده‌ايد همگى سر سپرده بحقّ شويد و پيروى ديو نكنيد كه او دشمن آشكار شما است .\r\n208 و اگر پس از اين دليلهاى نمودار كه براى رهبرى شما رسيد بلغزيد و بكج برويد بدانيد كه خدا برترين حاكم بخير و صلاح است [ و از شما بينياز 
  ]\r\n209 آيا اين مردم چشم دارند كه خدا و فرشتگان در سايه‌ى ابر نزد ايشان آيند [ و چيزى تازه بيارند 
  ] با اينكه كار انجام شده است [ و همه‌ى راه رهبرى آماده است 
  ] و بازگشت كارها و اختيار جملگى با خداوند است و بس .\r\nسخن مفسّرين :\r\n* ( ادْخُلُوا فِي السِّلْمِ ) * - 207 مجمع : قاريهاى حجاز و كسائى با زبر سين خوانده‌اند و بمعنى صلح و مسالمت و ترك جنگجوئى گفته‌اند و بقيّه با زير سين خوانده‌اند و اسلام معنى كرده‌اند و هم صلح و مسالمت .\r\nطبرى : از ابن عبّاس روايت است كه اين جمله خطاب باهل كتاب است يعنى آنهائى كه مؤمن بكتابهاى آسمانى هستند .\r\n* ( كَافَّةً ) * - 207 ابو الفتوح : يعنى جملگى بيكبار داخل شويد و به يكديگر مجال و مهلت ندهيد .\r\nسيّد بحرانى در تفسير برهان چند روايت نقل كرده است از امام سجّاد ( ع ) و باقر ( ع ) و صادق ( ع ) كه مقصود از سلم ولايت علىّ و ائمه است و * ( خُطُواتِ الشَّيْطانِ ) * عمل مخالفين آنها است .\r\nكشف نوشته است : برو در پى تسليم باش كه سلامت در تسليم است و راه تسليم بى هراس و بيم است . فرّ اهل سنّت دانى چرا هر روز بيش است ؟ كه چراغ تسليم ايشان را در پيش است . هر كه راه تسليم پيش گرفت از خود برست و بموئى پيوست آن دين كه جبرئيل\r\n","description":"","footnote":"","page_name":" 366 ","page_number":431},
  {"content":"\r\nبه آن آمد و مصطفى به آن خواند و قرآن به آن آمد و بهشت به آن يافتند و ناجيان به آن رستند تسليم است . آن كار كه اللَّه بدان راضى و بنده به آن پيروز و گيتى بدان روشن ، تسليم است . راه تسليم ، راه تسليم زينهار تا بمانى بر دين قديم . چون اللَّه خود را فعل ذات گفت ، نزول و اتيان بعرصات روز حشر اظهار هيبت و عزّت را و نزول به آسمان دنيا هر شب اظهار لطف و كرم را ، بجان و دل قبول كن . ظاهر آن پذيرفته و شناخته شناختى تصديقى و تسليمى گردن نهاده ، و گوش فرا داشته . تهمت بر خود نهاده ، و زبان و دل از معنى آن خاموش داشته ، و از دريافت چگونگى آن نوميد شده ، كه خرد را فرا دريافت آن به تكليف راه نيست و پيچيدن را روى نيست .\r\nمصطفى از جبرئيل نام و نشان شنيد و سخن شنيد ، برو پيچيد كه حقيقت و غايت و كيفيّت در عقل وى نگنجيد . آنچه چهل سال در بنى اسرائيل آمد از يك پيچ آمد آنچه بر اصحاب سبت باريد از يك حيلت باريد . آنچه ابليس ديد از يك لجاج ديد . آنچه بلعم آزمود از يك قصد آزمود تقصير را روى هست و پيچيدن را روى نيست . تقصير از بيچارگى است و پيچيدن از شوخى . بيچارگى صفت آدمى است و شوخى نشان بيگانگى .\r\n* ( وَلا تَتَّبِعُوا خُطُواتِ الشَّيْطانِ ) * - 207 ابو الفتوح نوشته است : شعبى از جابر بن عبد اللَّه انصارى روايت كرده است كه يك روز عمر خطاب رسول را صلَّى اللَّه عليه و آله گفت يا رسول اللَّه ما از جهودان سخنهاى نيكو مىشنويم دستور باشد كه بنويسيم رسول عليه السلام گفت : شما متردّد و شاكيد چنان كه جهودان و ترسايان ؟ من بشما دينى آورده‌ام سفيد و پاكيزه اگر موسى زنده بودى او را روا نبودى جز مشايعت من كردن .\r\n* ( فَإِنْ زَلَلْتُمْ ) * 208 طبرى : سدّى گفت « زَلَلْتُمْ » يعنى « ضللتم » مقصود آن است كه اگر گمراه شديد .\r\nابن عباس گفته است يعنى اگر مشرك و بيدين شديد .\r\n","description":"","footnote":"","page_name":" 367 ","page_number":432},
  {"content":"\r\n* ( جاءَتْكُمُ الْبَيِّناتُ ) * - 208 طبرى : سدّى گفت : يعنى محمّد آمد براى شما . ابن جريح گفت اسلام و قرآن براى شما آمد .\r\n* ( أَنَّ اللَّه عَزِيزٌ حَكِيمٌ ) * - 208 فخر : روايت كرده‌اند كه عربى شنيد : كسى اين آيه را « غفور رحيم » قرائت كرد . او گفت اگر اين كلام خدا است درست نيست چون در جمله‌ى اوّل گفته است اگر لغزش كرديد در اينجا آمرزش و مهربانى مناسب نيست زيرا موجب تحريك و وادار كردن بلغزش است .\r\nكشف نوشته است : آورده‌اند كه كعب الاحبار در ابتداء اسلام وى سورة البقره ميآموخت چون به اين آيت رسيد معلَّم او را گفت « فَاعْلَمُوا أَنَّ اللَّه غَفُورٌ رَحِيمٌ » كعب گفت : اين نه بر وجه است و قرآن چنين نتواند بود « غفور رحيم » گفتن اين جايگه لايق نيست . پس بمصحف بازگشتند در مصحف نبشته بود « عزيز حكيم » گفت اكنون قرآن است براستى و نظم قرآن بدرستى ، گفتند از چه بدانستى ؟ گفت : دانستم كه حكيم چون تهديد كرد آمرزش و مهربانى در كلامش نيست .\r\n* ( هَلْ يَنْظُرُونَ ) * - 209 مجمع : يعنى آيا چشم به راه هستند ؟ و « يَنْظُرُونَ » بمعنى « ينتظرون » استعمال شده است و كلمه‌ى « هَلْ » براى استفهام نيست و مقصود انكار و زشتى افكار كافران است * ( أَنْ يَأْتِيَهُمُ اللَّه ) * - 209 مجمع اين جمله را چند معنى كرده‌اند : 1 - فرمان خدا مىآيد 2 - خدا آهنگ\r\n","description":"","footnote":"","page_name":" 368 ","page_number":433},
  {"content":"\r\nمىكند 3 - خدا عذاب خود را ميآورد « 1 » .\r\n* ( فِي ظُلَلٍ مِنَ الْغَمامِ ) * - 209 در كلمه‌ى « ظُلَلٍ » « ظلال » قرائت شده است ولى در معنى تفاوت ندارد .\r\n* ( قُضِيَ الأَمْرُ ) * - 209 مفسّرين گفته‌اند : مقصود اين است كه كار قيامت چون تخلَّف ندارد مثل اين است كه الآن انجام شده است .\r\nو زمخشرى در كشّاف گفته است : معاذ بن جبل قرائت كرده است « و قضاء الامر » و به اين قرائت معنى چنين مىشود : ميآيد براى ايشان خدا و ملائكه و فرمان به كار .\r\n* ( تُرْجَعُ الأُمُورُ ) * - 209 بعضى قارىها با زبر و فتح تاء خوانده‌اند ولى بيشتر قرّاء با ضمّ تا قرائت كرده‌اند .\r\nكشف : امور ، اينجا ارواح است چون در آيت ديگر روح را امر ناميده و گفته است « قُلِ الرُّوحُ مِنْ أَمْرِ رَبِّي » و معنى آن است كه بازگشت تمام ارواح بسوى خدا است .\r\nمجمع : يعنى اختيار بعضى كارها را در دنيا بمردم واگذار كرده است ولى در عالم ديگر همه كارها با اوست .\r\nسخن ما : آيت اوّل « ادْخُلُوا فِي السِّلْمِ » الخ دستور ميدهد كه در اسلام به همان گونه كه از اسمش نمايان است نسبت بدستورهاى پيغمبر و دين بايد سر سپرده و تسليم بود و پس\r\n\r\n","description":"","footnote":"\r\n( 1 ) اين معانى همه تكلَّف است و بىوجه و مناسبتر همان است كه در ترجمه نوشتيم . و كسى از مفسّرين اين طور معنى نكرده است ولى با تتبّع و مراجعه فقط از تفسير امام فخر و ابو الفتوح معلوم شد آنها هم اين معنى را پسنديده‌اند كه اين آيه براى انكار و زشت شمردن فكر مردم است چه پس از اين همه وسائل تربيتى باز هم منحرف هستند گويا منتظر هستند كه خدا و ملائكه بيايند و راهنمائى كنند .\r\n","page_name":" 369 ","page_number":434},
  {"content":"\r\nاز آنكه تصديق كرديم پيغمبر از آن جائى كه آفريده شده‌ايم الهام مىگيرد و آنكه ما را آفريده است مطابق مصالح ساختمان روح و بدن ما به او دستور داده است البتّه جز تسليم و پذيرش فرمان گفتگوى ديگر بىخردى است و مخالفت و چون و چرا پيروى شيطان است و در حقيقت اقدام بدشمنى با خويشتن است . 2 - آيت دوّم « فَإِنْ زَلَلْتُمْ » الخ تهديد است و اعلام به اين كه لغزش و دو دلى در گفتار پيغمبر نتيجه‌اش محروميّت از هستى خواهد بود چونكه خداوند يعنى حقيقت قدرت و عزّت و حكمت . و شكّ و لغزش در دستورهاى صادره از آن يعنى بيزارى و نفرت ازين حقايق و نتيجه‌ى بيزارى از حقايق ، معدوم بودن و بد بختى هميشگى است 3 - آيت آخر « هَلْ يَنْظُرُونَ » الخ توبيخ است و تذكّر كه راه تربيت همين است كه باندازه‌ى ظرفيّت شما بشما نشان داده‌ايم ديگر چه وسيله بهتر از اين مىخواهيد ؟\r\nفقطَّ از خرد خود استفاده كنيد و پيغمبر را مغتنم شماريد و بدستورش تسليم باشيد كه انجام كارها و بازگشت همه بسوى خدا است كه جاى لغزش و شكّ نيست 4 - آيت آخر كلمه‌ى « فِي ظُلَلٍ مِنَ الْغَمامِ » الخ شايد به اين مناسبت باشد كه چون مردم چيزى بيش از انتظار مىخواهند پس گويا بايد خدا . در ابرهاى تيره و دامنه‌دار و بيمناك با گروهى فرشته با وضعى غير عادى بيايند تا آنها بگفته‌هاى پيغمبر تسليم شوند .\r\n[ سوره البقرة ( 2 ) : آيات 211 تا 212 
  ]\r\nسَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ وَمَنْ يُبَدِّلْ نِعْمَةَ اللَّه مِنْ بَعْدِ ما جاءَتْه فَإِنَّ اللَّه شَدِيدُ الْعِقابِ ( 211 ) زُيِّنَ لِلَّذِينَ كَفَرُوا الْحَياةُ الدُّنْيا وَيَسْخَرُونَ مِنَ الَّذِينَ آمَنُوا وَالَّذِينَ اتَّقَوْا فَوْقَهُمْ يَوْمَ الْقِيامَةِ وَاللَّه يَرْزُقُ مَنْ يَشاءُ بِغَيْرِ حِسابٍ ( 212 )\r\n","description":"","footnote":"","page_name":" 370 ","page_number":435},
  {"content":"\r\nمعنى لغات : « سَلْ » از مصدر سؤال بمعنى پرسش . « يَسْخَرُونَ » از مصدر سخريّه بمعنى افسوس و خنده و مسخره كردن به چيزى و از چيزى .\r\nترجمه :\r\n211 اى محمّد از يهود بپرس چند نشانه‌ى نمودار پيغمبرى و زندگى براى آنها فرستاديم [ و بميل خود دگرگون كردند 
  ] و البتّه آنكه خوشى خداوندى و راه خوشبختى خود زان پس كه به او رسيد دگرگون كند شكنجه‌ى خداوندى سخت است [ و دامنگير شود 
  ] .\r\nمجمع : ارتباط اين آيه بآيات پيش اين است كه چون مردم را معرّفى كرد كه كافر و مؤمن و منافق هستند و اعلام كرد كه سزاى هر كس از خوب و بد داده خواهد شد . در اين آيه توضيح ميدهد كه انحراف اين مردم بواسطه‌ى بد نهادى آنها است كه با همه‌ى وسائل باز نافرمان هستند چنان كه پيشينيان نيز چنين بودند . تو از بنى اسرائيل بپرس كه سابقين آنها چه گونه وسائل داشتند و چه طور نافرمانى كردند ؟\r\nجهت نزول :\r\nمجمع : در جهت نزول آيه 211 « زُيِّنَ لِلَّذِينَ » اختلاف است : از ابن عبّاس روايت شده است كه ابو جهل و ديگر ثروتمندان قريش مىگفتند : اگر گفته‌هاى محمّد ارزشى داشت بايستى اشراف ما از او پيروى كنند نه بينوايان مثل عبد اللَّه مسعود و بلال و صهيب و عمّار و خبّاب و اين اشخاص را مسخره مىكردند اين آيه براى آنها نازل شد .\r\nاز مقاتل روايت شده است : عبد اللَّه بن ابى و رفقاى او كه منافق بودند مؤمنين ضعيف و فقير را مسخره ميكردند براى آنها نازل شد . و از عطا روايت شده است : يهود بنى قريظة و همكيشان آنها كه متموّل بودند مسلمين مهاجر را كه فقير بودند مسخره ميكردند اين آيه براى آنها نازل شد .\r\nترجمه :\r\n212 خوشيهاى زندگى به چشم كافران آراسته شد كه مؤمنان را بفسوس و مسخره مىگيرند ولى آنها كه پرهيزگار بودند برستاخيز برتر كافران بوند و خدا آن را كه خواهد و بسرنوشت كرده بيشمار روزى رساند .\r\n","description":"","footnote":"","page_name":" 371 ","page_number":436},
  {"content":"\r\nسخن مفسّرين :\r\n* ( آيَةٍ بَيِّنَةٍ ) * - 210 طبرى : از مجاهد و ديگران روايت است : مقصود همان نشانه‌هائيست كه در قرآن گفته شده است : بوسيله‌ى موسى به يهود داده شد از عصا و دست نورانى و غذاى منّ و سلوى و غير آن .\r\nمجمع : جبّائى گفته است : يعنى بپرس از علماى يهود كه چقدر نشانه‌هاى واضح و روشن بر نبوّت محمّد فرستاديم .\r\nكشف نوشته است : چندانكه داديم و نموديم ايشان را از اين نشانهاى روشن ، لختى آثار رحمت ، لختى آيات در آيات قدرت ، لختى بدايع و عجايب و حكمت ، لختى دلائل و امارات نبوّت . لكن چه سود كه ديده‌ى ادراك ايشان در حجاب است و سلطان بصائر در بند .\r\n\r\nو ما انتفاع اخ الدّنيا بمقلته\r\nاذا استوت عنده الانوار و الظَّلم « 1 »\r\n\r\nاگر خواستى آن بند مذلَّت از ايشان برداشتى تا در عالم حقايق روان شدندى . آن سر اشقيا را گفتند : چه خواستى كه فرمان نبردى و سجود نكردى ؟ گفت : فرمان ديگر است و نهاد ديگر فرمان بر من بود و نهاد در من و من تغيير نهاد را درمانى ندانم .\r\n\r\nدانى كه سر كوى تو بد معدن من\r\nدانى كه بناكام بد اين رفتن من\r\n\r\n* ( وَمَنْ يُبَدِّلْ نِعْمَةَ اللَّه ) * - 210 طبرى : يعنى اى يهود مؤمن بتورات ، پس از پذيرش اسلام تورات نپذيريد و دعوت شيطان را بگمراهى و ضلال نپذيريد زيرا كه نشانه‌هاى واضح بوسيله‌ى محمد و\r\n\r\n","description":"","footnote":"\r\n( 1 ) يعنى آنكه دلداده‌ى به دنيا است و روشنى و تاريكى براى او تفاوت ندارد از چشمش نيز بهره نمىبرد .\r\n","page_name":" 372 ","page_number":437},
  {"content":"\r\nرهبرى او براى شما فرستاديم پس سفارش و پيمان كه در تورات بر نبوّت محمّد معيّن شده است تغيير ندهيد كه هر كس اين سفارشها و مقررّات را تغيير بدهد بعقوبتهاى سخت گرفتارش خواهيم كرد .\r\nابو الفتوح : نعمت يعنى كتاب خدا و تبديل آن يعنى تحريف و عوض كردن مطالب آن .\r\nطبرى : از مجاهد و سدّي روايت است : كه تبديل نعمت يعنى كافر شدن بنعمت و و پاس نعمت نداشتن .\r\nنيشابورى : نعمت يعنى موجبات تندرستى و آسايش و وسائل به قدر كفايت و تبديل نعمت يعنى : اين وسائل را بجاى اينكه براى انجام تكاليف خود به كار برند در غير مصرف خود و بناحقّ از آن استفاده كنند .\r\n* ( زُيِّنَ لِلَّذِينَ كَفَرُوا ) * - 211 نيشابورى : مقصود از آرايش دادن اين است كه خدا آنها را مهلت داده است و آزاد گذارده است كه بخواسته‌هاى مادّى حريص و خوشدل باشند و از علاقه‌ى با آنها جلوگيرشان نشده است . و از ابو مسلم نقل است : يعنى مردمان كافر خواسته‌ها و خوشيهاى دنيا را براى خود آراسته‌اند .\r\n* ( وَيَسْخَرُونَ مِنَ الَّذِينَ آمَنُوا ) * - 211 ابو الفتوح نوشته است : عبد اللَّه بن احمد طائى از پدرش از حضرت امام رضا ع روايت كرده است كه پيغمبر ص فرمود : هر كه مؤمن يا مؤمنه‌اى را خوار دارد و حقير دارد براى درويشى و اندك مالى خداى تعالى فرداى قيامت او را رسوا و مشهور كند و يحيى بن معاذ گفت : بد قومى باشند آنان كه اگر مؤمن در ميان ايشان توانگر بود حمدش برند و اگر درويش بود حقيرش دارند .\r\nكشف نوشته است : مشتى بيگانگان ناخواستگان بىعلَّت كه دنيا برايشان\r\n","description":"","footnote":"","page_name":" 373 ","page_number":438},
  {"content":"\r\nآراستند و شيطان بر ايشان گماشتند تا بهر ناسزاى بپيوستند و ز راه وفا برگشتند . زبان طعن بر مؤمنان دراز كردند هر ساعت تير بيحرمتى در دل و ديده‌ى ايشان زدند و ايشان خود در شهود جلال و كشف جمال حقّ چنان مستغرق بودند كه پرواى زخم ايشان نداشتند و با جواب ايشان نپرداختند .\r\n* ( وَالَّذِينَ اتَّقَوْا ) * - 211 فخر : در جمله‌ى اوّل « آمَنُوا » گفته شده است و در دوّم « اتَّقَوْا » اشاره است به اين كه سعادت كامل براى مؤمنى است كه با تقوى باشد .\r\n* ( فَوْقَهُمْ يَوْمَ الْقِيامَةِ ) * - 211 امام فخر : براى كلمه‌ى فوق چند معنى كرده است : ممكن است تفوّق از جهت موقعيّت رحمت و سعادت و بهشت باشد كه ديگران محروم هستند و ممكن است كه چون در اين عالم مسخره‌شان مىكردند و آنها نمىتوانستند با استدلال روشن كافران را محكوم كنند در آنعالم تفوّق و حقيقت استدلال مؤمنين آشكار مىشود و ممكن است تفوّق مسخره‌ى مؤمنين در آن عالم بر مسخره‌ى كافران درين عالم باشد .\r\n* ( يَرْزُقُ مَنْ يَشاءُ بِغَيْرِ حِسابٍ ) * - 211 مفسّرين نوشته‌اند : اشاره است به اين كه عالم خداوند قابل حساب و شماره نيست و يا حساب از حسبان بمعنى گمان است يعنى روزى و احسان بدون انتظار و گمان به آنها ميرسد .\r\nابو الفتوح از ابن عباس روايت است كه : اشاره است باموال يهود بنى قريظه و بنى نضير كه بتصرّف مسلمين و پيغمبر ص در آمد .\r\nكشف نوشته : يكى از بزرگان طريقت گفت : اين رزق با حساب نه رزق اشباح است و حظوظ نفس كه هر چند بسيار بود آخر سر بغايتى بازنهد و حصر پذيرد بل كه آن رزق ارواح است و غذاى اسرار كه مؤمنان را بر دوام است و به ادرار ايشان را روان است\r\n","description":"","footnote":"","page_name":" 374 ","page_number":439},
  {"content":"\r\nو آن دو چيز است : استغراق دل از ذكر حقّ و امتلاء سرّ از نظر حقّ و ازين سو آن صوفى گفت : « لو حجبت عنه ساعة لمتّ » « 1 » سخن ما : 1 - مردم را متوجّه مىكند به حالت نفسانى بشر كه بعضى اشخاص يا نژادها و ملَّتها خوى نافهمى سرشت آنها را رها نمىكند و با هر تحوّل و تربيت باز همان موجبات كهنه پرستى و تقليد گذشتگان آنها را وادار مىكند كه به عقب برگردند و پى آن روش و رسم روند كه با آن خوى گرفته‌اند چنان كه يهوديان مدينه خودشان اينجورى بوده‌اند و بواسطه‌ى اطَّلاع از تاريخ گذشته مردم مثل خود را هم مىشناخته‌اند .\r\n2 - مثنوى در مجلَّد سوّم داستان آمدن سيزده پيغمبر بنصيحت :\r\n\r\nشكر منعم واجب آمد در خرد\r\nور نه بگشايد در خشم ابد\r\n\r\n\r\nهين كرم بينيد و اين خود كس كند ؟\r\nكز چنين نعمت بشكرى بس كند ؟\r\n\r\n\r\nسر به بخشد شكر خواهد سجده‌اى\r\nپا به بخشد شكر خواهد قعده‌اى « 2 »\r\nشكر نعمت نعمتت افزون كند\r\nصد هزاران گل ز خارى سر زند\r\n\r\n3 - جمله‌ى « شَدِيدُ الْعِقابِ » اشاره بكيفر دگرگون كردن نعمت است و يادآورى اين حقيقت هر وسيله كه انسان براى ادامه‌ى حيات دارد اگر آن را به راه شايسته مصرف نكند تبديل نعمت است و نتيجه‌ى آن ناراحتى است و كيفر عمل ، بقول آن شاعر :\r\n\r\nاين تيغ نه از بهر ستمكاران كردند\r\nانگور نه از بهر نبيذ است بچرخشت\r\n\r\nاگر آهنى كه از نعمتهاى بزرگ و وسائل مهمّ حياتى است تبديل باسلحه‌ى در دست نااهل بشود عقوبت و كيفرش هم شرارت و ناامنى و گرفتارى است و همين طور انگورى كه از بهترين سرمايه‌هاى زندگى بشر است تبديل به شراب بشود نتيجه‌اش ناراحتى و سوء مزاج و تجاوزست اينك قصّه‌اى به نظر رسيد : در سالهاى جنگ جهانى دوّم در يكى از مجلَّه‌ها نوشته بود : متخصّصين اقتصاد كه از مخارج جنگ اطَّلاع دارند نظر\r\n\r\n","description":"","footnote":"\r\n( 1 ) آن دم كه از او در پرده باشم مرگ من است .\r\n( 2 ) قعده يك جلسه ، يك نشست .\r\n","page_name":" 375 ","page_number":440},
  {"content":"\r\nداده‌اند : اگر آنچه دولتهاى متخاصم براى جنگ صرف مىكنند متمركز كنند بقدرى است كه مىتوانند با اين سرمايه يك قاره بر پنج قاره‌ى زمين بيفزايند يعنى مىشود با اين مخارج كوههاى هيماليا را در اقيانوس هند بريزند كه از تسطيح كوه و پر شدن دريا يك قطعه‌ى ششم كه بسيار مستعد باشد براى زندگى مردم دنيا تهيه كنند و بجاى جنگ و تلف اموال و گرفتن خاك يك قطعه خاك بىزحمت و مخالف تهيّه شود ، و جمعيت زيادى ممالك كه در مضيقه هستند در آنجا با آسايش زندگى كنند اگر اين نظر مبالغه بوده است و اگر مقرون بصحّت در هر صورت خوب نشان ميدهد حقيقت مفاد اين آيه را كه تبديل نعمت چه اندازه كيفر و گرفتارى در دنبال دارد و تا اين تاريخ كه دوازده سال از جنگ جهانى دوّم ميگذرد هنوز گرفتاريها و خرابى و خسارت آن را نتوانسته‌اند به خوبى جبران كنند . 4 - در آيت بعد در ضمن حكايت از حال كافران « زُيِّنَ لِلَّذِينَ كَفَرُوا ) * و . . . * ( يَسْخَرُونَ » الخ يك عيب عمومى مردم يادآورى مىشود كه مسخره كردن و وسيله‌ى تفريح و خنده قرار دادن اشخاص كار مردم كجانديش است و شما توجّه كنيد كه ارزش زيور و زينت و رنگ آميزيهاى زندگى شما ارجمندتر است يا تقوى و پرهيزگارى آنها ؟\r\n5 - بهره‌مندى و پيشرفتهاى زندگى طورى نيست كه شما مردم بتوانيد حساب آن را نگاهداريد و پيشبينى كنيد چون هر چه شما وسيله‌ى روزى بينديشيد هزاران موانع در جلو دارد كه شما تصوّر آن را نكنيد پس شما باموال خود مغرور نشويد كه روزى خداوند بىحساب است و آنچه سرنوشت است ميرسد و جلوگير ندارد .\r\n","description":"","footnote":"","page_name":" 376 ","page_number":441},
  {"content":"\r\n[ سوره البقرة ( 2 ) : آيه 213 
  ]\r\nكانَ النَّاسُ أُمَّةً واحِدَةً فَبَعَثَ اللَّه النَّبِيِّينَ مُبَشِّرِينَ وَمُنْذِرِينَ وَأَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيه وَمَا اخْتَلَفَ فِيه إِلَّا الَّذِينَ أُوتُوه مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّه الَّذِينَ آمَنُوا لِمَا اخْتَلَفُوا فِيه مِنَ الْحَقِّ بِإِذْنِه وَاللَّه يَهْدِي مَنْ يَشاءُ إِلى صِراطٍ مُسْتَقِيمٍ ( 213 )\r\nمعنى لغات :\r\n« أُمَّةً » : ملَّت و دسته و دين .\r\nترجمه :\r\nمردم پيش از پيدايش پيغمبران بفطرت ساده‌ى خود يك دسته و يك ملَّت بودند و خداوند براى بيم و نويدشان پيغمبران فرستاد و با آنها كتاب ز آسمان نازل نمود تا در اختلافات ايشان داورى كند پس اختلاف در حقّ ، ميان مردمان نبود مگر آنها كه با آمدن آيات و بيّنات عالم شدند و سركشى و تجاوز بيكدگر آغاز كردند . و خداوند آنها را كه مؤمن شدند بلطف و عنايت خود در اختلافاتشان رهنماى بحقّ شد چون هر كه را او خواهد و صلاح باشد به راه راست برد .\r\nسخن مفسّرين :\r\n* ( كانَ النَّاسُ أُمَّةً واحِدَةً ) * - 212 طبرى : ابن عباس گفته است از خلقت آدم تا پيدايش نوح ده قرن بود كه مردم به راه راست بودند پس از آن ، ميان آنها اختلاف توليد شد پس خداوند پيغمبر فرستاد .\r\nمجمع : از امام باقر ( ع ) روايت كرده‌اند كه مردم قبل از پيدايش نوح با روش فطرى و خلقى خود زندگى ميكردند كه نه گمراه بودند و نه به راه راست از آن پس خداوند\r\n","description":"","footnote":"","page_name":" 377 ","page_number":442},
  {"content":"\r\nپيغمبر فرستاد براى راهنمائى به كار خوب و ترساندن از كار بد .\r\nامام فخر چند معنى براى اين جمله نقل كرده است : 1 - آدم پيغمبر بود و همه‌ى اولادش مسلم و فرمانبردار بودند تا آنكه قابيل هابيل را كشت بواسطه‌ى حسد و جاه‌طلبى و اين است معنى « كانَ النَّاسُ أُمَّةً واحِدَةً » يعنى همه يك دسته بودند . 2 - از عطا و ابن عباس نقل است كه مقصود از امّة واحدة يعنى همگى بر دين و روش باطل بودند . 3 - بعضى از مفسّرين گفته‌اند مقصود از ناس بنى اسرائيل هستند كه همگى پيرو موسى بودند و بعد مختلف شدند و پيغمبرهائى بعد از موسى براى آنها فرستاده شد 4 - بعد از طوفان همگى مردم يك عقيده و مذهب داشتند و بعد مختلف شدند و پيغمبر براى آنها آمد . 5 - روز الست كه بنسل بشر خطاب شد همگى تسليم و فرمانبردار بودند چنان كه ابيّ بن كعب و عدّه‌ى مفسّرين اين طور معنى كرده‌اند .\r\nكشف نوشته است : از روى اشارت بر ذوق جوانمردان طريقت اين آيت رمزى ديگر دارد و معنى ديگر مىگويد پادشاه عالم دارنده‌ى جهان و داناى نهان اوّل كه خلق را بيا - فريد در غشاوه‌ى ستر خلقيّت آفريد . ابتدا كه نهاد ، چنين نهاد ، ظلمات صفات خلقيّت محفوف گشت برين خلقت ، همه در پرده‌ى عما يك گروه بودند . همه در ظلمت غيبت مجتمع همه در اسر نهاد خود مانده اين چنان است كه آن جوانمرد گفت :\r\n\r\nدر خرابات نهاد خود برآسود است خلق\r\nغمزه بر هم زن يكى تا خلق را بر هم زنى\r\n\r\nپس بريدى از آن عالم بينهايت بمختصرى ايشان آمد مصطفى از آن بريد اين خبر داد كه خداى بيافريد مردم را در تاريكى و نادانى و بىخبرى پس پرتوى از خود بر ايشان بيفشاند كه هر كه را بگرفت هدايت شد و راه خود پيدا كرد و به آنكه نرسيد و محروم ماند از گمراهى و سرگردانى رهائى نيافت .\r\n* ( وَأَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ ) * - 212 مجمع : جمله‌ى « ليحكم » با ضمّ يا و فتح كاف نيز قرائت شده است .\r\nطبرى يعنى : حكومت كند تورات ميان مردم در آنچه مورد اختلاف آنها شده\r\n","description":"","footnote":"","page_name":" 378 ","page_number":443},
  {"content":"\r\nاست چونكه اگرچه حاكم ميان مردم پيغمبرها بوده‌اند ولى حكم آنها مطابق بوده است با آنچه كتاب نشان ميداده و راهنمائى ميكرده است پس نسبت حكومت بكتاب بواسطه‌ى مطالبى است كه در آن بوده و به پيغمبرها الهام شده است .\r\nكشف نوشته است : بالحقّ يعنى با عدالت و راستى حاكم اينجا خدا است جلّ جلاله كه احكم الحاكمين بحقيقت اوست و رسول كه فرستاده‌ى اوست و كتاب كه نامه‌ى اوست و چون بكتاب حكم كنند روا باشد كه كتاب را حاكم گويند .\r\n* ( فِيمَا اخْتَلَفُوا فِيه ) * - 212 فخر : يعنى موارد اختلاف در حقّ ، ولى طبرى گفته است يعنى آنچه مردم در آن اختلاف مىكنند و محتاج بحكومت هستند .\r\n* ( وَمَا اخْتَلَفَ فِيه إِلَّا الَّذِينَ أُوتُوه ) * - 212 طبرى : يعنى يهود در تورات اختلاف كردند با اينكه خود عالم به آن بودند .\r\nفخر : ممكن است مقصود از اختلاف تكفير و بد گفتن يهود بنصارى و مسيحيها به يهود باشد و ممكن است مقصود تبديل و تحريف كتاب باشد .\r\nابو الفتوح نوشته است : خلاف نكردند در كتاب مگر آنان كه كتاب بايشان دادند از جهود و ترسايان .\r\n* ( مِنْ بَعْدِ ما جاءَتْهُمُ الْبَيِّناتُ ) * - 212 ابو الفتوح : مقصود احكام تورات و انجيل است و گفته‌اند مقصود : ادلَّه و حجج عقل است . فخر : مقصود ادلَّه‌ى عقلى است و مقدّمات اثبات لزوم پيغمبران است كه بعد از ثبوت اين مقدّمات و ادله كتاب نازل شد .\r\n* ( بَغْياً بَيْنَهُمْ ) * - 212 فخر : وسائل راهنمائى يا عقلى است كه كلمه‌ى بيّنات توضيح داده است چون\r\n","description":"","footnote":"","page_name":" 379 ","page_number":444},
  {"content":"\r\nبيّنات يعنى وسائل عقلى كه براى آنها بوده است و يا وسائل نقلى است كه جمله‌ى « الَّذِينَ أُوتُوه » آن را فهمانده است كه براى اين مردم دليل نقلى و كتاب آسمانى بوده است پس بعد از اين وسائل راهنمائى اگر كسى از حقّ روى گرداند براى فزون خواهى و حبّ جاه است روح البيان : چنان كه قابيل كه هابيل را كشت نه از جهل و نادانى بود كه از حسد بر برادر بود همينطور است در هر دورانى : اوّل ارباب قدرت به آن اقدام مىكنند و طبقات عامّه هم پيرو آنها مىشوند براى نابود كردن حقّ در نتيجه‌ى حبّ جاه و حرص مال .\r\n* ( فَهَدَى اللَّه الَّذِينَ آمَنُوا لِمَا اخْتَلَفُوا فِيه مِنَ الْحَقِّ ) * - 212 طبرى : ابن زيد گفته است : مقصود از آيه اين است : خدا مؤمنين را هدايت باسلام كرد و با آنكه ديگران نماز بسوى مشرق و بيت المقدس خواندند ايشان روى به قبله كردند و نيز در روزه اختلاف كردند : عدّه‌اى قسمتى از روز و عدّه‌اى قسمتى از شب روزه گرفتند ولى مسلمين به راه راست رفتند و در حقّ ابراهيم خليل اختلاف كردند كه يهود است و نصارى است به مسلمانان ارشاد شد كه حنيف است و مسلم و همچنين راجع بعيسى يهود گفتند فرزند بزه‌كارى است و نصارى گفتند خدا است مسلمين به راه راست رفتند و گفتند روح اللَّه است .\r\n* ( بِإِذْنِه ) * - 212 مفسّرين گفته‌اند : يعنى خدا با علم خود آنها را رهبرى كرد .\r\nفخر : يعنى خدا بوسيله‌ى امر و فرمان خود هدايت كرد .\r\n* ( إِلى صِراطٍ مُسْتَقِيمٍ ) * - 212 طبرى : يعنى خدا هدايت كرد مؤمنين را بسوى حقّ در آنچه يهود اختلاف كردند و بعضى احكام تورات را تبديل كردند و بعضى ثابت بر حقّ ماندند و خدا مؤمنين را هدايت كرد كه از پذيرش قسمتهاى تبديل شده و اعتقاد به آنها خوددارى كردند :\r\nسخن ما : 1 - اوّل « كانَ النَّاسُ ) * الخ » ميفهماند كه براى آن روز لازم بود عرب بىخبر\r\n","description":"","footnote":"","page_name":" 380 ","page_number":445},
  {"content":"\r\nاز همه جا و همه چيز بسير تكاملى بشر متوجّه شود و براى او توضيح شود كه انسان در دوران شبانى بيابانگردى و يا غار نشينى و به جنگل بسر بردن احتياج بمربى و قانون و حكومت نداشت و اينكه شما امروز مىبينيد در نتيجه‌ى جبر تاريخ و سير تكاملى بشر است كه حاكم و مربّى و كتاب و قانون پيدا كرد 2 - آخر آيه « وَاللَّه يَهْدِي ) * - الخ » از مربوط كردن تربيت بخواست خداوند مقصود اختلاف استعدادها است يعنى بموجب اراده‌ى ازلى و تشعشع قدرت بىنهايت ، موجودات متفاوت هستند و آن افراد انسانى كه استعداد هدايت در نهادشان گذارده شده است به راه راست خواهند رفت .\r\n[ سوره البقرة ( 2 ) : آيه 214 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَالضَّرَّاءُ وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَه مَتى نَصْرُ اللَّه أَلا إِنَّ نَصْرَ اللَّه قَرِيبٌ ( 214 )\r\nمعنى لغات : « حَسِبْتُمْ » پنداشتيد و گمان كرديد . « ضراء » سختى و قحطى و نقص مال و تلف جان . « زُلْزِلُوا » از مصدر زلزال بر خود لرزيدن و بيتاب شدن .\r\nجهت نزول :\r\nطبرى از قتاده و سدّى روايت است كه : چون در جنگ خندق مسلمانان برنج و محنت گرفتار شدند اين آيه نازل شد .\r\nابو الفتوح : روايت شده است بعد از جنگ احد عبد اللَّه بن ابىّ سلول مسلمانان را ملامت مىكرد كه بيهوده خود را بكشتن ميدهيد براى يارى محمّد . اين آيه نازل شد .\r\n","description":"","footnote":"","page_name":" 381 ","page_number":446},
  {"content":"\r\nو هم از عطا روايت است كه پس از هجرت ، مسلمانان به سختى گرفتار بودند و يهوديها اظهار دشمنى ميكردند و مسلمانان دلتنگ مىشدند اين آيه نازل شد .\r\nترجمه :\r\n214 مگر شما مسلمانان گمان داريد به بهشت ميرويد با اينكه هنوز سر گذشت مردم پيش از خود نديده‌ايد كه گرفتار چنان شدند و آرامش ز دست دادند كه پيغمبر و مؤمنين [ زارى كردند 
  ] و گفتند : كى خدا ما را يارى كند ؟ آگاه باشيد كه يارى خداوند نزديك بود .\r\nسخن مفسّرين :\r\n* ( أَمْ حَسِبْتُمْ أَنْ تَدْخُلُوا الْجَنَّةَ ) * - 213 كشف نوشته است : اين چنانست كه گويند :\r\n\r\nنتوان گفتن حديث خوبان آسان\r\nآسان آسان حديث ايشان نتوان\r\n\r\nخبر ندارى كه پيوستن در گسستن است و زندگانى در مردن و مرادها در بىمرادى پروانه‌ى شمع را وصال در وقت سوختن است و شمع را زندگى در سر بريدن است .\r\n\r\nدرد دين خود بو العجب درديست كاندر وى چو شمع\r\nچون شوى بيمار بهتر گردى ، از گردن زدن\r\n\r\nخوش باغ و راغى است فردوس برين ليكن راه آن دشخوار است و گلبنى پر خارست مصطفى گفت « حفّت الجنّة بالمكاره » « 1 » * ( مَسَّتْهُمُ الْبَأْساءُ وَالضَّرَّاءُ وَزُلْزِلُوا ) * - 213 كشف : گفته‌اند كه بأساء رنج تن بود و ضرّاء زيان مال . و آيه براى توضيح مثل گذشتگان است كه بر آنها تنگ ميگرفتند و انواع آسيب و بدى به آنها ميكردند چنان كه گوئى آنها را از جاى مىكندند چون ترس بحدّ نهايت كه رسيد آرام باقى نمىماند\r\n\r\n","description":"","footnote":"\r\n( 1 ) بهشت در هم پيچيده با سختىها و ناگوارىها است .\r\n","page_name":" 382 ","page_number":447},
  {"content":"\r\nو شخص پيوسته بيقرار است و روايت است از خباب بن ارتّ كه : روزى پيغمبر ص در سايه‌ى كعبه نشسته بود و بالا پوش خود را بالش كرده و به آن تكيه داده بود . از اوضاع زندگى خود به آن حضرت شكايت كرديم و عرض كرديم چرا براى ما از خداى يارى نمىخواهى ؟\r\nفرمود : مردمى بودند پيش از شما كه دشمنان آنها را ميگرفتند و در زمين ميكردند و با اره دو نيم ميكردند و يا بشانه‌ى آهن گوشت بدن آنها را ميگرفتند و آنها از دين خود دست برنمىداشتند سوگند به خدا كه اين دين شما بدرجه‌اى تكميل و توسعه پيدا خواهد كرد كه مسافر از صنعا بحضرموت ميتواند برود و از هيچ نترسد مگر خدا و يا از گرگ كه گوسفندش را ببرد و ليكن شما تعجيل مىكنيد .\r\n* ( حَتَّى يَقُولَ الرَّسُولُ ) * - 213 ابو الفتوح : از نافع و اعرج و شيبه و مجاهد روايت شده است : كلمه‌ى « يَقُولَ » را با رفع و صداى جلو لام قرائت كرده‌اند و بر اين قرائت معنى چنين مىشود : آن مردم بجورى بيقرار بودند كه پيغمبر اظهار دلتنگى ميكرد و مىگفت . ولى بقيّه‌ى قرّاء با نصب و با صداى بالاى لام قرائت كرده‌اند و به اين قرائت معنى چنين مىشود : اين ناراحتى چندان بدرازا مىكشيد كه پيغمبر ص مىگفت .\r\nنيشابورى : بعضى گفته‌اند اگر آنها پيغمبر بودند بچه مناسبت اعتراض كنند و بگويند چه وقت يارى خدا ميرسد ؟ جواب داده‌اند كه به آنها وعده يارى داده شده بود ولى وقت آن معيّن نبود و چون بيچاره ميشدند مىگفتند : آيا چه وقت به اين وعده وفا خواهد شد ؟\r\nطبرى : از ابن جريج روايت است كه مقصود از رسول آن فرد بهتر و شخص عالمتر بدين و خداشناستر است .\r\nفخر : ممكن است كه جمله‌ى « مَتى نَصْرُ اللَّه » گفتار مؤمنين باشد كه اعتراض ميكردند بپيغمبرشان چه وقت اين وعده‌هاى تو انجام خواهد شد ؟ و پيغمبر به آنها جواب ميداد « أَلا إِنَّ نَصْرَ اللَّه قَرِيبٌ » دلتنگ نباشيد كه به زودى آسايش ميرسد . و هم امام فخر\r\n","description":"","footnote":"","page_name":" 383 ","page_number":448},
  {"content":"\r\nاحتمال داده است : جمله‌ى « أَلا إِنَّ نَصْرَ اللَّه » نقل گفتار مردم نباشد به اين جور كه شدّت حال آنها به جائى ميرسيد كه مىگفتند يارى خدا كجاست ؟ بپاسخ بوسيله‌ى اين جمله به آنها دلدارى شده است كه يارى خدا نزديك است .\r\nكشف الاسرار نوشته است : ايشان را از جاى بجنبانيدند از بس مصيبتها بايشان رسيد تا آنكه رسول ايشان گفت و مؤمنان كه با وى بودند : اين فتح ما را كى برآيد و گزند از ما كى باز برد ؟ ربّ العالمين گفت : « أَلا إِنَّ نَصْرَ اللَّه قَرِيبٌ » جواب داديم آن گروه را در عهد خويش همان جواب كه ميدهيم شما را اى مهاجر و انصار و ياران رسول من آگاه باشيد كه هنگام يارى دادن اللَّه نزديك است .\r\nدر تأويلات گفتارى دارد كه نتيجه‌اش اين است : شما انتظار داريد از بهشت معنوى كه جلوه‌ى جمال دوست است بهره‌مند شويد با اينكه مقامات و حالات گذشتگان را طى نكرده‌ايد و رنج ترك زندگى و تن دادن به بيچارگى را بر خود هموار نكرده‌ايد و زيان مجاهدت و رياضت شكستن نفس امّاره را نه پسوده‌ايد و قواى مادّى را بوسيله‌ى عبادت و بندگى خدا خوار نكرده‌ايد و از شوق و محبت ديدار بيقرار نشده‌ايد مانند آنها كه يكبارگى از جاى كنده ميشوند كه پندارى ميخواهند قالب تهى كنند تا آنكه پيغمبر و مؤمنين از درازى مدّت حجاب و رنج فراق صبر و شكيبائى خود را از دست دادند و ذوقشان آنها را وادار كرد يارى حقّ بخواهند تا جلوه‌ى جمال دوست صفات نفسانى و گرفتاريهاى مادى و شيطانى را نابود كند و با اينكه به آنچه از دست او ميرسد شادند و از هجرانى كه او خواسته آرامند . آنگاه كه نيروشان به آخر رسيد و طاقتشان طاق شده است موقعى است كه به آنها خطاب شود : يارى و جلوه‌ى خدا نزديك شد و پرده‌هاى رذائل و صفات نفس بالا رفت و نشانه‌ى جمال دوست نمودار شد .\r\nطنطاوى : چون انسان در دوران زندگى با ستمكاران و دشمنان در جنگ و جدال است ثبات و قرار براى او نمىماند و چون هميشه در نفس خود با هوى و هوس در كشمكش و مقاومت و خوددارى است نيروى صبر و شكيبائى او تمام مىشود و در چنين\r\n","description":"","footnote":"","page_name":" 384 ","page_number":449},
  {"content":"\r\nحالتى است كه سختى بنهايت مرتبه ميرسد و از داخل و خارج فشار وارد مىشود آن هنگام است كه موجب گشايش كار و رفع مشكلات از نظر خارج و اجتماع بوسيله‌ى غلبه‌ى حقّ بر باطل خواهد بود و از نظر نفسانى و شخصى بوسيله‌ى رياضت نفس راحتى و آسايش وجدان فراهم خواهد شد و بعد از رفتن ازين عالم رضوان و دار السّلام نصيب مىشود .\r\nحسينى نوشته است : مثنوى :\r\n\r\nز آن بلاها كانبيا برداشتند\r\nسر بچرخ هفتمين افراشتند\r\n\r\n\r\nهر كه در راه محبّت پيشتر\r\nبر دل او بار محنت بيشتر\r\n\r\nسخن ما : به هيچ وجه مطلب بر خلاف انتظار در اين آيه اظهار نشده است و فقط اين جمله‌ها توجّه داده است مردم را بيك قانون كلَّى در طبيعت . فلاسفه ، كره‌ى زمين و مجموعه‌ى متعلَّقات آن را عالم كون و فساد ناميده‌اند يعنى مجموعه‌اى از پيدايش و نابودى كه هر پيدايش دنباله‌ى نابودى است و آخر هر پيدايش نابودى است پس شرط موفقيّت درين عالم فشار و سختى است . مثلى است مشهور بيرنج گنج ميسّر نمىشود .\r\nازين روى در آيه يادآورى شده است : شما مسلمانان كه بانتظار پايان دوران زندگى و خوشبختى هميشگى هستيد چگونه مىخواهيد رنجى از فقر و فشار دشمن بشما نرسد با اينكه براى زندگى روزانه هزاران گرفتارى بايد طىّ كنيد و گذشتگان شما كه همين فكر و انتظار را داشتند از سختى روزگار بستوه ميآمدند بطورى كه پيشوايان آنها هم ناله‌شان بلند ميشد . پس شما همان مراتب كه ديگران برگذار كردند بايستى برگذار كنيد تا به آنچه چشم داريد برسيد .\r\n","description":"","footnote":"","page_name":" 385 ","page_number":450},
  {"content":"\r\n[ سوره البقرة ( 2 ) : آيه 215 
  ]\r\nيَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَالأَقْرَبِينَ وَالْيَتامى وَالْمَساكِينِ وَابْنِ السَّبِيلِ وَما تَفْعَلُوا مِنْ خَيْرٍ فَإِنَّ اللَّه بِه عَلِيمٌ ( 215 )\r\nمعنى لغات : « الأَقْرَبِينَ » خويشاوندان نزديك .\r\nجهت نزول :\r\nطبرى : مؤمنين از پيغمبر پرسيدند بچه اشخاصى احسان كنند و به بخشند ؟ اين آيه براى بخشش غير واجب نازل شده است و مربوط بزكات نيست .\r\nابو الفتوح : از بعضى مفسّرين روايت است : عمرو بن جموح مردى پير و سرمايه‌دار بود . از پيغمبر پرسيد : چه بدهم و بكه بدهم ؟ اين آيه در جواب او نازل شد .\r\nترجمه :\r\n215 مردم از تو ميپرسند : چه جور چيز و كدام مال و خواسته را به بخشند ؟\r\nتو در جواب ايشان بگو : هر چيز خوب و خواسته‌اى كه مىبخشيد به پدر و مادر و خويشاوندان نزديك خود و به پدر مردگان و بيچارگان ببخشيد و هم به آنها كه در راه مانده و دسترس به جائى ندارند و البتّه آنچه خوبى كنيد خدا بداند .\r\nسخن مفسّرين :\r\n* ( يَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ فَلِلْوالِدَيْنِ ) * - 214 زمخشرى در كشّاف : ممكن است اعتراض شود كه پرسش از چيز بخشيدنى است و جواب از مصرف و كسانى است كه به آنها بخشيده مىشود پس چگونه جواب با سؤال مطابق است ؟ در جواب خود گفته است : كلمه‌ى خير هر مال قابل بخشش را مىفهماند ولى اساس سخن روى مطلب مهمترى است كه مصرف مال باشد زيرا احسان و بخشش ارزشى ندارد مگر بجا و بموقع خود باشد .\r\n","description":"","footnote":"","page_name":" 386 ","page_number":451},
  {"content":"\r\nابو الفتوح : مراد به اين خير مال است بلاخلاف براى قرينه‌ى انفاق از خير يعنى از مال . در مجمع البحرين از ابن عبّاس نقل كرده است : در آيه‌ى « وَافْعَلُوا الْخَيْرَ لَعَلَّكُمْ تُفْلِحُونَ » كلمه‌ى خير اشاره است بنيكى با خويشاوندان و اخلاق نيكو در قاموس خير را معنى كرده است : مال و آنچه مورد توجّه عموم است مانند عدالت و خردمندى .\r\nابو الفتوح نوشته است : ابو هريره روايت كند كه مردى نزديك رسول آمد و گفت : يا رسول اللَّه من دينارى دارم . گفت : برو بر خود نفقه كن گفت : ديگرى دارم .\r\nگفت : برو و بر اهلت نفقه كن . گفت : ديگرى دارم . گفت : برو و بر فرزندانت نفقه كن .\r\nگفت : ديگرى دارم . گفت : برو بر دوستانت نفقه كن . گفت : ديگرى دارم . گفت :\r\nتو دانى هر كجا كه خواهى صرف كن .\r\nكشف نوشته : مال باختن در راه شريعت نيكوست ليكن نه چون جان باختن در ميدان حقيقت . بوقت مشاهدت از غير جدا شدن و به شرط وفا بودن نيكوست . ليكن نه چنان كه از خويشتن جدا شدن و قدم بر بساط صفا نهادن . يكى ميپرسد از مال چه دهيم و چون خرج كنيم ؟ جواب ميدهد : از دويست درم پنج درم و از بيست دينار نيم دينار . ديگرى ميپرسد و شريعت او را جواب ميدهد كه با تو بجان و تن هم قناعت نه كنند . آرى حديث مزدوران ديگر است و داستان عارفان ديگر معرفت مزدور تا جان شناختن است و معرفت عارف تا جان باختن .\r\n\r\nمال و زر و چيز رايگان بايد باخت\r\nچون كار بجان رسيد جان بايد باخت\r\n\r\nبيان السعاده : اسم خير درست نيست مگر بر آن مال كسب شده كه با دل پاك باشد و مصرف آن نيز همين طور باشد .\r\nطبرى : اين آيه قبل از حكم زكات بوده و بعد نسخ شده است .\r\nامام فخر بعضى گفته‌اند : اين آيه قبل از حكم ارث بوده است و بعد نسخ شده است ولى ممكن است مقصود پدر و مادر و اولاد باشد كه اگر فقير باشند از غير زكات باندازه‌ى رفع احتياج به آنها بدهد و به غير اين دو دسته از زكات بدهد . و ممكن است مقصود از\r\n","description":"","footnote":"","page_name":" 387 ","page_number":452},
  {"content":"\r\nانفاق بوالدين و اقربان از نظر صله‌ى رحم و رعايت خويشاوندى باشد و نسبت به ديگران صدقه باشد پس در هر صورت نسخ در آيه مورد ندارد و كلمه‌ى « عليم » مبالغه‌ى در علم است كه هيچ چيز از او پوشيده نيست .\r\nسخن ما : اين آيه دستور ميدهد : بايد آدم دارا از نادار دستگيرى كند و البتّه اشخاص نادار هم مراتب دارند و بوسيله‌ى جمله‌ى آخر فهمانده شده است كه پس از رعايت اين طبقات مال بايد بمصارف عام المنفعه خرج شود زيرا جمله‌ى « آنچه نيكى بكنيد خدا آگاه است » كنايه است از همين گونه مصارف .\r\n[ سوره البقرة ( 2 ) : آيه 216 
  ]\r\nكُتِبَ عَلَيْكُمُ الْقِتالُ وَهُوَ كُرْه لَكُمْ وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ وَعَسى أَنْ تُحِبُّوا شَيْئاً وَهُوَ شَرٌّ لَكُمْ وَاللَّه يَعْلَمُ وَأَنْتُمْ لا تَعْلَمُونَ ( 216 )\r\nمعنى لغات : « كُرْه » دشوار و سخت . « شَرٌّ » بدى و هر گونه رذيله و گناه .\r\nترجمه :\r\n[ در دنباله‌ى انفاق و جهاد با نفس به گذشت از مال و سرمايه دستور جهاد به تن صادر شده است 
  ] 216 كه شما موظف بجنگ هستيد با اينكه آن را نمىپسنديد ، و ممكن است شما چيزى را ناپسند بداريد ولى خير شما در آن باشد چنان كه ممكن است چيزى را به پسنديد كه زيان شما در آن باشد [ چه صلاح و فساد هر چيز را 
  ] خدا بداند و شما ندانيد .\r\n","description":"","footnote":"","page_name":" 388 ","page_number":453},
  {"content":"\r\nسخن مفسّرين :\r\n* ( كُتِبَ عَلَيْكُمُ الْقِتالُ ) * - 215 طنطاوى : از زهرى روايت است كه جنگ با مخالفين و قتال وظيفه‌ى مردم است پس آنكه بجنگ برود كارى از پيش برده است و آنكه بوجودش احتياجى نباشد ذخيره‌اى است كه اگر احضارش كنند ميرود و اگر از او كمك بخواهند كومك مىكند .\r\nفخر : در مكّه پيغمبر موظف نبود با كسى بجنگد ، پس از هجرت اجازه دادند كه با معارضين خود بجنگد و پس از آن مأمور بجهاد شد .\r\nمجمع : همه‌ى مفسّرين اتّفاق دارند كه اين آيه براى دستور جهاد است بر همه‌ى مردم بطور كفايت كه بايستى بروند بجهاد تا حد كفايت و چون عده‌ى كافى فراهم شد بقيّه وظيفه‌دار نيستند و چون عده‌ى كافى فراهم نشود هر كه تخلف كند گناهكار است . و از مفسّرين فقطَّ عطا گفته است كه اين آيه براى وجوب جهاد بر اصحاب پيغمبر بوده است نه بر ديگران .\r\n* ( وَهُوَ كُرْه ) * - 215 ابو الفتوح . جمله‌ى قراء كره بضم كاف خواندند مگر در شاذ كه ابو عبد الرّحمن سلمى خواند كره بفتح كاف و محقّقان اهل لغت فرق كرده‌اند و گفته‌اند كره بضم كاف مشقّة باشد و كره با فتح اكراه باشد يعنى اجبار بوسيله‌ى ديگرى .\r\n* ( وَعَسى أَنْ تَكْرَهُوا شَيْئاً ) * - 215 ابو الفتوح نوشته است : عبد اللَّه عبّاس گفت : يك روز رديف رسول ص بودم گفت يا ابن عبّاس از خدا راضى بشو به آنچه بر تو قضا كند و اگرچه بر خلاف هواى تو باشد كه اين در كتاب خدا است گفتم : كجا است اى رسول خدا كه من قرآن خوانده‌ام و نمىدانم كه اين كجا است ، گفت نمىدانى اى زيرك « عَسى أَنْ تَكْرَهُوا » تا آخر .\r\n","description":"","footnote":"","page_name":" 389 ","page_number":454},
  {"content":"\r\nعبده : جهت كراهت مسلمين از جنگ نه بواسطه‌ى ترس از مرك بوده است چون عرب عادت بجنگ و غارت داشته است . پس ممكن است بواسطه‌ى اينكه عده‌شان كم بوده است ميل نداشته‌اند با كافران به جنگند كه شايد همه‌ى آنها كشته شوند و يكبارگى مبارزه‌ها و زحمتهاى چند ساله براى اسلام نابود شود و اسم اسلام باقى نماند و به همين مناسبت در آخر آيه گفته شده است كه خدا ميداند عاقبت جنگ چه فوائد مهمّ دارد كه شما نمىدانيد پس ترس و كراهت شما از جنگ نه بجاى است كه خير شما در آن است . و هم او گفته است : ممكن است كراهتشان از جنگ بواسطه‌ى آن بوده است كه انتظار داشته‌اند ديگران هم مثل خودشان مردمى بيدار دل و مسلمان شوند چون قرآن آنها را جورى تربيت كرده بود كه براى همه خير و آسايش ميخواستند و از درد و رنج ديگران گريزان بودند و جمله‌ى دوّم آيه « عَسى أَنْ تُحِبُّوا شَيْئاً » اشاره به اين است كه شما دوست داريد سلامتى و آسايش ديگران را ولى براى شما شر است كه اگر آنها را آسوده بگذاريد شما را نابود خواهند كرد و قسمت سوّم آيه « وَاللَّه يَعْلَمُ وَأَنْتُمْ لا تَعْلَمُونَ » اشاره به اين است : خدا سرشت اين مردم را ميداند كه با پند و موعظه تربيت نمىشوند ولى شما نمىدانيد اينها عضو فاسد هستند كه هرگز راه بحقّ نمىبرند و يگانه علاج ، نابود كردن اين اعضاء فاسد است .\r\nسخن ما : اين آيه مىفهماند : دستورى كه بشما ميدهند اگر از آن در دل ، نگرانى حسّ مىكنيد مولود جهل شما است كه نمىتوانيد خير و شر خود را تشخيص بدهيد پس هر فرمانى كه رهبر و مربّي شما صادر مىكند بىچون و چرا بپذيريد 2 - مثنوى در مجلد سوّم بيان آنكه طاغى در عين قاهرى در مقهورى است مفاد اين آيه را چنين ساخته است :\r\n\r\nجمله در زنجير بيم و ابتلاء\r\nميروند اين ره به غير اوليا\r\n\r\n\r\nمىكشند اين راه را پيكار وار\r\nجز كسانى واقف از اسرار كار\r\n\r\n\r\nجهد كن تا نور تو رخشان شود\r\nتا سلوك و خدمتت آسان شود\r\n\r\n","description":"","footnote":"","page_name":" 390 ","page_number":455},
  {"content":"\r\n\r\nكودكان را ميبرى مكتب به زور\r\nزان كه هستند از فوائد چشم كور\r\n\r\n\r\nچون شود واقف بمكتب ميرود\r\nجانش از رفتن شكفته مىشود\r\n\r\n.\r\n[ سوره البقرة ( 2 ) : آيات 217 تا 218 
  ]\r\nيَسْئَلُونَكَ عَنِ الشَّهْرِ الْحَرامِ قِتالٍ فِيه قُلْ قِتالٌ فِيه كَبِيرٌ وَصَدٌّ عَنْ سَبِيلِ اللَّه وَكُفْرٌ بِه وَالْمَسْجِدِ الْحَرامِ وَإِخْراجُ أَهْلِه مِنْه أَكْبَرُ عِنْدَ اللَّه وَالْفِتْنَةُ أَكْبَرُ مِنَ الْقَتْلِ وَلا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ وَأُولئِكَ أَصْحابُ النَّارِ هُمْ فِيها خالِدُونَ ( 217 ) إِنَّ الَّذِينَ آمَنُوا وَالَّذِينَ هاجَرُوا وَجاهَدُوا فِي سَبِيلِ اللَّه أُولئِكَ يَرْجُونَ رَحْمَتَ اللَّه وَاللَّه غَفُورٌ رَحِيمٌ ( 218 )\r\nمعنى لغات : « الشَّهْرِ الْحَرامِ » در آيات 193 ص 160 نوشتيم . « صَدٌّ » منع و جلوگيرى كردن از كسى و اعراض و رو گرداندن از چيزى . « يَزالُونَ » از زوال بمعنى نابودى و مجموع دو كلمه‌ى « لا يَزالُونَ » چنين معنى ميدهد : پيوسته ميباشند ، ادامه ميدهند .\r\n« حَبِطَتْ » از حبط بمعنى فساد و تباهى عمل و هدر شدن خون مقتول .\r\n","description":"","footnote":"","page_name":" 391 ","page_number":456},
  {"content":"\r\nجهت نزول :\r\nطبرى : اختلاف نيست كه اين آيه در موقع كشتن « عمرو بن الحضرمى » نازل شد .\r\nابو الفتوح و طبرى گفته‌اند كه پس از هفده ماه از هجرت ماه جمادى الآخر دو ماه قبل از جنگ بدر پيغمبر پسر عم خود عبد اللَّه بن جحش را با هشت نفر از مهاجرين مأمور فرمود و نامه‌اى سر بسته به دو داده و فرمود برو با نام خدا و چونكه دو روز راه پيمودى نامه را بگشا و براى يارانت بخوان و به آن رفتار كن و اگر كسى نخواهد با تو همراهى كند مجبورش مكن . او چون به دو منزلى مدينه رسيد نامه را باز كرد نوشته بود پيش برو تا برسى « بنخيله » « 1 » در آنجا بكمين كاروان بازرگانان قريش باش و ما را از آن آگاه كن ، چون نامه را خواند گفت از جان و دل فرمانبردارم و رفقايش را از آن مطَّلع كرد همه با او موافقت كردند و روانه شدند . چون بنخيله رسيد قافله‌ى تجار قريش از طائف ميآمد موز و پوست و ديگر اجناس محصول طائف بار داشت چون مسلمانان را ديدند ترسيدند عبد اللَّه بن جحش گفت اينها ترسيدند ، سر يك نفر را بتراشيد « 2 » تا گمان برند كه قصد عمره داريد و از شما آسوده خاطر شوند . سر عكاشة بن محصن اسدى را تراشيدند ، چون قريش ديدند عكاشه سر تراشيده است گفتند اينها زائران هستند و آزارى ندارند . و چون آن روز آخر جمادى بود يكعدّه از مسلمانان گفتند : امروز از رجب و ماه حرام « 3 » است عدّه‌اى گفتند : هنوز رجب نشده است و اگر بخواهيم كارى بكنيم بايد تا شب نشده انجام دهيم كه فردا رجب است و ماه حرام جنگ روا نيست . پس از ترديد و ترس تصميم گرفتند . بهر كس كه دست يافتند بكشند و آنچه داشت ببرند . واقد بن عبد اللَّه تيرى زد بعمرو بن الحضرمى و او را كشت و عثمان بن عبد اللَّه و حكم بن كيسان را اسير گرفتند ، و عبد اللَّه جحش\r\n\r\n","description":"","footnote":"\r\n( 1 ) با ضمّ نون و فتح خاء نام محلَّى است ميان مكّه و طايف .\r\n( 2 ) رسمى بوده است در عرب كه هنگام معينى از سال قمرى آهنگ زيارت كعبه مىكردند و نشانه‌ى آن سر تراشيدن بود .\r\n( 3 ) ماههائى كه عرب به هيچ روى دست بشمشير نمىبرد .\r\n","page_name":" 392 ","page_number":457},
  {"content":"\r\nبا ياران و اسيران و اموال بمدينه وارد شد . طبرى نقل كرده است : عبد اللَّه گفت : خمس اين اموال مخصوص پيغمبر است و آن را جدا كرد و بقيه را تقسيم كرد و هنوز حكم خمس معيّن نشده بود و چون حضور پيغمبر ص رسيدند فرمود : من بشما دستور ندادم كه در ماه حرام جنگ كنيد اموال و اسيران را متوقّف گذاشت و تصرّف نفرمود و زبان مردم به آنها دراز شد كه شما بر خلاف امر پيغمبر رفتار كرده‌ايد و حرمت ماه حرام برديد . قريش گفتند :\r\nمحمّد در ماه حرام جنگ و غارت كرد و اسير گرفت . مسلمانان مكّه به آنها جواب ميدادند كه در آخر جمادى بوده است نه در ماه حرام و يهود براى پيغمبر فال بد زدند و گفتند عمرو بن حضرمى كشته شد جنگ بر پيغمبر معمور و آبادان شد و حضرمى موجب حضور جنگ بر پيغمبر شد . واقد بن عبد اللَّه كه قاتل است موجب برافروختن آتش جنگ بر عليه پيغمبر است . به اين روش فال بد زدند و نتيجه‌اش بر خلاف آن در جنگ بدر براى مسلمين ظفر و براى قريش شكست شد . چون پيغمبر ص بر كار آنها اعتراض فرمود عبد اللَّه و يارانش گفتند ما عمرو بن حضرمى را كشتيم پس از آن در شب ، ماه رجب را ديديم نمىدانم در رجب او را كشته‌ايم يا در جمادى مردم در سرزنش و اموال در توقيف و عبد اللَّه با يارانش انديشناك بودند كه اين آيه نازل شد .\r\nترجمه :\r\n217 اى محمّد از تو ميپرسند : جنگ به ماه حرام چگونه كارى است ؟\r\nبگو : جنگ در آن گناهى است بزرگ و جلوگيرى از راه خدا و مصلحت انسانى است و كفر به خداوند است و خوار شمردن مسجد الحرام . ليكن برون كردن مردم مسلمان آنجا از آن ، بزرگتر گناه بپيشگاه حقّ بود و آشوب و آزار مسلمانان بدتر است از آدم كشتن .\r\nو بدانيد : اين كافران تا توانند آرام از جنگ با شما نشوند تا شما را از مسلمانى بگردانند و آنكه از شما ، ز دين خود بگردد و بيدين بميرد آنچه كرده به دنيا و آخرت نابود شود و يار آتش بود كه پيوسته بدرون آن باشد .\r\nجهت نزول :\r\nطبرى : پس از آنكه آيه نازل شد و عبد اللَّه بن جحش و يارانش آسوده‌خاطر\r\n","description":"","footnote":"","page_name":" 393 ","page_number":458},
  {"content":"\r\nشدند . از پيغمبر پرسيدند اين كارها مزد و ثواب هم دارد يا نه ؟ آيت 217 « إِنَّ الَّذِينَ آمَنُوا » الخ براى اميدوارى آنها نازل شد . و هم طبرى نقل كرده است كه مسلمين مىگفتند : اگر عبد اللَّه جحش و يارانش در اين عمل گناه نكردند كار خوبى هم نكردند .\r\nآيت 217 براى جواب آنها و آرامش دل عبد اللَّه و يارانش نازل شد .\r\nترجمه :\r\n218 آنهائيكه ايمان آوردند و ترك وطن كردند و در راه خدا جنگ كردند اين گونه مردم برحمت خدا اميدوارند چه او آمرزنده و مهربان است .\r\nسخن مفسّرين :\r\n* ( يَسْئَلُونَكَ عَنِ الشَّهْرِ الْحَرامِ قِتالٍ فِيه ) * - 216 طبرى : ماه حرام مقصود ماه رجب است و عبد اللَّه مسعود « عن قتال فيه » قرائت كرده است و گفته است كه كلمه‌ى عن مكرّر شده است و قبيله‌ى مضررجب را « اصمّ » مينامند بمعنى گنگ چون در آن ماه مردم اسلحه به كار نمىبردند و صداى اسلحه به گوش كسى نمىرسيد و بسا ميشد كه كسى قاتل پدر و برادر خود را ميديد و براى احترام ماه حرام متعرّض او نمىشد و نيز او روايت كرده است از جابر كه پيغمبر در ماه حرام با كسى نمىجنگيد مگر به جنگش ميآمدند و اگر در بين جنگ ماه حرام پيش ميآمد از جنگ خوددارى مىكرد تا پايان آن .\r\n* ( قُلْ قِتالٌ فِيه كَبِيرٌ ) * - 216 هر يك از مفسّرين در حرمت جنگ ماه‌هاى حرام اظهار نظر كرده‌اند و در نتيجه همه اتفاق دارند كه اين حكم از آيه استفاده شده است ولى بطور كلَّى و عموم نيست و جنگ در ماه حرام جايز است بواسطه‌ى اين آيه « فَاقْتُلُوا الْمُشْرِكِينَ حَيْثُ وَجَدْتُمُوهُمْ » نيشابورى : از جمله‌ى « قِتالٌ فِيه كَبِيرٌ » فهميده نمىشود كه بطور كلَّى جنگ در ماه حرام ممنوع است و باصطلاح نكره‌ى در سياق اثبات مفيد عموم نيست و فقط بطور مجمل و سر بسته مىفهماند : جنگ در اين روزها كارى است زشت .\r\n","description":"","footnote":"","page_name":" 394 ","page_number":459},
  {"content":"\r\nابو الفتوح : چون اين آيه نازل شد . پيغمبر خمس اموال كه عبد اللَّه بن جحش آورده بود بيرون كرد و بقيّه را ميان ياران عبد اللَّه قسمت كرد و اين اوّل خمسى بود كه در اسلام برداشته و پرداخته شد .\r\n* ( وَالْمَسْجِدِ الْحَرامِ ) * - 216 فخر : ممكن است كلمه‌ى مسجد مربوط بضمير « به » باشد و اينجور معنى مىشود :\r\nاينكارها كفر به خدا و مسجد الحرام است و مقصود از كفر به مسجد انكار فضيلت آن است و ترك عبادت در آن و ممكن است مربوط به « سَبِيلِ اللَّه » باشد و اينطور معنى بشود : و جلوگيرى از ورود به مسجد الحرام است و بيرون كردن مردم از آن ، چنان كه ما معنى كرديم .\r\n* ( وَالْفِتْنَةُ أَكْبَرُ ) * - 216 فخر : اكثر مفسّرين فتنه را كفر معنى كرده‌اند ولى بهتر آن است كه مقصود آزار آنها باشد براى آزمايش ثبات و مقاومتشان در دين .\r\nابو السعود : يعنى آنچه كفّار اقدام كردند كه شرك به خدا و جلوگيرى از اسلام و اخراج مردم باشد .\r\nفخر : چون اين آيه نازل شد عبد اللَّه بن جحش به مسلمانان مكّه نوشت : اگر كافران شما را سرزنش كنند كه در ماه حرام جنگ كرديد و مرتكب گناه شديد شما هم آنها را سرزنش كنيد بكفر و بيرون كردن پيغمبر و آزار مسلمين و منع مسلمانان از مسجد الحرام .\r\nعبده در معنى « فتنه » : مشركين آنها را گمراه ميكردند و بوسائلى جلوگيرى از دين مىنمودند از قبيل ايجاد ترديد در دلها و آزار آنها چنان كه عمّار را داغ ميكردند كه ردّ آن مثل لكه‌ى پيسى نمودار ميشد و « ياسر » پدرش را چندان آزار كردند كه مرد و مادرش « سميّه » را آزارهاى گوناگون ميكردند و ابو جهل با اسلحه بآلت شرم او زد تا مرد و در هنگام آزار ، به زبان او را مىآزرد و مىگفت تو عاشق جمال محمّد شده‌اى و\r\n","description":"","footnote":"","page_name":" 395 ","page_number":460},
  {"content":"\r\n\r\nاميّة بن خلف بلال را شب و روز گرسنه و تشنه نگاه ميداشت و روز روى ريگهاى داغ كه گوشت پخته ميشد او را برهنه بر پشت ميخوابانيد و سنگى بزرگ روى او ميگذاشت و مىگفت بايد اينطور بمانى تا بميرى و يا از دين خود برگردى .\r\n* ( إِنِ اسْتَطاعُوا ) * - 216 فخر : اين جمله اشاره است بوادار كردن مردم بتوبه كه قبل از مرگ دوباره ميل باسلام كنند و اگر شما را توانستند از دين بگردانند راه توبه باز است .\r\n* ( حَبِطَتْ أَعْمالُهُمْ ) * - 216 عبده : سه اصل است كه پيغمبران مأمور ابلاغ آن هستند : 1 - ايمان به اين كه اين آفرينش با نظام متّحد مستحكم پديده‌ى يك آفريننده‌اى است كه با قدرت و حكمت خود ايجاد كرده است . 2 - تصديق بعالم غيب و زندگى جاودانى بعد از مرگ از اين عالم . 3 - كارهاى نيك مفيد به خود و ديگران . پس كسى كه اين سه اصل را پذيرفت و ز آن پس آنها را رها كرد معلوم مىشود فكر او شيطانى است و قابليّت استفاده از كمالات انسانيّت ندارد از همين جهت اينمردم به اين جمله توصيف شده‌اند « أُولئِكَ أَصْحابُ النَّارِ ) * تا آخر » .\r\nحافظ ايمان آنهائى را كه نسنجيده و نفهميده تصديق كرده‌اند و دوباره آن را رها كرده‌اند چنين توصيف كرده است :\r\n\r\nصنعت مكن كه هر كه محبّت نه راست باخت\r\nعشقش به روى دل در محنت فراز كرد\r\n\r\n\r\nفردا كه پيشگاه حقيقت شود پديد\r\nشرمنده رهروى كه نظر بر مجاز كرد\r\n\r\n* ( فِي الدُّنْيا ) * - 216 نفحة الرّحمن : كارهاى نيك اثر نيك دارد مثل خوشنامى در نزد مردم و دوستى مردم با نيكوكار و حديثى از حضرت صادق است : خدا بواسطه‌ى كار خوب شخصى صالح ، او و اولادش را حفظ مىكند ولى بواسطه‌ى برگشتن از دين همه نابود مىشوند .\r\n","description":"","footnote":"","page_name":" 396 ","page_number":461},
  {"content":"\r\n* ( إِنَّ الَّذِينَ آمَنُوا ) * تا آخر - 217 ابو الفتوح نوشته است : چون رسول عليه السلام از طعنه‌ى مشركان رنجور - دل شد در حقّ اينمردمان و غنيمتى كه آورده بودند توقيف كرد و خداى اين آيه فرستاد و رسول عليه السلام غنيمت قسمت كرد گفتند : يا رسول اللَّه . ما را بر اين غزا كه كرديم و اين رنج كه برديم هيچ ثوابى خواهد بودن ؟ خداى تعالى اين آيه فرستاد .\r\nكشف نوشته است : بعد از ايمان حديث هجرت كرد و هجرت بر دو قسم است :\r\nيكى ظاهر و ديگرى باطن امّا هجرت ظاهر دو طرف دارد : يكى آنك از ديار و اوطان و اسباب خويش هجرت كند و بطلب علم شود و طرف ديگر آن است كه بطلب معلوم شود و هر آن روش كه از اين دو طرف بيرون است آن را خطرى و وزنى نيست اشاره به اين است گفتار پيغمبر : « النّاس عالم او متعلَّم و ساير النّاس همج » « 1 » و تا نگوئى كه طالب علم و طالب معلوم هر دو بر يك رتبه‌اند كه طالب علم در روش خود است و طالب معلوم در كشش حقّ و آنكس كه در روش خود بود . در رنج و ماندگى و گرسنگى بماند چنان كه موسى در آن سفر كه طالب علم بود گفت : « آتنا غدائنا لقد لقينا من سفرنا هذا نصبا » « 2 » باز وقتى ديگر كه بطلب معلوم ميشد چنان مؤيّد بود بتأييد عصمت و كشش حقّ كه سى روز در انتظار سماع كلام حق بماند كه نه از ماندگى خبر داشت نه از گرسنگى .\r\nاستاد بو علىّ دقاق گفت : نواخت طلبه‌ى علم به جائى رسيد كه فردا چون از خاك برآيند مركب ايشان پرهاى فرشتگان بود كه پيغمبر فرمود : ( ملائكه بال خود را به زير پاى طالبان علم مىگستراند ) چون مركب طلبه‌ى علم پر فرشتگان بود مركب طلبه‌ى معلوم خود در وهم چه آيد كه چون بود ؟\r\n\r\nرفتار بتان خوب بر خاك حرام\r\nمن ديده زمين كنم تو بر خاك خرام .\r\n\r\n\r\n","description":"","footnote":"\r\n( 1 ) مردم يا دانا هستند و يا بىدانش و ديگران پى گود هستند .\r\n( 2 ) بياور نهارمان را كه از رنج سفر سخت كوفته شديم . ","page_name":" 397 ","page_number":462},
  {"content":"\r\nاين خود بيان هجرت ظاهر است و هجرت باطن آن است كه از نفس بدل رود و از دل بسر رود و از سر بجان رود و از جان بحقّ رود . نفس منزل اسلام است و دل منزل ايمان و سر منزل معرفت و جان منزل توجّه . در روش سالكان از اسلام بايمان هجرت بايد كرد و از ايمان بمعرفت و از معرفت بتوحيد ، نه آن توحيد عام ميگويم كه بشواهد درست گردد و بناء اسلام و ايمان بر آن است بلكه آن توحيد از آب و خاك پاك است و از آدم و حوا صاف است علايق از آن منقطع و اسباب مضمحل و رسوم باطل و حدود متلاشى و اشارات متناهى و عبارات منتفى و عبارات منتفى و تاريخ مستحيل . شيخ الاسلام انصارى قدس اللَّه روحه به اين توحيد اشارت كرده و گفته :\r\n\r\nما وحّد الواحد من واحد\r\nاذ كلّ من وحّده جاحد\r\n\r\n\r\nتوحيد من ينطق عن نعته\r\nعارية ابطلها الواحد\r\n\r\n\r\nتوحيده ايّاه توحيده\r\nو نعت من ينعته لاحد « 1 »\r\n\r\nطبرى : قتاده گفت : در اين آيه خدا ياران پيغمبر را بدرستى ستايش كرده است و آنها را مرد اميدوار برحمت خدا معرّفى كرده است و البتّه آنكه اميدوار به چيزى باشد پى آن را مىگيرد و آنكه بترسد از آن فرار مىكند .\r\nنيشابورى عبد اللَّه بن جحش مؤمن بود و هم از وطن مهاجرت كرده بود و بسبب اين جنگ مجاهد در راه خدا معرفى شد .\r\n* ( أُولئِكَ يَرْجُونَ رَحْمَتَ ) * - 217 نيشابورى : شاه كرمانى گفته است : نشانه‌ى رجاء حسن طاعت است . و گفته‌اند رجاء يعنى ديدن جلال حقّ بوسيله‌ى چشم جمال بينى و گفته‌اند : يعنى نزديكى دل\r\n\r\n","description":"","footnote":"\r\n( 1 ) هيچ كس نتوانسته است خداى يگانه را بيگانگى بستايد زيرا هر توصيفى موجب انكار اوست ، بهر زبانى كه او را بيگانگى بستايند با معنى واحد و يگانگى حقيقى مطابق نمىشود فقط همانچه خودش گفته و ستوده است درست است و گفتار ديگران كفر است .\r\n","page_name":" 398 ","page_number":463},
  {"content":"\r\nبمهربانى حقّ و مقصود از اميدوار بودن برحمت با اينكه در دين خود با يقين بودند ممكن است از نظر چگونگى رحمت باشد كه در اصل ، مرد با يقين هستند و نسبت بخصوصيّات آن با اميدوارى باشند . و از لقمان حكيم روايت است كه بپسرش گفت :\r\nبترس از خدا كه آسوده از مكر خدا نباشى ، يعنى از سزاى عمل و يا گرفتاريهاى تدريجى كه آدمى خود از آن بىخبر است و اندك اندك سختى سزاى عمل او را در فشار ميگذارد و نيز اميدوار باش برحمت او بيش از اندازه‌ى ترس خود . فرزندش پرسيد در يك دل چگونه دو حالت داشته باشم ؟ گفت مگر نمىدانى مؤمن دو دل دارد كه با يكى اميدوار است و با ديگرى ترسان و مانند دو بال مرغ است كه چون هر دو برابر شد با آن پرواز مىكند .\r\nدر تأويلات است كه : اين آيه چنين معنى مىشود ؟ آنهائى كه بمرتبه‌ى يقين رسيدند و از وطن نفس و انس بهوى و هوس مهاجرت و دورى كردند و با لشكر شيطان و نفس امّاره جهاد كردند اين دسته مردم اميدوار باشند كه از پرتو جلوه‌ى خداوند و روشنائى ديدار او بهره‌مند شوند .\r\nسخن ما : 1 - در جواب معارضه‌ى غلط اعراب مردم را راهنمائى مىكند كه مغلوب نشوند . البتّه براى عرب وحشى آدمكش ، رعايت ماه حرام لازم است كه موجب جرأت آنها نشود . ولى بايد قضاوت درست باشد كه آيا اين عمل اقدام بجنگ در ماه حرام زشتتر است يا آن بدرفتاريها كه با مسلمين كردند ؟ پس نبايد شما مسلمانان از اين قضيه‌ى حمل اسلحه به ماه حرام در برابر كارهاى آنها و نقشه‌هائى كه در پيش دارند نگران باشيد 2 - از دين برگشتن و با همان عقيده مردن نشانه‌ى اختلال فكر و عقل است و همانطور كه مردم سفيه از خرد محروم هستند و زندگىشان با بيچارگى و درماندگى برگذار مىشود اين مردم بىاراده كه دين ميپذيرند و باز كافر ميشوند و بيدين از دنيا ميروند از زندگى معنوى و بهره‌هاى حيات جاودانى محرومند . و آنچه در زمان ديندارى انجام داده‌اند پس از برگشتن از دين ، آنها هم نابود مىشود . چونكه مانند شخص سفيه است كه\r\n","description":"","footnote":"","page_name":" 399 ","page_number":464},
  {"content":"\r\nآنچه كار مفيد انجام ميدهد بواسطه‌ى بيخردى يكبارگى همه را از دست ميدهد . اگر سرمايه جمع مىكند چون عقل ندارد بيهوده خرج و يا فاسد مىكند . اگر كردار يا گفتار خوبى داشته باشد بواسطه‌ى سخن و يا قدم بيخردانه ارزش خود را از دست ميدهد .\r\n3 - آيت 217 معرّف مسلمانان و جلوگير افكار پليد كافران است چون ممكن بود بگويند پيغمبر مردم شرور و راهزن را ميفرستد كه راه بگيرند و مسافرين را بكشند و اموالشان را غارت كنند همانطور كه در قبل از دولت سعودى حجاز كه اعراب مردم را مىكشتند و اموالشان را ميبردند مىگفتند « هذا شغل النّبى » يعنى اين كار پيغمبر بوده است و عيبى ندارد اين آيه ميگويد در اين عمل نظر مادى و انحراف از مبادى انسانيّت نيست بلكه همانطور كه براى علاقه‌ى بدين دست از زندگى و وطن خود برداشتند اين اقدام هم براى توسعه‌ى دين است كه مزد آن را در عالم ديگر انتظار دارند نه به منظور مال و سرمايه است .\r\n[ سوره البقرة ( 2 ) : آيات 219 تا 220 
  ]\r\nيَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما وَيَسْئَلُونَكَ ما ذا يُنْفِقُونَ قُلِ الْعَفْوَ كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ( 219 ) فِي الدُّنْيا وَالآخِرَةِ وَيَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَإِنْ تُخالِطُوهُمْ فَإِخْوانُكُمْ وَاللَّه يَعْلَمُ الْمُفْسِدَ مِنَ الْمُصْلِحِ وَلَوْ شاءَ اللَّه لأَعْنَتَكُمْ إِنَّ اللَّه عَزِيزٌ حَكِيمٌ ( 220 )\r\n","description":"","footnote":"","page_name":" 400 ","page_number":465},
  {"content":"\r\nمعنى لغات : « الْعَفْوَ » قسمت برگزيده و بهتر هر چيز و بخشش و احسان و آنچه از مخارج شخص زياد ميماند كه گذشت از آن و دادن بديگر دشوار نيست و گذشتن از جرم و صرف نظر از گناه . رد و اثر چيزى پاك كردن . « اعنت » از مصدر اعنات بمعنى به زحمت و سختى دچار كردن و بيش از طاقت كسى را كار فرمودن .\r\nجهت نزول :\r\nمجمع : عدّه‌اى اصحاب پيغمبر از آن حضرت خواهش كردند حكم قمار و شراب را معيّن فرمايد كه عقل و مال را ميبرد اين آيه نازل شد .\r\nترجمه\r\n219 اى محمّد ز تو حكم شراب و قمار ميپرسند . بگو : به اين دو كار گناهى بزرگ است و سودى چند براى مردم ليكن گناه آن دو ز سود آن بيش بود ، و نيز ز تو ميپرسند : چه از مال خود بخشند ؟ بگو : آنچه گذشت از آن آسان بود و بزندگى شما رخنه نيارد ، بدينگونه خدا براى شما نشانه‌هاى راه زندگى نمودار مىكند تا شايد در آن بينديشيد [ و به كار بريد 
  ]\r\n220 براى زندگى و پس از مرگ خود و باز از تو ميپرسند با مال يتيمان چه كنند ؟ بگو : بهتر آنكه بدرستى كارشان انجام شود و اگر در سرمايه با آنها آميخته شويد [ بدين و زندگى زيان ندارد كه 
  ] برادر دينى شما هستند و خدا ميداند آنكه بدل درستكار است از آنكه تباهكارى خواهد و اگر خدا بخواهد [ و صلاح شما بداند 
  ] شما را برنج بدارد و كارتان دشوار كند كه همانا خدا برتر است و داناى خوب و بد .\r\nجهت نزول :\r\nابو الفتوح : پيغمبر بمردم فرمان به صدقه ميداد ، آنها مىپرسيدند چه بدهند ؟\r\nآخر آيت 218 پاسخ آنها است .\r\nجهت نزول :\r\n","description":"","footnote":"","page_name":" 401 ","page_number":466},
  {"content":"\r\n\r\nطبرى ابن عبّاس گفت : چون اين آيه نازل شد « وَلا تَقْرَبُوا مالَ الْيَتِيمِ » آنها كه سر پرست بچه‌هاى يتيم بودند اموال آنها را جدا كردند و بسا بود كه غذا از مال آنها براى شان مىپختند و زياد ميآمد و فاسد ميشد و دچار زحمت شدند و از پيغمبر كسب تكليف كردند آيت 219 « يَسْئَلُونَكَ عَنِ الْيَتامى » نازل شد .\r\nسخن مفسّرين :\r\n* ( يَسْئَلُونَكَ عَنِ الْخَمْرِ ) * - 218 طبرى : هر نوشيدنى كه جلوگير عقل انسان باشد خمرش مينامند .\r\nفخر از عبد إله عمر روايت است : روزى كه خمر حرام شد از چند ماده آن را ميساختند انگور خرما گندم جو و از نعمان بن بشير روايت است : پيغمبر ص فرمود : آنچه از انگور و خرما درست شود خمر است و از عسل و گندم و جو نيز شراب مىسازند .\r\nابو الفتوح : مفسّرين گفته‌اند : خدا چهار آيه در حكم شراب فرستاده اين آيه در مكّه نازل شد « وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً وَرِزْقاً حَسَناً » و بعضى كلمه‌ى « سَكَراً » را مسكر و مست كننده معنى كردند و از خوردنش احتراز نداشتند تا اينكه معاذ بن جبل و عدّه‌اى ديگر حكم شراب را پرسيدند اين آيه نازل شد « يَسْئَلُونَكَ عَنِ الْخَمْرِ » تا آخر پس از نزول اين آيه بعضى خوددارى از خوردن آن كردند و عدّه‌اى ميخوردند .\r\nروزى عبد الرّحمن بن عوف عدّه‌اى را ميهمان كرد بعد از غذا شراب بخوردند و مست شدند .\r\nهنگام نماز شب شد يكى جلو ايستاد و به نماز جماعت مشغول شدند امام بعد از حمد سوره‌ى « قُلْ يا أَيُّهَا الْكافِرُونَ » خواند به اين جور : « أَعْبُدُ ما تَعْبُدُونَ » « 1 » پس از آن اين آيه نازل شد « يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى » « 2 » پس از آن عدّه‌اى از شراب خوددارى كردند و عدّه‌اى در غير وقت نماز مىخوردند . روزى مسلمانى شراب خورد و مست شد\r\n\r\n","description":"","footnote":"\r\n( 1 ) من همان را مىپرستم كه شما كافران مىپرستيد .\r\n( 2 ) اى مؤمنين با حال مستى نماز نخوانيد .\r\n","page_name":" 402 ","page_number":467},
  {"content":"\r\nو به ياد كشتگان بدر شعر گفت و گريه كرد . اين خبر به پيغمبر رسيد نزد او رفت و خواست او را تنبيه كند او عذر خواست و توبه كرد .\r\nابو الفتوح نوشته است : زهرى از امام زين العابدين از حسين بن علىّ از على ( ع ) نقل كرده است : من شترى داشتم نيكو و شترى ديگر رسول عليه السلام مرا داده بود از غنيمت و آن هر دو شتر بياوردم و يكى را مهار گرفتم تا بروم و پاره‌اى هيزم بياورم شتران را بنزديك ديوار پستى از آن مردى انصارى بستم و من رفتم تا رسن و جوال و آلت جمع كنم چون باز آمدم شتران را كشته يافتم و شكم شكافته و كوهان بريده مرا سخت آمد تا نزديك بود كه آب از چشم من روان گردد گفتم كه اين كه كرد ؟ گفتند : عمّت حمزه ، گفتم : چرا كرد ؟ گفتند : مست بود با جماعتى زنگى خنياگر كه در ميان ايشان بود بيتها بگفت و ايشان گرسنه بودند و او بيامد و چنين كرد .\r\nامير المؤمنين عليه السلام گفت : من بيامدم و شكايت با رسول خدا كردم و او در حجره‌ى امّ سلمه بود و بريده مولاى رسول آنجا بود ، رسول عليه السّلام برخاست و نعلين در پا كرد و بيامد و ما بر پى او چون بدر سراى رسيديم كه ايشان در آنجاى بودند سلام كرد و دستورى خواست و داخل شد و حمزه را گفت چرا چنين كردى ؟ و او را ملامت كردن گرفت و او نيز در رسول نگريست و آنگه چشم از او بگرفت و گفت نه آخر شما و پدر شما بنده‌ى پدر من بوديد ؟ رسول عليه السلام علىّ را گفت : عمت سخت مست شده است و باز پس آمد و گفت :\r\nغرامت شتران بر دگر روز . حمزه برخاست و در دست و پاى رسول افتاد و عذر خواست و رسول عليه السلام گفت : من براى تو استغفار كردم و از خدا درخواستم تا تو را عفو كرد .\r\nپس از آن عتبان بن مالك طعامى ساخت و سر شترى بريان كرد و جماعتى را حاضر كرد و سعد بن ابى وقّاص آنجا بوده چون مست شدند در شعر خواندن و مفاخرت آمدند . سعد در ميان قصيده‌اى خواند كه در آنجا ذم انصاريان بود و فخر قوم او انصارى برخواست و آن استخوان برگرفت و بر سر سعد زد و سر او بشكست او بشكايت بر رسول آمد يكى از صحابه گفت : بار خدايا ما را بيان شافى كن در باب خمر خدا آيه‌ى سوره‌ى مائده فرستاد\r\n","description":"","footnote":"","page_name":" 403 ","page_number":468},
  {"content":"\r\n« يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ » الخ .\r\nابو الفتوح : نبيذتمر كه اخبارى نسبت به آن روايت كرده‌اند تفصيلش اين است كه اصحاب پيغمبر در يكى از سفرها بمنزلى فرود آمدند كه آب شور و بد بود پيغمبر فرمود چند دانه‌ى خرما در مطهره‌ى آب « 1 » ريختند و خود آن حضرت بخواب رفت و برخاست و از آن آب وضو گرفت . پرسيدند : اين درست است ؟ فرمود : چرا درست نباشد كه خرمائى است پاكيزه و آبى پاك . و همين است معنى اينكه ميگويند ( پيغمبر بنبيذ تمر وضو گرفت ) چون اگرچه شراب خرما را نبيذ تمر ميگويند ولى مقصود در اين جمله كه عمل پيغمبر را نقل كرده اين است كه : نبيذ بمعنى افكنده و پرتاب شده است و نبيذتمر بمعنى آبى كه تمر و خرما در آن افكنده شده است و بطور كلَّى چند دانه خرما يا مويز را كه در آب بيندازند پاك و حلال است اگر روز تا شب و يك شب تا روز بماند بقدرى كه مزه‌ى آن در آب پيدا باشد و بيش از اين مدّت نماند و باندازه‌ى سختى و تندى شراب نرسد ولى اگر آثار شراب از آن نمودار شد مسكر است و حرام چه كم باشد و چه زياد . و هم ابو الفتوح از عبد اللَّه عمر روايت كرده است : پيغمبر ص چند دسته را از نظر شراب لعنت كرد : آنكه انگورش بفشارد ، آنكه دستور ساختنش را بدهد ، آنكه بمردم بنوشاند ، آنكه بنوشد ، آنكه شراب حمل و نقل كند و آنكه برايش شراب ببرند .\r\nفخر : از ابن عبّاس روايت است : در حجّة الوداع « 2 » پيغمبر ص آمد بسقاخانه « 3 » به آن جا تكيه نمود و فرمود به من آب بدهيد عبّاس عموى آن حضرت عرض كرد : از آنهائى كه در خانه‌ى خودمان نبيذ مىكنيم بياوريم براى شما ؟ فرمود : آنچه مردم مينوشند به من بدهيد عباس كاسه‌اى نبيذ بدست آن حضرت داد بوئيد و صورت مبارك درهم كشيد و برگردانيد عباس عرض كرد : اى پيغمبر مشروب مردم مكّه را ناگوارشان فرمودى امر كرد كاسه را\r\n\r\n","description":"","footnote":"\r\n( 1 ) ظرفى بوده است براى وضو و آب خوردن و ديگر احتياجات به آب .\r\n( 2 ) آخرين سفر حجّ پيغمبر كه پس از آن سفر خانه‌ى خدا و بعد زندگى را بمردم سپرد .\r\n( 3 ) يعنى آنجا كه مردم آب مىنوشيدند .\r\n","page_name":" 404 ","page_number":469},
  {"content":"\r\n\r\nدوباره آوردند مقدارى آب زمزم خواست و روى آن ريخت و نوشيد و فرمود : هر وقت اين نوشيدنيها تند و زننده شد بوى و سختى آن را به آب بدهيد .\r\nفخر پس از نقل اين قضيّه ميگويد : شايد آن نبيذ آبى بوده است كه چند دانه‌ى خرما در آن انداخته بودند براى رفع شورى و موجب ترشى آن شده بود و طبع لطيف و حسّاس پيغمبر از آن آزرده شد و بوسيله‌ى آب آن را اصلاح فرمود .\r\nكشف نوشته : گفته‌اند كه اين خمر معجون لعنت است آن جوش او آواز دست شيطان است چون دست درو كشد بجوشد پس آب دهن درو اندازد تا تلخ گردد پس بول درو كند تا بگندد آن مسكين كه خمر مىخورد بول شيطان مىخورد و معجون لعنت است كه به كار ميدارد اين خمر زهر دين است چنان كه تن را با زهر بقا نيست . مصطفى گفت :\r\n« شارب الخمر كعابد الوثن » « 1 » اين بمعنى خوف عاقبت گفت يعنى كه بسيار افتد ميخواره را كه بعاقبت از ايمان درماند و بعبادت وثن كشد چنانك يك ميخواره را بوقت مرگ گفتند : بگو « لا إله الَّا اللَّه » وى مىگفت شاد باش و مى خور . بوقت مرگ بر بنده آن غالب شود كه جمله‌ى روزگار خويش به آن بسر برده باشد . شراب اهل غفلت را و سر انجام و صفت اين است كه گفتيم . باز خداى را عزّ و جلّ بر روى زمين بندگانىاند كه آشامنده‌ى شراب معرفتند و مست از جام محبّت . هر چند كه از حقيقت آن شراب در دنيا جز بوئى نه و از حقيقت آن مستى جز نمايش نه ، از آنكه دنيا زندان است زندان چند برتابد ؟ امروز چندانست ، باش تا فردا كه مجمع روح و ريحان بود و معركه‌ى وصال جانان و رهى در حقّ نگران .\r\n\r\nامّيد وصال تو مرا عمر بيفزود\r\nخود وصل چه چيز است چو اميد چنين است .\r\n\r\nشوريده‌اى بكلبه‌ى خمّار شد در مىداشت بوى داد گفت : به اين درم مرا شراب ده خمّار گفت مرا شراب نماند . آن شوريده گفت : من خود مردى شوريده‌ام طاقت حقيقت شراب ندارم قطره‌اى بنماى تا از آن بوئى به من رسد بينى كه از آن چند مستى كنم و چه شور انگيزم . « سبحان اللَّه » اين چه برقى است كه از ازل تابيد دو گيتى بسوخت و هيچ نپائيد\r\n\r\n","description":"","footnote":"\r\n( 1 ) شرابخوار بت پرست باشد .\r\n","page_name":" 405 ","page_number":470},
  {"content":"\r\nيكى را شراب حيرت از كاس هيبت داد مست حيرت شد گفت :\r\n\r\nقد تحيّرت فيك خذ بيدي\r\nيا دليلا لمن تحيّر فيكا « 1 »\r\n\r\n\r\nكار دشخوار است آسان چون كنم\r\nدرد بىدارو است درمان چون كنم ؟\r\n\r\n\r\nاز صداع قيل و قال ايمن شدم\r\nچاره‌ى دستان مستان چون كنم ؟\r\n\r\nيكى را شراب معرفت از خمخانه‌ى رجا داد بر سر كوى شوق بر اميد ، وصل همى گويد :\r\n\r\nبخت از در خان ما درآيد روزى\r\nخورشيد نشاط ما برآيد روزى\r\n\r\n\r\nو ز تو بسوى ما نظر آيد روزى\r\nوين انده ما هم بسر آيد روزى\r\n\r\nيكى را شراب وصلت از جام محبّت داد بر بساط انبساطش راه داد بر تكيه‌گاه انسش جاى داد از سر ناز و دلال گفت :\r\n\r\nبر شاخ طرب هزار دستان توايم\r\nدلبسته بدان نغمه و دستان توايم\r\n\r\n\r\nاز دست مده كه زير دستان توايم\r\nبگذر ز گناه ما كه مستان توايم\r\n\r\nيكى را خود از ديدار ساقى چندان شغل افتاده كه با شراب نپرداخت :\r\n\r\nسقيتني فاسكرتني\r\nفمنك سكري لا من الكأس « 2 »\r\n\r\nآن زنان مصر كه راعيل را ملامت ميكردند در عشق يوسف چون بمشاهده‌ى يوسف رسيدند چنان بى خود شدند كه دست ببريدند و جامه دريدند و آن مستى مشاهده‌ى يوسف بر ايشان چندان غلبه داشت كه نه از دست بريدن خبر داشتند نه از جامه دريدن .\r\nهمين بود حال يعقوب . غلبات شوق ديدار يوسف وى را بر آن داشت كه بهر چه نگريست يوسف ديد و هر چه گفت از يوسف گفت :\r\n\r\nبا هر كه سخن گويم اگر خواهم و گر نه\r\nز اوّل سخن نام توام در دهن آيد\r\n\r\nتا روزى كه جبرئيل آمد و گفت : نيز نام يوسف بر زبان مران كه فرمان چنين\r\n\r\n","description":"","footnote":"\r\n( 1 ) يعنى در راه تو سرگردانم دست من گير كه تو رهنماى اين دسته‌اى .\r\n( 2 ) يعنى تو مرا شراب دادى و مستم كردى اين مستى من از تو باشد نه از شراب .\r\n","page_name":" 406 ","page_number":471},
  {"content":"\r\nاست . پس يعقوب بهر كه رسيدى گفتى : نام تو چيست ؟ بودى كه در ميانه يوسف نامى برآمدى و وى را بدان تسلَّى بودى .\r\n\r\nدل زان خواهم كه بر تو نگزيند كس\r\nجان ز آن كه نزد بىغم عشق تو نفس\r\n\r\n\r\nتن زان كه بجز مهر تواش نيست هوس\r\nچشم از پى آنكه خود تو را بيند و بس\r\n\r\nمثنوى « 1 » شراب ميخوارگان و صوفيان را به اين بيان تعريف و تفكيك كرده است :\r\n\r\nاعجمى تركى سحر آگاه شد\r\nو ز خمار خمر ، مطرب خواه شد\r\n\r\n\r\nمطرب جان مونس مستان بود\r\nنقل و قوت و قوّت مست ، آن بود\r\n\r\n\r\nمطرب ايشان را سوى مستى كشد\r\nباز مستى از دم مطرب چرد\r\n\r\n\r\nهر دو گر يك نام دارد در سخن\r\nليك فرق است اين حسن تا آن حسن\r\n\r\n\r\nاشتباهى هست لفظى در ميان\r\nليك خود كو آسمان كو ريسمان ؟\r\n\r\n\r\nاشتراك لفظ دايم رهزن است\r\nاشتراك كبر و مؤمن در تن است\r\n\r\n\r\nاللَّه اللَّه چونكه عارف گفت مي\r\nپيش عارف كى بود معدوم شيء\r\n\r\n\r\nفهم تو چون باره شيطان بود\r\nكى تو را فهم مى رحمان بود\r\n\r\n\r\nاين دو انبازند مطرب با شراب\r\nاين بدان و آن بدين دارد شتاب\r\n\r\n\r\nپر خماران از دم مطرب چرند\r\nمطربان شان سوى ميخانه برند\r\n\r\n\r\nآن سر ميدان و اين پايان او است\r\nدلشده چون گوى در چوگان او است\r\n\r\n\r\nبعد از آن اين دو ببيهوشى روند\r\nوالد و مولود آنجا يك شوند\r\n\r\nحافظ هم از مى و ميخانه‌ى صوفيان به اين بيان ياد كرده است : شعر :\r\n\r\nمنم كه گوشه‌ى ميخانه خانقاه من است\r\nدعاى پير مغان ورد صبحگاه من است\r\n\r\n\r\nگرم ترانه‌ى چنگ و صبوح نيست چه باك\r\nنواى من بسحر آه عذرخواه من است\r\n\r\n\r\nغرض ز مسجد و ميخانه‌ام وصال شما است\r\nجز اين گواه ندارم خدا گواه من است .\r\n\r\nابو الفتوح : از علىّ عليه السّلام روايت است : اگر قطره‌اى شراب در چاهى بريزند\r\n\r\n","description":"","footnote":"\r\n( 1 ) جلد ششم داستان استدعاى امير ترك مخمور مطرب را بوقت صبوح .\r\n","page_name":" 407 ","page_number":472},
  {"content":"\r\nو در جاى آن مناره‌اى بسازند من بر آن مناره اذان نخواهم گفت .\r\nحسين واعظ كاشفى نوشته است :\r\n\r\nترا رحمان همىگويد كه اى مؤمن مخور باده\r\nترا ترسا همىگويد كه در صفرا مخور حلوا\r\n\r\n\r\nنمىمانى ز ناپاكى براى گفته‌ى رحمان\r\nبمانى شهد و شكر را براى گفته‌ى ترسا .\r\n\r\nو از بعضى ياران پيغمبر روايت شده است : آنكه دخترش را به شرابخوار بهمسرى بدهد مانند آن است كه او را ببزهكارى داده است .\r\nروح البيان : يك شرابى است كه روح آدمى را مست مىكند و آن شراب و إرادات و مسرّتهاى قلبى عارف است كه از تجلَّى صفات حقّ بوسيله‌ى آن ساقى كه چشم حقيقت بين است به او ميرسد و اين موقع است كه هوسهاى شيطانى در روح عارف كشته مىشود چونكه از قوّت ايمان و كمال توحيد مستى در دل او توليد مىشود كه مجال براى انديشه‌ى ديگر و هواى ديگر نمىماند . مثنوى :\r\n\r\nما اگر قلاش اگر ديوانه‌ايم\r\nمست آن ساقى و آن پيمانه‌ايم\r\n\r\n\r\nمست مى هشيار نبود در نشور\r\nمست حقّ نايد به خود در نفخ صور\r\n\r\n\r\nجرعه‌اى چون ريخت ساقى الست\r\nبر سر اين خاك شد هر ذرّه مست\r\n\r\n\r\nجوش كرد آن خاك ما زان جوششيم\r\nجرعه‌اى ديگر كه بس بىكوششيم\r\n\r\nعبده : مورّخين نوشته‌اند : روزى كه شراب در مدينه حرام شد نوشابه‌ى آنها فقط نبيذ بود كه از خرماى نيمرس خشك مىساختند و اوّل حكم باحتراز از شراب حكم باحتراز از اين نوشابه بود .\r\nطنطاوى : علَّامه‌ى انگليسى « بنتام » در كتاب اصول الشّرايع تحت عنوان جرمهاى شخصى نوشته است : شراب در سرزمينهاى شمالى مردم را نادان و ابله مىكند و در سرزمينهاى جنوبى آنها را ديوانه مىكند از اين جهت در مجازات دسته‌ى اوّل كافى است كه آنها را تنبيه كنند براى خوردن شراب ، امّا دسته‌ى دوّم را بايد سخت مجازات كنند كه موجب شرارت ميشوند و بايد سخت از خوردن شراب ممانعت شود و\r\n","description":"","footnote":"","page_name":" 408 ","page_number":473},
  {"content":"\r\nدين محمد همه‌ى نوشابه‌ها را منع كرده است و اين از امتيازات آن دين است .\r\nو طنطاوى گفته است : هشت سال پيش مردى از اعضاى پارلمان سوئد بمصر آمد . او رئيس انجمن جهانى منع مسكرات بود و مىگفت : بممالك اروپا و مشرق مسافرت كرده‌ام بفرانسه و انگلستان ، چين ، ژاپن ، روسيّه رفته‌ام تمام اين دولتها با هدف من موافقت كرده‌اند . شماره‌ى اعضاى جمعيّت ما بششهزار رسيده است كه فعاليّت مىكنند براى پيشرفت اين مقصود و در امريكا چهل و پنج ميليون از مردم آنجا تصميم گرفته‌اند شراب ننوشند و آن را بر خود حرام كرده‌اند . و نيز روزى با دكترى ملاقات كردم كتابى از دكترهاى امريكا در دست داشت گفت : نويسنده‌ى اين كتاب نوشته است : من در ممانعت از شراب براى مستى چيزى نمىنويسم چون همه آن را قبول دارند . من ميگويم بواسطه‌ى زيانهاى طبّى بايستى از آن جلوگيرى كنند و براى دوا هم اجازه ندهند زيرا امراضى در برابر منافعش ايجاد مىكند كه قابل علاج نيست . دكتر « ميلر » اسكاتلندى گفته است : شراب موجب بهبودى هيچ مرض نمىشود . « ايژابنتم » انگليسى در مجمع طبّى بريتانيا گفت : سراغ ندارم كه بيمار با شراب مداوا شده باشد « ژيسون » انگليسى گفت هرگز شراب براى دوا لازم نمىشود و اينكه ميگويند : شراب موجب تغذيه و تقويت عضلات مىشود معلوم نيست كدام قوّت از آن استفاده مىشود بجز يك قسم سمّى از انواع سموم ؟ ! در حقيقت وقتى ميگوئيم : فلان كس با نشاط و طربناك است يعنى مسموم است و دليل بر اين ادّعا آن است : ما هر سمّى را وارد جسم آدمى بكنيم تمام اعضا مهيّاى مدافعه و مقاومت ميشوند براى بيرون كردن سمّ از بدن و همين است معنى نشاط و خوشى كه جنبش و حركت فوق العاده‌ى عضلات است در مقابل واردات نامناسب .\r\nعلَّامه در باب تجارت كتاب تذكره : هر آنچه موجب مستى شود به حكم شراب است كه نجس است و حرام چون موسى بن جعفر ( ع ) فرمود : هر چه نتيجه‌اش مثل شراب باشد به حكم شراب است . امام باقر ع فرمود پيغمبر ص فرموده است . هر چه موجب مستى باشد به حكم خمر است . و ابو حنيفه نبيذ را پاك دانسته است و شافعى دو نظر داشته است\r\n","description":"","footnote":"","page_name":" 409 ","page_number":474},
  {"content":"\r\nكه يكى بر طهارت نبيذ است و فقّاع » در مذهب ما شيعه‌ها مثل خمر است كه حرام است و نجس بر خلاف نظر علماى اهل سنّت چون امام رضا ( ع ) فرمود : فقّاع مثل خمر است ولى مردم آن را تشخيص نداده‌اند .\r\nشيخ محمّد حسن صاحب جواهر در بحث از حدود كتاب جواهر : حدّ شرابخوار هشتاد تازيانه است و كسى از فقها مخالف اين حكم نيست ولى روايت كرده‌اند كه حلبى از امام صادق ع پرسيد : پيغمبر شرابخوار را چگونه حدّ ميزد ؟ فرمود شرابخورده را كه بحضورش ميآوردند با كفش به او ميزدند و مردم بر آن مىافزودند تا بهشتاد ضربت ميرسيد . زراره گفته است : از امام باقر ع شنيدم ميفرمود : چون در حضور عثمان شهادت دادند وليد بن عقبه شراب خورده است : عثمان بعلىّ ( ع ) گفت : ميان او و مردمى كه مىپندارند او شراب خورده است قضاوت بفرما : آن حضرت امر كرد با تازيانه‌اى كه دو شاخه بود او را چهل تازيانه زدند و شرط لزوم حد زدن شرابخوار آن است كه او بداند شراب حرام است چون عبد اللَّه بن بكير از حضرت صادق ( ع ) روايت كرده است :\r\nمردى در زمان خلافت ابى بكر شراب خورده بود نزد او آوردند پرسيد شراب خوردى ؟\r\nگفت : بلى خليفه گفت با اينكه حرام است چرا خوردى ؟ گفت من مسلمان و معتقد هستم اما منزل من ميان يك عدّه‌اى است كه مينوشند و حرام نمىدانند و اگر ميدانستم حرام است نمىخوردم . ابو بكر رو بعمر كرد و گفت تكليف چى است ؟ او گفت : كار مشكلى است و گشايش بدست علىّ است . ابو بكر گفت : علىّ را بگوئيد بيايد . عمر گفت آن را كه حاكم قرار ميدهيد خود نزد او برويد . آنها با مردمى كه آنجا بودند حضور علىّ رفتند و قضيّه را نقل كردند ، فرمود : او را ببريد و در انجمنهاى مهاجر و انصار گردش بدهيد تا هر كس آيت حرمت شراب را براى او خوانده است شهادت بدهد .\r\nچون از هر كسى پرسيدند شهادت نداد كه براى او خوانده است او را رها كرد و فرمود :\r\nاگر بعد از اين روز شراب خوردى تو را حد ميزنم . و مشهور است : هر كس دو مرتبه\r\n\r\n","description":"","footnote":"\r\n( 1 ) نوشابه‌اى كه از آب جو ساخته مىشود .\r\n","page_name":" 410 ","page_number":475},
  {"content":"\r\nشراب خورد و مجازات شد در مرتبه‌ى سوّم مجازات او كشتن است ولى شيخ طوسى و ديگران گفته‌اند : اگر سه مرتبه مجازات شد و باز مرتبه‌ى چهارم شراب خورد مجازات او كشتن است .\r\n* ( وَالْمَيْسِرِ ) * - 218 طبرى : از مجاهد روايت است هر ميسر قمار شمرده مىشود و گرد و بازى بچه‌ها هم از همين است . از عطا روايت است : هر قمار ميسر است و بجول بازى و گردو بازى بچه‌ها نيز از آن است . از ابن عباس روايت است : ميسر قمارى است كه قبل از اسلام عرب روى مال و خانواده‌ى خود قمار ميزد و هر كس كه برنده ميشد خانواده و مال طرف را تصرّف مىكرد .\r\nكشّاف : قمار عرب اينجور بوده است : شترى مىكشتند و بر ده قسمت و بيشتر تا بيست و هشت تقسيم ميكردند و ده چوبه‌ى تير را كه از لام ميناميدند و بعضى آن را اقلام مىگفتند اسم نويسى ميكردند باسمهاى ده گانه‌ى معيّن از قبيل « رقيب - حلس - نافس » و براى هر كدام سهمى معيّن ميكردند از يك سهم تا هفت سهم و سه چوبه ديگر را پوچ مينوشتند و آنها را در كيسه‌اى ميريختند بنام « ربابه » با كسر را و آن را به شخص امينى ميسپردند و اين شخص را « مجلجل » ميناميدند و « مفيض » هم ميناميدند و او تيرها را مخلوط ميكرد و يكايك از ربابه بيرون ميآورد و هر تيرى بيرون ميآورد اسم يكى از شركاء در قمار را ميگفت و در نتيجه سهم هر كس باندازه‌اى بود كه در تير نوشته شده بود و آنكس كه تير پوچ باسمش خارج ميشد بهره‌اى نداشت و بايد تمام قيمت شترى را كه كشته‌اند بدهد و آنچه سهم كسى مىشد به فقرا بخش ميكرد و خود تصرّف نمىنمود و به اين كار مفاخرت ميكرد و هر كس از شركت در اين قمار خوددارى ميكرد ملامت ميشد و او را « برم » با صداى بالاى با و راء ميناميدند .\r\nابو الفتوح نوشته است روايت كرده‌اند كه عبد اللَّه مسعود بگذشت بجماعتى\r\n","description":"","footnote":"","page_name":" 411 ","page_number":476},
  {"content":"\r\nكه شطرنج بازى ميكردند گفت : « ما هذه التماثيل الَّتي انتم لها عاكفون ؟ » « 1 » و رسول عليه السلام گفت : هر كه بنرد ، بازى كند در خدا و پيغمبر عاصى باشد . و در خبر است : امير المؤمنين علىّ عليه السلام بقومى بگذشت كه شطرنج ميباختند فرمود : « ما هذه التّماثيل الَّتي انتم لها عاكفون ؟ » و پاره‌اى خاك برگرفت و در آن ميان ريخت . و روايت است از رسول عليه السلام كه گفت : دور باشيد از اين دو استخوان نگاشته كه آن از قمار عجم است و صادق گفت عليه السلام از پدرش كه نرد و شطرنج از جمله‌ى ميسر است .\r\nشيخ مرتضاى انصارى در كتاب مكاسب در بحث كسبهاى حرام قمار را به چهار جور فرض كرده است : اوّل - بازى با اسبابهاى معمولى قمار با تعيين عوض كه بازى آن و آنچه مىبرند حرام است بدون ترديد . دوّم - بازى با وسائل غير معمولى و تعيين عوض كه گرفتن عوض حرام است ولى اصل بازى معلوم نيست حرام باشد . سوّم - بازيها و مسابقه‌هاى بدون عوض و با غير اسباب قمار كه معلوم نيست حرام باشد . چهارم - بازى با اسباب قمار بىعوض حكم بحرمت آن را تقويت كرده است باستناد چند حديث كه روشنتر از همه‌ى آنها حديثى است از تفسير قمّى از ابى الجارود كه او از امام باقر ( ع ) معنى اين آيه را « إِنَّمَا الْخَمْرُ وَالْمَيْسِرُ - تا آخر » پرسيد در جواب فرمود : نرد و شطرنج و هر جور قمارى ميسر است و خريد و فروش و استفاده‌ى باندك چيزى از اين وسائل حرام است .\r\nطنطاوى : ابو حنيفه بازى شطرنج را حرام دانسته است خواه با عوض يا بى عوض . شافعى جايز دانسته است در صورتى كه بدون عوض باشد و موجب دشنام و بيهوده گوئى و ترك نماز نباشد .\r\n* ( فِيهِما إِثْمٌ كَبِيرٌ وَمَنافِعُ لِلنَّاسِ ) * - 218 طبرى : سدّى گفت گناه شراب آن است كه انسان شراب مينوشد و مست مىشود و مردم را آزار مىكند ، و گناه قمار اين است كه : با يكديگر قمار ميزنند و از حقّ\r\n\r\n","description":"","footnote":"\r\n( 1 ) يعنى چه ارزش دارد اين تنديسه‌ها كه دور آن نشسته‌ايد و از آن دستبردار نيستيد .\r\n","page_name":" 412 ","page_number":477},
  {"content":"\r\nيكديگر جلوگيرى مىنمايند و ستم مىكنند . و منافع شراب قيمت و لذّت آن است و منافع قمار مالى است كه بوسيله‌ى آن بدست انسان ميآيد ، و در قرائت كلمه‌ى كبير اختلاف است : اهل مدينه و بيشتر اهل كوفه و بصره با « باء » خوانده‌اند يعنى گناه بزرگ است . و بقيه‌ى اهل كوفه و بصره با « ثاء » قرائت كرده‌اند كه بمعنى كثرت و بسيارى باشد .\r\nابو الفتوح : يكى از خلفا بشاعرى گفت : چه سودى است در شراب كه اوّلش تلخ است و آخرش خمار ؟ گفت : بلى در ميان اين دو مرا حالتى است كه با سلطنت تو برابر نمىكنم . گفت : توبه كن تا فلان سرمايه را به تو دهم . گفت : چون مست ميشوم ملك من از تو بيش مىشود . گفت باز چون هشيار شوى همان گدا باشى ، گفت : باز مست ميشوم تا بىنياز شوم .\r\nامام فخر : قبل از اسلام بعباس بن مرداس كه مردى شاعر و شجاع بود گفتند :\r\nچرا شراب نمىنوشى تا جرأت و جسارت تو زياد شود ؟ گفت : هرگز نادانى خودم را بدستم نمىگيرم و به شكم خود درون نمىكنم و راضى نيستم كه اول روز آقا و بزرگ باشم چون شب شود سفيه و ذليلم بينند .\r\n* ( وَإِثْمُهُما أَكْبَرُ ) * - 218 طبرى از ابن عباس و ضحّاك نقل شده است : مقصود آن است كه گناهى كه بعد از حكم بحرمت دامنگير شما مىشود بيشتر است از سودهائى كه قبل از اين تكليف شما بهره‌مند ميشديد .\r\n* ( قُلِ الْعَفْوَ ) * - 218 طبرى : از عطا نقل است عفو يعنى آنچه زيادروى نباشد و سختگيرى در مخارج نيز نباشد و از مجاهد نقل كرده است : عفو بمعنى بخشش يا بينيازى و قدرت مالى .\r\nامام فخر : واحدى گفت : عفو بمعنى زيادى است .\r\nابو الفتوح : عبد اللَّه عمر و قتاده و محمّد بن كعب و عطا و سدّى و ابن ابى ليلى\r\n","description":"","footnote":"","page_name":" 413 ","page_number":478},
  {"content":"\r\nگفتند : عفو يعنى آن اندازه از مال كه از مخارج خانواده و عيال زياد باشد و عرب ميگويد :\r\n« خذ ما عفا » « 1 » و ابو عمرو بن العلاء و حسن بصرى و قتاده و ابن ابى اسحق كلمه‌ى « عفو » را با صداى جلو واو خوانده‌اند ، و چنين معنى مىشود : آنچه بايد بدهيد عفو است و بقيّه‌ى قرّاء با صداى بالاى واو خوانده‌اند و چنين معنى مىشود : بگو اى پيغمبر آن ، بخشند كه عفو و آسان باشد . و نيز او نوشته است : جابر روايت كند : مردى بنزد رسول آمد و شكل خايه‌ى مرغى زرين بياورد و گفت يا رسول اللَّه بخداى عز و جل كه من جز اين ندارم و ميخواهم تا اين صدقه كنم براى خدا . رسول عليه السلام روى از او بگردانيد . او بديگر جانب آمد و اين سخن بگفت . رسول عليه السلام از او بخشم آمد از دست او بستد و بينداخت چنان كه اگر بر او آمدى عضوى تباه كردى و گفت : چون همى گوئى كه همين دارم صدقه را چه خواهى كردن ؟ آنگهى گفت : يكى از شما ميآيد و جمله‌ى مال صدقه مىكند آنگه بدرها ميگردد و سؤال مىكند ، فاضلتر صدقه آن بود كه از سر توانگرى بود و هر يكى از شما بايد ابتدا به عيال خود كند . كلبى گفت : و بعد نزول اين آيه كس آن چنان نكردى . چون كسى را چيزى بودى خواستى تا آن را صدقه كند قوت خود و قوت عيال خود از آنجا برداشتى و آنچه فضله بودى آن را صدقه كردى و اگر مرد ، اهل حرفه بودى يك روز نفقه برداشتى از آنجا ، باقى صرف كردى چون آيت زكات بيامد اين آيه منسوخ شد .\r\nفخر : روايت شده است كه پيغمبر قوت يك ساله‌ى خود و خانواده‌اش را ذخيره ميكرد . و دانشمندان گفتند : فضيلت حدّ متوسّط از زيادروى و دون طبعى است . پس زياد بخشيدن زياده‌روى و اسراف است و بخل و مضايقه از مردم دون طبعى و پستى است و ميانه‌روى فضيلت و خوبى است . و مقصود از جمله‌ى « قُلِ الْعَفْوَ » اينجور بخشش است .\r\nروح البيان : در لفظ « عفو » اشاره است كه آنچه شخص ميدهد بايد ياد آن را\r\n\r\n","description":"","footnote":"\r\n( 1 ) يعنى بگير آنچه به آسانى بچنگت آيد .\r\n","page_name":" 414 ","page_number":479},
  {"content":"\r\nاز دلش بيرون كند زيرا اصل عفو بمعنى محو و پاك كردن است ليكن بخشش آنچه زيادى بر مخارج ضرورى است روش خاصّان است . امّا مردم خاصّ الخاصّ كه خود را بدرستى تربيت كرده‌اند ديگران را بر خود ترجيح ميدهند و با آنكه محتاجند مىبخشند و اين آيه : « وَيُؤْثِرُونَ عَلى أَنْفُسِهِمْ » اشاره به آنها است : حسين واعظى كاشفى گفته است :\r\n\r\nمايه‌ى توفيق كرم كردن است\r\nگنج يقين ترك درم كردن است\r\n\r\n\r\nزاد ره مرد ، زنان دادن است\r\nزندگى عشق ز جان دادن است\r\n\r\nپس بخشش عوام مال است و بخشش خواصّ دادن جان است و اين كم است .\r\n\r\nهست جوانمرد درم صد هزار\r\nكار چو با جان فتد آن است كار\r\n\r\nپيغمبر ص امر بتصدّق فرمود و مردم ميدادند و ابو امامه‌ى باهلى لب مىجنباند ، پيغمبر پرسيد چه ميگوئى ؟ عرض كرد : من مال ندارم كه بدهم در عوض اين جمله‌ها را مىگويم : « سبحان اللَّه و الحمد للَّه و اللَّه اكبر » .\r\n\r\nتا زنده‌ايم ذكر لبش در زبان ما است\r\nيادش انيس و مونس جان و روان ماست\r\n\r\n* ( يَسْئَلُونَكَ عَنِ الْيَتامى ) * - 219 كشف نوشته است : چندانكه توانى يتيمان را بنواز كه ايشان درماندگان و اندوهگنان خلقند . فرمان درآمد كه اى مهتر عالميان و چراغ جهانيان يتيمان را واپناه خود گير كه سراپرده‌ى حسرت جز بفناء دل ايشان نزدند و حسرتيان را بنزديك ما مقدار است اى مهتر تو را كه يتيم كرديم از آن كرديم تا درد دل ايشان بدانى ، ايشان را نيكو دارى .\r\n\r\nبا تو در فقر و يتيمى ما چه كرديم از كرم\r\nتو همان كن اى كريم از خلق خود بر خلق ما\r\n\r\n\r\nاى يتيمى ديده اكنون با يتيمان لطف كن\r\nاى غريبى كرده اكنون با غريبان كن سخا\r\n\r\nانس مالك گفت : روزى مصطفى ص در شاهراه مدينه مىرفت يتيمى را ديد كه كودكان بر وى جمع آمده بودند و او را خار و خجل كرده بودند و آن يتيم ميگريست و در خاك ميغلتيد ، رسول خدا چون آن كودك را چنان ديد بر وى ببخشود و بر وى بايستاد گفت :\r\n","description":"","footnote":"","page_name":" 415 ","page_number":480},
  {"content":"\r\nاى غلام كيستى تو و چه رسيد تو را كه چنين درمانده‌اى ؟ گفت : من پسر رفاعه‌ى انصاريم پدرم در احد كشته شد و خواهرى داشتم فرمان يافت و مادرم شوهر باز كرد و مرا براند .\r\nاكنون منم درمانده و بىكس و بينوا و از اين صعبتر مرا سرزنش اين كودكان است مصطفى از آن سخن وى درگرفت و آن درد دل وى به دو كار كرد و بگريست پس گفت : اى غلام انده مدار و ساكن باش كه اگر پدرت را بكشتند من كه محمّدم پدر توام و فاطمه خواهر تو و عايشه مادر تو كودك شاد شد و برخاست و آواز برآورد كه : اى كودكان اكنون مرا سرزنش مكنيد ( كه : پدر و مادر و خواهرم از اين كسان شما بهترند ) . آنگه مصطفى دست وى گرفت و بخانه‌ى فاطمه برد گفت : اى فاطمه اين فرزند ما است و برادر تو ، فاطمه برخاست و او را بنواخت و خرما پيش وى نهاد و روغن در سر وى ماليد و جامه‌اى در وى پوشيد و همچنين وى را بحجره‌هاى مادران مؤمنان بگردانيد و در ميان زنهاى پيغمبر زندگى ميكرد تا پيغمبر از دنيا رفت او خاك بر سر ميريخت و مىگفت : امروز يتيم شدم و مهاجر و انصار را بگريه درآورد . ابو بكر دستش را بگرفت و گفت : پسرك من از رفتن پيغمبر همه‌ى مسلمان مصيبت زده‌اند امّا امروز من پدر تو هستم و او را تا زنده بود سرپرستى ميكرد .\r\n* ( وَإِنْ تُخالِطُوهُمْ ) * - 219 تفسير برهان : ابو صباح كنانى گفت معنى اين جمله را ز امام صادق ( ع ) پرسيدم فرمود : از مال خودت باندازه‌ى كفايتت و از مال يتيم باندازه‌ى كفايتش جدا مىكنى و مصرف مىكنى ، عرض كردم ممكن است بچه‌ها كوچكتر و بزرگتر باشند و مصرف خوراكشان و لباسشان مختلف باشد . فرمود قيمت لباس هر كدام را فراخور حالش حساب كن و امّا تفاوت در خوراك مهمّ نيست چون ممكن است بچه باندازه‌ى بزرگ غذا بخورد و نيز عبد اللَّه بن يحياى كاهلى گفت : به حضرت صادق ع عرض كردم : ما ميرويم بنزد دوستان خود كه در خانه‌ى يتيم هستند و سرپرست او روى فرش آنها مىنشينيم و خدمتگذاران شان خدمت ما مىكنند از غذاى آنها ميخوريم تكليف ما چى است ؟ فرمود : اگر در رفتن شما بخانه‌ى يتيم بمنفعت او است باكى نيست و گر نه روا نيست .\r\n","description":"","footnote":"","page_name":" 416 ","page_number":481},
  {"content":"\r\nروح البيان : ابو عبيده گفت : اين جمله روشن مىكند تكليف دوستان را در مسافرت كه در مخارج همه شريك مىشوند . و در مقدار مصرف مختلف هستند بعضى كم و بعضى بيش استفاده مىكنند و شايد دسته‌ى اوّل ناگوارى در دل داشته باشند و چون در مال يتيم اين اندازه گذشت و مسامحه مجاز شده است پس با دوستان بيش از اين لازم است صرف نظر كنند و گر نه رعايت دقّت در اين كار بسيار دشوار ميشد . بعضى گفته‌اند مقصود از مخالطت ازدواج است كه ميان فرزند خود و يتيم ازدواج كنيد تا دوستى محكمتر شود و وحشت و ناراحتى يتيم مرتفع شود حكايت كرده‌اند كه رستم با همه قوت و شجاعت خود پيوسته از اسفنديار شكست مىخورد آخر با يك چوبه‌ى تير كه بر چشم او زد شكستش داد سبب آن بود : اسفنديار در اوّل جوانى يتيمى را با شاخه‌اى زد كه يك چشمش كور شد ، آن يتيم چوب را برداشت و در زمين كاشت و آن درختى شد از قضا چوب تير رستم از اين درخت بود كه عاقبت اثر خود را بخشيد و عمل زشت اسفنديار دامن گيرش شد سعدى گفته است :\r\n\r\nچو بينى يتيمى سر افكنده پيش\r\nمده بوسه بر روى فرزند خويش\r\n\r\n\r\nالا تا نگريد كه عرش عظيم\r\nبلرزد همى چون بگريد يتيم\r\n\r\nو اين جمله‌ى « تُخالِطُوهُمْ » اشاره است بلزوم اعتياد انسان در غذا خوردن با جماعت زيرا بدترين مردم كسى است كه تنها غذا بخورد و با مردم آميزش نداشته باشد .\r\n* ( وَاللَّه يَعْلَمُ الْمُفْسِدَ ) * الخ - 219 تفسير نيشابورى : در جمله « يَعْلَمُ الْمُفْسِدَ مِنَ الْمُصْلِحِ » تهديد بزرگى است بر بيباكى در كار يتيم و اشاره است كه : خدا مواظب است و در حقيقت خودش عهده‌دار كار يتيمان است و از اختيار داران يتيم بازخواست خواهد كرد كه چرا در كار يتيم تقصير كردند . از ابن عباس روايت است : قبل از اسلام مردم عادت داشتند باستفاده‌ى از مال يتيم و گاه مىشد كه با دختر يتيمى براى خوردن مالش ازدواج ميكردند يا بفرزندشان تزويج ميكردند كه از اختيارشان خارج نشود .\r\n","description":"","footnote":"","page_name":" 417 ","page_number":482},
  {"content":"\r\nسخن ما : در علوم طبيعى و بهداشت مىنويسند : الكل مادّه‌اى است مولود از تغيير حالت قند ميوه‌ها كه بوسيله‌ى موجودات ذرّه‌بينى توليد مىشود و از نشاسته نيز آن را ميسازند و مىگويند : از پنجاه تا صد گرم محلول آن در آب مىتوان روزانه مصرف كرد كه آسيبى بصحّت مزاج نداشته باشد چونكه اين مقدار زود در معده ميسوزد و توليد نيروى بيشتر در انسان نموده جانشين موادّ غذائى مىشود و بجاى آن مقدارى موادّ غذائى در بدن ذخيره خواهد شد و همين است معنى منفعت شراب و اگر زيادتر از اندازه مصرف كنند موجب زيادى حرارت و اختلال حواسّ و سرعت گردش خون مىشود كه آن را مستى مينامند و اگر زيادروى در نوشيدن آن كنند ممكن است موجب بزرگ شدن دل بشود و چربى دور آن را زياد كند و چون در ساختمان رگها ايجاد تغيير مىكند ممكن است سبب پاره شدن آنها بشود و اگر اين تأثير در رگهاى مغز بود موجب سكته و مرگ ناگهان خواهد شد و مداومت در نوشيدن آن موجب تشنّج و حالت صرع مىشود و اختلالات دماغى و صدى پانزده از ديوانگى را مولود الكل ميدانند و نيز زخم معده و سنگ كليه از زياد روى در نوشيدن شراب توليد مىشود .\r\nبواسطه‌ى خاصيّت ضدّ عفونى كه در الكل هست براى مصارف طبّى به كار ميرود ولى البتّه اين استفاده در آيه آن روز نمودار نبوده است ولى قسمتهاى ديگر سود و زيان همان است كه بطور مجمل در آيه يادآورى شده است كه در شراب سود هست و زيان آن بيشتر است . 2 - قمار را از نظر كلَّى ميتوان به دو دسته‌ى متمايز تقسيم كرد : اوّل - عمل برد و باخت كه در نظر خردمندان زشت است اگرچه بسيارى از مردم به آن علاقه‌مند هستند .\r\nدوّم - بازيهائى كه به منظور برد و باخت و استفاده‌ى مالى نيست و فقط به منظور سرگرمى و حسّ غلبه است مثل بيشتر بازيها با نرد و شطرنج بخصوص بازى شطرنج را يك عمل تربيت قواى باطنى ميدانند كه : پرورش قضاوت و اصابت نظر و سرعت در اتّخاذ تصميم باشد ميگويند بازى شطرنج صنعت است و فنّى است كه نبوغ و سرعت تصميم را تحريك كرده و نمو ميدهد .\r\nفردوسى هم بازى شطرنج را اينطور تشويق كرده است :\r\n","description":"","footnote":"","page_name":" 418 ","page_number":483},
  {"content":"\r\n\r\nكسى كو بدانش برد رنج بيش\r\nبفرماى تا تخت شطرنج پيش -\r\n\r\n\r\nنهند وز هر گونه راى آورند\r\nكه اين نغز بازى بجاى آورند .\r\n\r\nو آنچه در آيه توصيف شده است ممكن است غير از آن باشد كه در مسابقات جهانى بعنوان مسابقه‌ى شطرنج موسوم شده است چون كلمه‌ى ميسر مختصّ به آن عملى است كه براى برد و باخت مال باشد ولى اين بازى شبيه است تقريبا ببازيهاى مسابقاتى از قبيل فوتبال و بسكتبال و كشتى و مانند اينها با اين تفاوت كه اين مسابقات بنيروى ظاهرى تكيه دارد و مسابقه‌ى شطرنج بنيروى باطنى و فكرى پس مىتوانيم بگوئيم اگرچه از حديثهائى كه نقل كرديم و همچنين نظر فقهاء در بازى با نرد و شطرنج كه برد و باخت در آن نباشد احتمال حرمت هست ولى ممكن است كه اين را مثل ديگر بازيها و مسابقه‌ها بدانيم كه به نظر عقلائى انجام مىشود و جزء باطل شمرده نشود . و بطور كلَّى وقتى مىتوانيم آن را از نظر دين و اخلاق نفسانى جايز شماريم كه سود عقلانى داشته باشد نه فقط هوا پرستى و اتلاف وقت باشد .\r\n[ سوره البقرة ( 2 ) : آيه 221 
  ]\r\nوَ لا تَنْكِحُوا الْمُشْرِكاتِ حَتَّى يُؤْمِنَّ وَلأَمَةٌ مُؤْمِنَةٌ خَيْرٌ مِنْ مُشْرِكَةٍ وَلَوْ أَعْجَبَتْكُمْ وَلا تُنْكِحُوا الْمُشْرِكِينَ حَتَّى يُؤْمِنُوا وَلَعَبْدٌ مُؤْمِنٌ خَيْرٌ مِنْ مُشْرِكٍ وَلَوْ أَعْجَبَكُمْ أُولئِكَ يَدْعُونَ إِلَى النَّارِ وَاللَّه يَدْعُوا إِلَى الْجَنَّةِ وَالْمَغْفِرَةِ بِإِذْنِه وَيُبَيِّنُ آياتِه لِلنَّاسِ لَعَلَّهُمْ يَتَذَكَّرُونَ ( 221 )\r\n","description":"","footnote":"","page_name":" 419 ","page_number":484},
  {"content":"\r\nمعنى لغات : « امة » كنيز و زن بزر خريده . « اذن » علم ، آگاهى ، اجازه .\r\nجهت نزول :\r\nطبرى : سدّى گفت : عبد اللَّه بن رواحه كنيزى داشت سياه ، روزى بر او خشمناك شد و سيلى بر او زد بعد از آن از اين كار ناراحت شد و به پيغمبر ص حال خود را عرض كرد ، فرمود چه جور زنى است ؟ عرض كرد مسلمان است و مواظب آداب دين ، فرمود : اين زن مؤمنه است . او عرض كرد : به خدا او را آزاد مىكنم و با خود همسر مىكنم . چون چنين كرد . مردم او را سرزنش كردند كه چرا كنيزى را بزنى اختيار كردى ؟ و غرض آنها اين بود كه با كفو و همشأن رابطه‌ى ازدواج داشته باشند تا حسبها و شخصيّت خانوادگى بزرگان عرب محفوظ بماند . براى جلوگيرى از اين گونه افكار اين آيه نازل شد .\r\nفخر : از ابن عبّاس روايت شده است : پيغمبر ص « مرثد بن ابى مرثد » كه هم پيمان بنى هاشم بود بمكّه فرستاد تا عدّه‌اى از مسلمانان آنجا را در نهان بمدينه بياورد . در آنجا زنى بود بنام « عناق » كه قبل از اسلام با او دوستى داشت چون اظهار تمايل كرد او جواب داد اسلام از اين كار منع كرده است و به او وعده داد كه از پيغمبر اجازه بگيرد و با او همسر شود . چون حضور پيغمبر رسيد قضيّه را نقل كرد و كسب تكليف نمود اين آيه نازل شد .\r\nو نيز او گفته است : بيشتر مفسّرين گفته‌اند اين آيه ارتباط بسابق ندارد . ابو مسلم گفته است دنباله‌ى دستور براى يتيمان است كه آميزش با يتيمان بهتر آن است كه بوسيله‌ى ازدواج باشد .\r\nترجمه :\r\n221 اى مسلمانان زنهاى مشرك را همسر خود نكنيد مگر مسلمان شوند كه البتّه كنيز مسلمان بهتر است از آزاد بتپرست اگرچه او پسند شما باشد و زن مسلمان همسر مرد مشرك نكنيد مگر كه مسلمان شود . و غلام مسلمان بهتر است از غير خداپرست گرچه اين شما را خوش آيد [ و ظاهرش فريبنده باشد 
  ] كه آنان مردمان را بسوى آتش رهبرى كنند و خداوند بسرنوشت خود بسوى بهشت و آمرزش بخواند و نشانه‌هاى يكتائى خود [ و خوشبختى مردم 
  ] را براىشان نمودار مىكند تا شايد به ياد حقّ باشند و به راه راست روند .\r\n","description":"","footnote":"","page_name":" 420 ","page_number":485},
  {"content":"\r\n\r\nسخن مفسّرين :\r\n* ( وَلا تَنْكِحُوا الْمُشْرِكاتِ ) * - 220 طبرى قتاده گفت : مقصود از مشركات زنهاى بت پرست عرب است و يهود و مسيحى مشمول اين آيه نيستند .\r\nمجمع : در مذهب ما اين آيه براى عموم كافران است و ازدواج با هيچ دسته‌اى غير مسلمان روا نيست .\r\nابو الفتوح نوشته است : از هر طرف نهى كرد هم خواستن و هم دادن بر جمله مناكحت با ايشان حرام است .\r\n* ( لا تُنْكِحُوا الْمُشْرِكِينَ ) * 220 طبرى : ابو جعفر محمّد بن علىّ « 1 » مىگفت اين جمله دليل است كه اولياء و اختيار دارهاى زن شايسته‌تر هستند كه او را بزنى بدهند از اينكه خودش شوهر اختيار كند و نيز ابو جعفر فرموده است ازدواج بوسيله‌ى ولى بايستى باشد بصريح قرآن و اين آيه را قرائت فرمود : « وَلا تُنْكِحُوا الْمُشْرِكِينَ » با ضمّه و صداى جلو ( تا ) و چنين معنى مىشود بزناشوئى ندهيد زنان مسلمان را بمردان كافر .\r\n* ( وَلَعَبْدٌ مُؤْمِنٌ ) * الخ - 220 ابو الفتوح نوشته است : حسن بصرى و قتاده روايت كنند از انس مالك كه يك روز رسول صلى اللَّه عليه و آله نشسته بود اعرابى درآمد و سلام كرد و گفت يا رسول اللَّه سياهى من و زشتى روى من مرا منع كند از آنكه ببهشت روم ؟ گفت : نه تا مادام كه از خدا بترسى و برسول ايمان دارى . گفت : يا رسول اللَّه به آن خداى كه تو را شرف نبوّت داده كه من به هشت ماه پيش ازين ايمان آورده‌ام و اقرار داده‌ام كه خداى تعالى يكى\r\n\r\n","description":"","footnote":"\r\n( 1 ) شايد مقصودش حضرت امام باقر ( ع ) است . ","page_name":" 421 ","page_number":486},
  {"content":"\r\nاست و تو رسول اوئى بحقّ . رسول عليه السلام گفت : تو از اينانى آنچه ايشان را بود تو را بود و آنچه بر ايشان بود بر تو بود . گفت : پس براى چيست كه من خطبه كردم با هر يك از اينان كه حاضرند ، لكن اجابت نكردند مرا ؟ و هيچ منع نمىدانم جز زشتى صورت و سياهى رنگ . من در ميان قوم خود حسبى دارم از بنى سليم و پدران من معروفانند الَّا آنكه غلبه كرده است سواد خاليانم . رسول عليه السلام گفت عمرو بن وهب حاضر هست ؟ و او مردى بود از ثقيف و در او صعوبت جانبى و انفه بود . گفتند نه . يا رسول اللَّه . باعرابى گفت تو خانه‌ى او دانى ؟ گفت دانم . گفت : برو بخانه‌ى او در بزن زدنى برفق و چون در سراى شوى سلام كن و بگوى كه رسول دختر تو را به من داد و او دخترى داشت ذات جمال و عقل و عفاف بيامد و در بزد و در بگشادند . چون سواد و دمامت او ديدند كاره شدند . او گفت : رسول عليه السلام دختر تو را به من داد . او را زجر كردند و ردّ كردند ردّى قبيح . مرد برخاست و بيرون آمد چون مرد بيرون آمد دختر گفت اى پدر برو و اين حال بدان اگر پيغمبر عليه السلام مرا به او داده است من راضيم آنچه رسول خداى كرد . تا مرد بر اثر او بيرون آمد او پيش رسول رفته بود و به او شكايت كرده مرد پيش رسول آمد . رسول عليه السلام فرمود يا هذا توئى كه رسول مرا ردّ كردى و زجر ؟ گفت يا رسول اللَّه كردم و بد كردم و استغفر اللَّه براى آنكه مردى غريب بود گمان بردم دروغ ميگويد اكنون اى رسول حكم ما و خانه‌ها و مالها و فرزندان ما تو را است من پناه خداى مىدهم از خشم خدا و خشم رسول خدا . رسول عليه السلام گفت : خيز اى اعرابى كه من دختر او را به تو دادم و با خانه شو . مرد گفت يا رسول اللَّه من مردى غريبم و دست تنگم و شرم دارم دست تهى بخانه‌ى زن رفتن . رسول عليه السلام گفت : بر سه كس از صحابه‌ى من رو و آنچه تو را بايد از ايشان بستان : بر على رو و بر عثمان و بر عبد الرّحمن عوف او بر على آمد . او را صد درم داد ، همچنين از عثمان و عبد الرّحمن عوف او درم بستد و ببازار آمد تا جامه و چيزى كه او را به كار آمد بخرد و به خانه باز شود . منادى\r\n","description":"","footnote":"","page_name":" 422 ","page_number":487},
  {"content":"\r\nرسول را ديد كه برآمد و ندا كرد برنشينيد و بشارت باد شما را « 1 » مرد روى به آسمان كرد و گفت بار خدايا مرا رغبت چنين باشد : اين درمها در سبيل تو و جهاد دشمنان تو صرف كنم : آنچه جامه‌اى ابريشم و حرير خواست خريد و اسبى ، خريد و تيغى و نيزه‌اى ، و سلاح بپوشيد و بر اسب نشست . چون بكارزار شدند او حمله ميبرد از پس و پيش بنيزه و تيغ كارزار كرد تا آنكه كش بيفكندند . رسول را گفتند سعد را بيفكندند . رسول عليه السلام ببالين او آمد و سر او بر كنار گرفت و گرد از روى او ميسترد بجامه‌ى خود و بگريست آنگه بفرمود تا اسب و سلاح او برگرفتند تا بخانه‌ى زن او آوردند و گفت : بگوى كه ميراث شوهر تو است .\r\n* ( يَدْعُوا إِلَى الْجَنَّةِ ) * . . . * ( بِإِذْنِه ) * - 220 مجمع : يعنى خدا بفرمان خود و دستورهاى دينى مردم را بسوى بهشت مىخواند .\r\nكشف : يعنى بخواست و توفيق و فضل خود ببهشت مىخواند .\r\nحسينى : يعنى باراده و سرنوشت خود بسوى بهشت مىخواند .\r\nسخن ما : 1 - كفر و انحراف از راه مستقيم چون موجب حرمان از سعادت حقيقى آدمى است بايستى در اجتماع نيز كافر محروميّتهائى داشته باشد كه خودش ادب بشود و بفكر اصلاح خود باشد و ديگران بانحراف او منحرف نشوند و كج نروند و بخصوص آميزش مرد و زن و تأثير سخن هر يك در روحيّه‌ى ديگرى موجب مىشود كه مسلمان از دين خود برگردد بگفته‌ى مثنوى :\r\n\r\nچون پى يسكن إليهاش آفريد\r\nكى تواند آدم از حوّا بريد\r\n\r\nپس لازم است كه تا اتّحاد فكر و عقيده در مذهب نباشد زناشوئى انجام نشود . 2 -\r\nميگويند فكر و عقيده در شير اثر خاصّ دارد و آن اثر بشيرخوار ميرسد پس لازم است از\r\n\r\n","description":"","footnote":"\r\n( 1 ) مقصود اين است كه براى جنگ سوار شويد و خوش خبرى بشما مىدهم كه به بهشت ميرويد .\r\n","page_name":" 423 ","page_number":488},
  {"content":"\r\nازدواج با كافر و توليد فرزند از كافر احتراز كرد تا نسل و فرزند مسلمان كج فكر و بدبين نشود .\r\n[ سوره البقرة ( 2 ) : آيات 222 تا 223 
  ]\r\nوَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَلا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّه إِنَّ اللَّه يُحِبُّ التَّوَّابِينَ وَيُحِبُّ الْمُتَطَهِّرِينَ ( 222 ) نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَقَدِّمُوا لأَنْفُسِكُمْ وَاتَّقُوا اللَّه وَاعْلَمُوا أَنَّكُمْ مُلاقُوه وَبَشِّرِ الْمُؤْمِنِينَ ( 223 )\r\nمعنى لغات : « أَذىً » آزار و گرفتارى و زيان كم . « فَاعْتَزِلُوا » از اعتزال بمعنى كناره كردن . « حرث » زراعت كشت . « أَنَّى » هر كجا و هر وقت .\r\nجهت نزول :\r\nطبرى : از قتاده روايت است مردم در هنگام عادت زنانه در آميزش و غذا خوردن از زنها كناره مىكردند و ظرف آنها در اين مدّت جدا بود و از پيغمبر سؤال كردند اين آيه نازل شد .\r\nعبده : در فصل پانزدهم سفر لاوين ، تورات احكام سخت براى اين حالت معيّن كرده است : هر كس با اين زن تماس پيدا كند نجس است و هر كس با جاى خواب او تماس پيدا كند تا شب نجس است و بايد غسل كند و اگر در يك جاى با او بخوابد تا هفت\r\n","description":"","footnote":"","page_name":" 424 ","page_number":489},
  {"content":"\r\nروز نجس است . ولى از مسيحىها نقل شده است كه به اين حالت اهميّت نميدادند و با كمال بيباكى رفتار ميكردند و چون مردم با هر دو دسته معاشرت داشتند ناچار تحريك شدند كه از پيغمبر كسب تكليف كنند .\r\nطبرى : نقل شده است . كه ابو دحداح يا ثابت بن دحداح انصارى اين سؤال را از پيغمبر كرد .\r\nترجمه :\r\n222 اى محمّد مردم از عادت زنانه از تو ميپرسند تو در جواب بگو :\r\nاين حالت آزارى است در آنان پس به اين دوران از زنان كناره كنيد و نزديكشان نشويد تا از آن پاك شوند و چون خود را پاك كردند از آن سوى كه خدا بشما فرمان كرده به آنها نزديك شويد كه خدا دوست دارد آنها را كه بحقّ باز آيند و پاكى بخواهند .\r\n223 زنانتان براىتان چو كشتزارند پس بهر گونه كه خواهيد بكشتزار خود نزديك شويد ولى براى خود ز پيش چيزى فرستيد و ز نافرمانى حقّ پرهيز كنيد و بدانيد كه بديدار او ميرسيد و تو اى محمّد بمؤمنين نويد بده [ كه چون فرمان برند ، در آسايش بوند 
  ] .\r\nسخن مفسّرين :\r\n* ( قُلْ هُوَ أَذىً ) * - 222 طبرى : اذى آن است كه از ناپسنديش آدمى در آزار باشد و اين كلمه معانى مختلفى مىرساند .\r\nصفى عليشاه :\r\n\r\nگر بپرسى مردكى حايض شود ؟\r\nنفس دون وقتى كه بىرايض « 1 » شود\r\n\r\n\r\nتا كه خود بين است و غافل حايض است\r\nدورى از وى جوى تا ، بىرايض است\r\n\r\n\r\nخوى خودبين گر عيان گردد بكس\r\nبينى او را چون زن حايض نجس\r\n\r\n\r\n","description":"","footnote":"\r\n( 1 ) رايض : مربّى اسب .\r\n","page_name":" 425 ","page_number":490},
  {"content":"\r\n\r\n\r\nكى شود اين خودپسندى از تو دور\r\nرايضى را تا نيائى در حضور\r\n\r\n\r\nاين منيّتها علامتهاى تو است\r\nكه چو خون بر جامه و اعضاى تو است\r\n\r\n\r\nاندكى بر حال خود گر بنگرى\r\nمنفعل گردى شوى از خود برى\r\n\r\n* ( فَاعْتَزِلُوا النِّساءَ ) * - 221 ابو الفتوح نوشته است : چون اين آيه آمد صحابه‌ى رسول چون زنان ايشان را عذر حيض پيدا شدى ايشان را از خانه و جامه‌ى خود بيرون كردند . چون هوا سرد شد ايشان سرما مىيافتند پيش رسول آمدند و گفتند : يا رسول اللَّه ما را حال آن نيست كه جامه‌ى زيادتى باشد تا بزنان حايض دهيم و چون ايشان را از جامه‌ى خواب و خانه‌ى گرم بيرون كرده‌ايم سرما مىيابند و اگر ما جامه بايشان دهيم ما سرما مييابيم . رسول عليه السلام گفت : خداى شما را نمىفرمايد كه ايشان را از جامه و خانه بيرون كنيد شما را ميفرمايد : كه با ايشان خلوت نكنى تا ايّام حيض باشد ايشان را . عايشه روايت كند كه يك شب با رسول خفته بودم مرا حالت عذر پيدا شد از بستر بجستم و كناره گرفتم رسول عليه السلام گفت چه بود تو را مگر حايض شدى ؟ گفتم آرى گفت ازار بند سخت كن و باز آى و بجاى خود بخسب و امّ سلمه مانند اين روايت كند از ميمونه زوجة النّبي صلَّى اللَّه عليه و آله .\r\n* ( وَلا تَقْرَبُوهُنَّ حَتَّى يَطْهُرْنَ ) * - 221 طبرى : در كلمه‌ى « يَطْهُرْنَ » بعضى قرّاء با ضمّه‌ىها و سكون طاء قرائت كرده‌اند و معنى آن چنين مىشود : تا آنكه پاك شوند . و عدّه‌اى با تشديد طاء و صداى بالاى هاء خوانده‌اند و معنى چنين مىشود : تا اينكه تطهير كنند و خود را پاك نمايند .\r\nنيشابورى : فقها متّفق هستند بر اين احكام : در حال عادت زنان نماز و روزه بر او حرام است و نمازش را نبايد قضا بجا آورد ولى قضاى روزه‌اش واجب است و نيز توقّف در مساجد و طواف خانه‌ى خدا و دست ماليدن بخطَّ قرآن و خواندن سوره‌هاى\r\n","description":"","footnote":"","page_name":" 426 ","page_number":491},
  {"content":"\r\nسجده‌ى واجب قرآن بر او حرام است و طلاقش در بعضى حالات درست نيست و عمل جنسى نيز نارواست .\r\nابو الفتوح نوشته است : و بر شوهر مقاربت كردن با او حرام باشد و اگر كند به قصد ، كفّارتش واجب بود . و در اوّل حال دينار و در ميانه نيم دينار و در آخر دانگى و نيم و تعزير او واجب باشد « 1 » * ( فَإِذا تَطَهَّرْنَ ) * - 221 طبرى : ابن عباس گفت يعنى هر گاه از عادت پاك شدند و خود را با آب پاك كردند .\r\nاز مجاهد و عكرمه روايت است : يعنى هر گاه غسل كردند . روى همين اختلاف در معنى جمله ، فقها گفته‌اند احتياط اين است كه قبل از غسل عمل جنسى انجام نشود .\r\n* ( فَأْتُوهُنَّ مِنْ حَيْثُ أَمَرَكُمُ ) * - 221 طبرى : ابن عباس گفت يعنى از همان سو و جهتى كه بشما امر كرده‌اند از آنها كناره‌گيرى كنيد اكنون بيائيد نزد آنها و با آنها نزديكى كنيد و نيز از مجاهد و عكرمه همين معنى را نقل كرده است و مقصود اين است : آنكه امر كرده است بكناره‌گيرى در حال عادت فرمان كند بآميزش در حال پاكى .\r\nامام فخر : اصمّ و زجّاج گفتند يعنى نزد آنها بيائيد از آن جهت كه بر شما حلال است كه به روزه نباشند و محرم براى حجّ نباشند . محمّد بن حنفيه گفت يعنى . به آنها نزديك شويد از آن سوى كه بر شما حلال است نه از روى فجور و بزهكارى .\r\n* ( نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ ) * - 222 مجمع : نقل شده است كه ابن عباس و جابر گفتند يهود معتقد بودند كه اگر\r\n\r\n","description":"","footnote":"\r\n( 1 ) مقصود اين است كه اين مبلغ پول به فقير بايد بدهد براى مجازات گناهش و حاكم شرع او را بر اين كار تأديب كند چون تعزير بمعنى تنبيه و مجازاتى است در شرع براى بعضى گناهان كه اندازه‌ى آن معيّن نيست و بسته به نظر حاكم شرع است .\r\n","page_name":" 427 ","page_number":492},
  {"content":"\r\nعمل جنسى بروش معمول آدمى نباشد فرزند لوچ خواهد بود اين جمله براى جلوگيرى از عقيده‌ى آنها است . و نيز از عقيده‌ى يهود بوده است كه اگر ايستاده يا نيمه خوابيده اين عمل انجام شود زشت و ناپسند است اين آيه در رد اين عقيده است .\r\nطبرى : امّ سلمه گفت مهاجرين در عمل جنسى به صورت دست به زانو گرفته و يا به زمين نهاده رفتار ميكردند ولى انصار و اهل مدينه اينجور انجام نمىدادند مردى از مهاجرين زنى از انصار گرفت چون به آن روش خواست رفتار كند زن گفت بايد از پيغمبر كسب تكليف كنم چون حضور پيغمبر رسيد خجالت كشيد ، من از آن حضرت پرسيدم . او را آواز كرد و اين آيه را برايش خواند . و بيشتر مفسّرين و فقها از اين آيه چنين استفاده كرده‌اند كه عمل جنسى بايد جنبه‌ى تلقيح و توليد داشته باشد ولى طرز عمل خصوصيّتى ندارد .\r\n* ( وَقَدِّمُوا ) * الخ - 222 طبرى : سدّى گفت : يعنى خوبى براى خود جلو فرستيد .\r\nابو الفتوح نوشته است : گفته‌اند مراد طلب فرزند است و گفته‌اند : مراد آن است كه زنان پارسا را طلب كنيد براى مناكحه تا فرزند صالح باشد مجاهد گفت : مراد آن است كه گاه خلوت ذكر خداى كنند تا خداى تعالى فرزند صالح دهد و حمل كردن او بر عموم اوليتر بود تا جامع بود فوايد را .\r\n* ( أَنَّكُمْ مُلاقُوه ) * - 222 ابو الفتوح نوشته است : و حقيقت ملاقات بر خداى روا نباشد چه حقيقت او مقابله و مقارنه است و اين بر اجسام روا بود پس بمعنى محاسبه و مجازات باشد .\r\nحافظ : معنى اين جمله را از اين شعر او مىتوان پيدا كرد :\r\n\r\nتو كز سراى طبيعت نمىروى بيرون\r\nكجا بكوى حقيقت گذر توانى كرد ؟\r\n\r\n\r\nجمال يار ندارد نقاب و پرده ولى\r\nغبار زره بنشان تا نظر توانى كرد\r\n\r\n","description":"","footnote":"","page_name":" 428 ","page_number":493},
  {"content":"\r\n\r\nدلا ز نور رياضت گر آگهى يا بى\r\nچو شمع خنده زنان ترك سر توانى كرد\r\n\r\n\r\nولى تو تا لب معشوق و جام مى ، خواهى\r\nطمع مدار كه كار دگر توانى كرد\r\n\r\n\r\nگرين نصيحت شاهانه بشنوى حافظ\r\nبشاهراه طريقت گذر توانى كرد\r\n\r\nيد اللَّه نيازمند شيرازى در كتاب اعجاز « 1 » قرآن از نظر علوم امروزى گفته است : شروع قاعدگى در بانوان وابسته بشرائط محيط بوده در نقاط گرمسير از 9 تا 13 و در سردسير ممكن است از 16 سالگى شروع شود و اينكه در اسلام دوشيزگان را از نه سالگى بالغ دانسته‌اند از اين نظر بوده است كه رشد دوشيزگان در محيط گرم عربستان سريع است و اكثر در اين سنّ قاعده شده براى مادر شدن شايستگى پيدا مىكنند و دين اسلام بلوغ را وابسته بسنّ ندانسته بلكه در زن قاعدگى و در مرد احتلام را مقرّر فرموده است .\r\nبعضى از زنان در مواقع قاعدگى به تبخالهاى تناسلى مبتلا شده و در صورت و اعضاء مربوطه‌ى آنها جوشها و دانه‌هائى نمودار مىشود كه پس از اندك مدّتى تركيده و ترشّح ميدهند .\r\nاعمال زناشوئى در اين حالت علاوه بر آنكه مرد را به همين جوشها مبتلا مىكند و تحريك عضو زن در اثر اين عمل موجب مىشود كه اين جوشش و دانه‌ها بيشتر شده و عمده‌ى فضاى عضو را فراگيرد و جلوگيرى از هر گونه ملاعبه و اعمال زناشوئى لازم است . و گاهى خون قاعدگى به صورت مايع غليظ سفيد مايل بزرد يا سبز رنگ ( شبيه ترشّحات در اواخر زكام ) دفع مىشود كه اين نوع ترشّح را سيلان ابيض مينامند كه اگر به لباس و پارچه‌ى مجاور برسد آن را لكه‌دار كرده كه پس از شستن هم آثارش ميماند . ترشّح اين گونه مايعات نتيجه‌ى عمل ميكربها است و در خانمهائى كه عادت باصول بهداشتى خود ندارند ظاهر مىشود . اين بيمارى سارى است و ممكن است بمردان سرايت كند و سبب قرمزى و ترشّحات غير عادى عضو مرد بشود پس احتراز از عمل جنسى در اين حالت زنان لازم است از چند جهت : 1 - اين عمل چون موجب تحريك عضو تناسل است موجب زيادتى هجوم خون رحمى مىشود و در نتيجه ممكن است موجب خونريزى بشود . 2 - چون اعصاب مربوط در اثر ترشّح\r\n\r\n","description":"","footnote":"\r\n( 1 ) ص 55 در پاورقى تا ص 62 .\r\n","page_name":" 429 ","page_number":494},
  {"content":"\r\nغدد داخلى تحريك شده‌اند ممكن است عمل جنسى اين تحريك و اضطراب را شديدتر كند كه موجب قطع جريان خون بشود و البتّه مقدارى از خون لازم است كه دفع شود براى حفظ صحّت مزاج و اين عمل موجب اختلال دفع خون و صحّت مزاج مىشود از اين جهت كه هرگونه تحريك ممكن است موجب اختلال مزاج و نظام دفع خون بشود پزشك ماهر در اين دوران بيمار را معالجه‌ى اساسى نمىكند و تا موقع قطع خون با او مدارا مىكند .\r\n3 - چنان كه گفتيم ، ممكن است زنى مبتلا باشد بتبخالهاى تناسلى و بسيلان ابيض و يا بدملهاى سرطانى مبتلا باشد كه خون حيض در طىّ جريان ميكروب اين امراض را با خود بخارج آورده و مجرا آلوده شده با عمل جنسى ، مرد هم به اين امراض گرفتار مىشود .\r\nسخن ما : 1 - چون بآيت اوّل پرسش مردم را نقل كرده است جواب مطابق آن داده شده است كه اگر مقصود چگونگى حالت زنان است پس بدانيد كه آن آزارى است و اگر از وظيفه‌ى خود پرسيده‌اند دستور ، احتراز از آميزش با زنان است و توضيح بيشتر لازم نبوده است چون مردم فهم آن را نداشته‌اند . 2 - جمله‌ى « مِنْ حَيْثُ أَمَرَكُمُ » شايد براى اين باشد كه زن را يك گونه دارائى شوهر ميدانستند كه حقّ دارد بهر گونه خواهد با او رفتار كند و از او بهره برد از اين روى چون سخن از آميزش با زن بميان آمده است از آن فكر غلط مردم جلوگيرى شده است كه اين كار شما با زن بايد محدود باوامر خداوندى باشد و جمله‌هاى بعد « يُحِبُّ التَّوَّابِينَ ) * - الخ » همين را ميفهماند كه در آميزش با زن بايد با پاكى و دورى از گناه باشيد . 3 - جمله‌ى « نِساؤُكُمْ ) * الخ » اگر بدنبال همان گفتگوها باشد كه از طبرى و مجمع نقل شد مقصود اين است كه شما در طرز انجام خواسته‌ى جنسى آزاد هستيد ولى بدانيد كه اين كار يك گونه كشت و زرع است و بهره‌اش پيدايش فرزند و بايد در اين كار هدف در نظر باشد و اگر اين سخن بىسابقه باشد باز هم بمناسبت گفتگوى از آميزش با زنان اين حقيقت يادآورى شده است كه اگرچه در انجام غريزه بهر گونه كه خواهيد آزاديد ليكن اين خواسته كارى ساده نيست و سبك\r\n","description":"","footnote":"","page_name":" 430 ","page_number":495},
  {"content":"\r\nنشماريد چون سرى در آن نهفته است كه بقاى نسل باشد پس بايد در انجام اين عمل پرهيزگارى باشد و انديشه‌ى رو برو شدن با حقّ و ديدن سزاى خود . 4 - جمله‌ى « قَدِّمُوا لأَنْفُسِكُمْ ) * الخ » مىفهماند اگرچه در آرام كردن غريزه آزاد هستيد كه با همسر خود بروشهاى مختلف انجام دهيد ولى بايد اين كار شما هم جورى باشد كه سودى از آن در عالم ديگر بشما برسد نه فقط ميلى كنيد و جنبشى و آرام شويد بلكه در آن هم پرهيزگار باشيد . 5 - جمله‌ى « مُلاقُوه » مىفهماند : پايان زندگى رو برو شدن با حقّ است كه آنجا چاره‌گرى و دروغ راه ندارد پس در اين كار ساده‌ى زندگى نيز با چشم و گوش بدستور خدا باشيد . 6 - جمله‌ى آخر « بَشِّرِ الْمُؤْمِنِينَ » تأكيد همين مطالب است كه پيغمبر ص بمؤمنين نويد دهد . آنان كه همه كار خود را با دستور حقّ انجام ميدهند البتّه خوش و آسوده هستند .\r\n[ سوره البقرة ( 2 ) : آيات 224 تا 225 
  ]\r\nوَ لا تَجْعَلُوا اللَّه عُرْضَةً لأَيْمانِكُمْ أَنْ تَبَرُّوا وَتَتَّقُوا وَتُصْلِحُوا بَيْنَ النَّاسِ وَاللَّه سَمِيعٌ عَلِيمٌ ( 224 ) لا يُؤاخِذُكُمُ اللَّه بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما كَسَبَتْ قُلُوبُكُمْ وَاللَّه غَفُورٌ حَلِيمٌ ( 225 )\r\nمعنى لغات : « عُرْضَةً » همّت ، حيله ، و تدبير در كشتىگيرى ، آنچه در معرض و محلّ نمايش براى فروش و غير آن گذاشته مىشود ، آنچه مورد توانائى و قدرت شخص است براى انجام آن چنان كه در فارسى هم ميگويند ( عرضه اين كار را ندارد ) از اصل عربى گرفته شده است كه اين كار عرضه و تحت قدرت او نيست . و مهيّا و آماده براى چيزى بودن\r\n","description":"","footnote":"","page_name":" 431 ","page_number":496},
  {"content":"\r\nچنان كه ميگويند ( زن عرضه‌ى ازدواج است ) يعنى آماده براى آن است و آنچه زياد به زبان مردم مىرود ، چنان كه در فارسى هم ميگويند ( در معرض گفتگو است ) . « تَبَرُّوا » از مصدر بر بمعنى نيكى كردن و بر با صداى بالا بمعنى نيك بودن .\r\nجهت نزول :\r\nابو الفتوح : عبد اللَّه بن رواحه سوگند ياد كرده بود كه با داماد يا شوهر خواهرش بشر بن نعمان سخن نگويد . چون مردم واسطه‌ى اصلاح ميشدند مىگفت سوگند ياد كرده‌ام و نمىتوانم اصلاح كنم . اين آيه نازل شد . مقاتل بن حيّان گفت : آيه در حقّ ابو بكر آمد كه سوگند خورده بود با پسرش عبد الرّحمن احسان نكند تا اسلام نيارد ابن جريج نقل كرده است كه ابو بكر قسم خورده بود با مسطح بن اثاثه آميزش و نيكى نكند چون در قضيّه‌ى تهمتى كه بيكى از زنهاى پيغمبر نسبت دادند او مداخله داشته است .\r\nترجمه :\r\n224 نام خدا را دستاويز براى سوگند خود نكنيد كه جلوگير شما شود از نكوكارى و پرهيزگارى و سازش دادن ميان مردم كه او شنوا است و دانا [ البتّه 
  ]\r\n225 خدا شما را بازخواست بسوگند بيهوده نكند ولى سختى بر آن كند كه در دل گرفته ايد چه او آمرزنده است و بردبار .\r\nسخن مفسّرين :\r\n* ( وَلا تَجْعَلُوا اللَّه ) * - 223 طبرى : يعنى براى ترك نيكى و تقوى و اصلاح ميان مردم خدا را پشتيبان قسم خود نكنيد و لكن اگر كسى چنين سوگندى ياد كرد و ديد وظيفه‌ى مهمتر و بهترى دارد آن سوگند را بشكند و بتقوى و نيكى و اصلاح مردم عمل كند و براى شكستن سوگند خود كفاره بدهد .\r\nمجمع : ابو ايّوب حزّاز گفت : شنيدم صادق ( ع ) فرمود : سوگند ياد نكنيد بنام خدا نه براست و نه بدروغ چون فرموده است : « وَلا تَجْعَلُوا اللَّه عُرْضَةً » تا آخر و\r\n","description":"","footnote":"","page_name":" 432 ","page_number":497},
  {"content":"\r\nآيا بر اين سوگندها كفّاره لازم است يا نه ؟ بيشتر فقها حكم به بلزوم كرده‌اند امّا فقهاى شيعه لازم نمىدانند .\r\n* ( بِاللَّغْوِ فِي أَيْمانِكُمْ ) * - 223 ابو الفتوح نوشته است : علما خلاف كرده‌اند در يمين لغو بعضى گفته‌اند : آن است كه بر زبان عرب ميرود « لا و اللَّه و بلى و اللَّه » اين بر زبان رانند و غرض ايشان وصل كلام بود و در دل قصد سوگند ندارند ، بر اين كفّارتى نباشد و اين قول عبد اللَّه عبّاس و شعبى و عكرمه و مجاهد است بعضى ديگر گفتند : يمين لغو آن بود كه مردى گمان برد كارى از كارها ، بر آن سوگند خورد : چون بنگرد آن كار بر خلاف آن بود بر آن نيز اثمى و كفّارتى نباشد .\r\nروايت كردند از امير المؤمنين علىّ عليه السلام : يمين لغو سوگند در حال غضب بود و اين روايت طاوس است از عبد اللَّه عباس بر اين هم اثمى و كفّارتى نباشد و حسن بصرى روايت كند :\r\nرسول عليه السلام بقومى ميگذشت كه ايشان تير ميانداختند يكى از ايشان تيرى بينداخت گفت : سوگند به خدا من صواب انداختم و تو خطا كنى كسى كه با رسول بود گفت يا رسول - اللَّه اين مرد آيا سوگند خود شكسته ؟ فرمود : نه ، سوگند تيراندازان لغو باشد . در او كفّاره نبود .\r\nعبده : كسى كه زياد سوگند ياد مىكند ارزش او نزد مردم كم مىشود و متّهم بدروغ است و اين دسته مردم دروغگو هستند و علاوه بر اينكه نام خدا را خوار مىكنند به مقصود خود هم نمىرسند . امام شافعى گفت : هرگز سوگند ياد نكردم نه براست نه بدروغ .\r\nسخن ما : همان است كه در ترجمه نوشتيم فقط مىگوئيم : در برابر سوگند اشخاص بايد گفت : اوّل گفتى پذيرفتم ، دوباره گفتى دو دل شدم . چون سوگند ياد كردى يقين كردم دروغ ميگوئى .\r\n","description":"","footnote":"","page_name":" 433 ","page_number":498},
  {"content":"\r\n[ سوره البقرة ( 2 ) : آيات 226 تا 227 
  ]\r\nلِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ اللَّه غَفُورٌ رَحِيمٌ ( 226 ) وَإِنْ عَزَمُوا الطَّلاقَ فَإِنَّ اللَّه سَمِيعٌ عَلِيمٌ ( 227 )\r\nمعنى لغات : « يُؤْلُونَ » از مصدر ايلاء بمعنى سوگند ياد كردن . « تَرَبُّصُ » انتظار كشيدن و درنگ كردن . « فاؤُ » از مصدر فيئى بمعنى برگشتن و غنيمت گرفتن .\r\nجهت نزول : اعراب براى آزار زنهاشان سوگند ياد ميكردند كه با آنها آميزش نكنند و اين موجب ميشد كه زن آميزش با مرد خود نداشته باشد و بىشوهر نيز نباشد و نتواند ديگرى را اختيار كند آيه براى محدود كردن اين عمل نازل شد .\r\nترجمه :\r\n226 آنهائى كه سوگند ياد مىكنند از همسر خود دورى كنند تا چهار ماه مىتوانند بسوگند خود رفتار كنند و پس از آن اگر از سوگند خود برگشتند و با همسر آميختند خداوند [ كار زشت و سوگند و بدرفتارى آنها را 
  ] ميآمرزد و مهربانى كند\r\n227 و اگر آهنگ طلاق و جدائى داشتند [ طلاق بدهند كه 
  ] خدا شنوا و دانا است [ به آنچه در دل داريد و سر سازگارى با همسر خود نداريد 
  ] .\r\nسخن مفسّرين :\r\n* ( لِلَّذِينَ يُؤْلُونَ ) * - 225 ابو الفتوح نوشته است : قتاده گفت ايلاء ، طلاق مردم جاهليّت بود سعيد بن مسيّب گفت : چون مردى زنى داشت كه با او خوش نبودى و نخواستى كه شوهر ديگر كند سوگند خوردى كه با او نزديكى نكند او را رها كردى نه بيوه بدى نه شوهردار اين چنين ميكردند\r\n","description":"","footnote":"","page_name":" 434 ","page_number":499},
  {"content":"\r\nدر جاهليّت و اسلام و در مصحف عبد اللَّه مسعود چنين است : « للَّذين آلوا من نسائهم » و از شرائط ايلاء آن است كه : سوگند بنام خدا ياد كند كه با زن نزديكى نكند از غضب و آزار او و هرگاه از اين شرائط چيزى مختل شد ايلا نباشد و پس از چهار ماه اگر از سوگند خود برنگشت زن اختيار دارد كه از شوهر مطالبه‌ى طلاق كند و اگر او نپذيرفت حاكم او را حبس مىكند و در آب و نان بر او تنگ ميگيرد تا بيكى از اين دو كار اقدام كند يا برگردد بآميزش زناشوئى يا طلاق دهد و ابو حنيفه و شافعى گفته‌اند : اگر مرد خوددارى كرد حاكم خودش از طرف مرد ميتواند زن را طلاق دهد .\r\nسخن ما : اين شعر سعدى از نظر عواطف زناشوئى مناسب مفاد آيه است :\r\n\r\nنه ما را در ميان عهد و وفا بود\r\nجفا كردى و بد عهدى نمودى\r\n\r\n\r\nهنوزت گر سر صلح است باز آى\r\nكزان محبوبتر باشى كه بودى\r\n\r\n2 - جلوگيرى از سوء رفتار اعراب كه بايد با زن بمهربانى رفتار كنند و يا بكلَّى قطع رابطه نمايند و اين غلط است كه سوگند ياد كنند و زن را تحت اختيار نگاهدارند و با او مثل بيگانه رفتار نمايند . شايد براى اينكه خشم و موجب سوگند بواسطه‌ى مرور زمان تسكين يابد و مرد پشيمان شود تا مدّت چهار ماه اختيار داده شده است كه جدائى موقّت باشد و پس از آن بايستى يك طرفى بشود .\r\n","description":"","footnote":"","page_name":" 435 ","page_number":500},
  {"content":"\r\n[ سوره البقرة ( 2 ) : آيه 228 
  ]\r\nوَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَلا يَحِلُّ لَهُنَّ أَنْ يَكْتُمْنَ ما خَلَقَ اللَّه فِي أَرْحامِهِنَّ إِنْ كُنَّ يُؤْمِنَّ بِاللَّه وَالْيَوْمِ الآخِرِ وَبُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجالِ عَلَيْهِنَّ دَرَجَةٌ وَاللَّه عَزِيزٌ حَكِيمٌ ( 228 )\r\nمعنى لغات : « قُرُوءٍ » جمع قرء بمعنى هنگام و مقصود اينجا هنگام عادت زنانه است و هنگام پاكى از عادت زنانه نيز معنى شده است . « بعولة » جمع بعل بمعنى شوهر .\r\n« عَزِيزٌ » باشرف ، نيرومند ، كمياب ، محترم ، سخت و غير مقدور .\r\nجهت نزول :\r\nطبرى : قتاده گفت : قبل از اسلام ممكن بود در حال باردارى زن را طلاق دهند و او آشكار نمىكرد و با آن حال با مرد ديگرى ازدواج ميكرد و بچه را به او نسبت ميداد اين آيه براى جلوگيرى از اين عمل زنها نازل شد .\r\nترجمه :\r\n228 و زنان طلاق داده بايد سه دوران پاكى و ناپاكى را برگذار كنند بخوددارى از همسرى با ديگرى ، و اگر خدا و روز پاداش باور دارند روا نيست عادت و باردارى خود پنهان دارند [ و مردان را گول بزنند 
  ] و اگر بروزگار خوددارى زنان ، شوهرانشان بر سر سازگارى آيند و بخواهند همسرى از سر گيرند سزاوارترند بهمسرى آنان از ديگر مردان .\r\nو همچنان كه زنان وظائفى در برابر شوهران دارند حقوقى براىشان بر آنان باشد به آن گونه كه رسم است و آئين مردمى و البتّه مردان را بر زنان برترى است [ كه تواناترند و چيره‌تر 
  ] و خداوند برتر است و گرامى و دانا [ كه شما را چنين رهبرى مىكند 
  ] .\r\nسخن مفسّرين : ثلاثة قروء - طبرى : اختلاف است كه قرء عادت زنانه است يا طهارت از آن . سعيد بن مسيّب گفت : على فرمود تا زن از سوّمين نوبت عادت غسل نكند\r\n","description":"","footnote":"","page_name":" 436 ","page_number":501},
  {"content":"\r\n\r\nشوهر اوّل سزاوارتر است به او ، از گرفتن شوهر ديگر و هم از علىّ ( ع ) پرسيدند از تكليف مردى كه زنى دارد و او را طلاق ميدهد آن حضرت فرمود شوهر حقّ بازگشت از طلاق و آشتى با زن دارد تا آنگاه كه او از سوّمين نوبت زنانه پاك شود و غسل كند و نماز بر او حلال شود . ولى زيد بن ثابت گفت : اگر مرد زن خود را طلاق داد تا او بنوبت سوّم عادت نرسيده است حقّ آشتى دارد و چون زن نوبت سوّم عادت خود را ديد حقّ بازگشت شوهر ساقط است و مذهب ابو حنيفه نيز همين است .\r\nابو الفتوح : مقصود از ثلاثة قروء سه نوبت پاك شدن از عادت است در مذهب ما و شافعى هم بر اين عقيده است .\r\nشهيد اوّل و دوّم نيز در لمعة و شرح آن نوشته‌اند : سه دوره پاكى از عادت را بايد برگذار كنند و دوران اوّل آن موقعى است كه طلاق انجام شده است اگرچه مدّتش كم باشد .\r\n* ( وَلا يَحِلُّ لَهُنَّ أَنْ يَكْتُمْنَ ما خَلَقَ اللَّه فِي أَرْحامِهِنَّ ) * - 227 ابو الفتوح : از ابن عبّاس و قتاده و مقاتل نقل است مقصود از « ما خَلَقَ اللَّه فِي أَرْحامِهِنَّ » فرزند و عادت زنانه است ، يعنى آنگاه كه زن طلاق گرفته و در دوران عدّه است مرد بخواهد رجوع كند و او هنوز در حال عادت زنانه است و دوره‌ى سوّم او به آخر نرسيده است و او پوشيده بدارد و بگويد پاك شده‌ام تا حقّ رجوع مرد را ساقط كند و همچنين اگر اولاد داشته باشد و پنهان كند تا از نسبت فرزندى او را محروم كند هر دوى اين كتمان حرام است :\r\n* ( إِنْ أَرادُوا إِصْلاحاً ) * - 227 ابو الفتوح : اعراب براى آزار همسر خود او را طلاق ميدادند و بلاتكليف رها مىكردند تا مدّت عدّه به آخر نرسيده دوباره با او بر سر صلح و سازش ميآمدند و باز طلاق ميدادند و چون مدّت عدّه نزديك به تمام مىشد باز رجوع و آشتى مىكردند به همين گونه اين عمل را تكرار ميكردند . اين است كه گفته شده است حقّ رجوع بزناشوئى در صورتى است كه نظر اصلاح و خيرخواهى باشد نه آزار و ناراحتى .\r\n","description":"","footnote":"","page_name":" 437 ","page_number":502},
  {"content":"\r\n* ( وَلَهُنَّ مِثْلُ الَّذِي عَلَيْهِنَّ ) * - 227 ابو الفتوح نوشته است : در خبر است زن معاذ رسول ص را گفت : يا رسول اللَّه حقّ زنان بر مردان چيست ؟ گفت : آنكه بر روى ايشان نزنند و ايشان را زشت نخوانند و از آنچه خورند ايشان را هم از آن دهند و آنچه پوشند ايشان را هم پوشانند و از ايشان هجران ننمايند .\r\nكشف نوشته : مصطفى ص فرمود : اين زنان زير دستان شمااند و امانت خدااند بنزديك شما با ايشان نيكوئى كنيد . و ايشان را خير خواهيد . خاصّه كه پارسا باشند و شايسته كه زن پارساى شايسته سبب آسايش مرد باشد و يار وى در دين . روزى عمر خطاب گفت يا رسول اللَّه از دنيا چه گيرم و چه برگزينم ؟ رسول جواب داد : زبانى ذاكر و دلى شاكر و زنى شايسته‌ى پارسا . رسول خدا عليه السلام گاه بودى كه در مكاشفات كارى عظيم بر وى درآمدى كه قالب وى طاقت آن نداشتى بعايشه گفتى « كلَّميني عايشة » « 1 » به اين نحو خواستى كه خود را قوّتى دهد تا طاقت كشيدن بار وحى را دارد پس چون ويرا فازين عالم دادندى و آن قوت تمام شدى تشنگى آن كار بر وى غالب شدى گفتى « ارحنا يا بلال » « 2 »\r\n\r\nاندرين عالم غريبى ز آن همى گردى ملول\r\nتا ارحنا يا بلالت گفت بايد بر ملا\r\n\r\nپس روى به نماز آوردى و قرّة العين خود در نماز بازيافتى عايشه گفت : از آن پس كه روى به نماز آوردى گوئى هرگز ما را نشناخت و ما او را نشناختيم و بودى كه در تجلَّى جلال چنان مستغرق شدى كه گفتى : « لي مع اللَّه وقت لا يسعني غير ربّي » « 3 » عالم تحقيق اين گردش را نشر و تجلَّى خوانند اگر نه ستر حقّ بودى در معارضه‌ى جلال تجلَّى ، بنده در آن بسوختى و با سطوات سلطان حقايق پاى نداشتى ، آن مهتر عالم و آن سيّد مملكت بنى آدم كه گاه گاه استغفار كردى آن طلب ستر بود كه ميكرد و پوشش ، آنگه ستر وى اين\r\n\r\n","description":"","footnote":"\r\n( 1 ) يعنى با من سخن بگوى .\r\n( 2 ) يعنى اى بلال ما را آسوده كن .\r\n( 3 ) يعنى گاهى چنان با خدا پردازم كه در دلم جاى ديگرى نماند .\r\n","page_name":" 438 ","page_number":503},
  {"content":"\r\nبود كه ساعتى با عايشه پرداختى و با وى عيش كردى . ابو عبد اللَّه خفيف را گفتند كه عبد الرّحيم اصطخرى چرا با سگبانان بدشت مىشود و قبا مىببندد ؟ گفت : ميخواهد كه از بار وجود سبكتر گردد و دمى بر زند : و نظير آن است اين شعر :\r\n\r\nاريد لانسى ذكرها فكانّما\r\nتمثّل لي ليلى بكلّ مكان « 1 »\r\n\r\nميگويد : بهانه‌اى جويم كه تو را فراموش كنم تو در ياد آئى ، بهانه بگريزد و من خيره فرو مانم . پير طريقت گفت : الهى چون از يافت تو سخن گويند در علم خود بگريزم بر زهره‌ى خود ترسم در غفلت آويزم ، همواره از سلطان عيان در پرده‌ى غيب ميآويزم نه كامم بى ، ليكن خويشتن را در غلطى افكنم تا دمى بر زنم .\r\n* ( وَلِلرِّجالِ عَلَيْهِنَّ دَرَجَةٌ ) * - 227 ابو الفتوح : ابن عبّاس گفت : برترى درجه‌ى مرد بر زن بواسطه‌ى مهر و مخارج است كه مرد تحمّل مىكند و گفته‌اند بعقل و ميراث برترى دارد ، و قتاده گفت : بواسطه‌ى جهاد كه آنها موظَّف هستند پس برترى دارند بر زنها كه اين حكم بر آنها معيّن نشده است .\r\nطبرى : ابن عبّاس گفته است يعنى بايد مردها يك درجه بر زنها برترى داشته باشند چون بردبارى و تحمّلشان بيشتر است پس بايد گذشت آنها بيشتر باشد و در نتيجه موجب برترى مردها بر زنها در اخلاق و آداب زندگى خواهد بود .\r\n* ( وَاللَّه عَزِيزٌ حَكِيمٌ ) * - 227 طبرى نقل است : مقصود آن است كه خداوند كمال توانائى دارد بر سزاى آنها كه اين چند حكم اين آيه را فرمان نبرند .\r\nعبده : اين درجه و حقوق كه دين اسلام براى زن معيّن كرده است در هيچ دين\r\n\r\n","description":"","footnote":"\r\n( 1 ) خواهم كه ياد او فراموش كنم ولى بهر جاى ، ليلى در جلو چشم نمودار شود .\r\n","page_name":" 439 ","page_number":504},
  {"content":"\r\nو تمدّنى اين اندازه مراعات زن نشده است نه قبل از اسلام و نه بعد از آن . اين ملل اروپائى كه زنها را احترام مىكنند و مقام او را محترم ميشمارند بمراتب كمتر از اسلام رعايت حال آنها را دارند در بعضى از ملل اروپا هنوز زن حقّ تصرّف در اموال خود را بدون اجازه‌ى شوهر ندارد . در پنجاه سال پيش زن در اروپا به حكم كنيز و زر خريد بود بود مثل زن عرب در قبل از اسلام و عجيب است كه آنها بر ما مفاخرت مىكنند و ما را در رفتار با زنها وحشى ميشمارند با اينكه تمدّن آنها در رعايت حقوق زن از دين ما بسيار ناقصتر است . يكى از جهان گردهاى فرنگى روزى در جامع از هر بديدن من آمد چون در مسجد مشغول گردش شديم چشمش بدخترى افتاد كه در مسجد راه ميرفت تعجّب كرد و گفت : ما شنيده‌ايم كه در دين اسلام براى زن روح و عالم ديگر تصديق نشده است و موظَّف بعبادت نيست من باشتباهش آگاهش كردم و آيات قرآن را براى او كه در اين مطلب بود تفسير كردم .\r\nسخن ما : 1 - طلاق در اسلام طورى معيّن شده است كه براى آسايش از ناسازگارى زن و شوهر وسيله‌ى ساده و آسانى است . منتسكيو در روح القوانين مينويسد « 1 » : فرق طلاق زن و رها كردن او اين است كه طلاق بر طبق رضايت طرفين صورت ميگيرد و در ناسازگارى يكديگر انجام مىشود ليكن رها كردن بر طبق ميل يك طرف است با اينكه ميل طرف ديگر در آن نيست . بطور كلَّى قانونى كه اختيار رها كردن را به شوهر واگذار كرده است قانون سختى است زيرا شوهر ميتواند بهزار وسيله زن را مطيع و فرمانبردار نمايد بدون آنكه ناچار برها كردن آن شود ولى زن خيلى كم ميتواند شوهر را به راه راست وا دارد . و زنى كه شوهرش او را رها كرد بسيار مشكل است بتواند شوهر ديگر پيدا نمايد چون قسمت مهم زيبائى و جوانى خود را در خانه‌ى شوهر اوّل از دست داده و ديگر جذّابيّت اوّلى را ندارد و هوا خواهان او قطعا كمتر خواهند بود . در هر حال مللى كه اختيار\r\n\r\n","description":"","footnote":"\r\n( 1 ) فصل پانزدهم ص 313 .\r\n","page_name":" 440 ","page_number":505},
  {"content":"\r\nرهائى بمرد واگذار نموده‌اند بهتر آن بود كه اين اختيار را بزن نيز ميدادند « 1 » و در عوض فقط اختيار طلاق بمرد داده ميشد . در كشورهائى كه تعدّد زوجات معمول است مرد نبايد قاعدتا زنش را رها نمايد زيرا اگر اخلاق مرد با زن جور نيست تقصير مرد است بواسطه‌ى تعدّد زوجات او و زن بيگناه است . در قانون مكزيك زن و شوهر نمىتوانند يكديگر را رها نمايند ليكن مىتوانند يكديگر را طلاق دهند . و به همين جهت است كه ازدواج مجدّد آنها با شرايط سخت انجام مىگيرد . روملوس قانونگذار مشهور روم به شوهر اجازه داد كه اگر زنش با مرد ديگر همخواب شد و يا در صدد تهيه‌ى زهر برآمد يا كليد ساختگى به كار برد ميتواند او را رها نمايد ولى اين اختيار را بزن نداده است . در آتن زنان و مردان هر دو حقّ رهائى داشتند . و بعدها كه اين قانون را از يونان بروم آوردند زنان رومى هم حقّ رهائى داشتند . و بعدها كه اين قانون را از يونان بروم آوردند زنان رومى هم حقّ رها كردن شوهر را پيدا كردند . و در قانون روملوس معيّن شده است كه اگر مردى در غير موارد سه گانه زن خود را طلاق دهد بايد نصف اموال خود را به او بدهد و نصف ديگر را وقف ( سرس ) ربّ النّوع زراعت نمايد .\r\nاين بود نمونه‌اى كوچك از حقّ جدائى زن و شوهر در نظر ملل متمدّن ، و چون با اقسام طلاق در اسلام مقايسه كنيم و اختياراتى كه در ضمن عقد ازدواج ميتواند زن براى خود معيّن كند هيچ تضييع حقّى نسبت بزن يا مرد نشده است و همچنين در يك قسم از طلاق كه طلاق « خلع » است رعايت آسايش زن منظور شده است كه ميتواند از شوهر خود جدا شود 2 - مسئله عدّه است براى زن كه از شوهر خود جدا مىشود در آيه مدّت معيّن شده است كه از اختيار شوهر جديد خوددارى نمايد تا اينكه اگر فرزندى از او داشته باشد معلوم شود ، البتّه اين مطلبى است كه در آن نسب و وابستگى به پدر و مادر رعايت شده است و خود موجب كمال ارزش عواطف و احساسات بشرى است كه بايد به اين وسيله محفوظ بماند چه اگر زنى ديروز با مردى بسر برده و امروز با ديگرى و فردا فرزندى\r\n\r\n","description":"","footnote":"\r\n( 1 ) در شو روى پس از تغيير رژيم حكومت اين اختيار بزنان هم داده شد .\r\n","page_name":" 441 ","page_number":506},
  {"content":"\r\nداشته باشد در اين گونه توالد هيچ عاطفه و محبّت پدر فرزندى در ميان نخواهد بود البتّه زن در تربيت اين گونه فرزند بلاتكليف خواهد بود و در نتيجه آن فرزند از حظَّ تربيت و لذّت عواطف پدر و مادر محروم مىشود و شايد به اين جهت در دنباله‌ى آيه تأكيد شده است كه آنچه در نهان دارند بگويند و پنهان ندارند تا موجب آميختگى نسل و گم شدن رابطه‌ى پدر و فرزندى نشوند . 3 - قسمت ديگر باقى گذاردن حقّ بازگشت زناشوئى است براى مدّت معيّن كه باز روابط و احساسات ميان زن و مرد تجديد شود و تا ممكن است اين علاقه گسيخته نشود .\r\n4 - جمله‌ى « وَلِلرِّجالِ عَلَيْهِنَّ دَرَجَةٌ » شايد بجاى دليل بر وظايف گذشته باشد و پس از آنكه تأكيد شده است حقّ زن بايد رعايت شود و مرد بايد وظايف خود را نسبت به او انجام دهد اينطور استدلال بر آن شده است : كه چون مرد بر زن تفوّق دارد پس شايسته‌تر است برعايت حقوق زن و تفوّق مرد توانائى فكرى و بدنى او است بر انجام نيازمنديهاى مادّى و معنوى و اگر زنى پيدا شود كه بر بسيارى از مردان برتر باشد نقص اين حكم نيست كه آن كم است و ناچيز .\r\n[ سوره البقرة ( 2 ) : آيه 229 
  ]\r\nالطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ وَلا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلَّا أَنْ يَخافا أَلَّا يُقِيما حُدُودَ اللَّه فَإِنْ خِفْتُمْ أَلَّا يُقِيما حُدُودَ اللَّه فَلا جُناحَ عَلَيْهِما فِيمَا افْتَدَتْ بِه تِلْكَ حُدُودُ اللَّه فَلا تَعْتَدُوها وَمَنْ يَتَعَدَّ حُدُودَ اللَّه فَأُولئِكَ هُمُ الظَّالِمُونَ ( 229 )\r\n","description":"","footnote":"","page_name":" 442 ","page_number":507},
  {"content":"\r\n\r\nمعنى لغات : « تَسْرِيحٌ » رها كردن و به حال خود گذاشتن . « جُناحَ » با صداى جلو جيم بمعنى گناه و با زبر يعنى بال پرنده و بازو و زير بغل انسان . « افْتَدَتْ » از مصدر افتداء بمعنى خود را بوسيله‌ى مال يا چيزى ديگر خلاص كردن و پرداختن زن مالى به شوهر خود براى طلاق گرفتن جهت نزول :\r\nطبرى : مردى از انصار بر همسر خود خشمگين شد به او گفت : هرگز با تو آميزش نخواهم كرد و از بند زناشوئى هرگز رها نخواهى شد . آن زن پرسيد : اين چگونه مىشود ؟ گفت : تو را طلاق ميگويم و بازميگردم و پيوسته چنين خواهم كرد آن زن شكايت به پيغمبر كرد اين آيه نازل شد .\r\nترجمه :\r\n[ اختيار كه مردان دارند 
  ] 229 دو نوبت طلاق است و پس [ از نوبت دوّم يا 
  ] با خوشرفتارى زن را نگاه ميدارد [ و با او آشتى مىكند 
  ] يا با نكوكارى او را رها مىكند [ كه طلاق سوّم شود و آشتىپذير نباشد . 
  ]\r\nجهت نزول :\r\nطبرى : حبيبه دختر سهل انصارى همسر بود با ثابت بن قيس بن شمّاس روزى رفت نزد پيغمبر و عرض كرد : ديگر سر من با سر ثابت بر يك بالين فراهم نخواهد شد . چون يك روز گوشه‌ى خيمه را بالا كردم ديدم او در ميان چند نفر ميآيد و از همه‌ى آنها سياه‌تر و كوتاه‌تر و زشتتر است ، و اگر من را از او جدا نكنى ميترسم مرتكب كارى بشوم كه موجب هلاكتم بشود ، پيغمبر از ثابت سؤال فرمود تو چه ميگوئى ؟ عرض كرد بهترين سرمايه‌ام باغچه‌اى بوده است كه به او داده‌ام آن را به من برگرداند . زن عرض كرد :\r\nآن را با علاوه مىدهم . پيغمبر فرمود فقطَّ همان باغچه را بده . او داد و از شوهر خود جدا شد .\r\nترجمه‌ى دنباله‌ى آيه 229 : و روا نيست براى شما از آن مهر كه بزنان داده‌ايد\r\n","description":"","footnote":"","page_name":" 443 ","page_number":508},
  {"content":"\r\nچيزى بگيريد مگر [ زن چنان دلتنگ باشد كه 
  ] ترسند احكام خدا را بپاى ندارند [ و بر خلاف دين كارى كنند 
  ] كه اگر ترسيديد از حكم حقّ تجاوز مىشود باك نيست زن بمرد چيزى بدهد و خود را از بند زناشوئى او آسوده كند . اين است احكام خداوند كه نبايد از آن بگذريد و آنها كه از حدود و اندازه‌هاى معيّن خدائى بگذرند ستمكاران بوند .\r\nسخن مفسّرين :\r\n* ( الطَّلاقُ مَرَّتانِ ) * - 228 طبرى از ابن عباس : اگر مردى دو نوبت همسر خود را طلاق گفت و باز آشتى كرد از خداى بترسد كه نوبت سوّم او را طلاق گويد و بايد با او بنيكى رفتار كند و يا اگر او را سوّم بار طلاق گفت بايد با او احسان كند و از حقّش كم نكند و ستم ننمايد . و هم طبرى نقل كرده است : ابو رزين گفت مردى به پيغمبر عرض كرد : خدا در قرآن گفته است :\r\n« الطَّلاقُ مَرَّتانِ » پس طلاق نوبت سوّم كجا گفته شده است ؟ فرمود : اين جمله « أَوْ تَسْرِيحٌ بِإِحْسانٍ » .\r\nبرهان : ابن بابويه در كتاب فقيه از علىّ بن موسى ( ع ) نقل كرده است كه فرمود خداوند اذن داده است دو مرتبه زن را طلاق بدهند به اين جمله : « الطَّلاقُ مَرَّتانِ » و جمله‌ى « تَسْرِيحٌ بِإِحْسانٍ » يعنى طلاق سوّم كه ناپسند است نزد خدا و بر مردم حرام مىشود مگر بعد از آنكه با مرد ديگر ازدواج كند از نظر اينكه مردم طلاق را سبك نشمارند و بزنها ستم نكنند .\r\nكشف نوشته است : حسن بن علىّ عليه السلام زنى داشت او را طلاق داد پس چهل هزار درم مهر آن زن بود بوى فرستاد تا دلش خوش شود . زن آن مال پيش نهاد و گريستن درگرفت و گفت : « متاع قليل من حبيب مفارق » مرا خواسته‌ى جهان چه به كار است كه كنارم تهى از يار است و دوست از من بيزار است :\r\n\r\nكسى كش مار نيشى بر جگر زد\r\nورا ترياق سازد نى طبرزد\r\n\r\n","description":"","footnote":"","page_name":" 444 ","page_number":509},
  {"content":"\r\nگويند : اين سخن با حسن بن علىّ افتاد در وى اثر كرد و او را مراجعت كرد . پير بزرگ بسيار گفتى :\r\n\r\nدل رفت و دوست رفت ندانم\r\nكه از پس دوست روم يا از پس دل\r\n\r\n\r\nحشاشة نفس ودّعت يوم ودّعوا\r\nفلم أدر أيّ الظَّاعنين اودّع « 1 »\r\n\r\n\r\nفردا برود هر دو گرامى بدرست\r\nبدرود كه را كنم ؟ ندانم ز نخست\r\n\r\nگفتا بسرم ندا آمد كه از پس دوست شو كه عاشق را دل از بهر وصال دوست بايد چون دوست نبود دل را چه كند ؟\r\n* ( إِلَّا أَنْ يَخافا أَلَّا يُقِيما حُدُودَ اللَّه ) * - 228 طبرى : در قرآن قديمى كه مال ابىّ بن كعب بوده است اين طور نوشته است :\r\n« الَّا ان يظنّا الَّا يقيما حدود اللَّه فان ظنّا ان لا يقيما » و نوشته است : كه در قرائت ابن مسعود « الَّا ان تخافوا الَّا يقيما » بوده است .\r\nكشف نوشته است : و اين خوف بمعنى علم است ميگويد : مگر كه بدانند كه اندازه‌هاى خدا در معاملت و صحبت بپاى نتوانند داشت آنگه روا باشد كه زن خويشتن را بكاوين خويش از شوى باز خرد و جدائى جويد . يعقوب و حمزه « يخافا » بضمّ ياء خوانند و در اين قرائت خوف بمعنى ترس باشد لابدّ ميگويند : مگر شوى زن را بترساند و زن شوى را و ترسانيدن آن است كه از صحبت ملالت نمايد و از دل و خوى خود نبايست بيرون دهد .\r\nطبرى : بعضى گفته‌اند : « أَلَّا يُقِيما حُدُودَ اللَّه » اين است كه زن با مرد بدرفتارى و بدخوئى كند ، و بعضى ديگر گفته‌اند معنى اين است : مرد با زن بدزبانى كند .\r\n* ( فِيمَا افْتَدَتْ بِه ) * - 228\r\n\r\n","description":"","footnote":"\r\n( 1 ) نيمه جانى بود كه روز وداع دوستان آن هم از من جدا شد و من بيچاره و سرگردان شدم كه كدام را بدرود كنم .\r\n","page_name":" 445 ","page_number":510},
  {"content":"\r\nمجمع : يعنى زن مالى ببخشد ، و در اندازه‌ى آن اختلاف كرده‌اند در مذهب ما « 1 » اين است كه اگر فقط زن از مرد بدش ميآيد و مرد ميترسد كه بنافرمانى و زحمت او دچار شود جايز است آنچه مهر داده و علاوه نيز بگيرد و اگر هر دو از يكديگر ناراضى باشند بايستى كمتر از مهر را بگيرد و ابن عبّاس و ابن عمر و مجاهد گفته‌اند : ميتواند از مهر كمتر يا بيشتر بگيرد ، و ربيع و زهرى و عطا و شعبى گفته‌اند : فقط مهر را ميتواند بگيرد . و از على ( ع ) نيز اين را روايت كرده‌اند .\r\nجواهر كتاب نكاح : آنچه از كتاب و سنّت بر ما معلوم شده است اين است كه شوهر فدا و عوض طلاق ميتواند از زن بگيرد هر چه قابل تملَّك باشد چه كم چه زياد چه معيّن چه نامعيّن باشد تا آن اندازه كه بواسطه‌ى مجهول بودن مبلغ نزاع و اختلاف توليد نشود .\r\n* ( وَمَنْ يَتَعَدَّ حُدُودَ اللَّه ) * - 228 طبرى : يعنى آنكه از اين دستورها كه براى مرد و زن معيّن شده است تجاوز كرد و به آنچه روا نيست رفتار كرد ستمكار است بر نفس خود كه خويشتن را آماده‌ى خشم و عذاب خداوند كرده است .\r\nروح البيان : اگر زن از انحرافات اخلاقى مصون بود و بعفّت متّصف بايستى شوهر با او نيكى رفتار كند و اگر از او بدخلقى و رفتار ناپسند مشاهده كند صرف نظر نمايد و پيروى پيغمبر كند در حسن معاشرت با زنها .\r\nحسينى نوشته است :\r\n\r\nمردى گمان مبر كه به زور است و پر دلى\r\nبا نفس اگر جهاد كنى مرد كاملى\r\n\r\nاهل معرفت گفته‌اند : اگر مايل بطلاق شدى اوّل نفس خود را طلاق بده . شعر :\r\n\r\n","description":"","footnote":"\r\n( 1 ) ( يعنى علماى شيعه )\r\n","page_name":" 446 ","page_number":511},
  {"content":"\r\n\r\nهر كس زن نفس شوم را داد طلاق\r\nجفتش نبود به زير اين نيلى طاق\r\n\r\n\r\nاز مزبله‌ى نفس قدم بيرون نه\r\nتا روحت كند نسيم وصل استنشاق\r\n\r\nمثنوى : مجلَّد دوّم در ضمن قصّه‌ى موسى و شبان اشاره‌ى بزشتى طلاق و جدائى از همسر نموده است :\r\n\r\nوحى آمد سوى موسى از خدا\r\nبنده‌ى ما را ز ما كردى جدا\r\n\r\n\r\nتو براى وصل كردن آمدى\r\nنى براى فصل كردن آمدى\r\n\r\n\r\nتا توانى پا منه اندر فراق\r\nابغض الاشياء عندي الطَّلاق\r\n\r\nسخن ما : همان است كه ترجمه كرديم و نقل از دگران .\r\n[ سوره البقرة ( 2 ) : آيات 230 تا 231 
  ]\r\nفَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّه وَتِلْكَ حُدُودُ اللَّه يُبَيِّنُها لِقَوْمٍ يَعْلَمُونَ ( 230 ) وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَلا تُمْسِكُوهُنَّ ضِراراً لِتَعْتَدُوا وَمَنْ يَفْعَلْ ذلِكَ فَقَدْ ظَلَمَ نَفْسَه وَلا تَتَّخِذُوا آياتِ اللَّه هُزُواً وَاذْكُرُوا نِعْمَتَ اللَّه عَلَيْكُمْ وَما أَنْزَلَ عَلَيْكُمْ مِنَ الْكِتابِ وَالْحِكْمَةِ يَعِظُكُمْ بِه وَاتَّقُوا اللَّه وَاعْلَمُوا أَنَّ اللَّه بِكُلِّ شَيْءٍ عَلِيمٌ ( 231 )\r\nمعنى لغات : « يَتَراجَعا » از مصدر تراجع بمعنى هر يك بسوى ديگرى بازگشتن .\r\nشأن نزول :\r\nطبرى : عايشه گفت : رفاعه‌ى قرظى سه نوبت زن خود را طلاق گفت آن زن پس از عدّه با عبد الرّحمن پسر زبير ازدواج كرد و خدمت پيغمبر رفت و عرض كرد : من زن رفاعه بوده‌ام و پس از سه نوبت كه طلاق ميان ما انجام شده است با عبد الرّحمن ازدواج كرده‌ام و سوگند به خدا او چيزى ندارد مگر مانند پرز مخمل ( يا نخ كنار پارچه ) آن حضرت تبسّم\r\n","description":"","footnote":"","page_name":" 447 ","page_number":512},
  {"content":"\r\nنمود آنگاه فرمود : شايد ميل دارى باز با رفاعه ازدواج كنى ؟ « لا حتّى تذوق عسيلته و يذوق هو عسيلتك » « 1 » ابو بكر حضور پيغمبر بود ، و خالد بن سعيد بن عاص چون اجازه‌ى ورود نداشت بيرون در بود اين گفتگو را شنيد ابو بكر را آواز داد : چرا اين زن را جلو گيرى نميكنى كه چنين گستاخانه حضور پيغمبر سخن گويد ؟\r\nابو الفتوح : پس از چندى آن زن حضور پيغمبر رسيد عرض كرد عبد الرّحمن با من خلوت كرد اكنون ميتوانم پس از طلاق از او با رفاعه ازدواج كنم ؟ پيغمبر ص فرمود اوّل راست گفتى اكنون دروغ ميگوئى . بعد از وفات پيغمبر نزد ابو بكر رفت و اجازه‌ى ازدواج با شوهر اوّل خواست جوابش داد : من بودم حضور پيغمبر كه گفتى از شوهر دوّم عمل زناشوئى ساخته نيست اكنون تا شوهر ديگر نكنى زن رفاعه نمىتوانى بشوى پس از مرگ ابو بكر نزد عمر رفت و از او اجازه خواست گفت : پيغمبر و ابو بكر جواب دادند و اگر دوباره اين مطلب را اظهار كنى ميگويم سنگبارانت كنند چون براى تو آيه نازل شده است كه تا شوهر ديگر نكنى زن اوّلى نمىتوانى بشوى .\r\nمجمع : اين آيه در قصّه‌ى رفاعه و زنش نازل شد .\r\nترجمه :\r\n230 پس اگر [ نوبت سوّم 
  ] او را طلاق گفت همسريش با او روا نيست مگر با مرد ديگر همسر شود و چون آن مرد او را طلاق گفت باكى نيست كه با شوهر پيشين همسر شود اگر آسوده دل باشند كه هر دو در اين همسرى توانند احكام خدا به پا دارند .\r\nاينها دستورها و اندازه‌هاى معيّن از سوى خدا است كه او براى مردم دانا و با خرد نمودار مىكند .\r\n\r\n","description":"","footnote":"\r\n( 1 ) عسيله با صداى جلو عين و صداى بالاى سين بمعنى مقدارى كمى عسل و مقصود بهره‌ى مرد و زن است از عمل زناشوئى و لو بسيار كم باشد و معنى جمله چنين است :\r\nازدواج با شوهر اوّل جايز نيست مگر تو و شوهر دوّم از شيرينى زناشوئى با يكديگر استفاده كنيد .\r\n","page_name":" 448 ","page_number":513},
  {"content":"\r\nسخن مفسّرين :\r\n* ( فَإِنْ طَلَّقَها ) * الخ - 229 مفسّرين گفته‌اند : يعنى اگر نوبت سوّم طلاق گفت روا نيست همسرى با او .\r\n* ( إِنْ ظَنَّا أَنْ يُقِيما حُدُودَ اللَّه ) * - 229 طبرى از مجاهد : يعنى اگر مطمئن باشند كه اين ازدواج با مكر و تدليس نخواهد بود .\r\nمجمع : مالك و ابو يوسف و ثورى گفته‌اند : اگر مقصود از ازدواج دوّم تحليل باشد نكاح اوّل و دوّم هر دو باطل است چون پيغمبر فرمود : « لعن اللَّه المحلَّل و المحلَّل له » « 1 » .\r\nروح البيان : رفاعه روايت كرد كه پيغمبر ص فرمود اين شوهر دوّم كه محلَّل مىشود مانند نر بزى است كه بعاريت بستانند .\r\nعبده : يعنى اگر مطمئن باشند هر يك از زن و مرد كه مىتوانند حقّى كه خدا بر آنها معيّن كرده است انجام دهند پس ناچار بايد خوشبين به يكديگر و سازگار بهم باشند چون اين احكام براى اصلاح حال آنها است و اگر قصد سوء و بددلى در ميان باشد اين زناشوئى در پيشگاه خدا ارزشى ندارد اگرچه از نظر ظاهر ، قاضى و مفتى آن را صحيح بشمارند .\r\n* ( يُبَيِّنُها لِقَوْمٍ يَعْلَمُونَ ) * - 229 روح البيان : در اين جمله گفته شده است . خدا احكام خود را براى مردم عالم نمودار مىكند . اختصاص اين دسته با اينكه حكم براى همگان است از اين جهت است كه مردم عالم بهره‌مند ميشوند از اين گفتارها و دستورها و نادان نمىتواند به ياد بسپارد و نه انجام آن را تعهّد مىكند .\r\n\r\n","description":"","footnote":"\r\n( 1 ) يعنى لعنت خدا بر آنكه براى حلال شدن زن بر غير او را بزنى بگيرد و هم لعنت بر آنكه براى حلال شدن بر او چنين ازدواجى مىشود . ","page_name":" 449 ","page_number":514},
  {"content":"\r\n\r\nلا ابالى چه كند دفتر دانائى را\r\nطاقت وعظ نباشد سر سودائى را\r\n\r\nسخن ما : همان است كه ترجمه و نقل شد .\r\nمعنى لغات : « اجل » بمعنى تمام مدّت و آخر مدّت هر دو استعمال مىشود چنان كه عمر انسان را عرب اجل مينامند و ساعت آخر و مرگ را هم اجل مينامند و مقصود در اين آيه آخر مدّت عدّه‌ى زنها است . « هُزُواً » بريشخند گرفتن و مسخره كردن « تعتدوا » از مصدر اعتدا بمعنى از اندازه تجاوز كردن و ستم كردن .\r\nجهت نزول :\r\nطبرى : مردى از انصار بنام ثابت بن بشار همسر خود را طلاق داد ، و دو يا سه روز از عدّه‌ى او باقى بود با او آشتى كرد باز طلاقش داد و همين كار را مكرّر كرد تا مدّت نه ماه فقطَّ از نظر زيان و ناراحتى آن زن اين آيه نازل شد .\r\nترجمه :\r\n231 و چون همسران خود را طلاق گفتيد و بروز شمار بىشوهرىشان\r\n","description":"","footnote":"","page_name":" 450 ","page_number":515},
  {"content":"\r\nرسيدند ، يا زناشوئى از سر گيريد كه بروش پسند مردم رفتار كنيد و يا يكبارگى رهاشان كنيد بآئين مردمى [ كه حقّشان بجاى آريد 
  ] و [ ببند زناشوئى 
  ] نگاه‌شان نداريد براى زيان بايشان و سود خود بستمكارى ، و آنكه چنين كند به خود ستم كرده است . پس آيات خدا [ و دستورهاى او را 
  ] بمسخره و بازى نگيريد و به ياد نعمت خدا باشيد كه بشما رسيد و هم كتاب و دانشى كه براىتان فرود آورده است و بدان پندتان ميدهد و ز نافرمانى خدا پرهيز كنيد و بدانيد : خدا داناى به همه چيز بود .\r\nسخن مفسّرين :\r\n* ( فَبَلَغْنَ أَجَلَهُنَّ ) * - 230 اين جمله را ابو الفتوح چنين معنى كرده است : چون به آخر مدّت عدّه نزديك بشوند . زيرا اگر مدّت عدّه به آخر رسيد ديگر حقّ رجوع باقى نمىماند و در « امسكوهنّ » گفته است مقصود از امساك رجوع بزناشوئى است .\r\n* ( بِمَعْرُوفٍ ) * - 230 طبرى : يعنى مطابق آنچه خدا اجازه داده است كه براى آشتى با همسر خود كسى را شاهد بخواهند تا معلوم باشد دوباره با او همسر شده است .\r\nابو الفتوح : چون براى طلاق شاهد لازم است پس براى رجوع و آشتى اگر شاهد در ميان باشد از اتّهام بزه‌كارى دور خواهند بود و براى همين است كه در مذهب ما شاهد گرفتن مستحبّ است .\r\nفخر : عدّه‌اى گفته‌اند : مقصود رعايت حال زن و خوشرفتارى با او است .\r\nكشف نوشته است : و كسى كه حدود اللَّه در نكاح و در صحبت نگاه نتواند داشت و شرايط آن بجاى نتواند آورد اولىتر آن باشد كه مراجعت نكند و بگذارد تا عدّت بسر آيد و زن مالك نفس خويش گردد چنانك ربّ العزّه گويد : « أَوْ سَرِّحُوهُنَّ بِمَعْرُوفٍ » .\r\n* ( وَلا تُمْسِكُوهُنَّ ضِراراً ) * - 230 فخر ضرار : يعنى 1 - بدرفتارى 2 - تنگ گرفتن در مخارج 3 - تا نه نوبت و بيشتر\r\n","description":"","footnote":"","page_name":" 451 ","page_number":516},
  {"content":"\r\n\r\nعمل طلاق و آشتى را تكرار كردن چونكه اعراب بهمه‌ى اين رفتارها تشبّث ميكردند براى اينكه زن بستوه بيايد و چيزى از او نگيرد و طلاق قطعى بشود .\r\n* ( وَلا تَتَّخِذُوا آياتِ اللَّه هُزُواً ) * - 230 كشف نوشته است : اين آيت به آن آمد كه قومى كار طلاق و عتاق و نكاح را سست فراميگرفتند ، ربّ العزّه گفت : چنين نكنيد حديث شرع بازى نيست و كار دين مجازى نيست .\r\nابو الفتوح : از كلبى نقل است : مقصود از آيات اللَّه دستور قبلى است كه گفت :\r\n« امسكوهنّ تا آخر » و مخالفت با اين دستور استهزاء حكم خدا است و آزار زنها كه خدا از آن نهى كرده است : و نيز ابو الفتوح اين شعر را از شاعرى كه ممدوحش وعده ميداد و وفا نمىكرد نقل كرده است :\r\n\r\nيا مركز معروف و يا معدن احسان\r\nجز من ز تو ، با شكر سراسر همه انسان\r\n\r\n\r\nز احسان وز معروف نزيبد چو منى را :\r\nنه امساك بمعروف و نه تسريح باحسان\r\n\r\nفخر : يعنى هر كس مكلَّف بوظائفى شد مانند : طلاق و رجوع و خلع و ترك ضرر و زيان و خود را مسلمان و فرمانبردار بشمار آورد ولى در مقام عمل سستى كرد ، مانند كسى است كه تمام اينها را بمسخره و استهزاء گرفته است و اين جمله تهديد بزرگى است براى اينجور مردم .\r\n* ( يَعِظُكُمْ بِه ) * 230 روح البيان : ميگويند : موعظه مانند باز شكارى است كه بر حيوان زنده مىنشيند نه بر مردار پند هم براى دلمردگان نيست ، كه هر كس دلمرده باشد از پند بهره نمىبرد .\r\nپيغمبر ص فرمود : امروز كه وظائف شما معيّن شده است بر راه راست هستيد و تا آنگاه كه بمستى خوشگذرانى و نادانى گرفتار نشويد ، از اين راه خواهيد رفت . حسن بصرى وسيله‌ى سوارى خود را در راه حجّ گم كرد بچه‌اى را ديد از او پرسيد او نشانش داد و آن را پيدا كرد .\r\n","description":"","footnote":"","page_name":" 452 ","page_number":517},
  {"content":"\r\nآن بچه از او پرسيد : اى شيخ در اين سفر چه ميخورى و چه مىپوشى ؟ گفت : نان جو مىخورم و پشمينه ميپوشم تا پيرو شهوت نشوم او گفت هر چه خواهى بخور و آنچه توانى بپوش امّا آن را ، ز حلال بدست آور . حسن گفت : اگر كودك نبودى از تو كسب كمال ميكردم ، او خنديد و گفت : بسوى دنيا ، رهنمايت ميشوم ميپذيرى ولى راه آخرت را ننگ دارى كه از من بپذيرى ؟ برگرد كه حجّ تو قبول نيست . سعدى گويد :\r\n\r\nمرد بايد كه گيرد اندر گوش\r\nور نوشته است پند بر ديوار .\r\n\r\n* ( وَاتَّقُوا اللَّه ) * 230 عبده : اين جمله براى فهماندن اهميّت مقام زن است و زشتى تكرار طلاق و آشتى زيرا كسى كه چيزى را بخرد ، ببازى با آن رفتار نمىكند كه گاهى از آن اعراض كند و در راه بيندازد باز برود بردارد و نيز اگر كنيز و زر خريد داشت و ناپسندش شد ميفروشد و هر متاعى كه دارد اگر آن را نپسنديد ميفروشد و شما زن و رابطه‌ى ازدواج را از ديگر معاملات هم پستتر شمرده‌ايد كه با كوچكترين نگرانى و يا سير شدن از او طلاقش ميدهيد باز برميگرديد و آشتى ميكنيد . و كمال بلاغت در اين جمله است كه با اين بيان مردم را تهديد نموده است و مانع از چنين رفتارى شده است .\r\n* ( بِكُلِّ شَيْءٍ عَلِيمٌ ) * 230 عبده : اين جمله بليغتر و رساتر به مقصود است از جمله‌هاى سابق چون ممكن است كسى براى انجام تكليف با تظاهر ، كارى بكند كه در دل خلاف آن را بخواهد و باز در موقع مقتضى مقصود خود را انجام دهد و باصطلاح حيله‌ى شرعى بكند . از اين جهت يادآورى شده است كه دوستى ، كار مربوط بصفاى نيت است چون خداوند همه چيز را ميداند و از باطن و نيّت شما آگاه است اين است كه هر كه نيتش خوب باشد كارش خوب مىشود و اين توفيق است براى انسان كه از كار بدش پند بگيرد و راه دورى از آن را تشخيص دهد و بينائى و بصيرتش در كارش بيشتر شود .\r\n","description":"","footnote":"","page_name":" 453 ","page_number":518},
  {"content":"\r\nسخن ما : 1 - جمله‌هاى اوّل آيه دستور رفتار با زنها است كه حقوق زن در اجتماع بايد محفوظ بماند و نيز تخلَّف از آن ستم بر خود است چون مردم اينجور اشخاص را سبكسر و بدرفتار ميدانند و از ازدواج با آنها احتراز مىكنند بعلاوه كه سزاى بدرفتاريش را در عالم ديگر خواهد ديد .\r\n2 - از جمله‌ى « لا تُمْسِكُوهُنَّ » تا آخر مردم را راهنمائى مىكند كه با سنجش احكام دين و قوانين نفسانى و اجتماعى اقدام بكارى بكنند ، نه با سبكسرى و بوالهوسى و زنها را بازيچه‌ى خود قرار ندهند و از نعمت عواطف و احساسات بشرى غافل نباشند كه در تكرار طلاق و آشتى چقدر نتيجه‌هاى بد خواهد بود و در فكر و روحيّه‌ى زن براى هميشه حسّ بدبينى بمردها ايجاد خواهد شد بخصوص اگر فرزندى دختر داشته باشند در اعماق دل او خاطره‌ى بد از زناشوئى خواهد ماند و هميشه از ازدواج گريزان مىشود و در نتيجه اين رفتارها يك حسّ عاطفه‌ى مهمّ بشرى را لكه‌دار و بىاعتبار خواهند كرد .\r\n[ سوره البقرة ( 2 ) : آيه 232 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ذلِكَ يُوعَظُ بِه مَنْ كانَ مِنْكُمْ يُؤْمِنُ بِاللَّه وَالْيَوْمِ الآخِرِ ذلِكُمْ أَزْكى لَكُمْ وَأَطْهَرُ وَاللَّه يَعْلَمُ وَأَنْتُمْ لا تَعْلَمُونَ ( 232 )\r\nمعنى لغات : « تعضلوا » از مصدر عضل بمعنى تنگ گرفتن و در مضيقه و شدّت گذاشتن . « أَزْكى » از مصدر زكاء بفتح زاء و همزه‌ى آخر بر وزن فعال . و زكو با ضمّ زاء و\r\n","description":"","footnote":"","page_name":" 454 ","page_number":519},
  {"content":"\r\nكاف بمعنى شايستگى و خوشى و فراوانى .\r\nجهت نزول :\r\nطبرى : معقل بن يسار خواهرى داشت كه به شوهر داده بود . پس از چندى شوهر او را طلاق داد و پس از گذشتن عدّه . مرد تقاضاى تجديد ازدواج كرد معقل اين را زشت دانست و به او بد گفت آيه براى ممانعت از اين عقيده و عمل نازل شد .\r\nترجمه :\r\n232 و چون زنان خود را طلاق گفتيد و بروز شمارشان رسيدند اگر خوشبينى بآئين مردمى در ميانشان بود بر آنها تنگ نگيريد كه با شوهران خود آشتى كنند . البتّه از اين دستور كسانى پند ميگيرند كه به خدا و روز پاداش گرويده‌اند و اين روش براى شما پاكيزه‌تر است [ از آنكه از همسر خود جدا شويد و آشيانه‌ى زندگى بر هم ريزيد 
  ] و پاكتر است [ از آنكه شايد در دل انديشه‌ى ناروا كنيد 
  ] چه خدا ميداند و شما نمىدانيد [ در آينده چگونه گرفتار شويد 
  ]\r\nسخن مفسّرين :\r\n* ( فَلا تَعْضُلُوهُنَّ ) * - 231 طبرى : اين جمله دلالت دارد بر اينكه اختيار ازدواج زن با خويشاوندان او است و گر نه چرا به آنها خطاب مىشود كه جلوگير از ازدواج زنها نشوند ؟ و بايستى بطور كلَّى منع ميشد از مداخله‌ى در كار زنها و حكم ميشد بآزادى آنها در امر ازدواجشان .\r\nفخر : اين جمله نمىفهماند كه اختيار ازدواج زن با خويشان او است بلكه مناسب روش كلام كه از چند آيه پيش و اوّل اين آيه روى سخن با شوهر است در اين جمله هم خطاب با شوهر است و معنى اين است كه پس از گذشتن عدّه شما شوهر حقّ ممانعت نداريد . و اگر فرض كنيم روى سخن با خويشان زن هست نمىفهماند كه اختيار ازدواج با آنها است زيرا ممكن است مقصود آن باشد كه اگر زنها با شما مشورت كردند شما تعصّب نكنيد و مانع نشويد .\r\n","description":"","footnote":"","page_name":" 455 ","page_number":520},
  {"content":"\r\n* ( إِذا تَراضَوْا بَيْنَهُمْ بِالْمَعْرُوفِ ) * 231 فخر : بعضى گفته‌اند : مقصود مهر المثل است . ابو حنيفه از اين جمله استفاده كرده است : اگر زن به كمتر از مهر المثل ازدواج كرد اختياردارها حقّ اعتراض بر مهر دارند . چون ممكن است از نظر اعتبار و شخصيّت به آنها زيان برسد .\r\nروح البيان : كلمه‌ى « بِالْمَعْرُوفِ » اشعار دارد به اين كه اگر ازدواج دوباره با غير مناسب از نظر شأن يا مهر بود حكم نهى از ممانعت در آنجا نيست و در اين طور ازدواجها براى اختياردارها حقّ جلوگيرى خواهد بود .\r\nيُوعَظُ بِه مَنْ كانَ يُؤْمِنُ - 231 عبده : اين جمله مىفهماند ايمان وقتى كامل است كه پندها را بپذيرند و به آن عمل نمايند و آنهائى كه پند نمىپذيرند و به آن عمل نمىكنند ايمان ندارند . و چون دنباله‌ى صدور احكام و تكاليف آنها را موعظه معرّفى كرده است مىفهماند كه احكام دين در معاملات و قوانين اجتماعى بايد به صورت پند و نصيحت بمردم القاء شود تا بيشتر در دلها متمركز شود نه آنطور كه فقها كتاب مينويسند و با جمله‌هاى متوالى و عبارتهاى مخصوص مطالب را براى مردم انباشته مىكنند .\r\n* ( ذلِكُمْ أَزْكى ) * - 231 كشف نوشته است : اين شما را نزديكتر و سزاوارتر او را كه يكديگر را ديده باشند و پشيمانى چشيده از شوى نو كه ناديده و ناشناخته و ناآزموده . و دلها پاكتر بود از آنكه مرد از زن حرام ميانديشد بپشيمانى و زن بدل از شوهر حرام مىانديشد به پشيمانى .\r\nو ديگران هم نظير اين معنى استفاده كرده‌اند كه موافقت شما با اين ازدواج شايسته‌تر است از نظر خانوادگى و پاكتر است از جهت پاكدامنى و عفت .\r\n","description":"","footnote":"","page_name":" 456 ","page_number":521},
  {"content":"\r\n* ( وَاللَّه يَعْلَمُ ) * الخ - 231 طبرى : يعنى خدا ميداند : اين زن و مرد پشيمان از طلاق هستند و در دل با يكديگر محبّت دارند و انديشه‌ى سازگارى ، ولى شما نمىدانيد .\r\nسخن ما : 1 - عمل زناشوئى اساس غرائز و تمايلات بشرى است نبايد با تعصّبات جاهلانه آميخته شود و شرط آن فقط دلبستگى زن و مرد است به يكديگر با رعايت مقرّرات مرسوم كه هوىپرستى و سوءنظر در ميان نباشد . 2 - جمله‌ى « فَلا تَعْضُلُوهُنَّ ) * الخ » شايد روى سخن با خويشان زن باشد كه اگر ميان زن و شوهر خوشبينى و دلبستگى بود شما در ميان نيائيد و تعصّب نكنيد كه از زناشوئى دوباره جلو بگيريد . 3 - چون در آيات 229 و 230 و 231 اين حكم طلاق رجعى تكرار شده است شايد از اين جهت بوده است كه اوّل دستور همگانى است . دوّم براى جلوگيرى از آزار زنها است كه در شأن نزول گفته‌اند .\r\nسوّم براى جلوگيرى كس و كار زن است از تعصّب و سرزنش زن در آشتى با شوهر .\r\n[ سوره البقرة ( 2 ) : آيه 233 
  ]\r\nوَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَعَلَى الْمَوْلُودِ لَه رِزْقُهُنَّ وَكِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلَّا وُسْعَها لا تُضَارَّ والِدَةٌ بِوَلَدِها وَلا مَوْلُودٌ لَه بِوَلَدِه وَعَلَى الْوارِثِ مِثْلُ ذلِكَ فَإِنْ أَرادا فِصالًا عَنْ تَراضٍ مِنْهُما وَتَشاوُرٍ فَلا جُناحَ عَلَيْهِما وَإِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَاتَّقُوا اللَّه وَاعْلَمُوا أَنَّ اللَّه بِما تَعْمَلُونَ بَصِيرٌ ( 233 )\r\n","description":"","footnote":"","page_name":" 457 ","page_number":522},
  {"content":"\r\nمعنى لغات : « يُرْضِعْنَ » از مصدر ارضاع بمعنى بچه شير دادن . « حَوْلَيْنِ » دو سال « الرَّضاعَةَ » شير خوارگى . « رزق » با صداى زير راء بمعنى روزى و هر چيز مورد استفاده و آنچه بىرنج بدست آيد و با صداى بالاى راء مصدر است بمعنى روزى دادن . « كسوة » جامه و لباس .\r\nترجمه :\r\n233 مادران مىتوانند فرزندان خود را دو سال تمام شير دهند اگر بخواهند و مرد بايد خوراك و پوشاك او را بآئين مردمى بدهد و بر كس بيش از توان او دستورى داده نميشود ، ولى نبايد مادر بفرزندش زيان رساند [ كه به پدر واگذار كند و او از پرستارى نوزاد بماند 
  ] و نه بر پدر روا است كه به فرزند خود زيان رساند [ كه از مادر بگيرد و ببيگانه دهد و او چون مادر پرستارى نتاند و فرزند زيان بيند 
  ] و بر وارث پدر است كه بمانند پدر وارسى نوزاد كند . و اگر پدر و مادر با شور و تراضى خواهند كمتر از دو سال فرزند خود را از شير جدا كنند باكى بر آنها نيست . و اگر بخواهيد براى فرزندان خود دايه بگيريد بر شما روا باشد ، اگر مزد دايه را بآئين مردمى بپردازيد .\r\nو از نافرمانى خدا دورى كنيد و بدانيد كه البتّه او بيند آنچه شما كنيد .\r\nسخن مفسّرين :\r\n* ( وَالْوالِداتُ ) * - 232 عدّه‌اى از مفسّرين گفته‌اند : مقصود مادرهائى هستند كه بطلاق از شوهر جدا شده‌اند و عدّه‌اى ديگر گفته‌اند : منظور كليّه‌ى مادرها هستند و بعضى هم گفته‌اند : مقصود از اين حكم رفع اختلاف است ميان زن و شوهر در مدّت شير دادن فرزند كه در صورت اختلاف نظر ميان آنها ، حقّ ادامه بشير دادن تا دو سال باقى است و به همين جهت در جمله‌ى بعد اعلام شده است كه با رضاى يكديگر مىتوانند از مدّت شير دادن كم كنند و بچه را از شير بازدارند .\r\nفخر : از اين جمله استفاده مىشود كه بر مادر واجب نيست فرزند خود را شير بدهد و پدر موظَّف است اگر مادر مجّانى شير نداد او دايه بگيرد يا بمادر مزد بدهد و هم\r\n","description":"","footnote":"","page_name":" 458 ","page_number":523},
  {"content":"\r\nاز دو كلمه‌ى « حَوْلَيْنِ كامِلَيْنِ » استفاده كرده‌اند كه احكام رضاع مربوط بشيرى است كه در مدّت دو سال شير خوارگى داده مىشود .\r\n* ( لا تُضَارَّ ) * - 232 مجمع : نافع و شامى و كوفى با فتحه و صداى بالاى را خوانده‌اند و مكّى و كسائى با ضمّه و صداى جلو قرائت كرده‌اند و در نتيجه‌ى معنى تفاوت نمىكند و از امام باقر و صادق ( ع ) نقل شده است : معنى جمله چنين است : زيان نرساند مادر بچه به شوهرش بخوددارى از عمل جنسى از ترس بارور شدن براى رعايت حال فرزندش ، و نيز پدر بزن زيان نرساند بخوددارى از عمل جنسى از ترس بارور شدن بواسطه رعايت حال فرزند شيرخوارش . و نيز در مجمع البيان است : يعنى مادر بواسطه‌ى فرزند متضرّر نشود از اجرت شير دادن او كه پدر ، دايه بگيرد براى فرزندش و اجرت را بمادر ندهد بلكه او حقّ دارد مزد خودش را بگيرد و فرزندش را شير بدهد و نيز پدر متضرّر نشود بواسطه‌ى خوددارى مادر از شير دادن فرزند كه ناچار شود فرزند به ديگرى بدهد و با خرج بيشتر و دورى از ديدار فرزند متحمّل ضرر بشود بلكه تا ميتواند مادر را راضى كند كه خودش فرزند را شير بدهد .\r\nطنطاوى : بموجب اين جمله بر زنها و دخترها لازم است قبل از ازدواج مقدّمات بهداشت و بچه‌دارى را بياموزند تا بفرزندشان ضرر نرسد و دولت و مردم هم بآموختن اين علم كومك كنند چون موظَّف بحفظ جان كودكانند و محكوم به حكم قرآن هستند .\r\n* ( وَعَلَى الْوارِثِ ) * - 232 طبرى : در معنى وارث اختلاف كرده‌اند و بهترين معانى اين است كه : فرزند و وارث شخص مثل خود او موظف است خوراك و پوشاك زن را براى بچه‌اش بدهد و يا مزد كارش را .\r\nكشف نوشته است : بر قيّم همان است در كار طفل كه بر پدر و مادر . وارث نام برد\r\n","description":"","footnote":"","page_name":" 459 ","page_number":524},
  {"content":"\r\nبجاى قيّم از بهر آنكه ورثه و اهل بيت قيّمى كنند يا قيّمى فرا كنند يا از سلطان قيّم خواهند ، ميگويد : اگر چنان است كه پدر طفل بمرده است اين قيّم با مادر طفل ستيزه و بد رأيى نكند و دايه گيرد بر طفل ستم نكند و شفقت از وى دريغ ندارد .\r\n* ( عَنْ تَراضٍ ) * . . . * ( وَتَشاوُرٍ ) * - 232 فخر : از اين جمله استفاده مىشود كه در كمتر از دو سال مىتوانند ، بچه را از شير بازدارند در صورتى كه پدر و مادر هر دو راضى باشند و بعلاوه با شخص آزموده و مجرّب مشورت كنند كه اين عمل مضرّ بصحّت طفل نباشد .\r\n* ( وَإِنْ أَرَدْتُمْ أَنْ تَسْتَرْضِعُوا ) * - 232 فخر : يعنى در صورتى كه مادر نخواهد يا نتواند فرزند خود را شير بدهد پدر ميتواند بدايه بسپارد و گر نه مادر حقّ تقدّم دارد .\r\nتفسير برهان : حلبىّ از امام صادق ( ع ) روايت كرده است : مادر سزاوارتر است به فرزند خود از زن ديگر كه او را شير بدهد چون فرموده است : « لا تُضَارَّ والِدَةٌ بِوَلَدِها » كه در اين جمله منع شده است از زيان رساندن ببچه و مادرش بواسطه‌ى جلوگير شدن او از شير دادن فرزند خود .\r\nصافى : از رسول خدا ص روايت شده است : فرزند شيرى خود را بزنى نسپاريد كه كودن باشد و چشمش مريض باشد و آب بريزد كه شير بر فرزند سرايت كند . و هم از على ( ع ) نقل كرده‌اند : فرمود : در انتخاب دايه مواظبت كنيد كه بچه بشير نموّ مىكند و رشد قواى او از شير است .\r\n* ( إِذا سَلَّمْتُمْ ما آتَيْتُمْ بِالْمَعْرُوفِ ) * - 232 كشّاف : يعنى چون آنچه را خواستيد بدهيد تسليم كرديد مثل اين جمله :\r\n« إِذا قُمْتُمْ إِلَى الصَّلاةِ » يعنى هر گاه خواستيد بايستيد به نماز ، و ممكن است مقصود از معروف آن باشد كه بهترين چيز را بدايه بدهيد كه دلخوش باشد تا كودك را بهتر رسيدگى كند .\r\n","description":"","footnote":"","page_name":" 460 ","page_number":525},
  {"content":"\r\nروح البيان : گفته‌اند مقصود از معروف مال حلال است كه بمزاج و خوى طفل سودمندتر است . و در حديث است . « الرّضاع يغيّر الطَّباع » يعنى خوى شيرخوار را شير دايه دگرگون كند . از همين جهت بود كه شيخ ابو محمّد جوينى روزى به خانه وارد شد ديد فرزندش امام ابو المعالى جوينى از پستان زنى شير مىخورد . هماندم او را برداشت و وارونه كرد و انگشت در دهانش نمود و شكمش را ماليد تا آنكه شيرى كه بتازگى خورده بود برگشت و مىگفت : اگر اين بچه بميرد براى من بهتر است كه از شير غير مادرش بخورد و خويش فاسد شود ، امام ابو المعالى در هنگام وعظ و مناظره گاهى دچار كندى بيان ميشد و مىگفت اين عيب من نتيجه‌ى باقيمانده‌ى آن شير است .\r\nعبده : خدا امر كرده است بچه را مادر شير بدهد چون بمقتضاى طبيعت براى او مناسبتر است و پزشكان در اين متّفق هستند زيرا از خون زن پيدايش يافته و پس از ولادت همان كه در رحم استفاده ميكرده است تبديل بشير مىشود و از همين جهت گفته‌اند : عمر بچه‌ى دايه بايد مناسب شيرخوار باشد و در دايه شرط است صحّت مزاج و اخلاق ولى در مادر لازم نيست زيرا با همان خوى و مزاج توليد و تكوين شده است پس شير چيزى باخلاق او نمىافزايد ، و اين منافى نيست با آنكه گاهى در بعضى امراض مادر را طبيب مانع مىشود از شير دادن فرزند خود براى آنكه در بعضى امراض شير تأثير خاصّ و خارج از مناسبات در وجود بچه دارد ولى شير دايه موجب نمو گوشت و استخوان او مىشود پس از هر زشت و زيباى او در بچه مؤثّر است و تجربه شده است كه شير الاغ موجب سختى دل بچه مىشود و همينطور شير هر حيوانى خوى خود را در بچه توليد مىكند و باز تجربه شده است كه صداى دايه در بچه مؤثّر شده است و شبيه او مىشود . پس ديگر خويها به همين نسبت از دايه سرايت مىكند .\r\n* ( وَاتَّقُوا اللَّه ) * - 232 روح البيان : حسين كاشفى گفته است .\r\n\r\nگر برهنه بره برون آئى\r\nزودتر تهمت جنون يا بى\r\n\r\n","description":"","footnote":"","page_name":" 461 ","page_number":526},
  {"content":"\r\n\r\nجامه‌ى ظاهرى كه نيست ببر\r\nتو فضيحت شوى ميان بشر\r\n\r\n\r\nفكر آن كن كه بىلباس ورع\r\nچه كنى در مقام هول و فزع\r\n\r\n\r\nخويشتن در لباس تقوى دار\r\nتا شوى در دو كون برخوردار .\r\n\r\nسخن ما : 1 - به آن مردم كه از شرائط پرورش فرزند و رفتار با زن بچه‌دار بى خبر بودند سفارش شده است : با رعايت حقوق زن و مرد به يكديگر از لوازم پرستارى نوزاد كوتاهى نشود و مواظبت در شير بشود و بيش از دو سال نباشد ولى در كمتر از آن به اختيار پدر و مادر است و اگر او پدر نداشت آنكه از مال او استفاده مىكند رعايت فرزند را بنمايد 2 - اين وظايف و كليه‌ى تكاليف انسان در حدود امكان و توانائى اشخاص است ، و بيش از قدرت به كسى تكليفى نمىشود . 3 - منتسكيو در روح القوانين : « 1 » به حكم عقل فرزندى كه با ازدواج متولَّد شده است وابسته به پدر است و اگر ازدواج نبوده است وابسته بمادر است و به همين جهت در كشورهائى كه اصول خريد و فروش كنيز رايج است طفل وابسته بمادر است .\r\nمعلوم نيست چه موجب عقلى در نظر اين مرد دانشمند بوده است كه فرزند را مال پدر دانسته است و شايد از رفتار مردم نسبت به فرزند از كنيز و يا از طريق نامشروع استنتاج كرده است كه در غير اين صورت بر خلاف آن است و آن را حكم كلَّى عمومى دانسته است با اينكه غريزه‌ى حبّ فرزند هر دو را محكوم بسرپرستى و محبّت به فرزند خود مىكند و وابستگى هم غير از همين غريزه چيز ديگر نيست و جمله‌ى : « لا تُضَارَّ » تا آخر خوب اين معنى را مىفهماند كه چون فرزند وابسته‌ى بهر دوى آنها است سرپرستى او هم نيز با هر دوى آنها است و در نامشروع چون پدر معلوم نيست البتّه در ظاهر وابسته بمادر است ولى در احكام زنازاده از حقوقى كه براى حلالزاده معيّن شده است محروم است و زمخشرى در كشّاف از كلمه‌ى : ( مولود له ) خواسته است نظر منتسكيو را استفاده كند و اين شعر را از مأمون عباسى نقل كرده است :\r\n\r\n","description":"","footnote":"\r\n( 1 ) كتاب 23 ص 477 .\r\n","page_name":" 462 ","page_number":527},
  {"content":"\r\n\r\nفانّما امّهات النّاس اوعيه\r\nمستودعات و للآباء ابناء « 1 »\r\n\r\nليكن امام فخر دو معنى از اين كلمات مولود له استفاده كرده است اوّل مقصود اين است كه فرزند وابسته به آن كسى است كه پدر شمرده مىشود و در رختخواب او متولَّد شده است اگرچه يقين نباشد كه از او است چون از پيغمبر نقل شده است : « الولد للفراش و للعاهر الحجر » يعنى فرزند مال آن كسى است كه در رختخواب او متولَّد شده است و اگر كسى ادّعاى بزه‌كارى بكند كه بچه از اوست نصيبش سنگ است كه به او بزنند دوّم - مقصود اين است كه احساسات پدر تحريك شود كه فرزند مال تنها مادر نيست مال تو نيز هست و از پرورش او كوتاهى ممكن .\r\n[ سوره البقرة ( 2 ) : آيات 234 تا 235 
  ]\r\nوَ الَّذِينَ يُتَوَفَّوْنَ مِنْكُمْ وَيَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَاللَّه بِما تَعْمَلُونَ خَبِيرٌ ( 234 ) وَلا جُناحَ عَلَيْكُمْ فِيما عَرَّضْتُمْ بِه مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّه أَنَّكُمْ سَتَذْكُرُونَهُنَّ وَلكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه وَاعْلَمُوا أَنَّ اللَّه يَعْلَمُ ما فِي أَنْفُسِكُمْ فَاحْذَرُوه وَاعْلَمُوا أَنَّ اللَّه غَفُورٌ حَلِيمٌ ( 235 )\r\n\r\n","description":"","footnote":"\r\n( 1 ) يعنى مادرها جايگاه هستند كه نطفه در آن سپرده مىشود ولى فرزند مال پدر است .\r\n","page_name":" 463 ","page_number":528},
  {"content":"\r\nمعنى لغات : « يُتَوَفَّوْنَ » از مصدر توفّى بمعنى مردن . « يَذَرُونَ » از مصدر وذر بمعنى ترك كردن و رها كردن . « عَرَّضْتُمْ » از مصدر تعريض يعنى در ضمن سخن مطلبى فهميدن با آنكه تصريح به آن نشده است . « خِطْبَةِ » با كسر خاء خواستگارى و دعوت به ازدواج .\r\n« أَكْنَنْتُمْ » از مصدر كن بمعنى پوشيدن و در چيزى پنهان كردن « تَعْزِمُوا » از مصدر عزم بمعنى در دل تصميم بكارى گرفتن و كوشش كردن در كار . « عُقْدَةَ » گره هر چيز ، استوارى و استحكام پيمان بر فرمانبرى از حاكم كردن ، اندازه‌ى كفايت هر چيز .\r\nترجمه :\r\n234 كسانى كه مىروند و همسرانى بجاى ميگذارند بايد آنها چهار ماه و ده روز بىشوهر بمانند و چون اين دورانشان بپايان رسيد شما [ اختيارداران ايشان 
  ] در كار آنها دستورى نداريد كه آنچه بآئين مردمى بخواهند بكنند [ و خود را بيارايند و از پى شوهر روند 
  ] و خدا به آنچه كنيد آگاه بود . و اگر [ به آن روزگار شما بيگانگان 
  ] بكنايه خواهش همسرى با آنها كنيد و يا آن را در دل انديشيد گناه نكرده‌ايد كه خدا ميداند شما به ياد آنان ميباشيد ليكن پيمان بنهان با آنان نبنديد مگر كه بآئين مردمان با آنان سخن بگوئيد .\r\n235 و پيمان زناشوئى استوار نكنيد تا آن روزگار بىشوهرى بسر آيد و بدانيد : خدا از آنچه در دل داريد خبردار است پس ز نافرمانى او پرهيز كنيد و بدانيد كه او آمرزنده است و بردبار .\r\nسخن مفسّرين :\r\n* ( يُتَوَفَّوْنَ ) * - 233 مجمع : از علىّ ( ع ) نقل شده است « يتوفّون » بفتح يا و ديگران با ضمّ يا خوانده‌اند .\r\n* ( يَتَرَبَّصْنَ ) * - 233 كشف نوشته است : در آن عدّت بيرون نيايند مگر ضرورت را و زينتها بگذارند .\r\nجامه‌ى رنگين و پيرايه نپوشند و بوى خوش به كار ندارند و خضاب نكنند و سرمه در چشم نكنند .\r\n","description":"","footnote":"","page_name":" 464 ","page_number":529},
  {"content":"\r\n\r\n* ( أَرْبَعَةَ أَشْهُرٍ وَعَشْراً ) * - 233 طبرى : در عرب مرسوم بود زن شوهر مرده مدّت يك سال در بدترين جاهاى خانه‌ى خود مىنشست و بدترين لباس بتن ميكرد و موى و ناخن كوتاه نمىكرد . چون سال تمام ميشد منتظر بود سگى از جلوش بگذرد سنگى بر او ميانداخت يا پشكلى و يا پشكلى بجلو خود ميانداخت و اين عمل را موجب خلاصى از رنج گذشته‌ى خود ميدانست و يا براى تفاؤل بود كه دوباره چنين گرفتار نخواهد شد و از ام حبيبه روايت كرده‌اند :\r\nزنى شوهرش مرده بود و در چشمش بيمارى پيدا شده بود از پيغمبر ص اجازه گرفت سورمه كه وسيله‌ى آرايش آنها بود براى دارو در چشم كند ؟ پيغمبر ص فرمود : شما مدّت يك سال در خانه مىنشينيد و بعد پشكل بسگ مياندازيد براى انجام دوران بىشوهرى و اين جايز نيست فقطَّ چهار ماه و ده روز در خانه و بىشوهر بمانيد .\r\nكشف نوشته است : گفته‌اند : چون فرزند پسر باشد بعد از سه ماه روح در وى شود و در حركت آيد و چون دختر بود به چهار ماه در حركت آيد پس ده روز ديگر در عدّت بر سر گرفتند استظهار را « 1 » .\r\nفخر : از كلمه‌ى « عَشْراً » ممكن است مقصود ده شب باشد چون در معدود مذكّر عدد را مؤنّث و در مؤنّث عدد را مذكّر تلفّظ مىكنند و عدّه‌اى از فقها گفته‌اند : چون چهار ماه و ده شب تمام شد حقّ ازدواج دارد زيرا اگرچه از كلمه‌ى عشرا ده شب فهميده مىشود ولى چون مقصود مدّت ده شبانه روز است پس كلمه‌ى عشرا عدد است براى معدود مؤنّث كه كلمه‌ى مدّة باشد . و معنى چنين مىشود : چهار ماه بعلاوه‌ى مدّت ده شبانه روز .\r\n* ( لا تُواعِدُوهُنَّ سِرًّا ) * - 234 طبرى : يعنى ميعاد به عمل ناشايست معيّن نكنيد ، و از عدّه‌اى ديگر نقل كرده\r\n\r\n","description":"","footnote":"\r\n( 1 ) اين كلمه بمعنى كوشش و خواهش نمودارى است و اين جا مقصود اين است كه اين مدّت براى نمودار شدن باردارى زن است .\r\n","page_name":" 465 ","page_number":530},
  {"content":"\r\nاست . يعنى قول و قرار بر ازدواج نگذاريد .\r\nمجمع : از حضرت صادق ع نقل است : يعنى آشكارا نگوئيد با تو ازدواج مىكنم يا ميعاد من و تو در فلان منزل .\r\n* ( يَبْلُغَ الْكِتابُ أَجَلَه ) * - 235 مجمع : مقصود از كتاب قرآن است : و عدّه‌اى گفته‌اند : آنچه در قرآن واجب شده است . عدّه‌اى ديگر گفته‌اند : معنى كتاب مكتوب و نوشته شده است يعنى آنچه نوشته و تعهّد شده است .\r\nسخن ما : همان ترجمه و نقل است\r\n[ سوره البقرة ( 2 ) : آيات 236 تا 237 
  ]\r\nلا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَمَتِّعُوهُنَّ عَلَى الْمُوسِعِ قَدَرُه وَعَلَى الْمُقْتِرِ قَدَرُه مَتاعاً بِالْمَعْرُوفِ حَقًّا عَلَى الْمُحْسِنِينَ ( 236 ) وَإِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ وَأَنْ تَعْفُوا أَقْرَبُ لِلتَّقْوى وَلا تَنْسَوُا الْفَضْلَ بَيْنَكُمْ إِنَّ اللَّه بِما تَعْمَلُونَ بَصِيرٌ ( 237 )\r\nمعنى لغات : « تَمَسُّوهُنَّ » از مسّ بمعنى پسودن و ماليدن . « مَتِّعُوهُنَّ » از مصدر\r\n","description":"","footnote":"","page_name":" 466 ","page_number":531},
  {"content":"\r\nتمتيع بمعنى بهره رساندن . « الْمُوسِعِ » از وسع بمعنى توانائى و گشايش مالى « الْمُقْتِرِ » از اقتار بمعنى تنگدستى و مضيقه‌ى در معاش .\r\nجهت نزول :\r\nكشف : مردى از انصار زنى از قبيله‌ى بنى حنيفه گرفت و مهر معيّن نكرد و پيش از عمل زناشوئى او را طلاق داد . پيغمبر فرمود : به او چيزى بده اگرچه كلاه سرت باشد .\r\nترجمه :\r\n[ دستور ديگر براى جدائى مرد از همسر خود 
  ] 236 باكى نيست بطلاق زنان كه با آنان عمل زناشوئى نكرده‌ايد و مهر هم معيّن نكرده‌ايد ليكن باندازه‌ى توانائى خود نادار و دارا بهره‌اى بروش پسند مردم بايشان برسانيد كه رفتارى است شايسته و استوار و وظيفه‌ى مردم نيكوكار .\r\n237 ليكن اگر پيش از عمل جنسى آنان را طلاق گفتيد با اينكه مهر معيّن كرده‌ايد نيمى از آن را به آنان بدهيد مگر كه زن خود بگذرد و يا آنكس كه اختيار زناشوئى با او است و اگر گذشت كنيد ، بپرهيزكارى نزديكتر بود و از آن سازگارى و گذشت كه با يكديگر داشتيد فراموش نكنيد كه خدا به كار شما بينا بود .\r\nسخن مفسّرين :\r\n* ( لا جُناحَ ) * - 236 فخر : يعنى پرداختن مهر بر شما لازم نيست .\r\n* ( لَمْ تَمَسُّوهُنَّ ) * - 236 مجمع : « تماسّوهنّ » با ضمّ تا و الف قرائت حمزه و كسائى است و معنى هر دو قرائت يكى است و مقصود از اين جمله عمل جنسى است و مقصود از « فريضة » در جمله‌ى بعد مهر است و آغاز آيه براى اجازه‌ى طلاق است .\r\n* ( عَلَى الْمُوسِعِ قَدَرُه ) * - 236\r\n","description":"","footnote":"","page_name":" 467 ","page_number":532},
  {"content":"\r\nطبرى : ابن عباس گفته است ارجمندتر مالى كه در اين موقع داده مىشود غلام و خدمتگذار است و كمترش جامه است مجمع : كلمه‌ى « قَدَرُه » در هر دو جمله با سكون دال قرائت شده است . و اكثر با فتح خوانده‌اند .\r\nابو الفتوح : حسن بن علىّ ( ع ) زنى را كه مهر معيّن نشده بود و با او ملاقات نكرده بود طلاق داد و هزار درم به او بخشيد ، او گفت « متاع قليل من حبيب مفارق » يعنى در برابر جدائى از دوست اين سرمايه ارزشى ندارد .\r\n* ( حَقًّا عَلَى الْمُحْسِنِينَ ) * - 236 فخر : از كلمه‌ى حقّ استفاده مىشود معنى وجوب احسان و دادن چيزى بزن مطلَّقه و اختصاص بكلمه‌ى محسنين براى اشاره به اين است : شخص نيكوكار از اين گفته‌هاى ما بهره‌مند مىشود . ابو مسلم گفته است : يعنى كسى كه بخواهد محسن و نيكوكار باشد راه ، آن است كه به اين گونه رفتار كند و چون شخص محسن مؤمن است پس معنى آن است كه عمل به اين دستور راه و رسم مؤمنين است .\r\n* ( الَّذِي بِيَدِه عُقْدَةُ النِّكاحِ ) * - 237 طبرى : اختلاف كرده‌اند در مقصود از اين جمله : ابن عبّاس گفته است پدر دختر است كه تا در تحت سرپرستى او است اختيار ازدواج هم با او است و از علىّ ( ع ) نقل كرده‌اند :\r\nمقصود شوهر است چون اختيار ازدواج با او است .\r\n* ( أَوْ يَعْفُوَا الَّذِي ) * - 237 مجمع : « يعفو » به سكون واو قرائت حسن بصرى است .\r\n* ( وَأَنْ تَعْفُوا ) * - 237 كشف نوشته است : يكى از پيران طريقت گفته : چون كه ننوازد و اكرم\r\n","description":"","footnote":"","page_name":" 468 ","page_number":533},
  {"content":"\r\nالاكرمين او است ؟ چون كه ننوازد و ارحم الرّاحمين او است ؟ چون كه عفو نكند و چندين جايگه در قرآن عفو كردن از فرمان او است ؟ . و هم از اين باب است آنكه در آخر آورد گفت : « وَأَنْ تَعْفُوا أَقْرَبُ لِلتَّقْوى » تقوى در عفو بست و بهشت در تقوى بست آنجا كه گفت :\r\n« وَالآخِرَةُ عِنْدَ رَبِّكَ لِلْمُتَّقِينَ » اهل تحقيق گفتند : تقوى را بدايتى است و نهايتى است بدايت آن است كه گفت : « وَأَنْ تَعْفُوا أَقْرَبُ لِلتَّقْوى » و نهايت آن است كه گفت : « وَلا تَنْسَوُا - الْفَضْلَ بَيْنَكُمْ » بدايت آن است كه حقّ خود بر ، برادر ، شناسى آنگه عفو كنى و در گذارى . اين منزل اسلام است و روش عابدان و نهايت آن است كه حقّ وى بر خود شناسى و او را بر خود فضل نهى و هر چند كه جفاء جرم از وى بينى تو از وى عذرخواهى .\r\nاين مقام توحيد است و وصف الحال صدّيقان و در اين معنى گفته‌اند : « اذا مرضنا آتيناكم نعودكم فتذنبون فنأتيكم و نعتذر » « 1 » * ( أَقْرَبُ لِلتَّقْوى ) * - 237 فخر : اشاره است به اين كه گذشت از حق خود البتّه موجب خوددارى از تجاوز بحقوق ديگران است .\r\n* ( وَلا تَنْسَوُا الْفَضْلَ ) * - 237 طبرى : جبير بن مطعم بخانه‌ى سعد بن ابى وقّاص رفت او دخترى در خانه داشت پيشنهاد ازدواج دخترش را كرد . جبير پذيرفت و در همانجا عقد همسرى را انجام دادند .\r\nچون جبير از خانه‌ى سعد بيرون رفت زن را طلاق داد و مهرى را كه معيّن كرده بود تمام براى او فرستاد . از او پرسيدند اين چه كار بود ؟ جواب داد : اوّل كه سعد پيشنهاد ازدواج كرد پذيرفتم چون كه خلاف ادب بود ردّ احسان او . و چون پيمان همسرى بود بمقتضاى فضل و احسان بايستى تمام مهر او را بدهم و نيز از مجاهد روايت كرده است معنى جمله\r\n\r\n","description":"","footnote":"\r\n( 1 ) يعنى چون ما بيمار شويم خود بعيادت شما ميآئيم . باز با ما جسارت و بدرفتارى مىكنيد و ما از شما عذرخواهى مىكنيم .\r\n","page_name":" 469 ","page_number":534},
  {"content":"\r\n\r\nچنين است : بهتر اين است كه مرد تمام مهر را بدهد و يا زن از حقّ خود بگذرد و مفسّرين ديگر اين طور گفته‌اند : غفلت نكنيد از نيكى به يكديگر و گذشت از حقّ خود .\r\nعبده : ممكن است مقصود از فضل دوستى ميان دو خانواده‌ى مرد و زن باشد پس معنى اين است كه بواسطه‌ى اين طلاق دوستى خانوادگى را فراموش نكنيد و با يكديگر دشمن نشويد .\r\nمجمع : از علىّ عليه السّلام نقل شده است : « لا تناسوا » با الف قرائت فرموده است * ( بِما تَعْمَلُونَ بَصِيرٌ ) * - 237 روح البيان از غزالى : بصيرت و بينائى خداوند يعنى مكشوف بودن حقيقت همه‌ى موجودات كه منحصر بديدن صورت ظاهر آنها نيست بلكه حقايق و اصول پيدايش موجودات در پيشگاه علم خداوند مكشوف و روشن است و بهره‌ى انسان از اين پرتو خداوند كه به او افكنده است و نيروى بينائى كه به او داده است دقّت نظر و پند و عبرت او است از ديدن هر موجود چنان كه از حضرت مسيح پرسيدند : كسى مانند خودت سراغ دارى ؟ فرمود آنكه بهر چيز با چشم عبرت و پند بنگرد و چون ساكت باشد در انديشه‌ى رفع نواقص باشد و آنچه بگويد ذكر و ياد خدا بود و بداند كه هميشه در حضور خداوند است و او را مىبيند .\r\nسخن ما : 1 - دستور آزادى در طلاق زنى است كه با او تماسّى نبوده است و البتّه اين راه آزادى زن و مرد است از بند همسرى لفظى كه اثر عملى نداشته است . ولى در غير اين مورد كه روابط زناشوئى در بين باشد طلاق عمل ناپسندى است چنان كه از پيغمبر روايت شده است كه فرمود : « ما بال اقوام يلعبون بحدود اللَّه فيقول احدهم طلَّقتك راجعتك » يعنى چرا مردم با مقررات خداوندى و احساسات بشرى با زن بازى مىكنند زن مىگيرند باز طلاق ميدهند باز بر سر زناشوئى برميگردند ؟ و هم نقل كرده‌اند كه فرمود : « لا تطلَّقوا نسائكم الَّا ريبة فانّ اللَّه لا يحبّ الذّوّاقين و لا الذّوّاقات » يعنى وقتى زن خود را طلاق دهيد كه شك در اخلاق او داشته باشيد و گر نه خداوند دوست ندارد مردم هواپرست را كه\r\n","description":"","footnote":"","page_name":" 470 ","page_number":535},
  {"content":"\r\nهر روزى با كسى بسر مىبرند . 2 - ارزش دادن بمقام زن و هم به پيمان زناشوئى است كه آن را مانند ديگر معاملات نه‌پندارند و اگرچه جز پيمان ، ديگر شرط و عمل در ميان آنها نباشد باز هم از احسان بزن غافل نباشند و به قدر امكان به او بهره برسانند . 3 - باز هم به عقد زناشوئى اهميّت داده شده است كه بايد مرد نصف مهر را بدهد ولى هر يك از زن و مرد بايد متوجّه باشند كه تقوى و پرهيزگارى در احسان و گذشت از حقوق است و اگر مرد تمام مهر را بدهد و يا زن از نصف حقّ خود هم صرف نظر كند با تقوى و پرهيزگار خواهند بود .\r\n[ سوره البقرة ( 2 ) : آيات 238 تا 239 
  ]\r\nحافِظُوا عَلَى الصَّلَواتِ وَالصَّلاةِ الْوُسْطى وَقُومُوا لِلَّه قانِتِينَ ( 238 ) فَإِنْ خِفْتُمْ فَرِجالًا أَوْ رُكْباناً فَإِذا أَمِنْتُمْ فَاذْكُرُوا اللَّه كَما عَلَّمَكُمْ ما لَمْ تَكُونُوا تَعْلَمُونَ ( 239 )\r\nمعنى لغات : « الْوُسْطى » مؤنّث اوسط ميانه و معتدل . « قانِتِينَ » از مصدر قنوت به نماز ايستادن ، خوددارى از كلام ، فروتنى در عبادت . « رجال » جمع راجل بمعنى پياده .\r\n« ركبان » جمع راكب بمعنى سواره .\r\nجهت نزول :\r\nطبرى : زيد بن ثابت گفت : بسيار اوقات پيغمبر ص نماز ظهر ميخواند و بواسطه‌ى گرمى هوا حضور به جماعت بر مردم سخت بود و فقط در نماز با پيغمبر يك يا دو صف بودند آن حضرت فرمود : بايد خانه‌ى آنهائى كه به جماعت حاضر نميشوند آتش بزنم . پس از آن اين آيه نازل شد .\r\n","description":"","footnote":"","page_name":" 471 ","page_number":536},
  {"content":"\r\n\r\nترجمه :\r\n238 مواظب نمازها باشيد و نماز ميانين و با فروتنى بپيشگاه خداوندى بپاى خيزيد [ و نماز گذاريد 
  ] 239 و اگر ز دشمن ترسيديد سواره يا پياده [ نماز گذاريد 
  ] و چون آسوده شديد به ياد خدا باشيد به همان گونه كه خدا بشما آموخته است و هميشه ميخوانيد و زين پيش از آن بىخبر بوديد و نماز ندانستيد .\r\nسخن مفسّرين :\r\n* ( الصَّلاةِ الْوُسْطى ) * - 238 طبرى : مقصود نماز ظهر است . و حفصه زوجه‌ى پيغمبر دستور داد برايش قرآن بنويسند و سفارش كرد چون به اين آيه برسند او را خبر دهند ، در اين موقع كه نويسنده به او مراجعت كرد گفت : اين طور بنويس : « و الصّلوة الوسطى و صلاة العصر » و باز طبرى از ابن عباس و مجاهد نقل كرده است كه همينطور « و صلاة العصر » قرائت ميكرده‌اند و عدّه‌اى ديگر گفته‌اند مقصود نماز عصر است و در جنگ خندق يك روز اعراب پيغمبر و مسلمانان را مشغول كردند كه به نماز عصر نرسيدند آن حضرت فرمود : اينها ما را از نماز وسطى كه نماز عصر است باز داشتند خدا گورشان را پر آتش كند . و بعضى گفته‌اند مقصود نماز مغرب است كه حدّ وسط نماز دو ركعتى و چهار ركعتى است و در سفر كم نمىشود . و هم طبرى نقل كرده است : عدّه‌اى گفته‌اند : مقصود نماز صبح است . و از ابن عباس حكايت كرده است كه در مسجد بصره نماز صبح خواند و امام جماعت بود و قبل از ركوع قنوت و دعاى دست خواند آنگاه گفت : اين است نماز وسطى كه در قرآن فرموده است : « حافِظُوا عَلَى الصَّلَواتِ » تا آخر آيه .\r\nفخر : ممكن است مقصود نمازهاى پنجگانه باشد و ممكن است چون دليل يقينى نداريم بگوئيم معيّن نيست و بعضى گفته‌اند : مقصود نماز عشاء است چون ميان مغرب و صبح است كه در سفر كم نمىشود .\r\nمجمع : مقصود نماز ظهر است . و از امام باقر و صادق ( ع ) همين معنى روايت شده است و عقيده‌ى مفسّرين شيعه بر اين است . چون اوّل نمازى كه پيغمبر ص خواند و اوّل نمازى\r\n","description":"","footnote":"","page_name":" 472 ","page_number":537},
  {"content":"\r\nكه از بيت المقدس روى گرداند و قبله را كعبه قرار داد نماز ظهر بوده است .\r\nكشف نوشته است : ابو بكر شبلى رحمه اللَّه گفت : اگر مرا مخيّر كنند ميان آنكه در نماز شوم يا در بهشت شوم آن بهشت بر اين نماز اختيار نكنم كه آن بهشت اگر چند ناز و نعمت است اين نماز از ولى نعمت . آن نزهتگاه آب و گل است وين تماشاگاه جان و دل است . آن مرغ بريان است در روضه‌ى رضوان وين روح و ريحان است در بستان جانان .\r\n\r\nتماشا را يكى بخرام در بستان آن جانان\r\nببين در زير پاى خويش جان افشان آن جانان\r\n\r\nمردى بود او را بو على سياه گفتندى يگانه‌ى عصر خويش بود ، هر گه كسى در پيش وى رفتى گفتى مردى ام فارغ شغلى ندارم روشنائى چشم من آن است كه از مردان راه وى كسى را بينم يا با كسى حديث وى مىكنم :\r\n\r\nبا دل همه شب حديث تو ميگويم\r\nبوى تو من از باد سحر ميجويم\r\n\r\nمحافظت آن است كه : شخص ، در مقام خدمت راست دارد و دل را در مقام حرمت ، تا هم قيام ظاهرى از روى صورت تمام بود هم قيام باطن از روى صفت بجاى بود . يكى در نماز امامى ميكرد خواست تا صف راست كند گفت : همه راست بايستيد . هنوز اين سخن تمام نگفته بود كه بيفتاده بود و بيهوش شده پس گفتند او را : كه چه رسيد تو را در آن حال ؟ گفت : در دل شنيدم كه به من گفتند : هرگز براى من راست ايستادى ؟ و آن دست برداشتن در نماز در حال تكبير اشارت است باضطرار و افتقار بنده و شكستگى وى به حضرت مولى چنانستى كه ميگويد : بار خدايا غريب مملكتم افتاده در چاه معصيتم غرق شده در درياى محنتم درد دارم و دارو نميدانم يا ميدانم و خوردن نمىتوانم ، نه روى آنكه نوميد شوم نه زهره‌ى آنكه فراتر آيم :\r\n\r\nگر كافرم اى دوست مسلمانم كن\r\nمهجور توام بخوان و درمانم كن\r\n\r\n\r\nگر در خور آن نيم كه رويت بينم\r\nبارى بسر كوى تو قربانم كن\r\n\r\nعبده : ممكن است مقصود از صلات اصل عمل باشد و از كلمه‌ى وسطى مقصود\r\n","description":"","footnote":"","page_name":" 473 ","page_number":538},
  {"content":"\r\nافضل و برتر باشد و معنى چنين بشود : مداومت كنيد بر بهترين انواع نماز كه با حضور قلب و توجه كامل است .\r\n* ( قانِتِينَ ) * - 238 طبرى : روايت است : يعنى در حال نماز با كمال اطاعت باشيد ، و از زيد بن ارقم و ابن مسعود روايت است ما در نماز سخن مىگفتيم و نيازمنديهاى خود را به يكديگر اظهار ميكرديم و جواب مىشنيديم و اگر كسى سلام ميكرد جواب ميداديم تا روزى من وارد شدم و سلام كردم كسى جواب نداد و بر من دشوار شد چون پيغمبر نماز تمام كرد فرمود مانعى نداشتم از جواب سلام تو جز اينكه بما امر شد در نماز با آرامش باشيم و سخن نگوئيم . و نيز نقل است كه عدّه‌اى گفته‌اند : مقصود دعا است و رغبت و ميل بسوى خدا و استدلال كرده‌اند كه ابن عباس در بصره نماز صبح خواند با جماعت و پيش از ركوع قنوت خواند و پس از نماز گفت : همين است نماز وسطى كه در قرآن امر شده است بجمله‌ى « قُومُوا لِلَّه ) * تا آخر » مجمع : از امام باقر و صادق ( ع ) روايت شده است : اين جمله چنين مىفهماند : با حالت قيام و ايستاده در نماز دعا بخوانيد .\r\n* ( فَإِنْ خِفْتُمْ ) * - 239 مجمع : روايت شده است : پيغمبر در جنگ احزاب با اشاره نماز خواند و حضرت علىّ ( ع ) ليلة الهرير كه شبى بود تا صبح در صفّين مىجنگيدند نماز با اشاره خواند و روايت كرده‌اند : نماز را فقط با تكبير انجام داد .\r\nسخن ما : ممكن است بگوئيم : « الصَّلاةِ الْوُسْطى » به اين صورت تحليل مىشود « و الصّلوة الَّتي هي الوسطى » يعنى مواظب آن نمازى كه حدّ متوسّط و ميانين در عبادات است كه وظائف نفسانى و اجتماعى در آن بيش از ديگر عبادات معين شده است و در جمله‌ى بعد نتيجه‌ى اين مطلب را گوشزد كرده است كه در اين عبادت مهمّ براى خدا به پا بايستيد و او را بخوانيد .\r\n","description":"","footnote":"","page_name":" 474 ","page_number":539},
  {"content":"\r\n[ سوره البقرة ( 2 ) : آيات 240 تا 242 
  ]\r\nوَ الَّذِينَ يُتَوَفَّوْنَ مِنْكُمْ وَيَذَرُونَ أَزْواجاً وَصِيَّةً لأَزْواجِهِمْ مَتاعاً إِلَى الْحَوْلِ غَيْرَ إِخْراجٍ فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ وَاللَّه عَزِيزٌ حَكِيمٌ ( 240 ) وَلِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ ( 241 ) كَذلِكَ يُبَيِّنُ اللَّه لَكُمْ آياتِه لَعَلَّكُمْ تَعْقِلُونَ ( 242 )\r\nمعنى لغت : « يُتَوَفَّوْنَ » از مصدر توفى بمعنى مرگ فرا رسيدن . « الْحَوْلِ » يك سال تمام .\r\nترجمه :\r\n240 كسانى را كه مرگ فرا ميرسد و زن در خانه دارند بايد براى همسران خود سفارش كنند : تا يك سال [ از خانه و خوردن و پوشيدن از مال آنها 
  ] بهره‌مند شوند و از آن خانه كه نشسته‌اند بيرونشان نكنند [ تا سال بپايان رسد 
  ] و اگر در اين ميان خود بيرون رفتند گناهى بر شما سرپرستان نيست اگر آنان رفتارى بآئين مردمى داشتند چه خدا برتر است و كار شايسته كند .\r\n241 و براى زنهاى طلاق گفته حقّ بهره از اموال شوهر است بآئين مردمى و اين دستور را پرهيزگاران استوار ميدارند .\r\n242 و به اين گونه نشانه‌هاى يكتائى خود را خداوند نمودار مىكند تا شايد بسنجيد [ و آن را دريابيد 
  ] .\r\nسخن مفسّرين :\r\n* ( وَصِيَّةً لأَزْواجِهِمْ ) * - 240 :\r\n","description":"","footnote":"","page_name":" 475 ","page_number":540},
  {"content":"\r\nمجمع : كلمه‌ى « وصيّة » مرفوع قرائت شده است كه مبتدا باشد يعنى وصيّة واجب است .\r\nابو الفتوح : و منصوب خوانده‌اند كه مفعول باشد يعنى وصيّت مىكنند وصيتى را كه براى همسرانشان باشد . حكيم بن حرث از مردم طائف با پدر و زن و فرزند و سرمايه‌ى خود بمدينه هجرت كرد و مرد اين آيه نازل شد ، پيغمبر ص اموال او را ميان وارثانش تقسيم فرمود و بزنش چيزى نداد جز حقّ سكنى در منزل و ديگر مخارج از اموال او تا مدّت يك سال . و عدّه‌ى زن همين بود در ابتداى اسلام تا آيه‌ى ميراث و عدّه‌ى وفات نازل شد . پس از آن بجاى حقّ سكنى و مخارج براى زن ارث معيّن شد و مدّت عده به چهار ماه و ده روز مقرّر شد و اين آيه نسخ شد .\r\nمجمع : باتّفاق علما اين آيه منسوخ است .\r\nبرهان : معاوية بن عمّار و ابى بصير گفته‌اند : از امام عليه السلام معنى اين آيه را پرسيدم فرمود : نسخ شده است بآيات ميراث و عدّه‌ى وفات .\r\n* ( وَلِلْمُطَلَّقاتِ مَتاعٌ ) * - 241 مجمع : فقهاى اهل سنّت اختلاف كرده‌اند در لزوم مخارج براى زن طلاق داده و بعضى گفته‌اند : مقصود از متاع بهره‌اى از مال است كه بايستى بزن طلاق داده چيزى داد و ابو على جبّائى گفته است : مقصود از كلمه‌ى « متاع » مخارج است مثل « مَتاعاً إِلَى الْحَوْلِ » در آيت جلو . و لكن فقهاى شيعه مىگويند : اين آيه متوجّه است بآيت سابق و آن دسته از زنهاى مطلَّقه كه قباله براى آنها معيّن نشده است و عمل زناشوئى هم انجام نشده است حقّ دارند ، و ديگران مهرشان بجاى اين حقّ است .\r\n* ( حَقًّا عَلَى الْمُتَّقِينَ ) * - 241 طبرى : چون در آيت سابق گفته شد « حقا على المحسنين » مردى گفت : اگر بخواهم نيكوكار باشم بزنهاى طلاق داده چيزى خواهم داد و گر نه نخواهم داد . اين آيه نازل شد تا بفهماند اين حكم وظيفه‌ى هر مسلمانى است كه زنش را طلاق داد .\r\n","description":"","footnote":"","page_name":" 476 ","page_number":541},
  {"content":"\r\n\r\n* ( لَعَلَّكُمْ تَعْقِلُونَ ) * - 242 كشف نوشته است : روايت كنند از علىّ عليه السلام كه عقل بر دو ضرب است :\r\nمطبوع و مسموع و كمال بنده در ديندارى وى به آن است كه اين هر دو عقل او را جمع شوند : اوّل مطبوعى كه بنده به آن مكلَّف شود و خطاب شرع به آن متوجّه گردد و آن آن است كه مصطفى صلَّى اللَّه عليه و آله گفت : « خداوند پس از آفرينش موجودات ، بعقل گفت : بعزّت و جلال خودم از تو گراميتر چيزى نيافريدم . چون بهره و مسئوليّت مردم در برابر عقل آنها است » . ديگر عقل مسموعى آن است كه مصطفى گفت ( اى علىّ آنگاه كه مردم به نماز و روزه خود را در نظر يكديگر مقرّب نزد خدا ميشمارند تو بوسيله‌ى عقل ، خود را به خدا نزديك كن تا در دنيا و آخرت نزد خالق و مخلوق محترم باشى ) و حقيقت اين عمل بايمان و تقوى و اخلاص بازگردد و آن آن است كه جايها گفته : « أفَلا تَعْقِلُونَ . . . لَعَلَّكُمْ تَعْقِلُونَ » و گفتار پيغمبر اشاره به اين عقل است آنجا كه فرمود : خداوند عقل را بسه جزء تقسيم فرمود كه هر كه آن را داشته باشد خردش كامل است و گر نه بىخرد است . 1 - حسن معرفت به خدا 2 - به خوبى فرمان او را انجام دادن 3 - شكيبائى بر امر و فرمان خدا تا آخرين توانائى .\r\nابو الفتوح نوشته است : عقل ، مجموع علوم ضرورى باشد كه به آن فرق كنند ميان حسن و قبيح و به آن ممكن باشد استدلال بشاهد بر غايب .\r\nروح البيان : يعنى با اينكه آنچه در قرآن است بفهميد پس خرد خود را در آن به كار اندازيد و از آن نتيجه بگيريد و به آن عمل نمائيد .\r\nسخن ما : 1 - آيت 241 « وَلِلْمُطَلَّقاتِ مَتاعٌ » شايد بقرينه‌ى آيت پيش مقصود بهره‌اى باشد براى زن طلاق داده همانگونه كه براى شوهر مرده يك سال مخارج است و ظاهر آيه كه پس از چند گونه طلاق گفته شده است اين متاع غير از مهر و تعهّدات مرد است براى زن بلكه طلاق بهر جور كه باشد لازم است بهره‌اى و مالى بزن برسد .\r\nولى چون بر خلاف نظر فقهاء است نميتوان مطمئنّ به اين معنى شد . 2 - آيت 242 « لَعَلَّكُمْ\r\n","description":"","footnote":"","page_name":" 477 ","page_number":542},
  {"content":"\r\n* ( تَعْقِلُونَ » در كتب « 1 » فلسفه‌ى قديم براى عقل معانى مختلف نوشته‌اند : 1 - نيروى غريزى انسان كه وسيله‌ى تشخيص خوب است از بد . 2 - آنچه در بحث نفس ناطقه‌ى انسان گفتگو مىكنند و تقسيم كرده‌اند بعقل عملى و عقل نظرى و براى آن مراتبى شمرده‌اند كه مرتبه‌ى اوّل آن عقل بالهيولى است و بعد بالملكة و پس از آن بالفعل و مرتبه‌ى آخر بالمستفاد است . 3 - عقل در اصطلاح علم اخلاق است يعنى نيروى بر مواظبت كارهاى پسند براى تحصيل اخلاق فاضله و ملكات عادله و عادات پسنديده 4 - عقل مورد گفتگو در حكمت الهى و ماوراء الطبيعه است كه موجود مجرّد از مادّه و مدّة باشد و آن را عقل كلَّى مينامند و حكماى قديم آنها را ده‌تاى در طول يكدگر گفته‌اند كه اوّل موجب دوّم و دوّم موجب سوّم است تا دهم و اوّلين را موجود اوّل و نخستين آفريده‌ى خداوند دانسته‌اند و دهم را كدبانوى عالم طبيعت يا جبرئيل و مانند آن گفته‌اند . و عدّه‌اى از حكما آنها را به دو دسته كرده‌اند كه يك دسته در عرض دسته‌ى ديگر و گفته‌اند كلمه‌ى ملك و ملائكه كه در قرآن و كتب دين نام برده شده است مقصود همين عقول هستند . 5 - عقل در اصطلاح اهل حديث است كه بموجب حديث منقول اين طور تعريف مىكنند : « العقل ما عبد به الرّحمان و اكتسب به الجنان » يعنى عقل آن است كه وسيله‌ى عبادت خدا باشد و رسيدن ببهشت .\r\n6 - نفس ناطقه يا روان آدمى را عقل ناميده‌اند چون خود موجودى است خارج و بينياز از مادّه و موجب ادراك معقولات است در حدود خودش و از اين جهت آن را عقل جزئى مينامند در برابر عقل كلَّى بمعنى چهارم . 7 - در نظر اهل مكاشفه و عرفان است كه كلمه‌ى عقل را بجاى عشق يا كشف يا شهود استعمال ميكنند ، و استدلال و بحث را از براى اطَّلاع بر حقايق باطل ميدانند چنان كه مثنوى « 2 » ميگويد :\r\n\r\n","description":"","footnote":"\r\n( 1 ) . 1 - احياء العلوم غزالى ج اوّل باب هفتم ص 62 . 2 - شرح هدايه‌ى ملاصدرا بحث قوّه‌ى محركه ص 205 . 3 - گوهر مراد فصل چهارم از باب دوّم از مقاله اوّل . 4 - شرح منظومه‌ى سبزوارى چاپ دوّم ص 305 . 5 -\r\nاسرار الحكم سبزوارى ص 207\r\n( 2 ) جلد اول داستان استن حنّانه .\r\n","page_name":" 478 ","page_number":543},
  {"content":"\r\n\r\nپاى استدلاليان چوبين بود\r\nپاى چوبين سخت بىتمكين بود « 1 »\r\n\r\nو نيز مثنوى « 2 » استفاده‌ى از عقل را به اين طور بيان كرده است :\r\n\r\nكشتى بىلنگر آمد مرد سر\r\nكه ز باد كژ نيابد او حذر\r\n\r\n\r\nلنگر عقل است عاقل را امان\r\nلنگرى دريوزه كن از عاقلان\r\n\r\n\r\nعقل اگر غالب شود پس شد فزون\r\nاز ملايك اين بشر در آزمون\r\n\r\n\r\nشهوت ار غالب شود پس كمتر است\r\nاز بهائم اين بشر ، زان ابتر است\r\n\r\n[ سوره البقرة ( 2 ) : آيه 243 
  ]\r\nأَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّه مُوتُوا ثُمَّ أَحْياهُمْ إِنَّ اللَّه لَذُو فَضْلٍ عَلَى النَّاسِ وَلكِنَّ أَكْثَرَ النَّاسِ لا يَشْكُرُونَ ( 243 )\r\nمعنى لغات : « أُلُوفٌ » جمع الف بمعنى هزار .\r\nنهاوندى در نفحة الرّحمان : ارتباط اين آيه بآيات پيش اين است كه چون وظائفى راجع بزناشوئى و تربيت اولاد در چند آيه بيان شده است براى تكميل ايمان بتوحيد در اين آيه حكايتى نقل شده است كه نشانه‌ى توحيد و كمال قدرت است تا مردم با يقين بيشتر وظائف خود را انجام دهند .\r\nترجمه\r\n243 اى محمّد مگر نمىنگرى و خبر ندارى ز آن مردمى كه از ترس [ بيمارى\r\n\r\n","description":"","footnote":"\r\n( 1 ) . 1 - جلد سوّم داستان مثل رميدن كره اسب در آب خوردن .\r\n( 2 ) . 2 - جلد چهارم تفسير حديث ( ان اللَّه خلق الملائكة الخ )\r\n","page_name":" 479 ","page_number":544},
  {"content":"\r\nواگير و 
  ] مرگ ، هزاران نفر خانمان رها نمودند و فرار كردند و فرياد حقّ بر سرشان آمد كه بميريد [ جملگى بمردند 
  ] و زان پس زنده‌شان كرد . و البتّه خداوند بخشنده بر همه مردم است ولى بيشترشان پاس نعمت ندارند [ و گرفتار مىشوند 
  ] .\r\nسخن مفسّرين :\r\n* ( ألَمْ تَرَ ) * - 243 كشف نوشته است : اين روايت دل است كه آن را علم گويند نه رؤيت چشم كه عيان باشد . مصطفى آن قوم را بعيان در نيافت امّا برؤيت دل بديد و بدانست از آنك اللَّه بوى خبر كرد و آگاهى داد .\r\n* ( الَّذِينَ خَرَجُوا ) * - 243 مفسّرين افسانه‌هائى نقل كرده‌اند : مردمى بودند در واسط از شهرهاى شمال شرقى عراق و از ترس طاعون فرار كردند چون در يك جا جمع شدند ملكى فرياد زد بميريد همه مردند و پس از آنكه آفتاب تابيد و همه‌ى بيابان متعفّن شد پيغمبرى آنجا رسيد و دعا كرد آنها زنده شدند .\r\n* ( ثُمَّ أَحْياهُمْ ) * - 243 عبده : فرمان بمرگ كنايه است از انحطاط و خوارى مردم و زنده كردن كنايه از تعالى و ترقّى آنها است و اين روش قرآن است كه بانواع سخن مردم را رهبرى مىكند و پند ميدهد . و به همين جهت در اين آيه نام و جاى آن اشخاص معيّن نشده است و فقط بطور مبهم گفته است و با اينكه عدّه زياد بودند بواسطه‌ى ضعف و ترس فرار كردند و يكبارگى مغلوب و نابود شدند و دوباره خدا آنها را زنده كرد يعنى استقلال آنها را بازگرداند . و نيز عبده راجع بحكايتهائى كه مفسّرين نوشته‌اند مىگويد : اينها روايت هائى است اسرائيلى كه مفسّرين اصرار داشته‌اند كتاب خدا را با آنها مطابق كنند در صورتى كه مشهورترين آنها دور تر از تناسب با سبك قرآن است و آن روايتى است كه\r\n","description":"","footnote":"","page_name":" 480 ","page_number":545},
  {"content":"\r\nسدّى نقل كرده است و او محمّد بن مروان كوفى كذّاب است چنان كه طبرى و ديگران او را معرفى كرده‌اند و او غير از اسماعيل سدّى تابعى است كه احمد او را مورد اطمينان دانسته است . « 1 »\r\n* ( لَذُو فَضْلٍ ) * - 243 فخر : مناسبت اين جمله با فضل خداوند بر مردم ممكن است از اين جهت باشد كه چون اين قضيّه در ميان يهود مشهور بوده است و اعراب آن را مىشنيدند قرآن آن را نقل كرده است تا مقام پيغمبر بيشتر براى مردم نمودار شود و آنهائى كه منكر معاد بودند بواسطه‌ى شنيدن چيزهائى كه خود به آن معتقد هستند توليد ايمان در دلشان بشود و عقيده‌ى بقيامت براىشان ثابت شود .\r\nسخن ما : 1 - چون در لغت موت بمعنى سكون و خواب استعمال شده است و همچنين احياء بمعنى بفراوانى وسيله‌ى خوشى و آسايش شدن استعمال شده است و ما دليل قاطع نداريم كه بتوانيم يقين كنيم چه مردمى در كجا چگونه مردند و دوباره زنده شدند و بعلاوه سبك قرآن در تنبيه مردم به همين گونه امثال عمومى است پس با توجّه به اين مقدّمه ممكن است بگوئيم : در اين آيه بوسيله‌ى گفتگوى با پيغمبر مردم را متوجّه كرده است بيك داستانى كه در خاطره‌ها بوده و نظائر آن را شنيده‌اند و تصوّر آن براىشان ممكن بوده است كه : ملَّتهائى بوده‌اند از ترس دشمن يا بيمارى و يا قحطى ترك وطن نموده و مهاجرت ميكردند و نابود مىشدند چنان كه مهاجرتهاى نژادها و ملَّتها را در تاريخ خوانده‌ايم و هر كدام از آنها كه بفرمان خداوند و استعدادى كه به آنها عنايت شده گوش فراميدادند و آرام ميگرفتند و با سختيها مبارزه ميكردند خداوند آنها را به حال خوشى و آسايش باقى ميداشت و گر نه نابود مىشدند و يا مراحلى از مرگ و زندگى و يا خوارى و برترى برگذار ميكردند و نقل اين گونه سرگذشتها پند است براى آيندگان چنان كه\r\n\r\n","description":"","footnote":"\r\n( 1 ) ما ، در مقدمه آنها را معرفى كرده‌ايم .\r\n","page_name":" 481 ","page_number":546},
  {"content":"\r\nگفته‌اند : تاريخ عبرت است .\r\n[ سوره البقرة ( 2 ) : آيه 244 
  ]\r\nوَ قاتِلُوا فِي سَبِيلِ اللَّه وَاعْلَمُوا أَنَّ اللَّه سَمِيعٌ عَلِيمٌ ( 244 )\r\nترجمه :\r\n244 در راه خدا بجنگيد [ براى پيشرفت مادّى و معنوى خودتان 
  ] و بدانيد كه خداوند بر همه چيز دانا و شنوا است .\r\nسخن مفسّرين :\r\n* ( وَقاتِلُوا ) * - 244 فخر : پيش از دستور جهاد مردم را بسرگذشت پيشينيان متوجّه كرده است كه دلهاشان آرام شود و پند بگيرند و بدانند كه ترس و بدبينى نتيجه‌ى بد دارد و شرط موفّق شدن ، كار و كوشش است . بعد از آن فرمان داده است اكنون كه دانستيد ترس و بددلى نتيجه‌ى بد دارد پس با دشمنان دين بجنگيد و چون جهاد موجب تقويت دين است عبادت است و عبادت راهى است كه موجب وصول بحقّ است از اين جهت جنگ را قتال در راه خدا ناميده است .\r\n* ( سَمِيعٌ عَلِيمٌ ) * - 244 فخر : يعنى خداوند مىشنود آنچه بمردم ميگوئيد و بجهاد وادارشان مىكنيد و يا جلوگير آنها ميشويد و نيز ميداند آنچه شما در دل داريد براى جنگ كه مقصودتان استفاده‌ى مادّى يا بهره معنوى است .\r\nسخن ما : همان نقل و ترجمه است .\r\n","description":"","footnote":"","page_name":" 482 ","page_number":547},
  {"content":"\r\n[ سوره البقرة ( 2 ) : آيه 245 
  ]\r\nمَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً وَاللَّه يَقْبِضُ وَيَبْصُطُ وَإِلَيْه تُرْجَعُونَ ( 245 )\r\nترجمه :\r\n245 كى است كه به خدا وام دهد بنكوكارى و او چند برابر پاداشش دهد چه خداوند جلو روزى همى گيرد و آن را ميگشايد [ و بدانيد 
  ] شما را بسوى او بازگردانند .\r\nسخن مفسّرين :\r\n* ( يُقْرِضُ اللَّه ) * - 245 كشف نوشته است : مفسّران گفتند آن روز كه اين آيت فرو آمد ابو الدّحداح گفت :\r\nيا رسول اللَّه خداوند عزّ و جلّ از ما قرض ميخواهد و او بىنياز از قرض است ؟ رسول گفت :\r\nآرى به آن ، خدا ميخواهد تا شما را در بهشت آرد ابو دحداح گفت : من خدايرا قرض مىدهم تو ، بايندانى بهشت مىكنى ؟ گفت : مىكنم بايندانى بهشت هر كس را كه صدقه دهد ابو دحداح گفت : و هم جفت من امّ دحداح با من در بهشت بود ؟ گفت : آرى پس دست رسول گرفت گفت : دو باغ دارم و بجز آن دو باغ چيزى ديگر ندارم و هر دو بخداى مىدهم .\r\nرسول گفت : نه ، يكى خدايرا و يكى معيشت تو و عيال تو را . گفت : يا رسول اللَّه تو را بر گواه ميگيرم كه آن يكى كه نيكوتر است از ملك خويش بيرون كردم و بخداى دادم .\r\nرسول گفت : لا جرم اللَّه تعالى بهشت تو را پاداش دهد . ابو دحداح رفت و با هم جفت خويش امّ دحداح اين قصّه بگفت امّ دحداح آن ساعت با دختركان خويش در آن بستان بودند كه تسليم كرده بودند دست در آستين آن كودكان و دهن ايشان ميكرد و خرما بيرون\r\n","description":"","footnote":"","page_name":" 483 ","page_number":548},
  {"content":"\r\n\r\nميكرد و مىگفت : اين نه آن شما است كه اين آن خدا است .\r\n\r\nجز با تو بجان و دل تكلَّف نكنم\r\nدل ملك تو شد در و تصرّف نكنم\r\n\r\n\r\nگر جان باشارتى بخواهى زرهى\r\nدر حال فرستم و توقّف نكنم\r\n\r\nفخر : ابن عباس گفت : اين آيه در شأن ابو دحداح نازل شد او به پيغمبر عرض كرد من دو باغ دارم اگر يكى را تصدّق بدهم دو تا مثل آن در بهشت به من خواهند داد ؟\r\nپيغمبر ص فرمود : بلى عرض كرد . همسرم و دخترانم با من در آنجا خواهند بود ؟ فرمود : بلى ، ابو دحداح باغ بهتر را كه حنيفيّه نام داشت به فقرا بخشيد .\r\n* ( قَرْضاً حَسَناً ) * - 245 ابو الفتوح : عرب كلمه‌ى قرض را براى كارى كه پاداش دارد به كار ميبرد چه خوب و چه بد چنان كه عرب مىگويد : « لك عندي قرض صدق و قرض سوء » امية بن ابى الصلت شاعر مشهور نزديك به زمان پيغمبر ص گفته است :\r\n\r\nكلّ امرأ سوف يجزى قرضه حسنا\r\nأو سيّئا و مدينا مثل ما دانا « 1 »\r\n\r\nكشف نوشته است : گفته‌اند : قرض حسن آن بود كه گوش بپاداش ندارى و در جست عوض آن نباشى و آنچه كنى استحقاق جلال حقّ را كنى نه يافت مزد خود را .\r\nابو الفتوح نوشته است : واقدى گفت : قرض نيكو آن بود كه براى خدا دهد و دلش به آن خوش بود . عبد اللَّه مبارك گفت : قرض نيكو آن بود كه مالش حلال بود . عبد اللَّه عثمان الصدفى گفت : آن بود كه بدهى و منت ننهى . سهل بن عبد اللَّه گفت : آن بود كه عوضى چشم ندارى .\r\nفخر : قرض حسن چند جور است . 1 - حلال خالص كه مخلوط به حرام نباشد و مال مشتبه شمرده نشود . 2 - پس از بخشيدن منّت و آزار نداشته باشد . 3 - به قصد قربت باشد\r\n\r\n","description":"","footnote":"\r\n( 1 ) يعنى هر كسى مقروض است همانرا كه گرفته است ، و نيز به زودى پاداش نيك يا بد به قرض داده‌ى خود را خواهد ديد . نظير مثل فارسى : بهر دست كه دادى به همان دست ميگيرى .\r\n","page_name":" 484 ","page_number":549},
  {"content":"\r\nنه ريا و خود نمائى .\r\n* ( فَيُضاعِفَه ) * - 245 فخر : 1 - ابو عمرو و نافع و كسائى « يضاعفه » با الف و صداى جلو عين قرائت كرده‌اند . 2 - عاصم با زبر عين قرائت كرده است . 3 - ابن كثير « يضعّفه » بدون الف با تشديد و صداى جلو عين قرائت كرده است . 4 - ابن عامر مثل ابن كثير قرائت كرده است و فقطَّ عين را با صداى بالا قرائت نموده است و اين اختلاف قرائتها تأثير در نتيجه و فهم ندارد .\r\n* ( أَضْعافاً كَثِيرَةً ) * - 245 روح البيان : اين كلمه موجب جلوگيرى از افكار مردم است كه اندازه‌ى حساب و مزد كار خود را بخواهند معيّن كنند و مىفهماند : پاداش قرض را خدا ميداند و بس .\r\nنيشابورى از سدى نقل است : اين كلمه مبهم گفته شده است براى تشديد رغبت مردم تا متوجّه و اميدوار باشند كه پاداش عمل ، بىحساب است . سعدى :\r\n\r\nنكوكارى از مردم نيك راى\r\nيكى را بده مينويسد خداى\r\n\r\n\r\nكرم كن كه فردا كه ديوان نهند\r\nمنازل به مقدار احسان دهند\r\n\r\n* ( وَاللَّه يَقْبِضُ وَيَبْصُطُ ) * - 245 كشف نوشته است : قبض و بسط در يد خدا است كار او دارد و حكم او راست يكى را دل از شناخت خود در بند دارد ، يكى را در انس با خود برو گشايد ، يكى را در مضيق خوف حيران ، يكى در ميدان رجا شادمان ، يكى از قهر قبض وى هراسان ، يكى بر بسط وى نازان . يكى بفعل خود نگرد در زندان قبض بماند . يكى بفعل حقّ نگرد بر بساط طرب آرام گيرد . همان است كه پير طريقت گفت : الهى گهى به خود نگرم گويم :\r\nاز من زارتر كيست ؟ گهى به تو نگرم گويم از من بزرگوارتر كيست ؟\r\n\r\nگاهى كه بطينت خود افتد نظرم\r\nگويم كه من از هر چه بعالم بترم\r\n\r\n","description":"","footnote":"","page_name":" 485 ","page_number":550},
  {"content":"\r\n\r\nچون از صفت خويشتن اندر گذرم\r\nاز عرش همى بخويشتن در نگرم .\r\n\r\nابو الفتوح نوشته است : خداى تعالى روزى تنگ كند بر آنكه خواهد و فراخ كند بر آنكه خواهد : بعضى مفسّران گفتند مراد بقبض قبض روح است و ببسط مراد بسط عمر است . و گفته‌اند مراد آن است كه : « اللَّه يقبض » خداى صدقه بستاند « و يبسط » و عوض بگستراند . و بعضى ديگر گفتند : مراد قبض دلها و بسط آن است براى آنكه دادن و ندادن بدل تعلَّق دارد آن را كه خداى خواهد توفيق دهد تا دلش گشاده و فراخ شود به دادن . و قبض كند دل آنكس را كه خواهد تا بخل و امساك كند . و مراد از آيه آن بود كه زمام دلها بدست مشيّت خداى است چنان كه خواهد گرداند .\r\nطبرى : اين جمله نظير خبرى است كه از انس روايت شده است : در زمان پيغمبر ارزاق گران شد مردم عرض كردند نرخ براى ارزاق معيّن كن كه كار سخت نشود . فرمود : قبض و بسط و روزى دادن بدست خدا است و من انتظار دارم كه پس از مرگم كسى از من شكايت مالى و جانى نداشته باشد و بمال و جان كسى ستمكار نباشم .\r\nحسينى نوشته : است رباعى :\r\n\r\nگاهى كه به خود در نگرم پست شوم\r\nگاهى كه به دو نظر كنم مست شوم\r\n\r\n\r\nدر حيرتم از حالت خود با دلدار\r\nحيران شده‌ام فتاده وز دست شوم\r\n\r\nمنازل السائرين كمال الدّين كاشانى « 1 » : قبض آن واردات قلبى است كه موجب گرفتگى و دلتنگى سالك مىشود آنگاه كه نور تجلَّى از دل او پوشيده مىشود و خوشى و وجد او زائل مىشود و بسط آن جلوه و نمودارى حالت باطنى سالك است كه بتدريج در مراتب علم و معارف الهى او را ترقّى ميدهد و بالا ميبرد تا جائى كه با نهايت احاطه و اطَّلاع بحقايق علم خود را در عبادت و عمل به كار ميبرد و به ظاهر مانند عوام است كه از ديگر مردم تميزى ندارد و ليكن در باطن و حقيقت از خواصّ بندگان است و باوصاف و احوال آنها\r\n\r\n","description":"","footnote":"\r\n( 1 ) از ص 234 - 232 چاپ سال 1315 قمرى با ترجمه و تلخيص .\r\n","page_name":" 486 ","page_number":551},
  {"content":"\r\nباطن خود را آراسته است بطورى كه ظاهرش مانند عوام است در طاعت و عبادت و باطنش مانند خواصّ است در معرفت و شهود حقّ .\r\nروح البيان : قشيرى گفته است قبض و بسط در برابر خوف و رجاء است كه شخص سالك و آماده‌ى براى تربيت باطن و تهذيب اخلاق ، در مراحل اولى : گاهى ترسناك و نااميد از موفقيّت است و گاهى اميدوار و دلگرم است بسعى و عمل خود و پس از آنكه مدتى به كار خود ادامه داد و بمراتب بالاتر رسيد و كسب كمالات كرد داراى قبض و بسط مىشود كه گاهى از حالات و عوارض خود دلگير است و گاهى بعلم و عمل و پيشرفت خود دلشاد و خندان است .\r\n* ( وَإِلَيْه تُرْجَعُونَ ) * - 245 فخر : يعنى بازگشت شما به آن جا است كه حاكم و سياستمدارى نيست جز خداوند .\r\nطبرى : قتاده گفته است : يعنى بسوى خاك برميگرديد .\r\nسخن ما : 1 - مردم را دعوت مىكند بكارى كه مستوجب پاداش خوب باشد تا چندين برابر كه خود نمىتوانند آن را اندازه بگيرند نتيجه بدهد . و اين راه تشديد ايمان است و آرامش وجدان چنان كه در ابو دحداح نتيجه‌ى آن نمودار شد . 2 - آنها را متوجّه مىكند نگران نباشند از عوارض روحى مثل غم و شادى كه مولود حالات مزاجى انسان است و نيز از سوء رفتار يكى ناراحت و از خوشرفتارى ديگرى فرحناك و خوشدل نباشند و نيز بحوادثى كه موجب سود و زيان و غم و شادى انسان مىشود چشم ندوزند كه آدمى به آنچه در اختيار دارد بايد توجّه كند و وظيفه خود را انجام دهد و آنچه را اختيار ندارد دل به خدا بسپارد ، كه قبض و بسط و گشايش و گرفتارى وابسته بعالم بالاتر و قدرت بىپايان خداوند است و آدمى را در آنها كه اختيارى نيست هر چه كوشش كند از خود سلب آسايش نموده و بس . 3 - جمله‌ى آخر « إِلَيْه تُرْجَعُونَ » شايد اشاره باشد كه چون بازگشت شما بسوى خدا است پس به آن گونه زندگى را برگذار كنيد كه در بازگشت خود آسوده و سرفراز باشيد نه كه در زندگى برنج سرمايه و حوادث باشيد و در بازگشت شرمنده و گرفتار .\r\n","description":"","footnote":"","page_name":" 487 ","page_number":552},
  {"content":"\r\n[ سوره البقرة ( 2 ) : آيات 246 تا 247 
  ]\r\nأَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّه قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَما لَنا أَلَّا نُقاتِلَ فِي سَبِيلِ اللَّه وَقَدْ أُخْرِجْنا مِنْ دِيارِنا وَأَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَاللَّه عَلِيمٌ بِالظَّالِمِينَ ( 246 ) وَقالَ لَهُمْ نَبِيُّهُمْ إِنَّ اللَّه قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَه الْمُلْكُ عَلَيْنا وَنَحْنُ أَحَقُّ بِالْمُلْكِ مِنْه وَلَمْ يُؤْتَ سَعَةً مِنَ الْمالِ قالَ إِنَّ اللَّه اصْطَفاه عَلَيْكُمْ وَزادَه بَسْطَةً فِي الْعِلْمِ وَالْجِسْمِ وَاللَّه يُؤْتِي مُلْكَه مَنْ يَشاءُ وَاللَّه واسِعٌ عَلِيمٌ ( 247 )\r\nمعنى لغات : « الْمَلإِ » جماعت و گروه اشراف . « عَسَيْتُمْ » از فعل عسى بمعنى اميد است و نزديك است . « تَوَلَّوْا » از مصدر تولَّي بمعنى پشت كردن و فرار كردن . « اصطفى » از مصدر اصطفاء بمعنى برگزيدن و انتخاب كردن .\r\nترجمه :\r\n246 اى محمّد مگر آگاه نشده‌اى از بزرگان بنى اسرائيل كه پس از موسى به پيغمبرشان گفتند : براى ما پادشاه [ و فرمانده 
  ] معيّن كن تا در راه خدا با دشمنان دين به جنگيم . او گفت : به خود گمان نمىبريد كه شما را فرمان بجنگ دهند و از آن\r\n","description":"","footnote":"","page_name":" 488 ","page_number":553},
  {"content":"\r\nخوددارى كنيد ؟ آنها گفتند : چگونه شود كه ما به راه خدا نه جنگيم با اينكه ما را از آبادى و خويشانمان آواره كردند ؟ ولى چون دستور جنگ براىشان رسيد بجز چند تن همه از جنگ رو گردان شدند و خدا داناى بستمگاران بود .\r\n247 پيغامبرشان به آنان گفت :\r\nخداوند طالوت را پادشاه شما كرد . گفتند : او را چه رسد پادشاهى بر ما كه ما از او سزاوارتريم و او دست تنگ است و نادار . پيغمبرشان گفت : خدا او را بر شما گزيد و فزونى دانش و تن به او داد چه او آن را كه خواهد [ و بسرنوشت كرده 
  ] ز ملك و پادشاهى خود به او دهد كه خدا گشاده توان است و داناى بهر چيز .\r\nسخن مفسّرين :\r\n* ( ألَمْ تَرَ ) * - 246 فخر : چون در آيات پيش دستور جهاد و انفاق بمردم داده شده است قصّه‌ى بنى اسرائيل و خوى بد آنها را يادآور شده است و آنها را ستمكار ناميده است تا مردم عبرت گيرند و مخالفت نه كنند .\r\nفَهَلْ عَسَيْتُمْ - 246 فخر : يعنى آيا شما نزديك هستيد به اين كه جنگ نكنيد و مقصود اين است كه انتظار نمىرود شما تخلف كنيد و بجنگ نرويد .\r\nمجمع : نافع ( عسيتم ) با كسر سين خوانده است و ديگران با فتح آن .\r\n* ( تَوَلَّوْا إِلَّا قَلِيلًا ) * - 246 فخر : مقصود آن عدّه است كه در آيات بعد گفته شده است : « فَشَرِبُوا مِنْه إِلَّا قَلِيلًا » يعنى آنهائيكه از جنگ فرار كردند همانهائى هستند كه از آب آن رودخانه نوشيدند و آنهائى كه مقاومت كردند همانهائى بودند كه از آب ننوشيدند و عدّه‌ى اين مؤمنين سيصد و سيزده نفر بوده است مطابق عدّه‌ى فداكاران جنگ بدر كه با پيغمبر بودند .\r\n","description":"","footnote":"","page_name":" 489 ","page_number":554},
  {"content":"\r\n* ( وَاللَّه واسِعٌ عَلِيمٌ ) * - 246 روح البيان : اين جمله تهديد مىكند مردم بىايمان را كه در آزمايش خود را معرّفى كردند و حقيقت خود را نشان دادند ، بگفته‌ى حافظ :\r\n\r\nخوش بود گر محك تجربه آيد بميان\r\nتا سيه روى شود هر كه در او غش باشد .\r\n\r\nوَ قالَ لَهُمْ نَبِيُّهُمْ - 247 فخر : اين جمله مىفهماند : اوّلين مرتبه كه بىثباتى خود را نشان دادند و پشت بفرمان كردند همين عمل آنها بود كه حكومت طالوت را نپذيرفتند .\r\n* ( أَنَّى يَكُونُ ) * - 247 فخر : مفسّرين گفته‌اند : جهت اين پرسش و اعتراض آن بوده است كه سبط معيّن از اسباط بنى اسرائيل حقّ و اختصاص بمقام نبوّت داشت كه سبط لاوى پسر يعقوب بود و موسى و هارون از همان سبط بوده‌اند و سبط يهودا اختصاص بمقام حكومت و سلطنت داشت كه داود و سليمان از آن سبط بودند و طالوت از سبط بنيامين بود كه داراى اين حقّ نبود و بعلاوه فقير بود . سدّى گفته است او باربر و مكارى بوده است و ديگرى نوشته است :\r\nدبّاغ بوده است . ديگران گفته‌اند : سقّاء بوده است .\r\n* ( بَسْطَةً فِي الْعِلْمِ وَالْجِسْمِ ) * - 247 فخر : بعضى گفته‌اند مقصود درازى قدّ است كه يك سر و گردن از ديگران بلندتر بوده است و عدّه‌اى گفته‌اند : يعنى از همه‌ى بنى اسرائيل زيباتر بوده است و نيز گفته اند : مقصود زيادى قدرت و قوّت است و اين معنى مناسبتر است براى مبارزه‌ى با دشمن نه درازى و زيبائى . و كلمه‌ى « العلم » كه جلوتر گفته شده است اشاره است به اين كه فضائل نفسانى جلوتر است از امتيازات جسمانى .\r\n* ( وَاللَّه واسِعٌ عَلِيمٌ ) * - 247\r\n","description":"","footnote":"","page_name":" 490 ","page_number":555},
  {"content":"\r\nفخر : شما اعتراض مىكنيد : طالوت فقير است و لايق سلطنت نيست ولي بخشش خدا بىپايان است و آنچه مصلحت باشد از مال و توسعه‌ى وسائل براى فرماندهى فراهم مىكند .\r\nروح البيان : بنى اسرائيل متكبّر و خودپسند بودند طالوت را حقير مىشمردند براى بدى اخلاقشان خوار شدند و از حكومت محروم . با اين جمله فهماند كه خدا ميداند چه كسى لايق است و چه مردمى نالايق .\r\nحسينى نوشته : بيت .\r\n\r\nملك ده و ملك ستان اوست بس\r\nراه بحكمش نبرد هيچكس\r\n\r\nسخن ما : سعدى از فروتنى و تواضع و احترام بشخصيّتها اين طور نتيجه گرفته است\r\n\r\nيكى قطره باران ز ابرى چكيد\r\nخجل شد چو پهناى دريا بديد\r\n\r\n\r\nكه جائى كه دريا است من كيستم\r\nگر او هست حقّا كه من نيستم\r\n\r\n\r\nچو خود را به چشم حقارت بديد\r\nصدف در كنارش ز جان پروريد\r\n\r\n\r\nسپهرش به جائى رسانيد كار\r\nكه شد نامور لؤلؤ شاهوار\r\n\r\n\r\nبلندى از آن يافت كو پست شد\r\nدر نيستى كوفت تا هست شد\r\n\r\n2 - در آن روز كه پيغمبر ص مردم را بوسيله‌ى قرآن راهنمائى ميفرمود علما و دانشمندان مدينه فقط يهوديها بودند كه بوسيله‌ى تورات از تاريخ و تمدّن پيشينيان خود براى مردم نقل ميكردند و افكار و عقايد آنها را به خود متوجّه كرده بودند اين آيه مطالب مؤثّر آنها را با بيان مخصوص براى مردم يادآور مىشود تا بيشتر در دلها جايگير شود ، مثلى است ميگويند : گذشته آموزگار آينده است ، مهمّترين نتيجه‌ى تاريخ عبرت از گذشته براى اصلاح آينده است ، جرجى زيدان در تاريخ تمدّن مينويسد : معاويه غلامى داشت كه شبها برايش تاريخ سلاطين گذشته را ميخواند و منصور خليفه‌ى عبّاسى ميگفته است :\r\nبازرگانان را حساب بايد و پادشاهان را تاريخ 3 - اين آيات مطابق آئين تعليم و تربيت به همان چه در نظر يهود و تربيت شدگان آنها مسلم بوده است توجّه ميدهد و از آن نتيجه\r\n","description":"","footnote":"","page_name":" 491 ","page_number":556},
  {"content":"\r\nمىگيرد و براى آنها وسيله‌ى عبرت و سرمشق قرار ميدهد . 4 - افسانه‌هاى تورات براى ما تاريك است و مشكوك گرچه مفسّرين اين افسانه‌ها و رجال آن را با اسمهاى معيّن نوشته‌اند باستناد روايت از امام و مفسّرين اوّل ، ولى براى ما نتيجه ندارد بلكه جايز نيست نقل و روايت يك سرگذشت مبهم و تاريكى را به امام نسبت بدهيم و يا بگذشتگان ، و آنچه مهمّ است كه بايد از آن استفاده كنيم همان است كه در قرآن است و مردم آن روز را كه به اين قضايا آشنا بوده‌اند به آن متوجّه مىكند و دستاويز پند و عبرت قرار ميدهد ، و ثابت مىكند كه بهانه‌گيرى و داوطلبى و تحقير اشخاص و اعتراض و نافرمانى پيشوا و فرار از جنگ نتيجه‌اش همان است كه گذشتگان شما بطورى كه ميدانيد كردند و ديدند شما خدا را بشناسيد و از گذشته عبرت بگيريد و از دستور پيغمبر سرپيچى نكنيد .\r\n","description":"","footnote":"","page_name":" 492 ","page_number":557},
  {"content":"\r\n[ سوره البقرة ( 2 ) : آيات 248 تا 252 
  ]\r\nوَ قالَ لَهُمْ نَبِيُّهُمْ إِنَّ آيَةَ مُلْكِه أَنْ يَأْتِيَكُمُ التَّابُوتُ فِيه سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ آلُ مُوسى وَآلُ هارُونَ تَحْمِلُه الْمَلائِكَةُ إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ( 248 ) فَلَمَّا فَصَلَ طالُوتُ بِالْجُنُودِ قالَ إِنَّ اللَّه مُبْتَلِيكُمْ بِنَهَرٍ فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه فَشَرِبُوا مِنْه إِلَّا قَلِيلًا مِنْهُمْ فَلَمَّا جاوَزَه هُوَ وَالَّذِينَ آمَنُوا مَعَه قالُوا لا طاقَةَ لَنَا الْيَوْمَ بِجالُوتَ وَجُنُودِه قالَ الَّذِينَ يَظُنُّونَ أَنَّهُمْ مُلاقُوا اللَّه كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّه وَاللَّه مَعَ الصَّابِرِينَ ( 249 ) وَلَمَّا بَرَزُوا لِجالُوتَ وَجُنُودِه قالُوا رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ ( 250 ) فَهَزَمُوهُمْ بِإِذْنِ اللَّه وَقَتَلَ داوُدُ جالُوتَ وَآتاه اللَّه الْمُلْكَ وَالْحِكْمَةَ وَعَلَّمَه مِمَّا يَشاءُ وَلَوْ لا دَفْعُ اللَّه النَّاسَ بَعْضَهُمْ بِبَعْضٍ لَفَسَدَتِ الأَرْضُ وَلكِنَّ اللَّه ذُو فَضْلٍ عَلَى الْعالَمِينَ ( 251 ) تِلْكَ آياتُ اللَّه نَتْلُوها عَلَيْكَ بِالْحَقِّ وَإِنَّكَ لَمِنَ الْمُرْسَلِينَ ( 252 )\r\nمعنى لغات : « التَّابُوتُ » صندوق چوبى وسيله‌ى چوبى مخصوص براى برداشتن مرده . « سَكِينَةٌ » وقار و آرامش و سنگينى و ترسناكى . « فَصَلَ » از مصدر فصل بمعنى جدا كردن و جدا شدن . « نهر » همان نهر است كه جوى وسيع باشد كه هم با سكون و هم با زبر راء تلفّظ مىشود . « اغْتَرَفَ » از مصدر اغتراف بمعنى با مشت آب برداشتن . « غُرْفَةً » مقدار يك مشت آب و مانند آن و اطاق داخل اطاق ديگر و صندوقخانه و پستوى خانه . « فِئَةٍ » دسته و گروه . « أَفْرِغْ » از مصدر افراغ بمعنى ريختن آب و خالى كردن ظرف و ريختن طلا در قالب و فرود آوردن صبر و شكيبائى بر انسان كه آرام كردن خاطر از بيتابى باشد .\r\nترجمه :\r\n[ آنگاه 
  ] پيغمبرشان به آنان گفت : نشانه‌ى حكومت طالوت اين است كه صندوقى براى شما آورد كه در آن از سوى خداىتان سرمايه‌ى دل آرامى شما باشد و هم چيزى از بازمانده‌ى فرزندان موسى و هارون [ دارد 
  ] كه فرشتگان آن صندوق بدوش مىبرند و البتّه براى شما در آن نشانه‌ى [ درستى پادشاهى طالوت 
  ] است اگر مؤمن و حقّ پذير باشيد\r\n249 و چون طالوت لشكر خود جدا كرد [ و روانه شد 
  ] گفت : خدا شما را برودى كه [ بر سر راه داريد 
  ] آزمايش مىكند پس آنكه از آن بنوشد از سپاه من\r\n","description":"","footnote":"","page_name":" 493 ","page_number":558},
  {"content":"\r\n[ و فرمانبردار من 
  ] نباشد و آنكه ننوشد مگر باندازه‌ى يك مشت خود از سپاه من باشد پس همه از آن نوشيدند مگر چند تنى اندك . و چون او و پيروانش از آب گذشتند آن گروه نافرمان و بددل گفتند : ما را توان برابرى جالوت و لشكرش نباشد و آنها كه در گمان از ديدار پروردگار خود بودند گفتند : چه بسا دسته‌اى اندك كه بفرمان و سرنوشت خداوند چيره بر گروه بسيار شود چه خدا با مردم شكيبا است .\r\n250 و چون در برابر جالوت و لشكرش ايستادند گفتند : خدايا بما شكيبائى ببخش و پاىمان استوار بدار و بر گروه كافران ما را يارى بده .\r\n251 پس آنان را بفرمان و سرنوشت حقّ شكستند و داود جالوت را بكشت و خدا به او پادشاهى و دانشمندى بخشيد و از آنچه خواست و مصلحت بود به او آموخت و اگر خداوند مردمى را بگروهى ديگر جلو نگيرد البته زمين و مردم روى آن نابود شوند ولى خدا بخشنده بر جهانيان است [ كه نگهبان ايشان است 
  ] .\r\n252 اينها [ كه براى تو گفتيم 
  ] نشانه‌هاى قدرت خداوندى است كه بدرستى و استوارى برايت ميخوانيم چون تو نيز يكى از پيامبرانى [ كه از عالم غيب اين حقايق به تو الهام مىشود 
  ] .\r\nسخن مفسّرين :\r\n* ( يَأْتِيَكُمُ التَّابُوتُ ) * - 248 فخر : متخصّصين اخبار گفته‌اند : تابوت را خدا براى آدم فرستاد و صورت پيغمبرها در او نقاشى شده بود . پس از آدم اولادش آن را به ارث بردند تا بيعقوب رسيد و بعد از او بنى اسرائيل و در جنگ از آن استفاده كرده بودند و بواسطه‌ى معصيت آنها بدست دشمنانشان افتاد .\r\nروح البيان : تابوت صندوقى بوده است كه در آن تورات مينهاده‌اند و پس از حضرت موسى بواسطه‌ى گناه و نافرمانى مردم از ميان آنها گم شد . ابن عبّاس گفت : چون موسى الواح را انداخت و شكست پاره لوحها را جمع كرد و در اين صندوق نهاد .\r\n","description":"","footnote":"","page_name":" 494 ","page_number":559},
  {"content":"\r\n\r\n* ( فِيه سَكِينَةٌ ) * - 248 طبرى : مجاهد گفته است : سكينه سرى دارد مثل سر گربه و دو بال دارد .\r\nوهب بن منبّه از بعضى علماى بنى اسرائيل نقل كرده است : سكينه سر گربه‌ى مرده است كه چون از ميان تابوت صداى گربه بلند ميشد يقين ميكردند كه فاتح خواهند شد .\r\nابن عباس گفته است : طشت طلا بوده است كه دل پيغمبرها را در آن شستشو ميداده‌اند .\r\nو باز وهب بن منبّه گفته است : رحمت و نسيمى بوده است از جانب خداوند كه در هنگام اختلاف بنى اسرائيل سخن مىگفته است . عطاء بن ابى رباح گفته است : سكينه آن است كه بدانيد از جانب خداوند است و موجب آرامش خاطر شما بشود .\r\nكشف نوشته است : هر كه بر بساط دولت و دين از جام معرفت شربتى يافت ساقى آن شربت سلطان سكينه بود . و سلطان سكينه را مقرّ عزّ دار الملك دل آمد و لطيفه‌ى دل منزلگاه صفت قدم آمد . بسا فرقا كه ميان دو قوم است قومى كه سكينه‌ى ايشان در تابوت و تابوت در تصرّف بنى اسرائيل گه اينجا و گه آنجا گه چنين ، و گه چنان . و قومى كه سكينه‌ى ايشان در دل ايشان دريد صفت حقّ نه آدمى را بر آن دست ، نه فرشته را بر آن راه .\r\n« يحول بين المرء و قلبه » سپرده‌اى است ميان آدمى و دل او . شبلى گفت : از آنجا كه حقايق سرّ است پرده‌ها فرو گشادند و حجابها برداشتند تا بسى كارهاى غيبى بر سر ما كشف كردند . دوزخ را ديدم بسان اژدهائى غرّنده و شيرى درنده كه بخلق مييازيد و ايشان را بدم ، در خود مىكشيد . مرا ديد شكوهيش كرد نصيب خود از من خواست هر چه جوارح و اعضاى ظاهر بود بوى دادم و باك نداشتم از سوختن آن ، كه از سوز باطن خودم پرواى سوز ظاهر نبود پير طريقت گفت : همه آتشها تن سوزد و آتش دوستى جان . به آتش جانسوز شكيبائى نتوان كرد :\r\n\r\nگر بسوزد گو بسوز و ور نوازد گو نواز\r\nعاشق آن به كو ميان آب و آتش در بود\r\n\r\nگفت چون نهاد و صورت شبلى باتش دادم نوبت بدل رسيد از من دل خواست گفتم : در بازم و باك ندارم بسرم ندا آمد كه اى شبلى دل را يله كن كه دل نه از آن تو است\r\n","description":"","footnote":"","page_name":" 495 ","page_number":560},
  {"content":"\r\nو نه در تصرّف تو . دل در قبضه‌ى ما است كه معدن ديدار ما است دل در يد ما است كه بستان نظر ما است دل در يمين ما است كه منزلگاه اطَّلاع ما است اى شبلى اگر لابد دل بخرج ميبايد كرد و مىبايد سوخت دريغ بود كه به اين آتش صورت بسوزى پس بارى به آتش عشق بسوز .\r\n\r\nدل را تو بنار عشق بريان كن\r\nو انگاه نظر ز دل سوى جانان كن\r\n\r\n\r\nگرز آنك به راه پيشت آمد معشوق\r\nاين جمله بپيش پاى او قربان كن\r\n\r\nروح البيان : بعضى از صاحب نظران گفته‌اند : سكينه نام سه چيز است : اوّل - همانكه ببنى اسرائيل داده‌اند و در اين آيه اسم برده است . دوّم - لطيفه‌ى خداوندى است كه بر زبان اهل دل معرفت و حكمت ميدهد همانطور كه ملك بر دل پيغمبر وحى و الهام مىكند و موجب آسايش درون و كشف اسرار و نهانيها مىشود سوّم - آن است كه بر دل پيغمبر و مؤمنين وارد شد و وسيله‌ى تقويت و آسايش و فرح براى آنها بود و ترسشان مرتفع شد و دلهاشان تسلَّى يافت و همان است كه در قرآن توصيف شده است : « فانزل السّكينة على رسوله » و بعضى ديگر گفته‌اند : تابوت دل است و سكينه علم و اخلاص و ذكر خدا است كه دلها را آرام مىكند و آوردن ملائكه جايگير شدن علم و اخلاص است در دل .\r\nتأويلات : در اين آيه توضيح داده شده است : لياقت سلطنت نشانه‌اى دارد و آن فراگير شدن شكوه و ارزش يك فرد برجسته و شايسته بر دل مردم بطورى كه فرمانش را از دل و جان مىپذيرند و اين نشانه خاصيّتى است كه ايرانيهاى قديم آن را ( خوره ) ميناميدند .\r\nو چون اين خاصيّت در پادشاه نمايان شود آن را ( كيان خوره ) مينامند و بعد آن را فره ميناميدند و مىگفتند : فريدون فره داشت و از كيكاوس فره دور شد و مردم پى كسى مىگشتند كه داراى فره باشد آن را در پادشاه فرخنده كيخسرو يافتند و آن فره را تابوت ناميدند چون معنى آن رجوع و بازگشت است و كيخسرو داراى اين خاصيّت بود كه از جانب خدا\r\n","description":"","footnote":"","page_name":" 496 ","page_number":561},
  {"content":"\r\nاطاعت امرش در دلها برقرار بود و موجب بازگشت سلطنت او شد « 1 » . و هم در تأويلات است :\r\nممكن است تابوت طلسمى باشد كه وسيله‌ى ظفر بر دشمن بشود چنان كه گفته‌اند : اشكالى در آن بوده است مانند سر انسان و گربه و دم گربه همانطور كه درفش كاويان طلسمى داشته است موجب فتح و ظفر ايرانيها بر دشمن « 2 » .\r\n* ( تَحْمِلُه الْمَلائِكَةُ ) * - 248 طبرى : ابن عبّاس گفته است : ملائكه آن را ميان آسمان و زمين حركت ميدادند و نزد طالوت بر زمين نهادند . وهب بن منبّه گفته است : دو گاو آن را ميبردند و چهار ملك آن را بجلو ميراندند .\r\n\r\n","description":"","footnote":"\r\n( 1 ) در برهان قاطع كلمه‌ى ( خوره ) را چنين معرّفى كرده است : خوره بفتح اول و ثالث و ثانى معدوله نورى است از جانب خداى تعالى كه بر خلايق فايز مىشود كه بوسيله‌ى آن قادر شوند برياست و حرفتها و صنعتها و از اين نور آنچه خاص است بپادشاه عالم عادل تعلَّق ميگيرد .\r\n( 2 ) در خاطر ندارم كجا خوانده‌ام . از وظائف سلطنت ايران عدالت بوده است و از شرائط مقام سلطنت فره ايزدى بوده است و مىگفته‌اند : اگر پادشاه ستم نمايد فره از او بازگردد و پادشاهى او بزوال آيد .\r\nدر يادداشتى كه يكى از دوستان براى من فرستاده است چنين نوشته است :\r\nدر اوستا ( كتاب دينى زرتشتيان ) دو گونه خوره ( فره ) ديده مىشود : يكى فر ايرانى و ديگرى فركيانى كه نخستين از چهارپايان و گله و رمه و ثروت و شكوه برخوردار است و بخشنده‌ى خرد و دانش و دولت و درهم شكننده‌ى غير ايرانى است و دوّمين ( فركيانى ) موجب پادشاهى و كاميابى سران و بزرگان كشور است .\r\nشيخ اشراق سهر وردى از قول زرتشت نقل مىكند : فره نورى است كه از ذات خداوندى ساطع ميگردد و بدان مردم بر يكديگر رياست يابند و بمعونت آن هر يك بر عملى و صناعتى متمكن گردد . ( حكمة الاشراق ص 371 - 252 ) و نيز در رساله‌ى ( پرتونامه ) گويد : هر پادشاهى حكمت بداند و بر نيايش و تقديس نور الانوار مداومت كند چنان كه گفتيم او را فره‌ى كيانى بدهند و فر نورانى بخشند .\r\n","page_name":" 497 ","page_number":562},
  {"content":"\r\n* ( مُبْتَلِيكُمْ بِنَهَرٍ ) * - 249 اين كلمه با فتحها و سكون آن هر دو قرائت شده است . و كلماتيكه با سه حرف است و وسط آن حرف حلق است همينطور با فتح و سكون وسط تلفّظ كرده مثل بحر ، سحر ، شعر .\r\n* ( مَنِ اغْتَرَفَ غُرْفَةً ) * - 249 كشف : ابن كثير و نافع و ابو عمر و با صداى بالاى غين تلفّظ كرده‌اند و ديگران با صداى جلو خوانده‌اند . با قرائت بضمّ غين اسم است براى مقدار ظرفيّت مايع باندازه‌ى يك مشت . با تلفّظ بفتح مصدر است بمعنى يك مشت آب برداشتن .\r\nالَّذِينَ يَظُنُّونَ أَنَّهُمْ مُلاقُوا رَبِّهِمْ - 249 مجمع : 1 - ظنّ بمعنى علم است يعنى يقين داشتند كه برستاخيز با حقّ برابر ميشوند . 2 - يعنى در دل مىانديشيدند و انديشه‌ى دل گاه با يقين است و گاه با گمان .\r\nفخر : قتاده گفته است : اين آيه مردم مؤمن را معرّفى كرده است كه گمان دارند خدا را ملاقات مىكنند و نگفته است : يقين دارند براى اينكه مقصود از ملاقات خدا مرگ است و چون تسليم بمرگ هستند و يقين ندارند بچه صورتى مىميرند در جنگ يا غير آن از اين جهت به اين گونه توصيف شده‌اند .\r\n* ( وَلَوْ لا دَفْعُ اللَّه ) * - 251 مجمع : قرائت مشهور « دفع » است بدون الف ولى نافع « دفاع » با الف قرائت كرده است و حسن بصرى گفته است يعنى « ما نزع اللَّه بالسّلطان اكثر ممّا نزع بالقرآن » « 1 » فخر : چون انسان موجودى است اجتماعى و اجتماع دور يكديگر موجب\r\n\r\n","description":"","footnote":"\r\n( 1 ) يعنى جلوگيرى خداوند از ستمكاران بوسيله‌ى پادشاهان بيشتر است از پند و اندرز بوسيله‌ى قرآن . ","page_name":" 498 ","page_number":563},
  {"content":"\r\nمىشود كه در منافع و خواسته‌هاى خود با يكديگر ناسازگار شوند و ميان آنها جنگ و اختلاف و فساد توليد مىشود از اين جهت براى جلوگيرى از اختلاف و نابودى مردم قانونى بوسيله‌ى الهام پيغمبرها معيّن شده است كه اگر به آن رفتار كنند جنگ و فساد مرتفع مىشود و اين قانون محتاج است بافرادى كه آن را اجرا كنند آنها پادشاهان و زمامداران هستند كه خدا به آنها توانائى و نيروى فرماندهى عنايت مىكند تا بواسطه‌ى اجراى قوانين از فساد جلوگيرى شود از اين جهت پيغمبر فرمود : « الاسلام و السّلطان توأمان » يعنى دين اسلام و فرماندهى دو برادر و همزاد هستند . و نيز فرمود : « الاسلام امير و السّلطان حارس » دين اسلام فرمانده است و پادشاه نگهبان او است .\r\n* ( نَتْلُوها عَلَيْكَ بِالْحَقِّ ) * - 252 فخر : در مقصود از اين آيه چند احتمال است . 1 - آنچه از اين مطالب به تو الهام كرديم درست است و استوار كه علماى يهودى و مسيحى نمىتوانند آن را نادرست شمارند چون كتابهاى خودشان شاهد اين حقايق است . 2 - اينها از طرف خداوند است و حقّ است نه افسانه‌ى بيهوده‌ى جادوگران و نه وسوسه‌ى شيطان 3 - تو اينها را بوسيله‌ى وحى از طرف خدا ياد گرفته‌اى و پيغمبر هستى ، نه از مردم و مدرسه و كتاب . 4 - بموجب اين سرگذشتها تو مطَّلع شدى كه پيغمبرهاى پيشين هم گرفتار بدرفتارى مردم بوده‌اند و لازمه‌ى راهنمائى و تربيت است كه رهبر و مربّى با مردم نادان سر و كار داشته باشد پس تو غمگين مباش و آزرده مشو .\r\nسخن ما : 1 - روى سخن با يهود و آنهائى است كه مردم از علوم و عقايد آنها استفاده ميكردند . و يادآورى مىكند كه آن تابوت و سكينه كه وسيله‌ى شرافتشان بود ميديدند و ميخواندند باز يك عدّه نافرمانى ميكردند و پى هوى و هوس ميرفتند ولى شما عبرت بگيريد و بدانيد كه نتيجه‌ى ايمان كامل موفّق شدن است و عاقبت نافرمانى دستور پيشوا محروميّت است و بدنامى كه هنوز هم روش بد آنها به گوش شما ميرسد . 2 - جمله‌ى « لَوْ لا دَفْعُ اللَّه ) * الخ » توجّه ميدهد مردم را بمطالعه‌ى تاريخ گذشته و حاضر تا بفهمند غلبه و\r\n","description":"","footnote":"","page_name":" 499 ","page_number":564},
  {"content":"\r\nشكست ملَّتها براى مصلحت اجتماع است كه از آن گزيرى نيست . 3 - آيت آخر براى روشن كردن اذهان است كه اگر كسى احتمال دهد در دل پيغمبر دغدغه‌اى توليد مىشود به اين جمله‌ها خاطرش را آرام مىكنند كه جاى ترديد براى ديگران هم نباشد .\r\n[ سوره البقرة ( 2 ) : آيه 253 
  ]\r\nتِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّه وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ وَلَوْ شاءَ اللَّه مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَلكِنِ اخْتَلَفُوا فَمِنْهُمْ مَنْ آمَنَ وَمِنْهُمْ مَنْ كَفَرَ وَلَوْ شاءَ اللَّه مَا اقْتَتَلُوا وَلكِنَّ اللَّه يَفْعَلُ ما يُرِيدُ ( 253 )\r\nترجمه :\r\n253 اين پيامبران كه [ نامشان ياد شده است 
  ] دسته‌اى ز ايشانرا بر دسته - اى دگر برترى داديم : از آنها كسى بود كه خدا با او سخن گفت و دسته‌اى درجه‌شان را بالا برد و بعيساى مريم نشانه‌هاى نمودار داديم و بروح القدس پشتيبانيش كرديم و اگر سرنوشت خدا بود آنها كه پس از پيغمبران بودند و نشانه‌هاى نمودار داشتند با يكدگر جنگ نمىكردند ولى با يكدگر ناسازگار شدند كه دسته‌اى مؤمن شد و ديگرى كافر و اگر خواست خدا بود جنگى در ميانشان نمىبود ليكن خدا آنچه بخواهد مىكند .\r\nسخن مفسّرين :\r\n* ( تِلْكَ الرُّسُلُ فَضَّلْنا ) * - 253\r\n","description":"","footnote":"","page_name":" 500 ","page_number":565},
  {"content":"\r\n\r\nكشف نوشته : ما ايشان را فضل داديم بر يكدگر : آدم بكرامت در خلقت و نوح در اجابت دعوت و ابراهيم در خلَّت و داود در زبور و در آواز و ملك و نبوّت و سليمان در سخن گفتن با مرغ و تسخير با دو جنّ و شياطين و ملك و علم و رسالت و موسى در مناجات و مكالمت و عيسى از مادر بىپدر و زنده در آسمان و محمّد به قرآن و بديدار شب معراج و مهر نبوّت و فردا بشفاعت .\r\n* ( وَرَفَعَ بَعْضَهُمْ دَرَجاتٍ ) * - 253 روح البيان : از تأويلات نجميّه نقل كرده است : بلندى مرتبه و رفعت منزلت هر كس باندازه‌ى ارتفاع شعاع روشنى و نور اوست . و چون علم نور و وسيله‌ى روشنى انسان است و خداوند دانش را وسيله‌ى ارتفاع درجه قرار داده است بموجب اين آيه « وَالَّذِينَ أُوتُوا الْعِلْمَ دَرَجاتٍ » پس علم پرتوى است از روشنائى وحدت خداوندى كه هر چه علم زيادتر باشد توحيد كاملتر و ارتفاع درجه بيشتر است پس قرب به حضرت وحدانيّت باندازه‌ى ارتفاع و غلبه‌ى نور توحيد است بر تيرگى وجود امكانى . و مراتب انبيا هم باندازه‌ى غلبه‌ى نور توحيد آنها است بر تيرگى وجود امكانى آنها و چون در وجود خاتم انبيا نور توحيدش بر ظلمت وجودش غالب بود تيرگى وجود او در تجلَّى صفات جلال و جمال حقّ محو و نابود شده بود از اين جهت از همه‌ى انبيا درجه‌اش بالاتر بود چون نور كامل بود زيرا كه خداوند او را نور ناميده است در اين آيه : « قَدْ جاءَكُمْ مِنَ اللَّه نُورٌ وَكِتابٌ مُبِينٌ » .\r\n* ( وَآتَيْنا عِيسَى ابْنَ مَرْيَمَ الْبَيِّناتِ ) * - 253 روح البيان : مقصود از بيّنات انجيل است و زنده كردن مرده و ساختن شكل مرغ از گل و پرواز كردن آن و اشاره است بتوبيخ يهود كه منكرش بودند و مسيحيها كه در حقش افراط كردند و از مرتبه‌ى پيغمبرى بالا بردند و فرزند آفريننده ناميدند .\r\n* ( بِرُوحِ الْقُدُسِ ) * - 253 :\r\n","description":"","footnote":"","page_name":" 501 ","page_number":566},
  {"content":"\r\nفخر : ابو مسلم گفته است : ممكن است مقصود آن روح پاك باشد كه خدا در او دميده است و موجب امتياز او از ساير موجودات شده است كه از نطفه‌ى مرد و زن پيدا ميشوند و او از زن تنها پيدا شده است و همين روح پاك پشتيبانش بوده است و موجب پيشرفت او .\r\nحافظ از روح القدس مسيح اينطور ياد كرده است :\r\n\r\nفيض روح القدس ار باز مدد فرمايد\r\nديگران هم بكنند آنچه مسيحا ميكرد\r\n\r\n* ( مَا اقْتَتَلَ ) * - 253 تنوير المقباس : يعنى اختلاف نمىكردند و دو دستگى در ايشان نبود .\r\n* ( الْبَيِّناتِ ) * - 243 تنوير المقباس : يعنى آنچه در كتابهاى يهود و مسيحىها نام و توصيف پيغمبر بوده است .\r\n* ( وَلَوْ شاءَ اللَّه مَا اقْتَتَلُوا ) * - 253 كشف نوشته : اين حكم تكرار ندارد كه هر يكى معنيئى را گفت ، اقتتال اوّل اختلاف است ، و اقتتال ثانى حقيقت قتل و محاربت .\r\n* ( وَلكِنَّ اللَّه يَفْعَلُ ما يُرِيدُ ) * - 253 ابو الفتوح نوشته است : ابو حنيفه نعمان بن ثابت گويد : روزى در نزديك صادق جعفر بن محمّد عليهما السلام شدم و او را سلام كردم چون بدر آمدم موسى بن جعفر عليهما السلام را ديدم در دهليز سراى بكتّاب نشسته و سخت كوچك بود . خواستم تا او را امتحان كنم گفتم : غريبى كه به شهر شما رسد كجا قضاى حاجت كند ؟ گفت : از كنار جويها و زير دار ميوه‌ها و پيرامن سرايها و رهگذارها و مسجدها اجتناب كند و آنجا كه خواهد جز اين جايها قضاء حاجت كند . گفت : چون اين بشنيدم از او در چشم من افتاد بوقع تمام\r\n","description":"","footnote":"","page_name":" 502 ","page_number":567},
  {"content":"\r\nگفتم يابن رسول اللَّه نكو گفتى . معصيت بنده از كيست ؟ در من نگريست و گفت : بنشين تا تو را خبر دهم من بنشستم . گفت : حال معصيت از چند وجه بيرون نيست : يا از خدا است يا از بنده ! يا از خدا و بنده . اگر از خدا است دون بنده خدا از آن عادلتر است كه بنده را بفعلى كه او نكرده مؤاخذه كند كه بس اين ظلم باشد . و اگر از خدا و بنده است پس او شريك بنده باشد و قوى و اوليتر باشد بانصاف بنده‌ى ضعيفش . و اگر از بنده است تنها ، لا جرم امر به او است و نهى او را است و ثواب و عقاب متعلَّق به او است و بهشت و دوزخ براى او است . ابو حنيفه گفت : چون اين بشنيدم گفتم : « ذرّيّة بعضها من بعض و اللَّه سميع عليم » « 1 » .\r\nفى ظلال : اختلاف طبيعت و فكر و شعور آفريدگان از سنّتهاى الهى است كه با وحدت اصل و منشأ مخلوق بانواع جور بجور و مختلف درآيد چون خداوند آفريدگان خود را نسخه‌ى مكرّر نكرده و بمانند اوراق بكاربن نوشته يك نواخت نساخته است .\r\nطنطاوى : اين آيه موجب دلدارى پيغمبر و ديگران است كه در برابر پيشآمدهاى روزگار آسوده خاطر باشند .\r\nسخن ما : بطوريكه حكما در بحث وجود گفته‌اند : كليه‌ى موجودات در اصل آفرينش يك حقيقت هستند و در خواص موجوديّت مختلف و در امتيازات نوعى و صنفى و فردى از يكديگر جدا هستند . در اين آيه اشاره شده است به اين واقعيّت عمومى در آفرينش كه پيغمبران هم از آن جدا نيستند و فقط در خواصّ و امتيازات فردى با يكديگر تفاوت دارند . 2 - فلاسفه‌ى اسلام مثل سبزوارى در شرح منظومه چاپ اوّل ص 116 و ديگران در بحث علَّة و معلول گفته‌اند : انسان در تمام جنبشها و كارهاى خود با اينكه\r\n\r\n","description":"","footnote":"\r\n( 1 ) اينها اولاد خانواده‌اى هستند كه يك عدّه‌شان امتيازات عدّه‌ى ديگر را از دست نداده‌اند . و همانند يكديگرند و خدا بينا و داناى در آفرينش مردم است ، و مقصود ابو حنيفه استشهاد بابت قرآن است در اينكه اينها همه خانوادهء پيغمبر هستند و بوسيله‌ى پدرهاشان از اين حضرت كسب علم كرده‌اند .\r\n","page_name":" 503 ","page_number":568},
  {"content":"\r\nباراده و اختيار خود هست تحت فرمان يك فرمانده مرموزى است كه خود از آن بى خبر است : ما از اين آيه اين مطلب را مىفهميم : انسان با اينكه در كار خود آزاد است و بميل خود دست به كار بد يا خوب مىزند ليكن بفرمان ديگرى است و از عالم ديگر الهام مىگيرد پس اگر خواست خدا باشد مردم اقدام باختلاف و جنگ با يكديگر نمىكنند و اراده‌ى خداوند است كه آفرينش انسان يك نواخت نبوده است و مختلف و جور بجور شده‌اند و هر كسى براهى ميرود ولى مجازات و پاداش در كارهاى خوب و بد مربوط به خود انسان است كه با توانائى خود اقدام ببد و خوب كرده است و اجبارى در كارش نبوده است خودش بد را پسنديده و به آن دست برده و سزايش را خواهد ديد و يا خوب را تشخيص داده و انجام نموده و پاداش آن به او ميرسد .\r\n[ سوره البقرة ( 2 ) : آيه 254 
  ]\r\nيا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيه وَلا خُلَّةٌ وَلا شَفاعَةٌ وَالْكافِرُونَ هُمُ الظَّالِمُونَ ( 254 )\r\nمعنى لغات : « خُلَّةٌ » با ضمّ و صداى جلو خاء گياه شيرين مزه . دوستى ، خوى و خصلت آدمى . همسر ، دوست .\r\nترجمه :\r\n254 اى گرويدگان بحقّ ، از آنچه بشما روزى كرديم ببخشيد پيش از آنكه فرا رسد آن روز كه نه خريد و فروشى است و نه دوستى و نه ميانجيگرى [ چه خوددارى از دستگيرى بيچارگان كفر است و ستمكارى 
  ] و كافران ستمكارند و بس .\r\nفخر : ارتباط اين آيه را بسابق چنين نوشته است : چون دشوارترين چيزها\r\n","description":"","footnote":"","page_name":" 504 ","page_number":569},
  {"content":"\r\nبراى انسان گذشت از جان است و مال پس از آنكه فرمان بجهاد و گذشت از جان در آيت پيش صادر شد دنباله‌ى آن امر كرد ببخشيدن مال .\r\nسخن مفسّرين :\r\n* ( أَنْفِقُوا ) * - 254 فخر : مفسّرين اختلاف كرده‌اند كه مقصود انفاق واجب است كه زكات باشد و يا بطور كلَّى است و اكثر گفته‌اند مقصود انفاق است چه واجب چه غير واجب .\r\n* ( رَزَقْناكُمْ ) * - 254 ابو الفتوح نوشته است : و حدّ رزق بگفته‌ايم پيش از اين ، هر چه كسى را باشد كه به آن منتفع شود و كس را نبود كه او را از آن منع كند * ( لا بَيْعٌ فِيه وَلا خُلَّةٌ ) * - 254 فخر : ابن كثير و ابو عمرو با صداى بالاى عين قرائت كرده‌اند و بقيّه با صداى جلو خوانده‌اند و در معنى تفاوت ندارد .\r\nسعدى هم مطلب اين جمله‌ها را اين جور بيان كرده است :\r\n\r\nچو خود را قوى حال بينى و خوش\r\nبشكرانه بار ضعيفان بكش\r\n\r\n\r\nاگر خود همين صورتى چون طلسم\r\nبميرى و اسمت بميرد چو جسم\r\n\r\n\r\nاگر پرورانى درخت كرم\r\nبر نيكنامى خورى لا جرم\r\n\r\n* ( وَالْكافِرُونَ هُمُ الظَّالِمُونَ ) * - 254 كشف نوشته : گفته‌اند كه ظلم بر سه قسم است : يكى ميان بنده و نفس خويش ديگر ميان بنده و بنده سه ديگر ميان بنده و حقّ و در مقابله‌ى اين سه قسم ، اقسام عدالت است و عدالت مهين آن است كه ميان بنده و حقّ است و آن ايمان است . همچنين ظلم مهين آن است كه ميان بنده و حقّ است و آن كفر است ، از اينجا گفت ربّ العالمين « وَالْكافِرُونَ هُمُ الظَّالِمُونَ » .\r\n","description":"","footnote":"","page_name":" 505 ","page_number":570},
  {"content":"\r\nفخر : چون كافران براى روز گرفتارى كار نيك نكردند ستمكار هستند و چون انفاق نكردند ستمكارند و چون توقّع غلط داشتند و انتظار شفاعت از غير لايق ، به خود ستم كرده‌اند .\r\nابو الفتوح نوشته : كافران ظالمانند براى آنكه عبادت نه بجاى خود مىنهند و روا بود كه گوئيم : معنى آن است كه ظالم نفس خودند به آن معنى كه بفعل كفر مستحقّ ضرر عقوبتند .\r\nمجمع : جهت تخصيص كافر بظلم آن است كه : ستم كافر آخرين اندازه‌ى ظلم است كه كفر باشد و محروميّت از دوستى و شفاعت و هيچ ستم ديگر به اين اندازه نيست و مؤمن اينطور محروميّت ندارد .\r\nسخن ما : چون امتيازات و مشخّصات خارجى در برابر مزاياى ذاتى انسان هيچ ارزش ندارد خواه در زندگى مادّى و خواه در زندگى معنوى از اين جهت يادآورى مىشود :\r\nاز آنچه در خور آدمى است كه نوعدوستى و گذشت از مال است استفاده كنيد براى روزى كه همه دستاويزها از شما گرفته مىشود و دسترس به جائى نداريد . و كافر يعنى منحرف از جاده‌ى مستقيم به خود ستم مىكند كه اميدش بجاه و مال است و از آنچه در خود دارد و به او عنايت شده است بهره نمىبرد . و كلمه‌ى « هم » كه دنبال كلمه‌ى « الكافرون » افزوده شده است براى تأكيد و فهماندن همين است كه كافر خودش بموجب كفرش بر خودش ستم مىكند كه انديشه‌ى دستگيرى بيچارگان نمىكند\r\n","description":"","footnote":"","page_name":" 506 ","page_number":571},
  {"content":"\r\n[ سوره البقرة ( 2 ) : آيه 255 
  ]\r\nاللَّه لا إِله إِلَّا هُوَ الْحَيُّ الْقَيُّومُ لا تَأْخُذُه سِنَةٌ وَلا نَوْمٌ لَه ما فِي السَّماواتِ وَما فِي الأَرْضِ مَنْ ذَا الَّذِي يَشْفَعُ عِنْدَه إِلَّا بِإِذْنِه يَعْلَمُ ما بَيْنَ أَيْدِيهِمْ وَما خَلْفَهُمْ وَلا يُحِيطُونَ بِشَيْءٍ مِنْ عِلْمِه إِلَّا بِما شاءَ وَسِعَ كُرْسِيُّه السَّماواتِ وَالأَرْضَ وَلا يَؤُدُه حِفْظُهُما وَهُوَ الْعَلِيُّ الْعَظِيمُ ( 255 )\r\nمعنى لغات : « الْقَيُّومُ » وابسته به خود ، بىآغاز ، بىمانند ، و در كتب لغت اين كلمه را از اسمهاى خاصّ خدا شمرده‌اند . « سِنَةٌ » با كسر سين از مادّه‌ى « وسن » بمعنى چرت و نيمخواب و حالت سستى پيش از خواب . « كرسى » تخت ، صندلى . « يؤد » از مصدر اود بفتح اوّل و سكون دوّم بمعنى سنگين بودن كار و در تنگى قرار گرفتن از كار .\r\n« الْعَلِيُّ » برتر و شريفتر .\r\nترجمه :\r\n255 خدا است كه جز او خدائى نيست او زنده است و پاينده ، به خود وابسته و بيمانند . نه او را خواب گيرد و نه نيمخواب . آنچه در آسمانها و زمين است ملك او است . كى است كه به پيشگاه او ميانجى شود مگر بفرمان و سرنوشت او . بداند آنچه مردم در پيش دارند و پشت سر گذارده‌اند . ز علم او كس را خبر نباشد جز آنچه او خواسته . كرسى و جايگاه فرمانروائى او بگنج آسمانها و زمين است و نگاهدارى آنان نه بر او دشوار است و نه سنگين پس او است برتر و بزرگتر [ از جهان و جهانيان 
  ] .\r\nسخن مفسّرين :\r\n* ( اللَّه لا إِله ) * - 255 كشف نوشته : اللَّه نام خداوندى كه ذات او صمدى و صفات او سرمدى بقاء او ازلى و بهاء او ابدى . جمال او قيّومى و جلال او ديمومى :\r\n\r\nبر ياد تو بىتو روزگارى دارم\r\nدر ديده ز صورتت نگارى دارم\r\n\r\nاللَّه يادگار دل دوستان است . اللَّه شاهد جان عارفان است . اللَّه سور سرّ والهان است اللَّه شفاء دل بيماران است . اللَّه چراغ سينه‌ى موحّدان است . اللَّه نور دل آشنايان است و\r\n","description":"","footnote":"","page_name":" 507 ","page_number":572},
  {"content":"\r\n\r\nمرهم دل سوختگان است .\r\n\r\nاندر دل من عشق تو چون نور يقين است\r\nبر ديده‌ى من نام تو چون نقش نگين است\r\n\r\n\r\nدر طبع من و همّت من تا بقيامت\r\nمهر تو چو جان است و وفاى تو چو دين است\r\n\r\nپير طريقت جنيد « قدّس اللَّه روحه » گفت : كسى كه بر زبان ياد « اللَّه » دارد و بنام وى نازد آنگه دل خويش با مهر غيرى پردازد بجلال و عزّ بار خدا كه فردا در مقام سياست تازيانه‌ى عتاب به دو رسد و خصم او « اللَّه » بود . شب معراج با سيّد گفت : يا عجبا كسى كه مرا يافت ديگرى را چه جويد ؟ و او كه مرا بشناخت به غير ما چون پردازد ؟\r\n\r\nچشمى كه تو را ديد شد از درد معافى\r\nجانى كه تو را يافت شد از مرگ مسلم .\r\n\r\n* ( لا إِله إِلَّا هُوَ ) * - 255 كشف نوشته : كلمه‌ى اخلاص است كه بندگان را بدان خلاص است : سى و هفت جايگه در قرآن اين كلمه بگفته و عالميان را به آن بخوانده و عملها بدان پذيرفته و پيغامبران به آن فرستاده . طريق عامه‌ى مسلمانان در توحيد ايشان اين است امّا طريق اهل خصوص چنان است كه حكايت كنند از آن . پير طريقت در عموم احوال گفتى : « اللَّه » و « لا إله الَّا اللَّه » كمتر گفتى سرّ آن ، روزى ، پرسيدند جواب داد كه : « نفي العيب حيث يستحيل العيب عيب « 1 » » نكو گفت شوريده روزگار كه گفت :\r\n\r\nكى خندد اندر روى من بخت من از ميدان تو\r\nكى خيمه از صحراء جانم بركند هجران تو\r\n\r\n\r\nآرام من پيغام تو وين پاى من در دام تو\r\nبستان شده از نام تو بر جان من زندان تو\r\n\r\nجامى اين جمله را اينطور تجزيه و تحليل كرده است :\r\n\r\nگرچه لا داشت تيرگى عدم\r\nدارد الَّا فروغ نور قدم\r\n\r\n\r\nگرچه لا بود كان كفر و جحود\r\nهست الَّا كليد گنج شهود\r\n\r\n\r\nچون كند لا بساط كثرت طى\r\nدهد الَّا ز جام قدرت مى\r\n\r\n\r\n","description":"","footnote":"\r\n( 1 ) آنجا كه عيب را راه نيست دور كردن آن ، عيب است و بىادبى .\r\n","page_name":" 508 ","page_number":573},
  {"content":"\r\n\r\nآن رهاند ز نفس بيش و كمت\r\nوين رساند بوحدت قدمت\r\n\r\n\r\nتا نسازى حجاب كثرت دور\r\nندهد آفتاب وحدت نور\r\n\r\n\r\nدائم آن آفتاب تابانست\r\nاز حجاب تو از تو پنهان است\r\n\r\n\r\nگر برون آئى از حجاب توئى\r\nمرتفع گردد از ميانه دوئى\r\n\r\n\r\nدر زمين و زمان و كون و مكان\r\nهمه او بينى آشكار و نهان\r\n\r\nتأويلات : چون او را غيرى نيست پس هر چه را بپرستند خواه و ناخواه دانسته و ندانسته آن عبادت متوجّه به او است . چون آفريننده و معبودى غير حق نيست پس هر چه را اراده كنند منطبق بر او مىشود .\r\n* ( الْحَيُّ الْقَيُّومُ ) * - 255 كشف نوشته : خداوندى زنده هميشه پيش از همه زندگان زنده و بر زندگانى زندگان خداونده همه فانى گردند و او ماند زنده .\r\nابو الفتوح نوشته است : مجاهد گفت : به همه چيز او قيام نمايد يعنى تولَّاء همه كار او كند سعيد جبير گفت : قيوم آن باشد كه ابتدايش نبود . ضحّاك گفت : دائم باشد و معنى هر دو قول يكى است جز آنكه آن در گذشته گفت و اين در ناآمده . ربيع گفت : قيّوم قيّم باشد بر همه چيز به روزى و حفظ همه را او روزى دهد و او نگاه دارد .\r\nفخر 1 - روش قرآن است كه در گفتگوى با مردم انواع مطلب از توحيد و احكام و وظائف و قصّه بهم مياميزد تا تنوّع سخن و رفع ملال شنونده باشد و چون قسمتى از احكام و قصه‌ى گذشتگان در جلو گفته شده است به اين آيه مردم را بحقيقت توحيد متوجّه ميسازد .\r\n2 - از على عليه السلام روايت شده است : در جنگ بدر از ميدان برگشتم تا از پيغمبر خبر بگيرم كه چه مىكند ؟ ديدم : سر به سجده دارد و مىگويد : يا حيّ يا قيّوم و هر چند مرتبه كه رفتم و برگشتم مىشنيدم كه همين كلمات را ميگويد نه چيز ديگر تا وقتى كه ما پيروز شديم او به همين كار بود . 3 - چون هر ذكر و ياد بمناسبت شخص ياد شده ارزش دارد اين آيه جلال و كبرياى حقّ تعالى را وصف مىكند پس در كمال شرافت و اهميّت است نسبت بالفاظ\r\n","description":"","footnote":"","page_name":" 509 ","page_number":574},
  {"content":"\r\nو كلمات ديگر . 4 - چون حقّ جلّ شأنه بىنياز از موجودات است و همگى نيازمند به او هستند پس او وابسته به خود است و هر موجودى وابسته‌ى به او است و چون علم و قدرت او بىنهايت است پس در آفريدن جهان با علم و اراده است نه مجبور . پس حىّ قيّوم يعنى : دانا و وابسته‌ى به خود و غير او وابسته‌ى به او و نيازمند او و آفريده‌ى او . و اين دو كلمه دو اصل توحيد هستند كه از اين دو اصل تمام مسائل علم توحيد منشعب مىشود .\r\nروح البيان : حىّ كامل مطلق يعنى : آنكه جميع آنچه داراى حسّ و ادراك است از او نيرو مىگيرد و همه‌ى آفريدگان وابسته به او هستند بطورى كه هيچ حساسى از پرتو علم او دور نيست و هيچ آفريده از كار او و آفرينش او جدا نيست و گفته‌اند : اين دو كلمه اسم اعظم است و عيسى براى زنده كردن مرده‌ها با اين اسم دعا ميكرد و در تأويلات نجميّه است علت اينكه اين دو كلمه را اسم اعظم شمرده‌اند اين است كه : كلمه‌ى حىّ بمعنى تمام اسما و صفات خداوندى است از قبيل حيات ، علم ، بصيرت ، قدرت و غيره و قيّوم بمعنى نابودى و احتياج تمام موجودات در پيشگاه او پس اگر كسى صفت حيّ بر او جلوه گر شد تمام صفات حقّ تعالى براى او متجلَّى و نمايان است و در تجلَّى صفت قيّوم تمام موجودات را فانى مىبيند و جز قيوميت او و نابودى غير او در پيش قدرت او نه چيزى مىبيند و نه از جائى ديگر طمع و انتظار دارد پس تعدد و جدائى در ميان نخواهد ماند و آنوقت است كه عظمت و حقيقت توحيد حقّ براى چنين كس مشهود است و زبان معاينه‌ى فرد حقيقى به كار مىافتد و دعا مىكند نه زبان گوشتى انسان كه مطالب زندگى روزانه‌ى خود را بيان مىكند . از ابو يزيد بسطامى اسم اعظم را پرسيدند گفت : اسم اندازه‌ى معيّن ندارد ولى دل خود را از غير در برابر وحدانيّت و يگانگى خدا خالى و فارغ نگاه داريد آنگاه بهر اسم كه ميخواهيد دعا كنيد .\r\nتفسير الميزان : حيات يك كيفيّت وجودى است كه آثار او علم و قدرت است .\r\n* ( لا تَأْخُذُه سِنَةٌ وَلا نَوْمٌ ) * - 255 كشف نوشته : خفته كه چشم و دل وى فرا خواب شود نائم است و چون چشم بىدل\r\n","description":"","footnote":"","page_name":" 510 ","page_number":575},
  {"content":"\r\nفرا خواب شود وسنان است . ربّ العالمين از هر دو پاك و منزه . مصطفى كه بخفتى خواب وى تا حدّ سنة بودى بيش نه كه گفته است « تنام عيناى و لا ينام قلبى » « 1 » .\r\nابو الفتوح نوشته است : مفسّران گفتند كه : سنة خوابى باشد سبك و نوم خواب تمام باشد ابو هريره روايت كند كه رسول عليه السلام گفت : قوم موسى موسى را گفتند : خداى تو بخسبد ؟ از او بپرس . موسى عليه السلام گفت : بار خدايا ميپرسند كه خواب تو را دريابد ؟\r\nخداى تعالى گفت : من تو را معلوم كنم آنگه موسى را سه شبانه روز بيدار داشت پس از آن فرشته را فرستاد با دو قاروره . گفت : خداى ميگويد : اين قاروره‌ها در دست دار امشب او آن در دست نگاه ميداشت و جهد ميكرد تا خوابش نبرد خوابش غلبه كرد و دستهايش بهم آمد و قاروره‌ها بر هم آمد و شكسته شد موسى از خواب درآمد قاروره‌ها را شكسته ديد ، جبرئيل آمد و گفت : تو در خوابى دو قاروره نگاه نمىتوانى داشتن اگر من بخسبم آسمان و زمين كه نگاه دارد ؟\r\nبيضاوى : خواب حالتى است كه فرامىگيرد حيوان را در دنباله‌ى سستى اعصاب مغز بواسطه‌ى بالا رفتن بخار رطوبتها و در نتيجه حواسّ او را از كار بازميدارد .\r\nروح البيان : خواب زياد نتيجه‌ى تنبلى و بيكارى است و چنين كسى ارزش در پيشگاه خداوند ندارد ابو يزيد بسطامى گفت : آنچه يافتم از بىخوابى است كه شب را مانند روز بسر بردم .\r\nسعدى :\r\n\r\nسر آنگه ببالين نهد هوشمند\r\nكه خوابش بقهر آورد در كمند .\r\n\r\nعبده : علماى عصر اخير ميگويند : خواب نتيجه‌ى از كار افتادن فعاليّت مغز است بواسطه‌ى مسموم شدن اعضا از سمى كه از حركت و اعمال روزانه توليد مىشود و در اعصاب اثر ميگذارد .\r\n\r\n","description":"","footnote":"\r\n( 1 ) چشمم بخواب ميرود و دل بيدار است .\r\n","page_name":" 511 ","page_number":576},
  {"content":"\r\n\r\n* ( مَنْ ذَا الَّذِي يَشْفَعُ ) * الخ - 255 كشف نوشته است : آن كيست كه پندارد كه بىخواست او خود را كارى برسازد يا بىدانش او نفسى برآرد يا بىاو به او رسد « فقد خاب ظنّه و ضلّ سعيه » پير طريقت گفت :\r\nالهى پسنديدگان تو را به تو جستند به پيوستند ناپسنديدگان تو را به خود جستند بگسستند نه او كه پيوست بشكر رسيد نه او كه گسست بعذر رسيد ، اى برساننده در خود و رساننده به خود ، برسانم كه كس نرسيد به خود .\r\n\r\nاى راه تو را دليل فردى\r\nفردى تو و آشنات فردى\r\n\r\nابو الفتوح نوشته است : بعضى اهل معانى گفتند : خداى تعالى به اين آيه دل بندگان خود به خود مىكشد عاجلا و آجلا ، چنان است كه گفت : اى بنده اگر راغب دنيائى مرا است از من خواه و اگر اميد كرامت آخرت دارى ، بشفاعت شفيعى ، كه آن شفاعت بفرمان من است پس در دنيا و آخرت گزير نيست تو را از من .\r\nمجمع : يعنى روز قيامت كسى براى كسى شفاعت نمىكند مگر با امر و اجازه‌ى خداوند چون مشركين گمان ميكردند . بتها براىشان شفاعت خواهند كرد ، آنها را متوجّه ميسازد . هر كس لياقت شفاعت داشته باشد بدون اجازه و امر او شفاعت نخواهد كرد .\r\nروح البيان : در تأويلات نجميّه است : « إِلَّا بِإِذْنِه » مربوط به پيغمبر است كه به او « مقام محمود » وعده داده شده است و مقصود از آن شفاعت است پس معنى جمله چنين است چه كس ميتواند در قيامت شفاعت كند مگر محمّد كه از طرف خدا به او اجازه داده شده است .\r\nنظامى : از شفاعت اينجور اظهار اميدوارى كرده است :\r\n\r\nغم نخورد آنكه شفيعش توئى\r\nپايه ده قدر رفيعش توئى\r\n\r\n\r\nحاصلى ار نيست ز طاعت مرا\r\nهست اميدى بشفاعت مرا\r\n\r\n* ( وَسِعَ كُرْسِيُّه ) * - 255 مجمع : در معنى اين جمله دو قول است : 1 - ابن عباس و مجاهد : يعنى علم\r\n","description":"","footnote":"","page_name":" 512 ","page_number":577},
  {"content":"\r\nخداوند گنجايش زمين و آسمان دارد و از امام باقر و صادق ( ع ) نيز همين معنى روايت شده است 2 - كرسى يعنى سلطنت و قدرت و معنى جمله چنين است : قدرت خداوند فراگرفته است آسمان و زمين را و همه‌ى آنچه در آنها است .\r\nفخر : خداوند به همانطور كه مردم سلاطين و فرمانروايان خود را ديده‌اند عظمت و قدرتش را براى آنها توصيف مىكند بجمله‌هائى كه معنى جسمانيّت را مىرساند از قبيل بر عرش و كرسى نشستن و امثال آنها فقطَّ براى فهماندن است و توجّه اذهان .\r\nخلاصه‌ى گفتار كاشانى در تأويلات : زمين و آسمان يعنى علم خداوند و مقصود از كرسى جايگاه علم او است كه دل مؤمن باشد . و بگفته‌ى ابو يزيد بسطامى : اگر عالم و همه‌ى آنچه در آن است هزار هزار مرتبه در گوشه‌اى از دل عارف قرار بگيرد هيچ احساس آن را نخواهد كرد چون گشاده‌تر از آن است كه چيزى آن را پر كند و همين است كه گفته‌اند : كرسىّ خداوند عرش او است بمناسبت حديث منقول : « قلب المؤمن من عرش اللَّه » « 1 » و چون معنى كرسىّ در لغت ، عرش و تخت كوچك باندازه‌ى قرارگاه يك نفر است دل را به آن تشبيه كرده است از نظر عظمت و اهميّت دل پس كرسى يعنى دل مؤمن كه عرش خداوند است و شايسته‌ى گنجايش زمين و آسمان است .\r\nمثنوى « 2 » هم حديث فوق را اين طور ترجمه كرده است :\r\n\r\nگفت پيغمبر كه حقّ فرموده است\r\nمن نگنجم هيچ در بالا و پست\r\n\r\n\r\nدر زمين و آسمان و عرش نيز\r\nمن نگنجم اين يقين دان اى عزيز\r\n\r\n\r\nدر دل مؤمن بگنجم اى عجب\r\nگر مرا جوئى در آن دلها طلب\r\n\r\n\r\nخود بزرگى عرش باشد بس مديد\r\nليك صورت كيست چون معنى رسيد\r\n\r\nفى ظلال : اين گونه تعبيرات كه در قرآن هست ترسيم معانى ذهنى است بصورتهاى محسوس تا حقايق بيشتر و بهتر جاى گير در نفوس گردد ، پس وسعت كرسى و عاجز نبودن از\r\n\r\n","description":"","footnote":"\r\n( 1 ) يعنى دل مؤمن هم از عرش و مقرّ خداوند است .\r\n( 2 ) جلد اول داستان دل نهادن مرد عرب بر التماس الخ .\r\n","page_name":" 513 ","page_number":578},
  {"content":"\r\nنگهدارى كنايه است از تجريد مطلق و تنزيه و قدرت كامل .\r\nسخن ما : همان است كه در ترجمه و نقل از ديگران نوشته و معنى شفاعت در آيت 48 . از همين سوره اظهار نظر شده است .\r\n[ سوره البقرة ( 2 ) : آيه 256 
  ]\r\nلا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَيُؤْمِنْ بِاللَّه فَقَدِ اسْتَمْسَكَ بِالْعُرْوَةِ الْوُثْقى لا انْفِصامَ لَها وَاللَّه سَمِيعٌ عَلِيمٌ ( 256 )\r\nمعنى لغات « الرُّشْدُ » بمعنى راه مستقيم بسوى درستى و حق در برابر گمراهى .\r\n« الطاغوت » ستمگر ، رهبر بگمراهى شيطان ، مانع از طريقه‌ى خير و صلاح ، معبودهاى مجعول . « بِالْعُرْوَةِ » دسته و وسيله‌ى گرفتن مثل دسته‌ى كوزه و مانند آن . « الْوُثْقى » از مصدر - وثوق بمعنى محكمتر و استوارتر . « انْفِصامَ » بمعنى از يكدگر جدا شدن شكاف و ترك بر - داشتن .\r\nجهت نزول :\r\nسيوطى در لباب النقول « 1 » فى اسباب النزول : ابو داود و نسائى و ابن حيان روايت كرده‌اند از ابن عباس : بسا ، مىشد زنى عرب بچه نمىزائيد نذر ميكرد براى پيدايش و ابقاى فرزندش او را بيهوديها بسپارد . در قبيله‌ى بنى نضير عدّه‌اى از اين بچه‌هاى نذرى در سرپرستى يهود بودند كه قبل از اسلام پدرانشان به آنها سپرده بودند و بعد از اسلام خود\r\n\r\n","description":"","footnote":"\r\n( 1 ) حاشيه تنوير المقباس فيروز آبادى چاپ مصر ص 51 .\r\n","page_name":" 514 ","page_number":579},
  {"content":"\r\nآنها از انصار و ياران پيغمبر شده بودند . چون يهود به حكم پيغمبر ص مجبور شدند از مدينه مهاجرت كنند پدران اين بچه‌ها گفتند : فرزندان خود را رها نمىكنيم با آنها بروند .\r\nاين آيه نازل شد كه اجبارى در دين نيست كه اين فرزندان را مجبور باسلام كنيد و ابن جرير از ابن عبّاس نقل كرده است : مردى از انصار بنام حصين از قبيله‌ى بنى سالم بن عوف كه خود مسلمان بود و دو پسر داشت مسيحى مذهب ، بپيغمبر عرض كرد : اجازه بده آنها را مجبور كنم بپذيرفتن اسلام چون سخت دلبسته‌ى بدين خود هستند اين آيه براى جواب او نازل شده است .\r\nمجمع : از مجاهد روايت شده است مردى از انصار بچه‌اى داشت سياه پوست بنام صبيح كه پيوسته او را مجبور ميكرد بپذيرفتن اسلام اين آيه براى تنبيه او نازل شد .\r\nترجمه :\r\n256 هيچ زور و ناچارى در ديندارى نيست چه راه راست ز بيراهه و گمراهى نمودار است . پس آنكه رو گردان از ديو شد و به خدا گرويد ، بدستاويزى استوار چنگ زده و دستگيره‌ى سختى را گرفته كه هرگز كنده نمىشود . چون خداوند شنوا و دانا بود .\r\nسخن مفسّرين :\r\n* ( لا إِكْراه فِي الدِّينِ ) * - 256 كشف نوشته است : قتاده و ضحّاك و جماعتى مفسّران گفتند : معنى آيت آن است كه : پس از آنكه عرب باسلام درآمدند بر هيچكس اكراه نيست از اهل كتاب و مجوس و صابئان اگر جزيت در پذيرند . و آن عرب كه بر ايشان اكراه رفت از آن بود كه امّتى امّى بودند و ايشان را كتابى نبود كه ميخواندند . و مصطفى صلَّى اللَّه عليه و آله ميگفت : « اهل هذه الجزيرة لا يقبل منهم الَّا الاسلام » . « 1 » و گفته‌اند : معنى اكراه آن است كه هر چه مسلمانان را بناكام بر آن دارند از بيع و طلاق و نكاح و سوگند و عتق « 2 » آن لازم است\r\n\r\n","description":"","footnote":"\r\n( 1 ) يعنى از مردم اين جزيره جز از اسلام نبايد پذيرفته شود .\r\n( 2 ) بنده آزاد كردن .\r\n","page_name":" 515 ","page_number":580},
  {"content":"\r\nو اليه الاشاره بقوله صلَّى اللَّه عليه و آله رفع عن امّتي الخطاء و النّسيان و ما استكرهوا له « 1 » .\r\nابو الفتوح نوشته است : زجّاج گفت : « لا اكراه فى الدّين من قول العرب اكرهت فلانا اذا نسبته الى الكره » و معنى آن است كه آن را كه در اسلام آيد مگوى : تو مكرهى ايمان باكراه آوردى او را نسبت نكنى با اكراه .\r\nمجمع : در مقصود از اين جمله چند قول است : 1 - مقصود اهل كتاب است كه با دادن جزيه نبايد مجبور بپذيرش دين اسلام بشوند 2 - سدّى گفته است : اين حكم بطور كلَّى و براى همه بوده است و منسوخ نشده است 3 - دين عقيده است و دين حقيقى آن است كه مربوط بعقيده باشد و دينى كه با اجبار پذيرفته شود دين حقيقى نيست .\r\nتنوير المقباس : يعنى پس از آنكه اعراب اسلام را قبول كردند كسى از مسيحى و يهودى و زردشتى نبايد مجبور بپذيرش اسلام بشود .\r\nناسخ و منسوخ محمّد بن حزم « 2 » : اين آيه منسوخ است و ناسخ آن اين آيه است « فَاقْتُلُوا الْمُشْرِكِينَ حَيْثُ وَجَدْتُمُوهُمْ » .\r\n* ( قَدْ تَبَيَّنَ الرُّشْدُ ) * - 256 ابو الفتوح : حسن و مجاهد و اعرج خوانده‌اند : « الرّشد » بفتح راء و شين و عيسى بن عمر خواند : « الرّشد » با ضم هر دو .\r\nفخر : بيان يعنى فاصله و جدائى و معنى جمله اين است كه : حقّ از باطل و راه راست از كج جدا است . و مقصود نه آن است كه هر كسى خود متوجّه مىشود به راه راست بلكه مراد اين است : بواسطه‌ى ادله و نشانها و حجتهاى روشن راه راست از كج و گمراهى جدا شده است .\r\n* ( فَمَنْ يَكْفُرْ بِالطَّاغُوتِ ) * - 256\r\n\r\n","description":"","footnote":"\r\n( 1 ) يعنى امت من وظيفه‌اى ندارند در برابر فراموشى و خطا و اجبار .\r\n( 2 ) بحاشيه تنوير المقباس چاپ مصر ص 309 .\r\n","page_name":" 516 ","page_number":581},
  {"content":"\r\nابو الفتوح نوشته است : اهل اشارت گفتند : طاغوت هر كسى نفس او است .\r\nفخر : علماى نحو گفتند : طاغوت بر وزن فعلوت مثل جبروت و تاء زياده است و مشتق است از طغا پس اصل آن طغووت بوده است و لام الفعل بجاى عين الفعل آمده است و طوغوت تلفّظ شده است مثل صاعقه و صاقعه و چون واو متحرّك و ما قبل مفتوح بوده است تبديل بالف شده است . مفسّرين در اين كلمه پنج عقيده نقل كرده‌اند : 1 - مجاهد و قتاده گفته‌اند . يعنى شيطان . 2 - سعيد بن جبير گفته است : كاهن و غيبگو است . 3 - ابو العاليه گفته است ساحر و جادو است . 4 - بعضى گفته‌اند : بت است . 5 - ديگران گفته‌اند :\r\nكافران جنّ و انس هستند . و مبرّد گفته است : اين كلمه جمع است . ابو علىّ فارسى گفته است : مصدر است و مفرد . ديگران گفته‌اند : براى مفرد و جمع هر دو استعمال مىشود .\r\nصافى : از احاديث چنين استفاده مىشود : مقصود هر چيزى است كه ميپرستند مثل بت و غير آن . قمّى گفته است : مقصود آنهائى هستند كه حقّ آل محمّد را غصب كردند .\r\n* ( بِالْعُرْوَةِ الْوُثْقى ) * - 256 صافى : در كافى از امام صادق ( ع ) نقل شده است : مقصود ايمان بخداى واحد است و از امام باقر ( ع ) نقل شده است : مقصود دوستى اهل بيت است .\r\nتأويلات : يعنى خود را وابسته كند بوحدت حقيقى ذاتى كه استحكام آن به خودش هست و هيچ دستاويز محكم و موثقى با آن برابرى نمىكند و همه‌ى استحكامات وابسته‌ى به او است .\r\n* ( وَاللَّه سَمِيعٌ عَلِيمٌ ) * - 256 فخر : اين جمله را دو معنى كرده‌اند : 1 - خداوند ميشنود گفتار آنكه را كافر است و ميداند عقايد زشتى را كه در دل او است 2 - عطا از ابن عباس روايت كرده است :\r\nپيغمبر ميخواست يهود اطراف مدينه اسلام بپذيرند و پيوسته در نهان و آشكار دعا ميكرد\r\n","description":"","footnote":"","page_name":" 517 ","page_number":582},
  {"content":"\r\nو از خدا ميخواست . اين جمله خطاب به آن حضرت است كه خدا ميداند ميل و خواهش تو را و ميشنود دعا و درخواست تو را .\r\nسخن ما : ترجمه‌ى آراء و عقايد گستاولبون ص 82 : بسيار مردم هستند كه خود را آزاد فكر دانسته تعاليم دين را بر كنار مىنهند . ليكن با وجود اين بالهام قلبى و گواهى دل عقيده دارند . شكّى نيست كه ترقيّات و پيشرفتهاى عقلى نمىتواند در اركان تدين سستى و فتورى وارد سازد زيرا ملجأ و پناهگاه دين هميشه آخرت و سراى عقبى بوده علم را بدان دسترسى نيست بدين جهت علاقه‌مندان بسراى آخرت بسيار زياد هستند .\r\nاين نظريه به خوبى روشن مىكند جهت طبيعى مفاد جمله‌ى « لا إِكْراه فِي الدِّينِ » را كه ميخواهد بمردم بفهماند : پيغمبر به آنچه وجدان شما شهادت ميدهد راهنمائى مىنمايد و از آن ابهام و تاريكى كه گاه‌گاه شما را ناراحت مىكند بيك روش روشن و معيّن رهبرى مىنمايد و يك دستاويز محكم و موجب آرامش هميشگى بشما تعليم ميدهد .\r\n[ سوره البقرة ( 2 ) : آيه 257 
  ]\r\nاللَّه وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَالَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ ( 257 )\r\nمعنى لغات : « وَلِيُّ » دوست ، ياور - همسايه ، همقسم ، پيرو ، داماد ، اختيار دار ، مطيع ، شخص مقدّس ، مأمور از طرف خدا براى حفظ مصالح مردم . و از مصدر ولى بفتح اوّل و سكون دوّم بمعنى نزديكى ، دنبال كردن بدون فاصله . و از مصدر ولاية .\r\n","description":"","footnote":"","page_name":" 518 ","page_number":583},
  {"content":"\r\nبمعنى دست اندر كار بودن ، اختيار چيزى را داشتن ، يارى كردن .\r\nترجمه :\r\n257 [ چو دانستيد ايمان دستاويز استوار است بدانيد 
  ] : خدا ياور مؤمنان است كه ز تاريكى [ نادانى و بدبينى 
  ] بروشنى [ دانش و آرامش 
  ] برونشان آرد و رهبرى كند و كافران را دوست . ديو است كه از روشنى بتاريكىشان برد و ايشان وابستگان بآتشند و جاويدان در آن بمانند .\r\nسخن مفسّرين :\r\n* ( اللَّه وَلِيُّ ) * - 257 كشف نوشته است : ميگويد اللَّه دوست و يار مؤمنان است يعنى از سه روى : يكى از روى هدايت ، يكى از روى نصرت ، يكى از روى جزاء طاعت .\r\nابو الفتوح نوشته است : و گفته‌اند : معنى آن است كه « اولى و احقّ بهم » و از روى اشتقاق و لغت و عموم فوائد ، تفسير ولىّ بر اولى دادن اولاتر است .\r\n* ( يُخْرِجُهُمْ مِنَ الظُّلُماتِ إِلَى النُّورِ ) * - 257 كشف نوشته است : ايشان را بيرون آرد از تاريكى جهل با روشنائى علم و از تاريكى نفس با روشنائى دل .\r\nروح البيان : يعنى راهنمائى مىكند به طرف اقسام روشنائى كه ايمان و مراتب يقين و نور عيان باشد ، و كلمه‌ى ظلمات به صورت جمع گفته شده است چون گمراهى و كفر راههاى متعدّد و ملَّتهاى جوربجور دارد . و كلمه‌ى نور مفرد آورده شده است چون اسلام يك دين و روش معيّن است .\r\n* ( يُخْرِجُونَهُمْ مِنَ النُّورِ ) * - 257 كشف نوشته است : مقاتل و قتاده گفته‌اند : قومى جهودانند كه پيش از مبعث مصطفى نعت و صفت وى بتورات ميخواندند و بنبوّت وى ايمان داشتند ، پس كه ربّ العالمين وى را بخلق فرستاد آن سران و پيشروان ضلالت چون كعب اشرف و حيي\r\n","description":"","footnote":"","page_name":" 519 ","page_number":584},
  {"content":"\r\nاخطب و مانند ايشان فرامتبعان خود نمودند : كه اين نه آن است و نعت و صفت وى بپوشيدند ، تا ايشان از ايمان بنبوّت وى بيفتادند و بوى كافر شدند . مجاهد گفت : قومى از دين اسلام مرتدّ گشتند ، اين آيت در شأن ايشان فرود آمد ، اما اهل معانى گفتند :\r\nمراد جمله‌ى كافران زمينند . و بيرون آوردن ايشان از نور نه آن است كه ايشان را نورى بود و از آن بيفتادند ، لكن معنى آن است كه ايشان را خود از نور بازداشتند ، حسن گفت :\r\nنگذاشتند داخل در نورانيّت شوند .\r\nصافى : در كتاب كافى از امام صادق ع نقل شده است : نور ، آل محمّد است و ظلمات ، دشمنان ايشان . ابن ابى يعفور از صادق ( ع ) در ضمن حديث مفصّل نقل كرده است كه فرمود : مقصود آنهائى هستند كه بنور اسلام روشن شده‌اند و چون پيرو امام و حاكم ستمكار شده‌اند از نور اسلام بيرون شده و بتاريكى و ظلمات كفر گرفتار شده‌اند .\r\nسخن ما : كلمه‌ى « ولىّ » بمعنى كلَّى رابطه‌ى مثبت و وابستگى كامل را مىرساند پس ايمان موجب حقيقت ولايت و ارتباط بحقّ است و نتيجه‌ى آن روشنى در نهاد و دل انسان است كه هميشه با خاطر آرام و وجدان سالم و خوشبينى به تمام آفرينش نگاه مىكند . پس مؤمن حقيقى با چشم خوشبينى بعالم مىنگرد و بدبينى و ترديد براى او متصوّر نيست بر خلاف غير مؤمن كه دورى از حقّ او را هميشه اسير شكّ و بدبينى دارد و درين عالم با رنج و فشار وجدان و پس از مرگ به آتش محروميّت از رحمت رحمان ميسوزد .\r\n","description":"","footnote":"","page_name":" 520 ","page_number":585},
  {"content":"\r\n[ سوره البقرة ( 2 ) : آيات 258 تا 259 
  ]\r\nأَ لَمْ تَرَ إِلَى الَّذِي حَاجَّ إِبْراهِيمَ فِي رَبِّه أَنْ آتاه اللَّه الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَيُمِيتُ قالَ أَنَا أُحْيِي وَأُمِيتُ قالَ إِبْراهِيمُ فَإِنَّ اللَّه يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَاللَّه لا يَهْدِي الْقَوْمَ الظَّالِمِينَ ( 258 ) أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها قالَ أَنَّى يُحْيِي هذِه اللَّه بَعْدَ مَوْتِها فَأَماتَه اللَّه مِائَةَ عامٍ ثُمَّ بَعَثَه قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَشَرابِكَ لَمْ يَتَسَنَّه وَانْظُرْ إِلى حِمارِكَ وَلِنَجْعَلَكَ آيَةً لِلنَّاسِ وَانْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَه قالَ أَعْلَمُ أَنَّ اللَّه عَلى كُلِّ شَيْءٍ قَدِيرٌ ( 259 )\r\nمعنى لغات : « حَاجَّ » از مصدر محاجّة بمعنى بحث و احتجاج كردن . « فَبُهِتَ » از مصدر بهت بمعنى درماندن و سرگردانى . « قَرْيَةٍ » ده ، شهر ، انبوه مردم . « قرية النّمل » محلّ انبوهى خاك لانه‌ى مورچگان . « خاوِيَةٌ » از مصدر خواء بمعنى فرو ريختن و منهدم شدن . « عروش » جمع عرش بمعنى پايه ، استوانه ، تخت . « يَتَسَنَّه » از كلمه‌ى سنه بمعنى چيزى كه چند سال بر او گذشته و خوردنى و نوشيدنى بدبوى شده . « لَبِثْتَ » از مصدر لبث بمعنى درنگ و مكث كردن و اقامت گزيدن . « ننشز » از مصدر انشاز بمعنى از جاى بلند كردن و روى هم سوار كردن و فراهم كردن .\r\nترجمه :\r\n[ اى محمّد براى خبردارى از روش راهنمائى خداوند 
  ] 258 بنگر به آنكه با ابراهيم گفتگو در ايمان بپروردگار او كرد چونكه خدا به آن بيدين پادشاهى داده بود [ و او گولزده‌ى پادشاهى و توانائى خود بود 
  ] ابراهيم كه به او گفت : پروردگار من آن كس است كه زنده مىكند و مىميراند او گفت : من نيز ميكشم و زنده مىگذارم .\r\n","description":"","footnote":"","page_name":" 521 ","page_number":586},
  {"content":"\r\nابراهيم گفت : خداى من خورشيد از سوى خاور آورد تو [ گر توانى 
  ] آن را از باختر آور ، آن كافر را زبان بسته شد و [ پاسخى نداشت 
  ] و البتّه خدا ستمكاران را راه به جائى نشان ندهد .\r\n259 و يا بمانند [ راهنمائى 
  ] آنكس كه [ با خر و خوراك خود 
  ] بر دهى ويران بگذشت و با خود انديشيد : خدا چگونه اين ويرانه و مردمش از پس مرگ زنده و آباد كند ؟ خدا او را از پس انديشه‌ى او صد سال مرده بداشت و زان پس زنده‌اش كرد و گفت : چند چنين بماندى ؟ او گفت : يك روز بماندم يا كمتر از آن ، خدا به او گفت :\r\nنه بلكه صد سال چنين بماندى اكنون بخوراك خود بنگر و بنوشيد نيت كه هيچ تباهى به آن راه نيافته ، و بخر خود بنگر [ كه چه نابود شده 
  ] اينك تو را نشانه‌ى [ درستى رستاخيز 
  ] براى مردم كنم . پس باستخوانهاى خر بنگر كه چگونه بهم پيوند مىكنيم و بر يكدگر جاى ميدهيم و سپس گوشت بر آن ميپوشيم ، پس چون [ انجام شد و 
  ] براى او نمودار گشت گفت : بدانم كه خدا تواناى بر همه چيز بود .\r\nسخن مفسّرين :\r\n* ( ألَمْ تَرَ إِلَى الَّذِي حَاجَّ ) * - 258 مفسّرين و محدّثين نوشته‌اند محاجّه و گفتگوى ابراهيم با پادشاه معاصرش نمرود بود كه ادّعاى خدائى داشت . براى اطَّلاع از اين تفصيل بكتابهاى تفسير و حديث مراجعه شود .\r\n* ( كَالَّذِي مَرَّ عَلى قَرْيَةٍ ) * - 259 كشف : نوشته است و گفته‌اند : اين قريه دير هرقل است دهى بر كنار دجله ميان واسط و مداين عزير آنجا برگذشت و اين پس از عيساى مسيح بود . بسايه‌ى درختى فرو آمد و با وى خرى بود با درخت بست و خود در ميان ديه شد هيچ آدمى در ميان ديه نديد و درختان بسيار ديد پر بار و ميوه‌ى آن فرا رسيده بگرفت از آن پاره‌ى انگور و انجير و\r\n","description":"","footnote":"","page_name":" 522 ","page_number":587},
  {"content":"\r\n\r\nو با وى نان خشك بود در « 1 » قعب بنهاد و شيره‌ى انگور بگرفت و بر آن ريخت تا نرم گردد . و انجير تر چند بر سر آن نهاد .\r\nعبده : يعنى آيا ديده‌اى همانند آنكه بدهى گذشت ؟ و كاف اوّل جمله بمعنى مثل است و همانند و جلال الدّين در تفسير خود كاف را زايد دانسته است همانطور كه علماى بصره مىگفتند كاف بمعنى مثل استعمال نمىشود و همه جا زيادى در كلام است .\r\nليكن مناسب با بلاغت قرآن اين است كه كاف بمعنى مثل باشد استاد امام « 2 » گفت اصرار نحويها بر تطبيق قرآن با قواعد نحو خود اگرچه منافى با بلاغت قرآن باشد ، جرأت عجيبى است از آنها نسبت به خداوند و اگر علم نحو تدوين شده است كه قرآن را به آن مطابق نمايند اگرچه مناسب با بلاغت و زيبائى كلام نباشد پس بهتر آن بود كه از روز اوّل اين علم پيدا نمىشد .\r\nتفسير سيّد احمد خان هندى : كاف تشبيه را بواسطه‌ى اهتمام در تشبيه يا جهات ديگر مىشود از مشبه به جدا كنند و مقدّم ذكر كنند و در مثل « زيد كالاسد » مىشود كاف را از اسد جدا كنيم و بگوئيم « كان زيد الأسد » در اين جمله‌ى آيه « الَّذي » مشبّه به نيست و مقصود از اين كلمه حالت كسى است كه همانند و شبيه به كسى است كه بقريه گذر و مرور كرده است و تقدير چنين است « ألم تر الى الَّذي كانّه مرّ على قرية » و چون در چهار صد و شصت و هفت پيش از ميلاد هنوز بيت المقدس بواسطه خرابى بخت النصر به صورت ويرانه باقى بود ، و نحمياء نبى از اين ويرانه رنج ميبرد و از ارتخششتايا ( ارتاكزرس ) پادشاه اجازه گرفت كه آنجا را بسازد ، و در مدّتى كه به اين كار مشغول بود ، مردم او را مسخره ميكردند كه اين سنگهاى نفيس و گرانبها كه نيم سوخته و زير خاك رفته و اين معبد كه به صورت تل\r\n\r\n","description":"","footnote":"\r\n( 1 ) اين كلمه در لغت قدح ضخيم غليظ معنى شده است . و شايد بمعنى طغارچه يا كاسه‌ى بزرگ سنگين باشد .\r\n( 2 ) گفتار مدير المنار ، سيد محمّد رضا رشيد است كه اين تفسير را از قول استادش شيخ محمد عبده جمعآورى كرده است .\r\n","page_name":" 523 ","page_number":588},
  {"content":"\r\nخاك تبديل شده چگونه اصلاح و آبادان خواهد شد ؟ و البتّه در اين مدّت از خدا درخواست اصلاح آن را ميكرده و با خود فكر ميكرده است كه بعد از مردن اين شهر يعنى ويرانى و خرابى آن چگونه خداوند آن را زنده يعنى آباد خواهد نمود ، اين دعا و فكر براى او موجب شده است كه در خواب هم ديده است آنجا زنده و آباد شده است و اين خواب همان است كه در اين آيه گفته شده است « مَرَّ عَلى قَرْيَةٍ » « 1 » .\r\n* ( فَأَماتَه اللَّه مِائَةَ عامٍ ثُمَّ بَعَثَه ) * - 259 عبده : مفسّرين گفته‌اند : يعنى مدّت صد سال در حال مرگ باقى ماند چون مرك در يك آن واقع مىشود و ظاهر معنى جمله اين است كه مدّت صد سال او را بميراند پس مقصود بقاء به اين حالت است ولى آنهائى كه اين جور معنى كرده‌اند متوجّه نبوده‌اند كه كلمه‌ى موت معنى ديگر هم دارد و آن حالتى است ممتدّ و دراز با نابودى حسّ و حركت و ادراك كه روح بكلَّى از بدن جدا نمىشود همانطور كه حال اصحاب كهف بود و در قرآن گفته شده است « فَضَرَبْنا عَلَى آذانِهِمْ . . . سِنِينَ عَدَداً » « 2 » و جهت اينكه اين حالت بر گوش زدن ناميده شده شايد اين باشد كه گوش آخرين حسّى است كه در خواب از كار ميافتد و در آيت « وَالَّتِي لَمْ تَمُتْ فِي مَنامِها » « 3 » مقصود همين حالت است و چون مقصود از اين موت قبض و نگاهدارى نفس است معنى جمله‌ى بعد « ثُمَّ بَعَثَه » فرستادن است كه زوال و بر طرف شدن اين حالت باشد و در اين زمان اشخاصى هستند كه مدّتى بدون حس و\r\n\r\n","description":"","footnote":"\r\n( 1 ) اين بود خلاصه و مختصر آن كتاب و منظور ما از نقل اين گفته‌ها و نظايرش در مواقع خود نه براى تصديق است و نه تكذيب ، چون نظر خود ما اوّل بطور مختصر در ترجمه اظهار مىشود و اگر مطلب بيشتر باشد در قسمت آخر بعنوان سخن ما توضيح و تشريح مىشود . و اين منقولات فقط براى نشاندادن گفته‌هاى ديگران است تا آنجا كه فراهم بشود و آنها كه مىخوانند ، از آن مطَّلع شوند و خود قضاوت كنند .\r\n( 2 ) يعنى زد خداوند بر گوش آنها چندين سال .\r\n( 3 ) يعنى آنكه در خواب نمىميرد\r\n","page_name":" 524 ","page_number":589},
  {"content":"\r\nحركت و شعور برگذار مىكنند ولى زنده هستند و اين حالت را سبات مينامند يعنى خواب ممتد و بادوام و در مجلَّه‌ى المقتطف كسى نوشته بود : در تقويمى خواندم : زنى پنج هزار و پانصد روز بخواب بوده است آيا اين ممكن است يا نه ؟ هيئت تحريريه‌ى مجلَّه جواب داده بودند جوانى را ديديم كه يك ماه در خواب بود پس از آن مبتلا باختلال حواسّ شد و نيز نام اشخاصى را خوانده‌ايم كه تا چهار ماه و نيم بخواب بوده‌اند و اينكه شما نوشته‌ايد در حدود پانزده سال مىشود كه تصديقش مشكل است و اگرچه اين مطلب قابل تصديق براى مردم نيست كه كسى مدّت صد سال مرده باشد و بعد زنده شود ولى همانطور كه ممكن است چهار ماه و نيم يا پانزده سال آدمى به صورت مرده بماند ممكن است صد سال به اين صورت باقى باشد اگرچه ما نتوانيم بوسائل طبيعى اين عمل پى ببريم ، پس چون در نظر عقل محال نيست بايد آن را به همان معنى ظاهرى قبول كنيم و تأويلش نكنيم ، و مقصود ما از نقل اين قضايا كه مردم به آن مطَّلع شده‌اند آشنا كردن افكارى است كه نمىتوانند تفكيك كنند ميان آنچه دشوار است قبول آن ولى امكان دارد با آنچه محال است .\r\n* ( كَمْ لَبِثْتَ قالَ لَبِثْتُ ) * - 259 مجمع : ابو عمرو و ابن عامر ، حمزه ، كسائى ، با ادغام قرائت كرده‌اند يعنى با تاء دو نقطه و با تشديد « لبتّ » و بقيه‌ى قرّاء با اظهار دو حرف كه نوشته شده است .\r\n* ( لَمْ يَتَسَنَّه ) * - 259 فخر : در تلفّظ و اصل اين كلمه مفصل بحث كرده است .\r\n* ( كَيْفَ نُنْشِزُها ) * - 259 مجمع : بيشتر اهل حجاز و بصره با راء بىنقطه قرائت كرده‌اند و اهل كوفه و شام بازاء نقطه‌دار كه قرائت مرسوم است خوانده‌اند و ابان از عاصم نقل كرده است كه او « ننشر » با صداى بالاى نون و صداى جلو شين و با راء بىنقطه قرائت كرده است از مصدر\r\n","description":"","footnote":"","page_name":" 525 ","page_number":590},
  {"content":"\r\nنشر بمعنى پراكندن .\r\n* ( قالَ أَعْلَمُ ) * - 258 فخر : تأويل اين جمله اين است كه پيش از اين از طريق استدلال عالم بودم اكنون از راه مشاهده و عيان عالم شدم كسائى و حمزه به صورت فعل امر قرائت كرده‌اند و در اين قرائت دو احتمال است : 1 - پس از وضوح مطلب به خود امر مىكند كه اكنون بدرستى بدان 2 - به او دستور رسيد : اكنون بدان خدا بهر چيزى توانا است و دليل اين تأويل اين است كه عبد اللَّه و اعمش اين طور قرائت كرده‌اند : « قيل اعلم انّ اللَّه » .\r\nروح البيان : زنده كردن عزير و الاغ او براى تنبيه منكرين معاد جسمانى است كه زنده شدن انسان كامل يعنى عزير دليل بر حيات ابدى روح است و زنده شدن خر كه حيوان است دليل بر زنده شدن اجسام و بدنها است كه در حكم حيوان هستند تأويلات : در اين آيه سخنى دارد كه ما آن را به اين گونه روشن مىكنيم : اوّل براى موت سه احتمال ميدهد : 1 - جهل و غفلت چنان كه در آيت ديگر گفته شده است :\r\n« كُنْتُمْ أَمْواتاً فَأَحْياكُمْ » يعنى مرده بوديد و شما را زنده كردند و « أمتّنا اثنتين » يعنى دو نوبت ما را بمرگ سپردى 2 - مرگ ارادى كه براى رياضت و سير و سلوك در راه حقّ اين مدّت خود را به حال مرگ وادار كند بمفاد جمله‌ى مشهور : « مت بالإرادة تحيى بالطَّبيعة » يعنى با ميل و خواست خود از اين زندگى دست بردار تا نهاد اصلى تو آماده‌ى حيات و زندگى طبيعى بشود : 3 - مرگ حقيقى كه روحش بوسيله‌ى بدن ديگر همانند و هم جنس بدن خودش براى كسب كمالات ، اين مدّت را برگذار كرده است ، دوّم - صد سال مدّت كه او روزى يا نصف روزى پنداشته است از گرفتارى و يا سرگرمى و يا غفلت او بوده است و نظير آن در قرآن زياد است مثل « يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً » و « يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ » و همانطور كه پس از رنج فراق در ساعت وصال تمام آن مدّت فراموش مىشود همچنين مدّت لذّت وصال پس از فراق مانند يك دم است .\r\nسوّم - براى صد سال سه احتمال داده است : 1 - در آن زمان ممكن است آنها سال را يك\r\n","description":"","footnote":"","page_name":" 526 ","page_number":591},
  {"content":"\r\nدوره‌ى ماه در فصول چهارگانه حساب ميكردند كه مطابق با هشت سال و چهار ماه مىشود چون ماه در هر سال دوازده مرتبه يك دور مدار ساليانه‌ى خورشيد را طى مىكند . 2 -\r\nمقصود صد فصل بوده است كه بيست و پنج سال باشد . 3 - مدّت عمر آنها درازتر از مردم امروز بوده است . چهارم - بعث و زنده كردن را حيات حقيقى ابدى معنى كرده است . پنجم - طعام و شراب را معارف الهى و ادراك كليّات تأويل كرده است . ششم - الاغ را بدن و اعضاء او شمرده با دو معنى اوّل براى مرگ و نتيجه‌ى اين تأويل چنين مىشود : به حال مرگ كه غفلت و بىخودى از توجّه بعالم حقيقت و كسب كمالات انسانى باشد در اين مدّت باقى بود تا اينكه معارف استعدادى او كه فاسد و تباه شده بود دوباره به كار افتاد و او را مطَّلع كرد كه چگونه بدنش از گوشت و استخوان تركيب شده است و اين زندگى علمى پس از مرگ جهل و اين رياضت پس از آن غفلت ، قدرت خدا را براى او نمايان كرد .\r\nمفسّرين براى اين آيه حكايت مفصّل نوشته‌اند و جهت اينكه يهود عزير را پسر خدا دانسته‌اند مطابق اين آيه « وَقالَتِ الْيَهُودُ عُزَيْرٌ ابْنُ اللَّه » براى اين است كه پس از زندگى وارد آبادى شد يهود كه ساليان دراز تورات را از دست داده بودند از او پرسيدند او تمام را از بر خواند و يك حرف را كم و زياد نكرد .\r\nطنطاوى : اين قضيّه با سقوط حكومت يهود و خرابى بيت المقدس تطبيق مىكند كه زنده شدن عزير هم پس از آزادى يهود و آبادى بيت المقدس بوده است .\r\nفى ظلال : آيا داستان عزير چگونه بوده است ؟ به همان گونه كه آغاز حيات بوده است و زنده شدن جاندارها كه تا كنون آن را درنيافته‌ايم . چه لازم كه قدرت مطلقه را تطبيق كنيم با آنچه باور كرده‌ايم و قانون ناميده‌ايم با اينكه اين قانون از تجربه و ادراك كوچك ما درست شده است گيرم كه يكى از قوانين آفرينش را دريافتيم از كجا كه اين قانون كلَّى است و در برابر آن و يا بالاتر از آن قانونى نباشد ؟\r\nسخن ما : اصل قضيه بهر صورت بوده است نقل آن براى يك منظور عالى است يعنى راهنمائى مردم است بوسيله‌ى پيغمبر و پى بردن بقدرت خداوند . آن روز كه\r\n","description":"","footnote":"","page_name":" 527 ","page_number":592},
  {"content":"\r\nاين آيات قرائت ميشد مردم مؤمن ميشدند كه وعده‌هاى قرآن در آينده همانند گذشته حقّ است و درست و غير مسلمين از يهود و مسيحى بواسطه‌ى آشنائى بنظائر آن مانند رؤياهاى منقوله در تورات اين مطالب را انكار نداشتند پس آنچه در اين آيه گفته شده است نه اغفال و گول زدن مردم بلكه يادآورى است براى آنها كه به اين جور قضايا سابقه داشته‌اند مانند يهود و متوجّه كردن ديگران كه مردن و پس از آن در آينده زنده شدن عجيب نيست چون در رمان سابق همچنين اتّفاقى افتاده است مثل آن مرد كه بويرانه رفت و بفكر عالم ديگر و زنده شدن مردگان بود كه خودش بطور آشكار مشاهده كرد مرگ و زندگى دوباره و عجايب قدرت را .\r\nمثنوى در مجلَّد سوّم داستان خر عزير بعد از مردنش اين قضيّه را چنين تعبير كرده است :\r\n\r\nهين عزيرا در نگر اندر خرت\r\nكه بپوسيده است و ريزنده برت\r\n\r\n\r\nپيش تو گرد آوريم اعضاش را\r\nآن سر و دم و دو گوش و پاش را\r\n\r\n\r\nچشم بگشا حشر را پيدا ببين\r\nتا نماند شبهه‌ات در يوم دين\r\n\r\n\r\nتا به بينى جامعيّم را تمام\r\nتا نلرزى وقت مردن ز اهتمام\r\n\r\n\r\nهمچنان كه وقت خفتن ايمنى\r\nاز فوات جمله حسهاى تنى\r\n\r\n[ سوره البقرة ( 2 ) : آيه 260 
  ]\r\nوَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أوَ لَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَاعْلَمْ أَنَّ اللَّه عَزِيزٌ حَكِيمٌ ( 260 )\r\n","description":"","footnote":"","page_name":" 528 ","page_number":593},
  {"content":"\r\n\r\nمعنى لغات : « أَرِنِي » از مصدر ارائه بمعنى نماياندن . « تُحْيِ » از مصدر احياء بمعنى زنده كردن . « فَصُرْهُنَّ » از مصدر صور بمعنى آواز كردن ، پريدن ، به طرف خود ، كج كردن و متمايل نمودن مثل كج كردن شاخه بسوى خود براى چيدن ميوه . « عَزِيزٌ » بزرگوار - توانا - بيمانند و كم نظير - بلند مرتبه‌اى كه چيره است و مغلوب نمىشود و كس را دسترس به او نيست .\r\nترجمه :\r\n[ اى محمّد اينك راه ديگر براى برون آوردن مردم از تيرگى نادانى و كفر 
  ] 260 به ياد آن روزگار باش كه ابراهيم گفت : پروردگارا به من بنما چگونه مرده زنده كنى ؟ او گفت : مگر مؤمن نيستى و آن را استوار ندارى ؟ گفت بلى ، ولى ميخواهم دلم آرام شود ، خدا به او گفت : چهار مرغ بگير و آنان را نزد خود ريز كن و بر هر كوهى پاره‌اى از آن بگذار و سپس آنها را بخوان كه نزد تو بالزنان آيند ، و بدان كه البتّه خداوند درستكار برتر و بيمانند بود .\r\nسخن مفسّرين :\r\n* ( إِذْ قالَ إِبْراهِيمُ ) * - 260 كشف نوشته است اين به زبان كشف بر ذوق ارباب حقايق رمزى ديگر دارد و بيانى ديگر . گفتند : ابراهيم مشتاق كلام حقّ بود و سوخته‌ى خطاب او سوزش بغايت رسيده و سپاه صبرش بهزيمت شده و آتش مهر زبانه زد گفت : خداوندا بنماى مرا تا مرده چون زنده كنى ؟ گفت : ابراهيم تو ايمان نياورده‌اى كه من مرده زنده كنم ؟ گفت : آرى و ليكن دلم از آرزوى شنيدن كلام تو و سوز عشق خطاب تو زير و زبر شده بود خواستم تا تو گوئى :\r\n« أوَ لَمْ تُؤْمِنْ » مقصود همين بود كه گفتى و در دلم آرام آمد .\r\n\r\nآرام من پيغام تو\r\nوين پاى من در دام تو\r\n\r\nو گفته‌اند : ابراهيم به آنچه گفت زندگى دل مىخواست و طمأنينه‌ى سر دانست كه تا دلى زنده نبود طمأنينت در آن فرو نيايد و تا طمأنينه نبود بغايت مقصد عارفان نرسد\r\n","description":"","footnote":"","page_name":" 529 ","page_number":594},
  {"content":"\r\nو غايت مقصد عارفان روح انس و شهود دل و دوام مهر است زبان در ياد و دل با راز و جان در ناز . زبان در ذكر ، و دل در فكر ، و جان با مهر . زبان ترجمان ، دل در بيان ، و جان با عيان .\r\nروح البيان : گفتار ابراهيم براى آن بود كه علمش عيان شود و بمرتبه‌ى « عين - اليقين » برسد چون علم در درجه‌ى اوّل بوسيله‌ى شنيده‌ها و اخبار ديگران حاصل مىشود كه آن را « علم اليقين » مينامند و اگر چيزى حاضر بود و مشاهده شد علم حاصل از آن را « عين اليقين » مينامند چون ترديد در آن راه ندارد همانطور كه در قرآن گرفتارى كفّار را معرّفى كرده است : « ثُمَّ لَتَرَوُنَّها عَيْنَ الْيَقِينِ » يعنى در آينده گرفتارى خود را بجلو چشم مىبيند و اگر مطلوب متحقّق و به صورت خارج نمودار شد آن را « حقّ اليقين » مينامند چنان كه در آيت ديگر گفته شده است : « فَنُزُلٌ مِنْ حَمِيمٍ وَتَصْلِيَةُ جَحِيمٍ إِنَّ هذا لَهُوَ حَقُّ الْيَقِينِ » يعنى پس از ورود بجهنّم وسيله‌ى پذيرائى موادّ گداخته است و اتّصال به آتش كه به آن هنگام يقين محقّق و استوار مىشود چون بدرون گرفتارى هستند و از آن ناگزيرند اين است مراتب سه گانه‌ى علم كه اوّل به شنيدن است و دوّم بديدن و آخرين درجه بارتباط و اتّصال به آن است و هم در روح البيان است : ابراهيم براى اطَّلاع بحقايق قدرت خداوند اين مرتبه را ميخواسته است كه بوسيله‌ى معاينه « عين اليقين » پيدا كند تا موجب اطمينان او بشود و معنى اين فرمايش علىّ ( ع ) « لو كشف الغطاء ما ازددت يقينا » درجه‌ى « علم - اليقين » است و مقصود آن حضرت آن است كه اگر پرده برداشته شود و تمام حقايق نمودار شود يقين علمى و ايمان من زيادتر نمىشود و همان است كه ابراهيم تصديق كرد و گفت بلى . كه اين درجه براى من حاصل است و درجه‌ى بالاتر را ميخواهم .\r\nعبده : در آيت پيش نام شخص مورد حكايت آشكار نشده است و در اينجا نام ابراهيم گفته شده است جهت اين است كه آن شخص به صورت اعتراض و انكار گفت : چگونه اين مرده‌ها زنده مىشوند ؟ از اين جهت بطور ناشناس و نكره گفته شده است ولى ابراهيم با ادب و خواهش معرفت ، مقصود خود را اظهار كرده است از اين جهت نامش آشكار شده است .\r\n","description":"","footnote":"","page_name":" 530 ","page_number":595},
  {"content":"\r\nسيّد هندى : همانطور كه از سياق عبارت معلوم مىشود عزير در خواب اين و - قايع را ديده است اين قضيّه را هم ميتوان فهميد كه در خواب واقع شده است . چون زنده شدن مرده و بهبودى بيمار چيزى نيست كه بتدريج كسى به چشم به بيند پس اگر مرده را زنده كنند يا بيمارى را شفا دهند فقط يكبارگى او را زنده و سالم مىبينند امّا چگونگى برگشت حيات و سلامتى ، ديده نمىشود بعلاوه آرامش قلب مردان بزرگ و اهل دل با مكاشفات و رؤيا و مشاهدات قلبى است چنان كه مطابق با فطرت انسانى تسكين ترديد و ناراحتى او با اين وسائل است . و چون تا آن روز كسى زنده شدن مرده را نديده بوده است معلوم است كه حضرت ابراهيم ديدن اين طور مطلب را نخواسته است بلكه در عالم خواب رفع نگرانى خود را خواسته است و به او دستور داده شده است چهار پرنده بكشد .\r\n* ( فَخُذْ أَرْبَعَةً ) * - 260 كشف نوشته است : گفتند : اى ابراهيم اكنون كه زندگى در مردن است و بقا در فنا شو چهار مرغ را بكش از روى ظاهر چنانك فرموديم تعظيم فرمان ما را و اظهار بندگى خويش را و از روى باطن هم در نهاد خود اين فرمان بجاى آر طاوس زينت را سر بردار و با نعيم دنيا آرام مگير :\r\n\r\nكم كن بر عندليب و طاوس درنگ\r\nكاينجا همه بانگ بينى آنجا همه رنگ\r\n\r\nغراب حرص را بكش نيز حريص مباش بر آنچه نماند و زود بسر آيد :\r\n\r\nچه بازى عشق با يارى كزو بىجان شد اسكندر\r\nچه دارى مهر بر مهرى كزو بىملك شد دارا .\r\n\r\nخروه « 1 » شهوت را بال شكن هيچ شهوت بدل خود راه مده كه از ما باز مانى .\r\n\r\n","description":"","footnote":"\r\n( 1 ) خروه . خروس و تاج خروس ، برهان قاطع .\r\n","page_name":" 531 ","page_number":596},
  {"content":"\r\n\r\nگر از ميدان شهوانى سوى ايوان عقل آئى\r\nچو كيوان در زمان خود را بهفتم آسمان بينى\r\n\r\nكركس أمل را بكش أمل دراز مكن و دل بر حيات لعب و لهو منه تا بحيات طيبه رسى اى ابراهيم حيات طيبه آن زندگى دل است و طمأنينه‌ى سرّ كه تو ميخواهى .\r\nمجمع : مجاهد - ابن جريج - عطا و ابن زيد گفته‌اند : چهار پرنده طاوس و خروس - كلاغ و كبوتر بوده است كه مأمور شد آنها را بكشد و ريزه كند و خون آنها را با پر مخلوط كند . و از امام صادق ( ع ) نيز همين روايت شده است .\r\nابو الفتوح : اين مرغان كه موصوفند هر يك به چيزى و در هر يك يك معنى است كشتن را شايد از تو كه اين همه معانى در تو جمع شده است بل بيشتر پس تو از وجهى هر چهار مرغى . و از روى ديگر كه به كار ايشان باز نيائى و بجاى ايشان بنشائى و برنج ايشان بنشائى هيچ مرغ نئى . بو العجب پس تو را از كدامان شمارند و در عداد كدامان آرند ؟\r\n\r\nسيمرغ نئى كه با تو نام تو برند\r\nطاوس نئى كه با تو در تو نگرند\r\n\r\n\r\nبلبل نه كه بر نواى تو جامه درند\r\nآخر تو چه مرغى و تو را با چه خرند ؟\r\n\r\nدر روزگار سليمان عليه السّلام شخصى در بازار مرغى خريد كه او را هزار دستان گويند اگر او را در نوا هزار دستان است تو را در هوى هزار دستان بيش است او را در نوا و تو را در بينوائى . آن مرغك را به خانه بر دو بآواز او مستأنس ميبود . يك روز مرغكى بيامد هم از جنس او بر قفس او نشست و چيزى بقفس او فرو گفت آن مرغك نيز بانگ نكرد . مرد آن قفس برگرفت و پيش سليمان آورد گفت : اى رسول اللَّه اين مرغك ضعيف را ببهاى گران بخريدم تا براى من بانگ كند روزى چند بانگ كرد و مرغكى بيامد و چيزى بقفس او فرو گفت اين مرغك گنگ شد . از او بپرس تا چرا اوّل بانگ كرد و اكنون نمىكند و آن مرغك چه گفت ؟ سليمان عليه السلام قفس پيش خواست و آن مرغك را گفت : چرا بانگ نمىكنى ؟ مرغك گفت : يا رسول اللَّه من مرغى بوده هرگز دام و دانه‌ى صياد ناديده صيادى بيامد و در گذر من دامى بگسترد و دانه‌اى چند در آن دام فشاند . من چشم حرص باز كردم و چشم\r\n","description":"","footnote":"","page_name":" 532 ","page_number":597},
  {"content":"\r\nعبرت باز نكردم تا دام بديدمى بطمع دانه در دام شدم ، بدانه نارسيده در دام افتادم پايم بدام بسته شد و دانه بدست نيامد . صيّاد مرا بگرفت از جفت و بچه جدا كرد و ببازار آورد و اين مرد مرا بخريد و در زندان قفس باز داشت من از سوز درد و فرقت ناليدن گرفتم او از غفلت و شهوت سماع ميكرد و از درد من غافل و بى خبر .\r\n\r\nاز درد دل محبّ حبيب آگه نيست\r\nبيمار همى بنالد و طبيب آگه نيست\r\n\r\nآن مرغك بيامد مرا گفت : اى بيچاره چند نالى كه سبب حبس تو ناله‌ى تو است من عهد كردم كه تا در اين زندان باشم نيز ننالم . سليمان عليه السلام بخنديد و مرد را گفت :\r\nاين مرغك ميگويد : عهد كرده‌ام كه تا در زندان باشم نيز ننالم . مرد قفس پيش خواست و در او بركشيد و مرغك را رها كرد و گفت : من اين را از براى آواز دارم . چون مرا بانگ نخواهد كرد او را چه خواهم كرد ؟ اين مثل تو است و تو مرغ اوئى و دنيا قفس تو است تو را در زندان قفس براى ناله‌ى تو ميدارد اگر در اين قفس ناله نكنى تو را بر او هيچ خطر نباشد « قُلْ ما يَعْبَؤُا بِكُمْ رَبِّي . لَوْ لا دُعاؤُكُمْ » .\r\nفخر : براى انتخاب پرنده دو جهت گفته‌اند : 1 - چون همّت پرنده پرواز به هوا و جاهاى مرتفع است و خليل الرّحمن همّتش عالى بود و مىخواست بملكوت اعلى سير كند وسيله‌ى مناسب او نمايش پرنده براى او بود . 2 - چون مرغان را سر بريد و نرم كرد و بر هر كوهى پاره‌اى گذاشت و همه به طرف او پريدند و بدنهاشان درست شد بخليل گفتند :\r\nهمين گونه كه اين پاره‌هاى بدن پرواز كرد و بهم پيوسته شد . در عالم ديگر پاره‌هاى بدنها پرواز مىكند و ببدنها مىچسبد چنان كه اين آيت گفته است : « يَخْرُجُونَ مِنَ الأَجْداثِ كَأَنَّهُمْ جَرادٌ مُنْتَشِرٌ » « 1 » و براى اختصاص بعدد چهار دو جهت است : اوّل - تو بنده هستى و يك سؤال كردى من پروردگارم چهار نمايش به تو مىدهم . دوم - اشاره بعناصر چهارگانه است كه موجب پيدايش حيوان و گياه است و تا نتوانى آنها را از هم جدا كنى نمىتوانى\r\n\r\n","description":"","footnote":"\r\n( 1 ) يعنى از گورها بيرون مىشوند و مانند ملخ به اطراف پراكنده مىشوند .\r\n","page_name":" 533 ","page_number":598},
  {"content":"\r\nمرغ روحت را بصفاى نفسانى و عالم ربوبى پرواز دهى .\r\nمولاناى رومى بآغاز دفتر پنجم در معنى « فَخُذْ أَرْبَعَةً مِنَ الطَّيْرِ » آيه را چنين معنى كرده است .\r\n\r\nچار وصف است اين بشر را دل فشار\r\nچار ميخ عقل گشته اين چهار\r\n\r\n\r\nتو خليل وقتى اى خورشيد هش\r\nاين چهار اطيار رهزن را بكش\r\n\r\n\r\nزان كه هر مرغى از اينها زاغ وش\r\nهست عقل عاقلان را ديده كش\r\n\r\n\r\nچار وصف تن چو مرغان خليل\r\nبسمل ايشان دهد جان را سبيل\r\n\r\n\r\nاى خليل اندر خلاص نيك و بد\r\nسر ببرشان تا رهد پاها ز سدّ\r\n\r\n\r\nزان كه اين تن شد مقام چار خو\r\nنامشان شد چار مرغ فتنه جو\r\n\r\n\r\nخلق را گر زندگى خواهى ابد\r\nسر ببر زين چار مرغ شوم بد\r\n\r\n\r\nبازشان زنده كن از نوع دگر\r\nكه نباشد بعد از آن ز ايشان ضرر\r\n\r\n\r\nچار مرغ معنوىّ راهزن\r\nكرده‌اند اندر دل خلقان وطن\r\n\r\n\r\nسر ببر اين چار مرغ زنده را\r\nسرمدى كن عمر نا پاينده را\r\n\r\n\r\nبطَّ و طاوس است و زاغ است و خروس\r\nاين مثال چار خلق اندر نفوس\r\n\r\n\r\nبط حرص است و خروس آن شهوت است\r\nجاه چون طاوس و زاغ امنيّت است\r\n\r\n\r\nنيّتش آنكه بود عمرش دراز\r\nطامع تأبيد آن اميد ساز\r\n\r\n\r\nبطَّ حرص آمد كه نوكش در زمين\r\nدر تر و در خشك مىجويد دفين\r\n\r\n\r\nيك زمان نبود معطَّل آن گلو\r\nنشنود از حكم جز امر كلوا\r\n\r\n\r\nهمچو يغماچى كه خانه مىكند\r\nزود زود انبان خود پر مىكند\r\n\r\n\r\nاندر انبان مىفشارد نيك و بد\r\nدانه‌هاى درّ و حبّات نخود\r\n\r\n\r\nتا مبادا ياغيئى آيد دگر\r\nمىفشارد در جوال او خشك و تر\r\n\r\n* ( فَصُرْهُنَّ ) * - 260\r\n","description":"","footnote":"","page_name":" 534 ","page_number":599},
  {"content":"\r\nمجمع : ابو جعفر و حمزه و خلف با كسر صاد قرائت كرده‌اند و بقيّه با ضمّ كه قرائت مرسوم است . و از ابن عبّاس نقل شده است : با صداى زير صاد و تشديد و صداى بالاى را و از عكرمه نقل شده است به عكس اين تلفّظ يعنى با فتح صاد و كسر و تشديد را و اين كلمه از صور بمعنى بريدن و كج كردن است . و ابو الحسين گفته است : عرب صار يصير بمعنى قطع كردن و بريدن استعمال كرده است .\r\nانوار التنزيل : اختلاف قرائتها منطبق است : 1 - با معنى كج بكن و به طرف خود بكش آنها را تا بدرستى بشناسى 2 - قرائت مشدد كه از مصدر تصريه بمعنى جمع كردن باشد و چنين معنى مىشود : آنها را با يكديگر جمع كن .\r\nفخر : ابو مسلم گفته است چون ابراهيم نمايش زنده شدن مرده‌ها را تقاضا كرد براى او مثال زنده‌اى نمايش دادند تا فكر او را بموضوع درخواستش نزديك كنند و تصوّر آن را آسان و جمله‌ى « فَصُرْهُنَّ ) * تا آخر » يعنى آنها را متمايل كن و عادت بده كه هر وقت بخوانى بسوى تو بيايند و پس از ورزيده و مأنوس شدن روى هر كوهى يكى از آنها را بگذار و آوازشان كن تا به بينى چطور كوشش مىكنند و به طرف تو ميآيند همينطور است بازگشت ارواح ببدنها با كمال آسانى . و در اين جمله‌ها از جهت لغت و تركيب كلمات معنى ديگر نمىتوان فهميد مگر با الحاق كلمات ديگر و تقديم و تأخير بدون دليل .\r\n* ( عَلى كُلِّ جَبَلٍ مِنْهُنَّ جُزْءاً ) * - 260 فخر : عاصم با همزه و تشديد زا « جزّءا » قرائت كرده است و ابو الفتوح سه قرائت نقل كرده است : 1 - جزا با حركت و تخفيف زاء . 2 - جزّا با حركت و تشديد زاء 3 - جزءا با همزه و تخفيف زا كه قرائت مشهور است .\r\nمجمع : در شماره‌ى جبل اختلاف است : ضحّاك و مجاهد گفته‌اند : يعنى هر كوهى كه ممكن شود . ابن عبّاس و قتاده گفته‌اند : چهار كوه بوده است بمناسبت چهار مرغ . سدّى و ابن جريج گفته‌اند هفت كوه بوده است .\r\n","description":"","footnote":"","page_name":" 535 ","page_number":600},
  {"content":"\r\n* ( أَنَّ اللَّه عَزِيزٌ ) * - 260 كشف نوشته است گفته‌اند : ابراهيم به اين سؤال كه كرد طلب رؤيت ميكرد چنانك موسى كرد . امّا ابراهيم برمز ديدار خواست نه بصريح لا جرم جواب نيز برمز شنيد كه « أَنَّ اللَّه عَزِيزٌ » اى ابراهيم شنيديم سؤال تو و دانستيم مراد تو . و بحقيقت دان كه اللَّه عزيز است و يافت وى عزيز و ديدار وى عزيز . و موسى بصريح خواست نه برمز لا جرم جواب نيز صريح شنيد كه « لَنْ تَرانِي » . « 1 »\r\nنيشابورى : ابراهيم خليل براى خودش طلب رؤيت كرد و گفت : « ارني » امّا حبيب خدا براى خود و امّتش خواست كه گفت : « اللَّهمّ ارنا الاشياء كما هي » چون هم همّت عالى داشت هم مقامى رفيع . نشانه‌ى بلند همّتى آن است كه بكلمه‌ى : « ارنا » يعنى بما بنما تلفّظ فرمود كه خود و ديگران را شريك در خواسته‌ى خود كرد . و نشانه‌ى و الا مقامى آن كه بكلمه‌ى : « الاشياء » يعنى همه چيز تلفّظ فرمود چون رفعت مقامش اقتضا داشت همه چيز را بشناسد تا در آن بيان شناسائى ذات حقّ حاصل شود از اين جهت با رعايت ادب مقصود خود را در پرده گفت ، بعلاوه كه خواسته‌ى آن حضرت كمال رؤيت است بجميع صفات چون گفت : « الاشياء » چه همه چيز فراگير همه‌ى صفات نيز مىباشد و باز بكلمه‌ى « كما هي » تلفّظ فرموده است چون از هر چيزى شناسائى حقيقت و هويّت آن را خواسته است .\r\nحسينى نوشته بيت :\r\n\r\nكوزه‌گر گر كوزه‌اى را بشكند\r\nچون بخواهد باز قائم مىكند\r\n\r\n\r\nآنكه داند كوزه كردن از نخست\r\nچه عجب گر سازد اشكسته درست .\r\n\r\nو نيز حسينى : گفته‌اند چهار خاصيّت از عناصر اربعه در آدمى پديد شده است كه\r\n\r\n","description":"","footnote":"\r\n( 1 ) ( يعنى هرگز مرا نخواهى ديد ) .\r\n","page_name":" 536 ","page_number":601},
  {"content":"\r\nبايد با تيغ مخالفت آنها را نابود كند : از آتش گرد نفرازى - از هوا شهوت - از آب آز و تكاپو - از خاك بخل و تيرگى . سنائى در اين شعر خود اشاره به آنها كرده است :\r\n\r\nچار مرغ است چار طبع بدن\r\nجمله را بهر دين بزن گردن\r\n\r\n\r\nپس بايمان و عشق و دليل\r\nزنده كن هر چهار را چو خليل\r\n\r\nروح البيان : قشيرى گفته است : ابراهيم با اين گفتار زندگى دل خواسته است اين است كه بكنايه به او دستور داده‌اند : براى گذشت و آسودگى از چهار خاصيّت نفسانى :\r\n1 - حبّ آرايش . 2 - طول امل . 3 - حرص . 4 - شهوت . طاوس و كلاغ و مرغابى و خروس بكشد يعنى تا نفس و خواصّ آن را بمجاهدت رياضت نكشد دلش بمشاهدت نور حقّ زنده نخواهد شد صافى : از امام صادق ع نقل است : ابراهيم در كنار دريا مردارى ديد كه نيم آن در آب است و نيم ديگر بكنار . حيوانات دريائى از آن ميخورند و با هم مىجنگند و آنكه چيره شد ديگرى را مىخورد و از نيم ديگر حيوانات زمينى ميخورند و با يكديگر مياويزند و آنكه مغلوب شد ميخورندش . ابراهيم را ازين مشاهدت شگفت آمد و گفت : با اين زير و رو شدن چگونه مردگان زنده ميشوند ؟ اين بود كه به او چنين دستورى رسيد . و تفسير باطنى اين آيه چنين است : اى ابراهيم ، چهار نفر كه آمادگى تربيت تو را دارند از علم خود به آنها بياموزد و بهر سوى روانه‌شان كن تا رهبر مردم باشند و چون بخواهى نزد تو آيند با اسم اعظم آنها را بخوان تا بشتاب سوى تو آيند .\r\n* ( يَأْتِينَكَ سَعْياً ) * - 260 مجمع : يعنى بپاى خود بسوى تو ميآيند . و از خليل بن احمد پرسيدند آيا پريدن پرنده را عرب « سعى » مينامد ؟ گفت نه و معنى اين جمله اين است كه در برابر سعى و كوشش تو آنها بنزد تو آيند .\r\nفي ظلال القرآن : چون پيدايش خرد آدمى پس از پيدايش موجودات بوده است\r\n","description":"","footnote":"","page_name":" 537 ","page_number":602},
  {"content":"\r\nو جز همين وسيله‌ى كوچك براى پيدا كردن راه زندگى دستاويزى نيست پس عقل نمىتواند بمسئله‌ى كلَّى زندگى و مرگ و پيدايش بعد از آن احاطه نمايد و آن را درك كند چون هرگز جزئى احاطه‌ى بكلَّى پيدا نمىكند و يك وسيله‌ى كوچك محدود نمىتواند تا آنجا كه نبوده و نخواهد بود برسد و آن را دريابد پس يگانه راه رسيدن به اين حقايق همان الهامات پيغمبران است و بس .\r\nسخن ما : در سفر پيدايش تورات باب پانزده بخش هفتم چنين نوشته است :\r\nپس وى را گفت : من هستم يهوه كه تو را از اور كلدانيان بيرون آوردم تا اين زمين را بارثيّت به تو بخشم . گفت : اى خداوند يهوه بچه نشان بدانم كه وارث آن خواهم بود ؟\r\nبوى گفت : گوساله‌ى ماده‌ى سه ساله و بز ماده‌ى سه ساله و قوچى سه ساله و قمرى و كبوترى براى من بگير . پس اين همه را بگرفت و آنها را از ميان دو پاره كرد و هر پاره را مقابل جفتش گذاشت لكن مرغان را پاره نكرد و چون لاشخورها بر لاشها فرود آمدند ابرام آنها را راند و چون آفتاب غروب ميكرد خوابى گران برابرام مستولى شد - الخ - اگر چه معلوم نيست اين جمله‌ها وحى بموسى باشد و تورات اصلى ولى از آنگونه مطالبى است كه در قرنهاى قديم بخاطر يهود بوده است و از سخنان پيغمبران شمرده ميشده است و نشانه است كه از رموز الهامات بپيغمبران است و چون در آنجا مثل قرآن مطلب دنبال نشده است و جز دستور بابراهيم چيز ديگر گفته نشده است معلوم مىشود كه گاهى كشتن حيوانى نشانه‌اى بوده است براى كشف مجهولى چنان كه در قصه‌ى قربانى فرزندان آدم ردّ و قبول قربانى كه در تورات و قرآن ياد شده است مىفهماند كه اين عمل نشانه‌ى خوشبختى و بدبختى صاحب آن بوده است و همچنين كشتن گاو در بنى اسرائيل كه بسوره‌ى بقره نقل شده است پس شايد نقل اين سرگذشت ابراهيم در قرآن براى يهود مدينه بوده است كه در توراتشان نمونه‌اى از آن داشته‌اند و بوسيله‌ى پيغمبر اصل و حقيقت آن گفته شده است كه سخن ابراهيم و دستور به او اين بوده است نه آن كه شما بتورات خود داريد . و هم براى آن اعراب كه خود را از اولاد ابراهيم ميدانستند يادآورى شده است\r\n","description":"","footnote":"","page_name":" 538 ","page_number":603},
  {"content":"\r\nكه پدر شما ابراهيم رستاخيز باور داشت و از اين راه براى خود درستى آن را آشكار كرد پس چگونه شما آن را باور نداريد ؟ اينجا داستانى به ياد آمد كه هنوز مردم از حيوان سر بريده پوشيده‌اى را نمودار مىكنند : خردسال بودم و نشسته بودم و تماشا ميكردم و همسر باغبان پدرم سر بزغاله‌اى پاك ميكرد . چون خواست آن را بشكافد و دو بخش بالا و پائين را از هم جدا كند گفت : فلان زن باردار است از جدا شدن اين دو بخش نمودار كنيم در زهدان او پسر است يا دختر ؟ چون آن را با فشار باز كرد و بند پائين از بالا جدا شد در سرانه‌ى دو استخوان فكّ زيرين دو پاره گوشت بسيار كوچك به صورت عمودى بلند شد ، او گفت : بچه‌ى آن زن پسر است . و از قرار مسموع هنوز هم اين رسم هست و مخصوص يك آبادى نيست و نزد بسيارى از مردم مرسوم است .\r\n[ سوره البقرة ( 2 ) : آيات 261 تا 264 
  ]\r\nمَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَاللَّه يُضاعِفُ لِمَنْ يَشاءُ وَاللَّه واسِعٌ عَلِيمٌ ( 261 ) الَّذِينَ يُنْفِقُونَ أَمْوالَهُمْ فِي سَبِيلِ اللَّه ثُمَّ لا يُتْبِعُونَ ما أَنْفَقُوا مَنًّا وَلا أَذىً لَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ( 262 ) قَوْلٌ مَعْرُوفٌ وَمَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَاللَّه غَنِيٌّ حَلِيمٌ ( 263 ) يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَالأَذى كَالَّذِي يُنْفِقُ مالَه رِئاءَ النَّاسِ وَلا يُؤْمِنُ بِاللَّه وَالْيَوْمِ الآخِرِ فَمَثَلُه كَمَثَلِ صَفْوانٍ عَلَيْه تُرابٌ فَأَصابَه وابِلٌ فَتَرَكَه صَلْداً لا يَقْدِرُونَ عَلى شَيْءٍ مِمَّا كَسَبُوا وَاللَّه لا يَهْدِي الْقَوْمَ الْكافِرِينَ ( 264 )\r\n","description":"","footnote":"","page_name":" 539 ","page_number":604},
  {"content":"\r\nمعنى لغات : « مَعْرُوفٌ » شناخته شده ، روزى ، نيكى ، كار مردمپسند . « من » بخشش ، نيكى كردن ، نقص و كم كردن ، نيكى خود را بر كسى شمردن ، سپاس بر نهادن . « رِئاءَ » نشان دادن ، نمايش دادن كه همان رياى مشهور باشد . « صَفْوانٍ » جمع صفوانه و صفواء سنگ سخت صاف . « وابِلٌ » باران تند دانه درشت . « صلد » بفتح صاد سخت صاف .\r\nترجمه :\r\n261 داستان آن كسان كه سرمايه‌ى خود را به راه خدا [ و مصلحت و شايسته 
  ] مىبخشند داستان دانه‌اى است كه هفت خوشه در آرد و در هر خوشه صد دانه بود ، و خدا براى هر كس بخواهد و بسرنوشت او باشد آن را دو برابر مىكند . چه او دانا است و گشاده توانا .\r\n262 پس آنها كه به راه خدا مىبخشند و بدنبال آن منّت و آزار [ بر كار خود بكس 
  ] ندارند مزد اين گونه كسان بپيشگاه پروردگار آنها است و نه بيمىشان بود و نه اندوهناك شوند .\r\n263 [ ولى البتّه 
  ] سخن مردم پسند بهتر است از بخششى كه بدنبال آن آزار بود چه خداوند بينياز است و بردبار [ كه به بيچارگان ببخشيد يا بيازاريدشان پس 
  ]\r\n264 اى مردمى كه به خدا و پيغمبر گرويده‌ايد بخشش و گذشت از سر مايه‌ى خود را بآزار و منت [ بر فقيران 
  ] نابود نكنيد بمانند آنكه سرمايه‌ى خود براى بمردم نمودن بخشد و خدا و رستاخيز باور ندارد كه داستان آنكس داستان سنگ سخت هموارى است كه روى آن خاك است و باران ژاله بر آن رسد و [ خاك آن را ببرد همان 
  ] سنگ سخت بماند . [ چنين مردم بمانند آن سنگ كه تخمى بر آن نرويد 
  ] توانائى سودى از كوشش و بخشش خود ندارند چون مردم كافر را خدا رهنما نمىشود [ چه كه آزار و منت نشانه‌ى كفر و نفاق درونى بود و مهر حقّ به آن نرسد 
  ] .\r\n","description":"","footnote":"","page_name":" 540 ","page_number":605},
  {"content":"\r\n\r\nسخن مفسّرين :\r\n* ( مَثَلُ الَّذِينَ ) * - 261 كشف نوشته است : بو جعفر قائينى گفت : كه اللَّه تعالى نواخت درويشان و مراعات ايشان به جائى رسانيد كه از هفت روى مواسات ايشان از توانگران درخواست : يكى از روى امر چنانك گفت : « أَنْفِقُوا مِمَّا رَزَقْناكُمْ » ديگر از روى تلطَّف چنانك گفت : « مَنْ ذَا الَّذِي يُقْرِضُ اللَّه » . سوّم - از روى وعد و افزونى پاداش چنانك گفت : « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه كَمَثَلِ حَبَّةٍ » جاى ديگر گفت : « فَيُضاعِفَه لَه » چهارم - از روى وعيد چنانك گفت : « لَنْ تَنالُوا الْبِرَّ حَتَّى تُنْفِقُوا » پنجم - از روى نصيحت چنانك گفت « الشَّيْطانُ يَعِدُكُمُ الْفَقْرَ » ششم - از روى تهديد چنانك گفت : « لا يَحْسَبَنَّ الَّذِينَ يَبْخَلُونَ بِما آتاهُمُ اللَّه مِنْ فَضْلِه هُوَ خَيْراً لَهُمْ بَلْ هُوَ شَرٌّ لَهُمْ » هفتم - از روى تحقيق چنانك گفت : « ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّه » و على الجمله در مراعات و مواسات درويشان هم كفّارات گناهان است هم رضاء رحمان هم شفاء بيماران و كشف غمان و هم طهارت دل و جان و هم قبول و نواخت از جهت خداوند جهان . امّا كفّارات گناهان و رضاء رحمان آن است كه مصطفى گفت : « صدقة السّرّ تطفئ غضب الرّبّ و صدقة العلانية تطفئ الخطيئة كما يطفئى الماء النّار » « 1 » و در بعضى اخبار است كه جنازه‌اى حاضر بود رسول خدا بر آن نماز نمىكرد جبرئيل آمد و گفت : يا رسول اللَّه نماز كن بر وى كه او در شبى كه باران مىباريد صدقه‌اى بدرويشى محتاج داد و اللَّه او را به آن صدقه بيامرزيد . و شفاء بيماران و كشف غمان آن است كه مصطفى گفت : « دائوا مرضاكم بالصّدقة » « 2 » و طهارت آن است كه اللَّه گفت : « خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها » « 3 » و قبول آن است كه مصطفى گفت : « انّ اللَّه يقبل\r\n\r\n","description":"","footnote":"\r\n( 1 ) بخشش به فقير در نهان خشم خدا را مىنشاند و در آشكار گناهان را نابود مىكند مانند آب و آتش .\r\n( 2 ) ( بهبود بيماران از صدقه بخواهيد ) .\r\n( 3 ) ( از مال مردم براى فقيران بگير تا خودشان هم پاك شوند هم پاكيزه ) .\r\n","page_name":" 541 ","page_number":606},
  {"content":"\r\nالصّدقة و لا يقبل الَّا الطَّيّب يقبلها بيمينه ثمّ يربيها لصاحبها كما يربى الرّجل منكم مهره حتّى انّ اللَّقمة لتصير مثل جبل احد » « 1 » .\r\n* ( فِي سَبِيلِ اللَّه ) * - 261 مجمع : مقصود هر چه راه خير باشد چه براى جهاد و يا غير جهاد و اين معنى از امام صادق نيز روايت شده است و بعضى گفته‌اند : مخصوص مخارج جهاد است كه اين درجه پاداش دارد و براى غير جهاد فقط تا ده برابر پاداش دارد .\r\nنيشابورى : چون در آيات پيش نمودار شد كه براى انسان معاد و عالم ديگر خواهد بود در اين آيات فهمانده شده است كه توشه‌ى شما براى قيامت از سرمايه‌تان همان است كه براى خدا بدهيد . و بعضى گفته‌اند : چون پيش از اين گفته شده است :\r\nخدا دوست مؤمنان است و دوستدار كافران طاغوت است در اين آيات نشان داده شده است كه انفاق مؤمن بچه گونه است و مثال انفاق كافر كدام است .\r\n* ( أَنْبَتَتْ سَبْعَ سَنابِلَ ) * - 261 مجمع : ممكن است اعتراض شود : كجا ديده شده است كه يك دانه هفت خوشه و هر خوشه صد دانه نتيجه بدهد ؟ جواب آن است كه اگر چيزى را كسى نديده باشد براى توجّه ذهن او ميتوان به آن تشبيه كرد و در شعر عرب و قرآن نظير دارد از قبيل « كَأَنَّه رُؤُسُ الشَّياطِينِ » و بعلاوه در زراعت كاورس اين مقدار نتيجه ديده شده است .\r\nابو الفتوح : ابو عمرو و حمزه و كسائى تا را در سين ادغام كرده « انبت السّبع » خوانده‌اند .\r\nنظامى اين مطلب را اينجور تصوّر كرده است :\r\n\r\n","description":"","footnote":"\r\n( 1 ) ( خداوند فقط صدقه‌ى حلال و پاك ميپذيرد و آن را براى بخشنده‌ى آن پرورش مىدهد بآنگونه كه كره‌ى اسب را تربيت مىكنند و ممكن است يك لقمه صدقه باندازه‌ى كوه احد بزرگ و براى صاحبش مفيد شود .\r\n","page_name":" 542 ","page_number":607},
  {"content":"\r\n\r\nبا تر و با خشك مرا نيست كار\r\nدانه ز من پرورش از كردگار\r\n\r\n\r\nآنكه بشارت بخودم ميدهد\r\nدانه يكى هفتصدم ميدهد\r\n\r\n\r\nدانه بانبازى شيطان مكار\r\nتا ز يكى هفتصد آيد ببار\r\n\r\n\r\nدانه‌ى شايسته ببايد نخست\r\nتا گره خوشه گشايد درست\r\n\r\n* ( وَاللَّه يُضاعِفُ ) * - 261 مجمع : از ابن عمر روايت شده است : چون اين آيه نازل شد پيغمبر دعا كرد :\r\nاى خدا بيشتر كن اين آيه نازل شد « مَنْ ذَا الَّذِي يُقْرِضُ اللَّه قَرْضاً حَسَناً فَيُضاعِفَه لَه أَضْعافاً كَثِيرَةً » باز دعا فرمود : خدايا براى امّت من زيادتر كن اين آيه نازل شد « إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ » .\r\nبيضاوى : يعنى بموجب حال شخص كه مىبخشد ، با اخلاص باشد يا برنج و زحمت ، چيزى بدهد به همان نسبت تفاوت عمل ثواب آن عالم بيشتر يا كمتر مىشود .\r\n* ( مَنًّا وَلا أَذىً ) * - 262 كشف نوشته است : گفته‌اند : منّت بر نهادن آن است كه چون صدقه داد باز گويد : من با فلان نيكى كردم و او را بپاى آوردم و شكستگى او را جبر كردم و اذى نمودن آن است كه احسان خود را با درويش با كسى گويد كه درويش نخواهد كه آن كس از حال وى خبر دارد و نام و ننگ وى داند .\r\nمجمع : منّ آن است كه به روى فقير گويد : من به تو احسان كردم - من تو را بىنياز كردم - مگر من به تو بخشش نكردم ؟ و مانند اينها . و اذى - آن است كه گويد خدا شر تو را از من بگرداند - من را از تو راحت كند و يا روى ترش كند يا او را در برابر احسان خود بكارى بگمارد و به زحمت و رنج وادار كند .\r\nنيشابورى : آنچه موجب خوارى فقير باشد ، مثل : تو موذى هستى خدا تو را از من دور كند . و از كلمه‌ى « ثمّ » كه در آيه استعمال شده است استفاده مىشود : معنى فاصله\r\n","description":"","footnote":"","page_name":" 543 ","page_number":608},
  {"content":"\r\nو تفاوت مرتبه ميان انفاق و منّت و مىفهماند : منت و آزار نكردن بهتر است از بخشش .\r\nابو الفتوح نوشته است عبد الرّحمان بن زيد بن اسلم گفت : چون كسى را عطائى دهى و دانى كه سلام تو بر او گران خواهد آمد بر او سلام مكن راوى خبر گويد : زنى بنزديك اسامة بن زيد آمد و گفت : من جعبه‌اى دارم و تيرى چند در او : مرا به مردى راه نماى مردى كه رفتن او در جهاد براى خدا بود نه براى ريا كه اين مجاهدان بيشتر براى آن ميروند تا از باغهاى مردمان ميوه خورند اسامه گفت . پيش از آنكه بدادى ايذا كردى : خداى تعالى حرام كرد منّت نهادن بر عطاء . گفت : كسى را نرسد كه منّت نهد بر كسى در عطاء اين مرا رسد كه بر بندگان خود منّت نهم براى آنكه منّت خلقان تكدير و تغيير باشد و منّت خداى تنبيه و تذكير .\r\nابو السعود منّت جلوتر بر آزار گفته شده است بمناسبت اينكه در بيشتر بخششها منّت هست و بيشتر بخشندگان اظهار منت دارند و گفته‌اند : اين آيه براى عثمان نازل شد كه قشون تبوك را بهزار شتر با اسبابش كومك كرد و براى عبد الرّحمان عوف كه چهار هزار درهم حضور پيغمبر آورد براى كومك بقشون و هيچ تفاخر نداشتند .\r\n* ( قَوْلٌ مَعْرُوفٌ ) * - 263 ابو الفتوح نوشته است : سخنى نيكو يعنى روى جميل و جوابى بوجه سائل را .\r\nو گفته‌اند : و عده‌ى نكو . كلبى گفت : دعاى نيكو چنانك گويد : « وسّع اللَّه عليك و اصلح اللَّه شانك و كفاك المؤنة و اغناك عن سؤال النّاس » « 1 » ضحّاك گفت : « قول في اصلاح ذات البين » « 2 » نيشابورى : گفتارى كه بر دلها سخت نباشد و آن را بپذيرند مثل اينكه خواهنده را با زبانى ملايم و وعده‌ى بآينده اميدوار كند و برگرداند .\r\n\r\n","description":"","footnote":"\r\n( 1 ) يعنى خدا وسيلهء گشايش كار تو را فراهم نمايد كه در زندگى آسوده باشى و دست بسوى مردم دراز نكنى .\r\n( 2 ) يعنى چيزى بگويد كه از ميان مردم صلاح پديد آيد .\r\n","page_name":" 544 ","page_number":609},
  {"content":"\r\n* ( وَمَغْفِرَةٌ ) * - 263 نيشابورى : مقصود در گذشتن از گدا وسائل است كه چون محرومش كنند و چيزى ندهند و او تعرّض كند او را معاف دارند و به او تندى نه كنند و بعضى گفته‌اند : مقصود از مغفرت بخشش خداوند است كه اگر فقير را به صورت خوش برگردانند و نرنجانند اگرچه چيزى ندهند خدا ميآمرزد . و يا مقصود بخشيدن سائل است كه اگر او را برگرداندند و او اعتراض نكرد اين عمل فقير بهتر است از مالى كه به او برسد .\r\n* ( خَيْرٌ مِنْ صَدَقَةٍ ) * - 263 نيشابورى - جهت برترى آن است كه اگر چيزى داد و آزار هم كرد هم سود رسانده است و هم زيان و ممكن است گناه زيان با ثواب سود برابرى نكند ولى خوشروئى و زبان خوب سودش مسلم است چون موجب خوشحالى انسان است و زيان ندارد .\r\n* ( وَاللَّه غَنِيٌّ ) * - 263 ابو الفتوح نوشته است : و خدا بىنياز است از صدقات بندگان و اگر او خواهد همه خلق را غنى گرداند تا كسى را به كسى حاجت نباشد و ليكن توانگران را مال داد تا شاكر باشند و درويشان را امتحان كرد تا صابر باشند و ذلك قوله عزّ و جلّ : « وَاللَّه فَضَّلَ بَعْضَكُمْ عَلى بَعْضٍ » « 1 » عبد الرّحمان سلمى روايت كند كه : رسول عليه السّلام گفت : چون سائل سؤال كند قطع سؤال او نكنى تا از آن فارغ شود آنگه جوابى كنى او را با وقار و لكن يا به چيزى اندك يا به روى نيكو كه وقت باشد كه سائل بشما آيد كه نه انسى باشد و نه جنّى تا بنگرند تا خود شما را در نعمتى كه خداى با شما كرامت كرده است چگونه ميكنى ؟\r\nراوى خبر گويد : امير المؤمنين عليه السّلام و خضر بهم رسيدند ، امير المؤمنين خضر را\r\n\r\n","description":"","footnote":"\r\n( 1 ) و همين معنى گفتار خداست كه او برترى داده است بعضى را بر ديگران در روزى و وسائل زندگى .\r\n","page_name":" 545 ","page_number":610},
  {"content":"\r\nگفت : سخنى حكمت گوى تا از تو ياد گيرم . خضر گفت : چه نيكوست شفقت توانگران بر درويشان رغبت ثواب خداى را . امير المؤمنين گفت : دانى كى از آن نيكوتر چى است ؟\r\nگفت : بگو . گفت : و نيكوتر از آن تكبّر درويشان است بر توانگران اعتماد بر خداى عزّ و جلّ . خضر گفت اين كلمه سزاى آن است كه بقلم زرين نويسند .\r\n* ( كَمَثَلِ صَفْوانٍ ) * - تا آخر 264 فخر : در اين تشبيه دو معنى تصوّر ميرود : اوّل - عمل ظاهرى مردم منافق مانند خاك است و شخص منافق رياكار موذى مانند سنگ است و پايان زندگى و روز پاداش آن باران تند است و نتيجه چنين مىشود : اين بخشش مانند غبار بر سنگ است كه اكنون خاكى ديده مىشود كه بتوان بر آن تخم فشاند ، اما چون مقرون بحقيقت نيست روز قيامت تمام اينها را نابود شده مانند سنگ صاف و خاك باران شسته در جلو چشم مىبينند كه هيچ سود برايش نداشته است . دوّم - سنگ خاك آلود كشتزار است و عمل منافق رياكار زراعت است و نتيجه چنين است : داستان رياكار منافق داستان كشت و زرع بر سنگ غبارآلود است كه بيك باران تخم و خاك نابود شده جز سنگ صاف چيزى باقى نمىماند .\r\n* ( الْقَوْمَ الْكافِرِينَ ) * - 264 روح البيان : در اين جمله اشاره است كه : ريا و منّت از اخلاق خاصّ بكافران است مؤمن بايد از اين خوى زشت خوددارى نمايد . از بعضى باريك بينان روايت شده است : داستان رياكار داستان مردى است كه كيسه‌اى سنگ ريزه بر دوش ببازار رود و هر كس او را بيند پندارد كه پر از نقدينه است ليكن براى او سودى ندارد جز گفتار مردم . و پيشينيان كوشش ميكردند بخشش خود را پوشيده بدارند و از اين جهت تا ممكن بود به شخص كور صدقه ميدادند يا بدامن خوابيده مينهادند و يا بسر راه فقير مينهادند كه ندانند از كه بوده است تا به اين وسائل از ريا و خودنمائى محفوظ بمانند . مثنوى گفته است :\r\n","description":"","footnote":"","page_name":" 546 ","page_number":611},
  {"content":"\r\n\r\nگفت پيغمبر بيك صاحب ريا\r\nصلّ انّك لم تصلّ يافتى « 1 »\r\nاز براى چاره‌ى اين خوفها\r\nآمد اندر هر نمازى اهدنا\r\n\r\nو پيغمبر ص فرمود : ترسم شما بشرك كوچك مشرك شويد عرض كردند آن كدام است ؟ فرمود : ريا كه روز قيامت برياكاران ميگويند براى مزد كار خود نزد آنهائى برويد كه عمل را براى خوش آمدشان انجام داده‌ايد .\r\nسخن ما : 1 - سعدى براى رياكاران چنين گفته است :\r\n\r\nطريقت همين است كاهل يقين\r\nنكوكار بودند و تقصير بين\r\n\r\n\r\nبه روى ريا خرقه سهل است دوخت\r\nگرش با خدا در توانى فروخت\r\n\r\n\r\nهمان به گر آبستن گوهرى\r\nكه همچون صدف سر به خود در برى\r\n\r\n\r\nور آوازه خواهى در اقليم ، فاش\r\nبرون ، حلَّه كن گو درون حشو باش\r\n\r\n\r\nاگر مشك خالص ندارى مگوى\r\nو گر هست خود فاش گردد ببوى\r\n\r\n\r\nچه ، زنّار مغ در ميانت چه ، دلق\r\nكه در پوشى از بهر پندار خلق\r\n\r\n2 - پاداش انفاق را نمىتوان محدود كرد و حسابش با خداست ، 2 - اندوه و نگرانى مردم بر صرف مال براى اين است كه يا بيهوده صرف كرده‌اند يا راه خدا و روش حق و خير بشريت را از غير آن تشخيص نداده‌اند و گر نه با ايمان به اين كه سرمايه‌ى از دست رفته براى مصلحت فرد يا نوع بوده است اگرچه خود آثار آن را نه بيند هرگز تأسف بر آن نخواهد داشت و يقين دارد كه هر وقت و هر جا باشد سودش به او خواهد رسيد .\r\nبقول شاعر :\r\n\r\nتو نيكى ميكن و در دجله انداز\r\nكه ايزد در بيابانت دهد باز\r\n\r\n3 - براى مردم بدخوى كه با فقرا درشتى مىكنند دستور است كه چيزى ندهيد و ليكن زبانتان با آنها ملايم باشد . 4 - براى آنهائيكه هميشه خودستائى مىكنند و كار\r\n\r\n","description":"","footnote":"\r\n( 1 ) يعنى هر چه خواهى نماز بخوان كه مثل نخواندن است .\r\n","page_name":" 547 ","page_number":612},
  {"content":"\r\nنمايان و موجب سر افرازى براى خود ميشمارند يادآورى مىشود كه تمام كارهاى شما بيهوده است بخصوص كارها و گفته‌هاى ارباب قدرت كه مصداق كامل اين جمله : « كَمَثَلِ صَفْوانٍ عَلَيْه تُرابٌ » است بايد از اين آيه پند بگيرند و كارهاى ناكرده و يا ناقص به منظور استفاده‌هاى نامشروع خود را بنام راه خدا و خدمت بدين و دنياى مردم نشمارند .\r\n[ سوره البقرة ( 2 ) : آيات 265 تا 266 
  ]\r\nوَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّه وَتَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ وَاللَّه بِما تَعْمَلُونَ بَصِيرٌ ( 265 ) أيَوَدُّ أَحَدُكُمْ أَنْ تَكُونَ لَه جَنَّةٌ مِنْ نَخِيلٍ وَأَعْنابٍ تَجْرِي مِنْ تَحْتِهَا الأَنْهارُ لَه فِيها مِنْ كُلِّ الثَّمَراتِ وَأَصابَه الْكِبَرُ وَلَه ذُرِّيَّةٌ ضُعَفاءُ فَأَصابَها إِعْصارٌ فِيه نارٌ فَاحْتَرَقَتْ كَذلِكَ يُبَيِّنُ اللَّه لَكُمُ الآياتِ لَعَلَّكُمْ تَتَفَكَّرُونَ ( 266 )\r\nمعنى لغات : « ربوة » با صداى بالا و زير و جلو با هر سه حركت بمعنى زمين مرتفع .\r\n« اكل » با صداى جلو همزه و كاف و سكون هر دو بمعنى ميوه و آنچه خوردنى است و روزى فراوان . « طلّ » بمعنى باران نرم و هر چيز جالب نظر و رطوبت و مرد سالخورده و مار و مصدر است بمعنى باران نرم باريدن و حقّ كسى را تضييع كردن و مماطله و دفع الوقت كردن . « نَخِيلٍ » درخت خرما . « أَعْنابٍ » جمع عنب بمعنى انگور . « إِعْصارٌ »\r\n","description":"","footnote":"","page_name":" 548 ","page_number":613},
  {"content":"\r\nبا كسر همزه بادى كه خاك را به شكل استوانه بلند مىكند و يا از دريا آب را آن طور بلند كند .\r\nترجمه :\r\n[ اينك سنجش بخشنده و بخيل 
  ] 265 داستان آنها كه سرمايه‌ى خود براى رضاى خدا با آرامش دل مىبخشند داستان باغى است بر بالائى كه [ از آفتاب و لطافت هوا برخوردار است و از سيل و گزند هواى بد بر كنار و 
  ] بارانى تند بر آن بريزد و اگر آن نباشد بارانى نرم [ آن را بشويد و آبيارى كند 
  ] و ميوه‌اش دو برابر شود چه خدا بيناى كار شما است .\r\n266 و آيا يكى از شما دوست دارد باغى ز خرما و انگورش بود كه رودها از زير آن روان است و از همه گونه ميوه در آن باشد و او بپيرى برسد با فرزندانى ناتوان ناگهان آن باغ را گردبادى سوزان فراگيرد كه آن را بسوزد ؟ به اين گونه خدا براى شما نشانه‌هاى قدرت [ و سود و زيان مردم بخشنده و بخيل 
  ] را نموار مىكند تا شايد بينديشيد [ و كار خود راست كنيد 
  ] .\r\nسخن مفسّرين :\r\n* ( وَتَثْبِيتاً مِنْ أَنْفُسِهِمْ ) * - 265 كشف نوشته است : اين مثل ديگر است كه اللَّه تعالى مؤمنان را زد در آن نفقه كه كنند دانند اللَّه ايشان را بر آن داشت و در دل ايشان محقّق و مقرّر كرد پس در آن خوشدل و خوش تن باشند و بىگمان در ثواب آن .\r\nابو الفتوح نوشته است : شعبى و كلبى و ضحّاك گفتند : يعنى زكات دهندگان بدلخوشى و ثبات نفس و طيب قلب ، متيقّن به آنكه آنچه بدهند به از آن باشد كه بنهند .\r\nسدّى و ابو صالح و ابو روق گفتند : « تَثْبِيتاً » اى يقينا . مفضّل گفت : باشد كه خداى تعالى عوض باز خواهد دادن . قتاده گفت : « احتسابا » براى خدا دهند توقّع ثواب او . يمان گفت : « ثقة » استوار باشد و واثق بخداى تعالى . عطا و مجاهد گفت : « يثبتون » اى يصنعون اموالهم انديشه كنند در آنكه مال بكه دهند و كه را مستحقّ يابند و حسن بصرى\r\n","description":"","footnote":"","page_name":" 549 ","page_number":614},
  {"content":"\r\nگفت : يكى از صحابه چون خواستى كه صدقه دهد انديشه نيك بكردى اگر ثواب بودى بدادى و اگر چيزى ديگر به آن آميخته شدى رها كردى . سعيد جبير و ابو مالك گفتند « تحقيقا في دينهم » و از سر تحقيق دينى دهند آنچه دهند .\r\nفخر : در كشّاف گفته است چون كلمه‌ى « من » يعنى بعضى و پاره‌اى پس معنى چنين است : كسى كه براى خدا مال داد قسمتى از روحش ثابت و مطمئن است و آنكه بذل جان و مال مىكند به آخرين اندازه نفس خود را تثبيت و مطمئن كرده است . و از اين آيه : « تُجاهِدُونَ فِي سَبِيلِ اللَّه بِأَمْوالِكُمْ وَأَنْفُسِكُمْ » منظور همين ثبات كامل نفسانى است .\r\nروح البيان : نفس انسانى بواسطه‌ى شدّت علاقه‌ى بمال طورى است كه مال بمنزله‌ى نصف جان آدمى است پس كسى كه مال براى رضاى خدا داد قسمتى از جان و نفس خود را مستقرّ و ثابت بر ايمان كرده است و آنكه از جان و مال گذشت او ثابت ايمان و مؤمن كامل است و مثنوى گفته است :\r\n\r\nدادن نان مرسخى را لايق است\r\nدادن جان خود سخاى عاشق است\r\n\r\n\r\nجان دهى چون بهر حق جانت دهند\r\nنان دهى چون بهر حقّ نانت دهند\r\n\r\n\r\nآن فتوت بخش هر بىعلَّت است\r\nپاكبازى خارج از هر قلَّتاست\r\n\r\n\r\nدر شريعت مال هر كس مال او است\r\nدر طريقت ملك ما مملوك دوست\r\n\r\n* ( كَمَثَلِ جَنَّةٍ بِرَبْوَةٍ ) * - 265 كمى - آسايش از بيمارى و نادارى ابو الفتوح : « حبّة » با حا و با « بمعنى دانه » خوانده‌اند . و « ربوة » بفتح را و بكسر راء و رباوة بكسر راء و زيادى الف نيز خوانده‌اند و بضمّ راء نيز خوانده‌اند كه لغت بيشتر عربها است . و « اكلها » به سكون كاف خوانده‌اند و قرائت عموم قاريها با ضمّ كاف است .\r\nنيشابورى : همانند كرده است دل و روح آدمى را بباغى كه از همه ميوه‌ها در آن باشد زيرا كه آن را آماده كرده‌اند براى تمام كرامات الهى و همه‌ى مزاياى آدمى .\r\nو مقصود از ربوة محلّ مرتفع و علوّ رتبه‌ى دل مؤمن است در پيشگاه قدس الهى كه وابل و باران تند يعنى واردات ربّانى به آن ميرسد و آن را فرا مىگيرد ، و اگر دلى باشد كه\r\n","description":"","footnote":"","page_name":" 550 ","page_number":615},
  {"content":"\r\nاستعداد و إرادات ربّانيه را نداشت مورد الهامات غيبى مىشود . پس اكل يعنى بهره‌ى او دو برابر مىشود كه از خوشيهاى بهشت و نعمت وصال هر دو بهره‌مند مىشود .\r\nتأويلات : در اين آيه جنّة و بهشت گفته شده است براى اينكه بفهماند اينجور انفاق مثل حبّه و دانه نيست كه بهره‌اش مصرف شود و تمام شود بلكه مثل جنّة و بهشت است كه بهره‌اش پى در پى ميرسد و خودش باقى است و زمين مرتفع براى اشاره به بلندى مرتبه و ارزش عمل آنها است و باران تند اشاره ببهره‌ى فراوان اين مردم است از صفت رحمت و رحمانيّت چون خوى بخشندگى آنها استعداد اتّصاف بصفت رحمانى است و عمل به آن تكامل صفت است كه موجب پيدايش ملكه و خاصيت نفسانى دائمى مىشود براى اتّصال بكمالات معنوى و ذات الهى و همين است معنى باران تند .\r\n* ( أيَوَدُّ أَحَدُكُمْ ) * - 266 كشف نوشته است : ربّ العزّة در اين آيت مثل زد كردارهائى را كه تباه گردد بر كارگران و ثواب آن از ايشان فايت شود از بهر فساد در نيت يا رياء در فعل يا منت يا اذى در پى آن آن جنت عمر و دل آدمى است و آن جويهاى جهدهاى او است و نخيل و اعناب مهينه كردارهاى او است از فريضه‌ها و واجبها و آن ثمرات تطوّعها و نافله‌هاى او است و آن پيرى اجل او و بآخرت شدن او و آن ذريّه اميدهاى او و آن ضعف بيم او آميخته در اميد هاى او و آن اعصار اخلاص جستن اللَّه است از او .\r\nمجمع : اين آيه داستانى است كه براى سنجش حسرت محرومين از خوشيهاى خداوندى آورده شده است . بعضى گفته‌اند : براى رياكار است آنچه كه ميدهد اندكى از آن استفاده مىكند ليكن در موقع كمال احتياج از آن محروم است . مجاهد گفته است براى آنهائى است كه بخوشيهاى زندگى مشغول و از طاعت و فرمانبرى رو گردان هستند كه احتياج اينها به كار نيك مثل احتياج پير پر اولاد است بميوه‌هاى باغ كه از دستش رفته و بباد گرم سوخته است و اندوه اينها بزندگى تلف شده مثل افسوس آن پير است بر ميوه و باغ . ابن عبّاس گفته است : اين داستان براى آنهائى است كه چون بد كرده‌اند\r\n","description":"","footnote":"","page_name":" 551 ","page_number":616},
  {"content":"\r\n\r\nبه آخر كار زحمات خود را تباه مىكنند .\r\nنيشابورى : باغ دل انسان است كه آماده‌ى همه ميوه‌هاى انسانيّت است و در آن جويهاى هدايت و راه مستقيم جارى است و تند باران ، ضعف آدميّت است و اولاد ضعيف ناتوان قواى بشريّت او است كه كمال احتياج بتربيت او را دارد و درخت ، اعمال نيك او است و باد گرم ريا و نفاق او است كه كار خوب او را نابود مىكند .\r\n* ( لَعَلَّكُمْ تَتَفَكَّرُونَ ) * - 266 كشف نوشته است : تفكّر سه قسم است : يكى حرام يكى مستحبّ يكى واجب آنك حرام است تفكّر است در ذات و صفات ربّ العزّه و در چرائى كار وى ، اين تفكّر حرام است و تخم حيرت و نقمت است از آن جز تاريكى و گمراهى نزايد . و آنچه مستحبّ است تفكّر در صنايع صانع است و در اقسام آلاء وى ، از اين تفكّر روشنائى دل زايد و قوّت ايمان . و آنچه واجب است تفكّر در كردار و گفتار خويش است بينديشد كه كردارش چونست و گفتارش چيست ؟ بر وفق شرع است يا بر وفق طبع ؟ اتّباع است يا ابتداع ؟\r\nاخلاص است يا ريا ؟ اين تفكّر است كه در خبر ميآيد : « تفكّر ساعة خير من عبادة سنة » « 1 » روح البيان : از أبو ذر غفارىّ صحابى مشهور پيغمبر نقل شده است : پيغمبر فرمود :\r\nاى أبو ذر كشتى خود را اصلاح كن كه عمق دريا زياد است ، و توشه بيشتر بردار كه راه دراز است ، و بار خود سبك كن كه خطر در پيش است ، و عمل باخلاص دار كه متاع مغشوش ببازار نمىگذارند . و از وهب بن منبه روايت شده است : بشيطان امر شد حضور پيغمبر برسد و بپرسش آن حضرت پاسخ دهد . روزى به صورت پيرى عصا بدست شرفياب شد .\r\nاز او سؤال فرمود دشمنان تو چند نفرند ؟ او اين دسته مردم را شمرد : امام عادل .\r\nمالدار فروتن . تاجر راستگو . دانشمند با خشوع و نرم دل و آنكه خود ايمان دارد و به ديگران پند ميدهد و شخص مؤمن با رحم كه پيوسته به حال توبه و احتراز از بدكارى\r\n\r\n","description":"","footnote":"\r\n( 1 ) يك ساعت انديشه بهتر از يك سال بندگى .\r\n","page_name":" 552 ","page_number":617},
  {"content":"\r\nو حرام است و مؤمن كه پيوسته با طهارت و پاكيزگى است و آنكه به حال فقرا ميرسد و صدقه ميدهد و مؤمن خوشخوى و آنكه به حال مردم ميرسد و مشكل گشائى مىكند و كسى كه با قرآن سر و كار دارد و به آن عمل مىكند و هر كس كه شب در هنگام خواب مردم بيدار است و ببندگى خدا مشغول است . آن حضرت فرمود : دوستان خود را بشمار .\r\nعرض كرد : پادشاه ستمكار ، مالدار متكبّر ، تاجر خائن ، شرابخوار ، سخنچين و نمام ، رياكار ، رباخوار ، بيباك در مال يتيم ، آنكه زكات مال خود را نميدهد و كسى كه طول امل دارد و پيوسته با آرزوهاى دور و دراز عمر خود را تلف مىكند .\r\nسخن ما : همان است كه نوشته شده است و خلاصه‌ى مطلب : سودى كه در دو جهان نصيب مردم درستكار مىشود براىشان نمايش داده است كه ثبات و برقرارى آنها در كار خير بجورى در نفوسشان مؤثّر است كه يك حقيقت ثابت و دائمى براى آنها توليد مىشود مثل باغ پر درخت شاداب كه پيوسته منافعش زياد مىشود و نيز متوجّه كردن مردم رياكار و بدكار است بنتيجه‌ى كارشان كه مانند بهترين سرمايه‌هاى نابود شده است و دنباله‌ى آن محروميّت و بيچارگى است .\r\n[ سوره البقرة ( 2 ) : آيه 267 
  ]\r\nيا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَمِمَّا أَخْرَجْنا لَكُمْ مِنَ الأَرْضِ وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه وَاعْلَمُوا أَنَّ اللَّه غَنِيٌّ حَمِيدٌ ( 267 )\r\nمعنى لغت : « تَيَمَّمُوا » از مصدر تيمّم بمعنى قصد و آهنگ كار كردن و دست\r\n","description":"","footnote":"","page_name":" 553 ","page_number":618},
  {"content":"\r\nبه خاك زدن و به صورت و دست كشيدن براى طهارت مخصوص كه تيمّم مشهور باشد .\r\n« تُغْمِضُوا » از مصدر اغماض بمعنى حقير و ناچيز شمردن و چشمپوشى كردن و راضى شدن و بهاء جنس را كم كردن .\r\nجهت نزول :\r\nمجمع : از حضرت صادق ع روايت شده است : مردمى بودند كه از سود مرابحه‌هاى قبل از اسلام سرمايه جمع كرده بودند و موقع پرداخت زكات از آن مال ميدادند اين آيه براى ممانعت از اين كار نازل شد . و از حضرت امير عليه السلام و براء بن عازب و قتاده و حسن روايت شده است : مردمى بودند كه براى پرداخت زكات خرماى بد را با خرماى خوب آميخته ميكردند و بمأمور زكات تسليم ميكردند و يا هنگام چيدن ، خرماى خوب را جدا ميكردند و مأمور كه ميآمد از خرماى بد به او ميدادند آيه براى جلوگيرى از اين عمل نازل شد .\r\nترجمه :\r\n267 اى كسانى كه به پيغمبر و آئين اسلام گرويده‌ايد از بهترين دسترنج خود و هم ز آنچه ما از زمين براىتان درآورديم بناداران دهيد نه از آن كالاهاى پست كه خود ز كس نمىپذيريد مگر بناچارى . و بدانيد : خدا بىنياز است و ستوده [ و هم ستاينده‌ى آنكه ز سرمايه‌ى خوب خود بخشد 
  ] .\r\nسخن مفسّرين :\r\n* ( أَنْفِقُوا مِنْ طَيِّباتِ ) * - 267 كشف نوشته است : بر زبان اشارت اين خطاب با جوانمردان طريقت است ايشان كه چون ديگران تحصيل مال كردند ايشان تصفيت حال جستند ديگران بخرج مال بنعيم و ناز بهشت رسيدند و ايشان بانفاق حال وصال حقّ يافتند اگر جوينده‌ى بهشت تا طيّبات كسب خويش انفاق نكند ببهشت نميرسد پس جوينده‌ى حقّ اولىتر كه تا كسب احوال و طيّبات اعمال در نبازد بحقّ نرسد . و باختن احوال و اعمال نه آنست كه نيارد\r\n","description":"","footnote":"","page_name":" 554 ","page_number":619},
  {"content":"\r\nبلكه بيارد و بگذارد . اگر عمل ثقلين درآرد در آن ننگرد و آرامگاه و تكيه‌گاه خويش نسازد و بر طاعت خويش بيش از آن ترسد كه عاصى بر معصيت خويش تا غرور و پندار در راه وى نيايد و راه بر وى نزند . سلطان طريقت با يزيد بسطامى قدّس اللَّه روحه گفت :\r\nوقتى نشسته بودم بخاطرم درآمد كه من امروز پير وقتم و وحيد عصر خويش پس با خود افتادم دانستم كه آن غرور است و پندار كه بر من راه مىزند . برخاستم به راه خراسان فرو رفتم در ميان بيابان سوگند ياد كردم كه از اينجا نروم تا مراد من ننمايند . سه شبانه روز آنجا بماندم روز چهارم مردى اعور « 1 » ديدم بر راحله نشسته و مىآيد و به روى نشان آشنايان پيدا است . دست بيرون بردم و به شتر اشارت كردم كه باش ، هم در ساعت دو پاى اشتر به زمين فرو رفت آن مرد اعور در من نگريست گفت : هان هان اى با يزيد : بدان ميآرى كه چشم فراز كرده باز كنم و در بسته بگشايم بسطام را با اهل بسطام و با يزيد را غرقه كنم . گفتا هيبتى از وى بر من افتاد . آنگه گفتم از كجا ميائى ؟ گفتا از آنگه باز كه تو آن عهد كردى و پيمان بستى سه هزار فرسنگ آمده‌ام پس گفت : زينهار اى با يزيد كه فريفتة نشوى و با پندار نمانى كه آنگه از جاده‌ى حقيقت بيفتى . اين بگفت و روى از من بگردانيد و رفت .\r\nبا يزيد گفت : آنگاه از روى الهام بسرّم فرو گفتند : كه اى با يزيد در خزينه‌ى فضل ما بسى طاعت مطيعان است و خدمت خدمتگاران . گر زان كه ما را خواهى سوز و نياز بايد و درد و گداز شكستگى تن و زبان و غارت دل و جان :\r\n\r\nوى را نتوان يافت بتسبيح و نماز\r\nتا بتكده از بتان تو خالى نكنى .\r\n\r\nمجمع : ابن مسعود و مجاهد : مقصود از اين جمله كسب حلال بوسيله‌ى تجارت است و بعضى گفته‌اند : يعنى مال بهتر و برگزيده و سعيد بن عمير گفت : از پيغمبر پرسيدند چه جور بهره و سود براى زندگى پاكيزه‌تر و بهتر است ؟ فرمود : آنچه شخص بدست خود تحصيل كند و معامله‌اى كه پسند باشد و بر اساس خوشرفتارى انجام شود . و\r\n\r\n","description":"","footnote":"\r\n( 1 ) ( يك چشم ) ","page_name":" 555 ","page_number":620},
  {"content":"\r\n؟ ؟ ؟ كه مقصود از انفاق ، پرداختنى واجب است يا غير واجب و صحيحتر آن است كه ؟ ؟ ؟ شد .\r\nابو الفتوح نوشته است : مفسّرين گفتند : مراد بكسب در آيه تجارت است يا صناعت . ابراهيم النّخعى بزنى بگذشت از قبيله‌ى مراد او دوك ميرشت او را گفت يا امّ بكر پير شدى وقت نه آمد كه اين از دست بيفكنى ؟ گفت : چگونه بيفكنم كه من از امير المؤمنين علىّ عليه السلام شنيدم كه او گفت : كه اين از روزيهاى پاك است .\r\nفخر : اختلاف است كه مقصود از كلمه‌ى طيّبات مال خوب و پسند است يا بقول ابن مسعود و مجاهد مال حلال است ؟ و بهتر آنكه مقصود از طيّب ، پاكيزه از همه جهت است يعنى از جنس خوب و حلال بدهيد . و ظاهر آيه دلالت دارد بر وجوب زكات در هر مالى كه انسان بدست ميآورد از تجارت و استخراج معادن و اقسام نباتات و حيوانات چنان كه ابو حنيفه از ظاهر اين جمله استفاده نموده و حكم كرده است بوجوب زكات از هر چيز و هر مقدار كه باشد بدون قيد جنس مخصوص و نصاب مخصوص ولى ديگران گفته‌اند : عموم آيه از نظر جنس تخصيص داده شده به غير تره بار بواسطه‌ى حديث منقول از پيغمبر كه : در سبزه و تره بار زكات نيست و نيز عموم آيه از جهت مقدار محدود است بپنج وسق كه هر وسق تقريبا مقدار يك بار شتر است بمقتضاى حديث پيغمبر : « ليس فيما دون خمسة اوسق صدقة » « 1 » .\r\n* ( وَلا تَيَمَّمُوا ) * - 267 ابو الفتوح نوشته است : ابن كثير بتشديد تاء خواند در همه قرآن و آن سى و يك جايگاه است تاء محذوف بازآورد آنگه ادغام كرد براى آنكه در اصل « و لا تتيمّموا » بوده است يكى تاء خطاب يكى تاء تفعّل . و عبد اللَّه مسعود خواند « و لا تأمّموا من الامّ و هو القصد » عبد اللَّه عباس خواند « تيمّموا » بضم تاء و كسر ميم اوّل من التفعيل اعني لا توجّهوا »\r\n\r\n","description":"","footnote":"\r\n( 1 ) يعنى كمتر از پنج وسق زكات ندارد .\r\n","page_name":" 556 ","page_number":621},
  {"content":"\r\nيعنى پليد و حرام را روزى مسازى و باقى قراء خواندند « وَلا تَيَمَّمُوا » . براء بن عازب گفته :\r\nآيه در جماعت انصاريان آمد كه چون مردمان صدقه آوردندى بر خوشه‌ها ، ايشان حشف و خرماى بد در ميان بياوردندى و بنهادندى و رسول عليه السلام فرموده بود تا رسنى بسته بودند در ميان دو استوانه آن خوشه‌ها از آنجا بياويختندى و چون درويشان بيامدندى از آنجا بخوردندى . چون خيانت در ميان آوردند و خرماى بد در ميان بقيّه كردند خداى تعالى اين آيه را فرستاد « يا أَيُّهَا الَّذِينَ ) * تا آخر » .\r\n* ( إِلَّا أَنْ تُغْمِضُوا ) * - 267 ابو الفتوح نوشته است : زهرى خواند « تغمضوا » بفتح تاء و ضم ميم و حسن بصرى خواند « تغمضوا » بفتح تاء و كسر ميم . و قتاده خواند : « تغمّضوا من التغميض للمبالغه و ابو مغلس خواند « تغمضوا » بضم تاء و فتح ميم يعنى « الَّا ان تغمض لكم » و اين همه در شواذ است و قرائت عامه « أَنْ تُغْمِضُوا » بضم تا و كسر ميم است و در معنى اين جمله چند قول گفتند :\r\nيكى آنكه چيزى بحقّ خداى صدقه ندهيد كه اگر بشما دهند نستانى مگر با سهل انگارى و بىاعتنائى و امير المؤمنين عليه السلام گفت و براء بن عازب معنى آيه اين است :\r\nاگر كسى را بر كسى حقّى بود و از اين جنس چيزى به او دهد و چنان داند كه حقّ او را اغماض كرده است يعنى نقصان يعنى چنان داند كه حقّ خود بعضى بستده است و بعضى رها كرده .\r\nو اين روايت عوفى است از عبد اللَّه عباس و والبى روايت كرد از او كه معنى آيه آن است كه اگر شما را بر كسى حقّى و دينى بود اين بدهد بنستانى الَّا آنكه وضع كنى چيزى از او و نقصان كنى و بد به حساب نيك بستانى از او . حسن و قتاده گفتند : معنى اين است كه اين جنس در بازار بينى كه مىفروشند نبستانى مگر آنكه بر شما ظلم كنند و حيف . و اين قول بنابر قرائت خود كرد كه خواند « إِلَّا أَنْ تُغْمِضُوا فِيه » به صورت فعل مجهول . براء بن عازب نيز گفت : اگر كسى بهديه بشما آرد شما نپذيرى الَّا كه چشم بر هم نهى از شرم خداوندش . ابو شريح الكلبى گفت : چون مرا بينى كه مال بد به صدقه مىدهم مرا بند كنى و داغ نهى و بدانى كه ديوانه شده‌ام و اين ابو شريح از اصحاب رسول بود .\r\n","description":"","footnote":"","page_name":" 557 ","page_number":622},
  {"content":"\r\n* ( أَنَّ اللَّه غَنِيٌّ حَمِيدٌ ) * - 267 مجمع : يعنى خدا سزاوار ستايش است و بعضى گفته‌اند يعنى خدا براى مردم پيدايش ميدهد آنچه موجب ستايش آنها بشود . و گفته‌اند : يعنى با اينكه بىنياز است از شما مىپذيرد و بر آن ستايشتان مىكند و كلمه‌ى حميد در اينجا مناسبتر است از حكيم چون دنباله‌ى امر بانفاق از قسمت پاكيزه و خوب است گفته شده است : خدا به اينها احتياج ندارد ولى شما را ستايش مىكند و پاداش ميدهد .\r\nفخر : كلمه‌ى غنى بمنزله‌ى تهديد مردم است كه جنس بد براى زكات ميدادند .\r\nتفسير ابى السعود : جمله‌ى « وَاعْلَمُوا » اشاره است بتوبيخ و سرزنش آنها بر پرداخت جنس بد كه اين عمل مولود جهل است و شما جاهل هستيد . ولى بدانيد كه خدا از بخشش شما بىنياز است .\r\nتنوير المقباس فيروز آبادى از ابن عباس : مقصود اين است كه در برابر بخشش كم سپاسگزار است و زياد را مزد فراوان ميدهد .\r\nتأويلات : اشاره است كه شما بصفت غناى خداوندى متّصف شويد تا بتوانيد از دوستى خداوند و اموالى كه در جهان موجود است بهره ببريد . و چون او غير از پسند ندارد شما هم بصفت او متّصف شويد و كار و گفتار خود را پسنديده نمائيد .\r\nطنطاوى : امروزه مسئله‌ى مال و سرمايه تمام فكر و همّ بشر را به خود جلب كرده است چنان كه مىبينيم اين جنگ جهانى بزرگ ( جنگ بين الملل اوّل 1914 ميلادى ) فقط به منظور سرمايه دنيا را زير و زبر كرد و بساط سلطنت قياصره‌ى روسيه را برچيد و زمينها را ميان مردم بخش كرد و بلشويكى مردم را به كار وادار كرد و سرمايه‌ها بكلَّى متزلزل شد . ولى قرآن وادار بانفاق كرده است با اخلاص و توجّه به اين كه مال از خدا زمين از خدا نيروها و فعّاليّتها و پيشرفتها همه از خدا . پس براى خدا بايد از فقرا و مخلوق خدا دستگيرى كرد نه از ترس شمشير و گلوله . ولى بلشويكها با دل و رضاى مردم كار ندارند و به زور و فشار اموال مردم را مىگيرند . اين است عظمت قرآن كه ما فوق آنچه\r\n","description":"","footnote":"","page_name":" 558 ","page_number":623},
  {"content":"\r\nديگران ميخواهند بمردم دستور ميدهد .\r\nسخن ما : عمده‌ى مفهوم از آيه همان است كه در ترجمه نوشتيم . و اگرچه مشهور نقل كردند كه جهت نزول آيه در موقع پرداخت جنس پست براى زكات بوده است ولى ظاهر آيه عام است كه پرداخت به فقير و انفاق بايد جنس پسند و بدردخور باشد نه آنچه براى خود نمىپسندند و يا در اضطرار آن را بپذيرند به فقير بدهند . و معلوم است كه اين حكم فرق ندارد در واجب كه زكات باشد و غير واجب و كليّه‌ى بخششها . مطلب ديگرى كه ممكن است گفته شود تصور تكرار پى در پى است كه در اين آيات متوالى مردم بمفت خوردن و مفت دادن تشويق ميشوند ولى مطلب مهمتر و واضحتر از اين طرز فكر است . آيا آن وضع غارت و كشتار و جنگهاى عرب نه عمده از فقر و بينوائى بوده است ؟\r\nالبتّه يك عدّه‌ى زياد فقير و بيچاره بودند و يك عدّه متمكّن و بتناسب وضع زندگى خود خوشگذران كه بفكر فقرا نبودند و اگر احسان و كرم ميكردند براى شهرت و ستايش بوده است كه شاعرى آنها را مدح كند و جايزه بدهند يا مهمان را پذيرائى كند كه در ميان قبايل برود و از آنها ستايش كند . اينجاست كه قرآن آنها را تربيت مىكند و همين است كه با تكرار و توالى اين مطلب را يادآورى مىنمايد كه از نظر تربيت و متمركز كردن در خاطره‌ها همه روز بگويند و بشنوند و بخوانند تا بانجام كار شايسته خوى بگيرند . چنان كه اين تمدّن و انسانيّت از همين روش توسعه يافت .\r\n[ سوره البقرة ( 2 ) : آيات 268 تا 269 
  ]\r\nالشَّيْطانُ يَعِدُكُمُ الْفَقْرَ وَيَأْمُرُكُمْ بِالْفَحْشاءِ وَاللَّه يَعِدُكُمْ مَغْفِرَةً مِنْه وَفَضْلًا وَاللَّه واسِعٌ عَلِيمٌ ( 268 ) يُؤْتِي الْحِكْمَةَ مَنْ يَشاءُ وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَما يَذَّكَّرُ إِلَّا أُولُوا الأَلْبابِ ( 269 )\r\n","description":"","footnote":"","page_name":" 559 ","page_number":624},
  {"content":"\r\nترجمه :\r\n268 اى مسلمانان ديو شما را ز نادارى ميترساند و فرمان بزشتى ميدهد و خدا شما را وعده‌ى آمرزش و بخشش و فزونى ز سوى خود ميدهد كه او را توان فراخ است و دانش بىپايان .\r\n269 آن را كه او خواهد دانش دهد و هر كه را او دانش دهد خوشى بسيار به او رسيده و از اين سخنان پند نگيرند مگر خردمندان .\r\nسخن مفسّرين :\r\n* ( الشَّيْطانُ يَعِدُكُمُ الْفَقْرَ ) * - 268 كشف نوشته است : شيطان كه خود از حقّ درويش است مى وعده‌ى درويشى دهد كه دارد و دستش بدان ميرسد . خود خرمن سوخته است ديگران را خرمن سوخته خواهد . آرى هر كس آن كند كه سزاى اوست و ز كوزه همان تراود كه در اوست .\r\nشيخ الاسلام انصارى قدّس سرّه گفت : توانگرى سه چيز است : توانگرى مال توانگرى خوى توانگرى دل . توانگرى مال سه چيز است : آنچه حلال است محنت است و آنچه حرام است لعنت است و آنچه فزونى است عقوبت است . و توانگرى خوى سه چيز است : خرسندى . خوشنودى . جوانمردى . و توانگرى دل سه چيز است : همّتى مه از دنيا . مرادى به از عقبى . اشتياقى فاديدار مولى .\r\nفخر : ابن مسعود گفت : بسا باشد كه شيطان بسوى شما گامى بردارد و خود را نزديك كند . نشانه‌ى آن وعده‌هاى بد است و تيرگى دل . و هر كس آن را حسّ كند بايد پناه برد به خدا از شيطان و گاهى ملك بشما نزديك مىشود و نويد و خبر خوش ميدهد و اگر چنين حالتى حسّ شد معلوم است كه از جانب خدا است . و روايت از بعضى مهاجرين است : هر كس بخواهد بداند كه شيطان با او چه رابطه دارد بينديشد كه تا چه اندازه ميل بمنكر و زشتى دارد ؟\r\n* ( وَيَأْمُرُكُمْ بِالْفَحْشاءِ ) * - 268 فخر : هر خوئى دو طرف دارد و ميانى در انفاق طرف كامل ، بخشش از مال\r\n","description":"","footnote":"","page_name":" 560 ","page_number":625},
  {"content":"\r\nخوب و بد است و طرف ناقص بخل و امساك است . و ميانه ، بخشش جنس بد و امساك چيزهاى خوب است . و شيطان كه بخواهد به طرف ناقص ببرد ناچار اوّل بايد بميانه روى وادار كند . در اين صورت اگر آدمى نافرمانى او كرد و از انفاق بد خوددارى كرد او مأيوس مىشود و انسان آسوده و اگر فرمان برد او طمع مىكند كه از وسط بكناره بكشاند و وادار ببخل كند و دنباله‌ى آن حب مال و خيانت و منع حقوق و جنايت و كليه رذايل است . در قسمت اول بكلمه‌ى فقر اشاره بحدّ متوسّط كرده است و در كلمه‌ى فحشاء اشاره به عمل فاحش و بخل شده است و پس از اشاره بوسوسه‌هاى شيطان اشاره بالهامات رحمانى شده است كه مغفرت گفته است يعنى سود اخروى و فضل يعنى سود دنيا . و در آيه اشاره‌اى است لطيف : وعده‌ى فقر شيطان براى آينده‌ى در اين عالم است و آن مشكوك است كه راست باشد و بر فرض راست باشد و از ترس فقر كسى امساك كرد ممكن است آن مال باقى نماند يا نتواند از آن استفاده كند و اگر استفاده كرد فانى است و تمام مىشود و بعلاوه ممكن است بواسطه‌ى استفاده‌ى از آن گرفتار مضرّات و امراض بشود . و وعده‌ى خداوند براى آينده‌ى در عالم ديگر است كه مسلم است و از تمام اين آسيبها مصون .\r\nبرهان : ابن بابويه : عبد الرّحمن گفت : به حضرت صادق عرض كردم : گاهى اندوهناكم كه مربوط بمتعلَّقات زندگى مثل زن و فرزند و مال نيست و گاهى در دل احساس شادى مىكنم كه براى هيچ يك اينها نيست اين حالات از كجا است ؟ فرمود : با هر كسى ملكى است و شيطانى شادى از نزديكى ملك است و اندوه از نزديكى شيطان و همين است گفتار خدا : « الشَّيْطانُ يَعِدُكُمُ » تا آخر .\r\n* ( مَغْفِرَةً مِنْه وَفَضْلًا ) * - 268 نيشابورى : كلمه‌ى « مِنْه » نهايت كرم خداوندى است كه بالاى فكر انسان است و ممكن است مقصود آن آمرزشى باشد كه در جاى ديگر گفته شده است : « يُبَدِّلُ اللَّه سَيِّئاتِهِمْ حَسَناتٍ » « 1 » و يا آمرزش ديگران باشد بواسطه‌ى شفاعت او . و فضل ممكن است\r\n\r\n","description":"","footnote":"\r\n( 1 ) يعنى بديها را خدا با خوبيها عوض مىكند .\r\n","page_name":" 561 ","page_number":626},
  {"content":"\r\nفضيلت نفسانى باشد كه ملكه‌ى جود و سخاوت است چونكه مال فضيلت خارجى است و بخل رذيله‌ى نفسانى و چون مال بخشيده شد كمال خارجى از دست رفته است و رذيله‌ى نفسانى بزوال آمده است و جاى گير آن شده است نقص خارجى كه فقدان مال باشد و كمال نفسانى كه بخشش است . و چون دوستى مال از دل بزوال آمد اشتغال به كارهاى بد و مهلك دنيا دور مىشود و روشنيهاى دل و آرامش خاطر فراهم مىشود و اينهم فضل بزرگى است . و پس از آنكه كسى بخشنده شناخته شد نفوس و افكار و همّتها متوجّه بآسايش او است و معلوم است تأثير آن تا چه اندازه خواهد بود .\r\n* ( يُؤْتِي الْحِكْمَةَ ) * - 269 برهان : از امام صادق ع است : حكمت پرتوى است از معرفت و ترازوى پرهيزگارى است و ميوه‌ى راستگوئى است .\r\nكشف : نوشته است : بقول سدّي : حكمت اينجا نبوّت است ، ميگويد : كرامت نبوّت و شرف رسالت و قربت درگاه عزّت ، اللَّه آنكس را دهد كه خود خواهد . مهتران قريش و سران عرب پنداشتند كه اين كار بسرورى و مهترى دنيا ميگردد هر كه سر افرازتر نبوت را سزاوارتر تا آن حد كه وليد مغيره روزى گفت : اگر سخن محمّد حقّ باشد بايد بر من و مسعود ثقفى نازل شود . ربّ العالمين گفت : قسمت رحمت و كرامت نبوّت نه ايشان مىكنند ما كرديم و ما دانيم آن را كه شايسته‌تر و بدان سزاوارتر . گفته‌اند : حكمت را حقيقتى است و ثمرتى اما حقيقت حكمت شناختن كارى است سزاى آن كار و بنهادن چيزى است بر جاى آن چيز و شناخت هر كس در قالب آنكس و بديدن آخر هر سخنى باوّل آن و شناختن باطن هر سخنى از ظاهر آن .\r\nو ثمره‌ى حكمت وزن معاملت با خلق نگه داشتن است ميان شفقت و مداهنت ، و وزن معاملت با خود نگه داشتن است ميان بيم و اميد و وزن معاملت با حقّ نگه‌داشتن است ميان هيبت و انس . حكمت آن نور است كه چون شعاع آن پرتو زد زبان بصواب ذكر بيارايد و دل بصواب فكر بيارايد و اركان بصواب حركت بيارايد . سخن كه گويد بحكمت گويد ، دلها ربايد ، جانها را صيد كند . فكرت كه كند بحكمت كند ، بازوار پرواز\r\n","description":"","footnote":"","page_name":" 562 ","page_number":627},
  {"content":"\r\nكند ، در ملكوت اعلى جولان كند و جز در حضرت عنديّت آشيان نسازد .\r\n\r\nبحكمتهاى قوى پر كن تو مر طاوس عرشى را\r\nكه تا زين دامگاه او را نشاط آشيان بينى\r\n\r\n\r\nو گرزى حضرت قدسى خرامان گردى از عزّت\r\nز دار الملك ربّانى جنيبتها روان بينى\r\n\r\nمجمع : در معنى حكمت چند وجه گفته‌اند : 1 - ابن عبّاس و ابن مسعود علم قرآن گفته‌اند كه تمام جزئيّات آن باشد از محكم و متشابه و ناسخ و منسوخ و غيره .\r\n2 - ابن زيد گفته است : علم دين است 3 - عطا گفته است : معرفت به خدا است . 4 -\r\nابراهيم گفته است : فهم است . 5 - ربيع گفته است : ترس از خدا است . 6 - علمى كه سودش زياد و ارزش آن فراوان باشد .\r\nنيشابورى : كمال آدمى در دو چيز است : 1 - شناختن حقّ چون حقّ است و استوار . 2 - شناختن خوبى براى عمل كردن به آن . اوّل را حكمت نظرى مينامند كه ابراهيم تقاضا كرد : « رَبِّ هَبْ لِي حُكْماً » خدايا به من حكم و نيروى تشخيص عنايت فرما ، و دوّم حكمت عملى مينامند كه وسيله‌ى نجات خير است و همان بود كه ابراهيم به اين جمله تقاضا كرد : « أَلْحِقْنِي بِالصَّالِحِينَ » يعنى درست كاريم را به جائى رسان كه در مجمع بشمار شايستگانم بدارى .\r\nمجمع : يعقوب قرائت كرده است « من يؤت » با صداى زير در تا و بقيّه با صداى بالا قرائت كرده‌اند .\r\nسخن ما : 1 - در دوره‌ى زندگى ديده‌ايم : براى كوچكترين كار و خرج و صرف مال متعذّر ميشوند بنا دارى و يا ترس از فقر فردا و شايد براى زيادى درآمد خود هم از ترس فقر خرج نمىكنند : از علوفه و خوراك حيوان مضايقه مىكنند كه ندارم از آبادى ملك و خرج زياد كردن آب خوددارى مىكنند بعذر اينكه پول را نبايد خرج كرد و همين اندازه كه صرف مىشود كافى است و نظاير اينجور بهانه‌ها كه در مورد استفاده‌ى خود هم باز مضايقه دارند . از جمله‌ى اوّل آيه حال اين مردم را ميتوان فهميد كه اين طرز فكر و سليقه در زندگى موجب مىشود كه خودش ناراحت يا حيوانش در آزار باشد ملك و سرمايه هاى خداوندى باير و خراب بماند و شريك و رفيق و كارگر در زحمت و رنج باشند . اينها\r\n","description":"","footnote":"","page_name":" 563 ","page_number":628},
  {"content":"\r\nهمه مولود وسوسه‌هاى شيطان و وعده‌ى بد او است كه اين گونه مردم بيچاره را از فقر ميترساند و آنها هم عمرى به فقر ميگذرانند ز بيم فقر . اوّلين راه بهبود اين گونه بيمارى و گرفتارى از وسوسه‌ى شيطان تأمّل در آيات قرآن است و فهم معانى آن با ايمان كامل همانطور كه خودش معيّن كرده عمل شود و غير از تشخيص وظيفه و رفتار به آن ديگر انديشه و دغدغه‌اى بدل راه داده نشود و همين است معنى شهامت با شجاعت كه شرط است در عدالت اخلاقى و تمام موفّقيتها و پيشرفتها مولود همين فضيلت انسانى است كه از نگرانى و پيروى شيطان اجتناب شود . 2 - در جمله‌ى دوّم آنهائى را معرّفى مىكند كه با هزاران وسيله و كلاههاى شرعى از پرداخت حقوق فقرا خود را معاف مىدارند و مسلمان متديّن هم شمرده ميشوند . اينها فرمانبر شيطان هستند كه فقرا را از حقوقشان محروم مىكنند . 3 - در دنباله‌ى روابط شيطان با انسان يادآورى مىشود كه خداى جهان را جهان تنگ نيست . ترس فقر كفرى است نهانى و گر نه جهان وسيع خداوند ميدان كار و كوشش است كه بوسائل مثبت دست بزنند و از راههاى شيطانى خوددارى نمايند تا بهره ببرند و موفّق بآمرزش و فضل خداوند بشوند 4 - در آيت دوّم دستور است كه خوب بسنجيد و درست قضاوت كنيد تا بفهميد كه كارهاى مفيد و دستگيرى فقرا و دورى از وسوسه‌هاى شيطان مولود حكمت و دانش در كارهاى زندگى است كه مردم خردمند اوّل توجّه مىكنند و سپس تشخيص ميدهند و به كار مىبندند .\r\n[ سوره البقرة ( 2 ) : آيه 270 
  ]\r\nوَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّه يَعْلَمُه وَما لِلظَّالِمِينَ مِنْ أَنْصارٍ ( 270 )\r\nمعنى لغات : « نَذْرٍ » خود را ملزم كردن و بر خود فرض نمودن كار خوب در برابر\r\n","description":"","footnote":"","page_name":" 564 ","page_number":629},
  {"content":"\r\nانجام شدن چيزى .\r\nترجمه :\r\n270 و آنچه هزينه‌ى بينوائى كنيد و يا دل بر نكوكارى بنديد و نذر خير كنيد البتّه خدا آن را بداند [ و آنكه بخشش نابجا و نذر بيهوده كند ستمكار است 
  ] و ستمكاران را ياورى نباشد .\r\nسخن مفسّرين :\r\n* ( مِنْ نَذْرٍ ) * - 270 چون نذر و عهد و قسم احكامى دارد كه در كتب فقه مفصّل نوشته‌اند بهتر است عوض ترجمه از كتب فقها گفتار ابو الفتوح را كه خود فقيه بزرگوارى بوده است بطور خلاصه نقل كنيم : نذر آنگه منعقد باشد كه گويد : خداى را بر من فلان خير است : از حجّ و نماز و روزه و صدقه اگر فلان كار بباشد . بر اين اتفاق اصحاب است و بيشتر فقهاء و به نزديكى بعضى اصحاب ما نذر منعقد شود و اگرچه مطلق باشد چنان كه گويد « للَّه عليّ كذا » يعنى بر عهده‌ى من است كه براى خدا فلان كار بكنم و اگرچه نگويد « ان كان كذا » يعنى اگر فلان چيز شد چون چنين گويد وفا واجب بود با آن « 1 » و اگر ذكر خداى نكند گويد « عليّ كذا او نذرت او عاهدت نفسي » يعنى بر من است فلان كار يا نذر كردم با خودم يا تعهّد كردم با خودم و آنچه به آن ماند وفا كردن به آن مستحب بود . و نذر بر وجوه باشد : يكى نذر بر اداء واجبات يا اجتناب مقبّحات يا فعل بعضى خيرات وفاء به اين واجب بود . و ديگر نذر معصيت كه نذر كند واجبى نكند يا هرگه او را معصيتى ميسّر شود كارى كند از خير وفاء به آن واجب نبود ديگر نذر بر كارى از كارهاى مباح چون شركت و سفر تجارت نگاه كند اگر صلاح باشد وفاء كردن به آن واجب بود و اگر مصلحت نبود وفاء به آن واجب نبود . « 2 »\r\n\r\n","description":"","footnote":"\r\n( 1 ) مقصود اين است كه نذر درست است فقط بتعهّد انجام امر خير اگرچه شرطى در برابر نشود و مثلا گفته نشود اگر فلان پيش آمد شد فلان كار خير را خواهم كرد و فقط گفتن « بر من است انجام فلان كار خير » نذر درست است و لازم است انجام آن .\r\n( 2 ) در اصطلاح فقها مىگويند : موضوع نذر بايد رجحان شرعى داشته باشد .\r\n","page_name":" 565 ","page_number":630},
  {"content":"\r\n[ سوره البقرة ( 2 ) : آيه 271 
  ]\r\nإِنْ تُبْدُوا الصَّدَقاتِ فَنِعِمَّا هِيَ وَإِنْ تُخْفُوها وَتُؤْتُوهَا الْفُقَراءَ فَهُوَ خَيْرٌ لَكُمْ وَيُكَفِّرُ عَنْكُمْ مِنْ سَيِّئاتِكُمْ وَاللَّه بِما تَعْمَلُونَ خَبِيرٌ ( 271 )\r\nمعنى لغات : « تُبْدُوا » از ريشه‌ى ابدا بمعنى نمايان كردن و در سخن زياده‌روى كردن . « فَنِعِمَّا » مركّب از « نعم و ما » بمعنى نيكو چيزى است . « يُكَفِّرُ » از ريشه‌ى « كفر » بمعنى پوشيد و تواضع كرد و كفّاره داد « سيّآت » جمع سيئه برابر حسنه يعنى بدى .\r\nجهت نزول :\r\nابو الفتوح : سبب نزول آن بود كه از پيغمبر پرسيدند صدقه آشكارا بدهيم يا نهان ؟\r\nاين آيه در جواب آنها است .\r\nترجمه :\r\n271 اگر بآشكار بنيازمندان بخشيد نكو باشد و اگر پوشيده بخشيد بسود شما بود و تلافى كارهاى بد شما كند كه خدا به آنچه كنيد آگاه بود .\r\nسخن مفسّرين :\r\n* ( فَنِعِمَّا ) * - 271 اين كلمه سه جور قرائت شده است : قرائت ابو عمرو و نافع و عاصم با صداى زير در نون است و سكون عين ( نعمّا ) بقول ابو الفتوح با اختلاس حركت عين بجورى كه نه ساكن باشد نه متحرّك به منظور ظهور شديد در ميم . و در كشف الأسرار از ابو عبيد نقل كرده است كه اين لغت رسول خدا است و ابو الفتوح نوشته است كه : پيغمبر بعمر و عاص فرمود : « نعمّا بالمال الصّالح للرّجل الصّالح » و در كشف الاسرار نوشته است در تشديد ميم هيچ خلاف نيست . اين است كه مىگويند منظور از « اختلاس حركت عين » ظهور تشديد ميم است . 2 - قرائت حمزه و كسائى است فتح نون و كسر عين ( نعما ) 3 -\r\n","description":"","footnote":"","page_name":" 566 ","page_number":631},
  {"content":"\r\nقرائت حفص و يعقوب كسر نون و عين « نعمّا » .\r\n* ( وَإِنْ تُخْفُوها ) * - 271 مجمع : صدقه‌ى واجب و زكات را آشكار بدهند كه ديگر مردم ياد بگيرند و دهنده متهم بخوددارى از زكات نشود و صدقه‌ى مستحبّ و احسان را مخفى كنند تا از ريا و تدليس دور باشد . و علىّ بن ابراهيم از حضرت صادق روايت كرده است : زكات را آشكارا جدا كنيد و بمردم بدهيد و غير زكات اگر در نهان داده شود بهتر است .\r\nابو الفتوح نوشته است : و ابو هريره روايت كند از رسول عليه السلام كه او گفت : فرداى قيامت خداى تعالى هفت كس را در سايه‌ى عرش سايه كند آنجا كه سايه نبود جز سايه‌ى عرش : اوّل امام عادل را دوّم جوانى كه او در طاعت خدا پرورده شده باشد و مردى كه او را دل به مسجد باشد و دو مرد را كه با يكديگر دوستى كنند براى خداى تعالى ، مواصلتشان في اللَّه باشد و مفارقتشان في اللَّه و مردى كه او را زنى ذات جمال با خود دعوت كند بفساد او رها كند او را براى خدا و مردى كه بدست راست صدقه دهد از دست چپ پوشيده دارد و مردى كه در خلوت خدا را ياد كند و از ترس بگريد . و عمّار دهنى روايت كند از باقر عليه السلام كه او گفت « إِنْ تُبْدُوا » زكات و صدقه‌ى واجب است و « إِنْ تُخْفُوها » صدقه‌ى مستحبّ .\r\nنيشابورى : انسان بسا مىشود كار خوبى پنهانى انجام ميدهد و ميخواهد آن را آشكار كند ولى اين خواهش را از خود دور مىكند و با شيطان و وسوسه‌هاى او مىجنگد .\r\nاين است كه فضيلت نهانى آن چند برابر آشكار آن خواهد بود و باز كسانى هستند كه بقدرى دلشان بنور هدايت خداوند روشن است كه از وسوسه دور هستند پس اگر آشكار احسان كنند براى آن است كه مردم از آنها تقليد كنند آنها خود كامل هستند و وسيله‌ى تكميل ديگران .\r\n* ( وَتُؤْتُوهَا الْفُقَراءَ فَهُوَ خَيْرٌ ) * - 271 :\r\n","description":"","footnote":"","page_name":" 567 ","page_number":632},
  {"content":"\r\nفخر : جهت اينكه قيد شده است مخفى به فقير دادن بهتر است براى اين است كه شايد در غير خفا دقّت نشود و بخويشاوند و دوست با مسامحه‌ى در استحقاق داده شود اين جمله اشاره است كه كوشش كنيد و فقير را تشخيص دهيد و در نهان به او تصدّق كنيد .\r\n* ( وَيُكَفِّرُ ) * - 271 خلاصه‌ى سخن ابو الفتوح : ابن عباس و عكرمه با تا خوانده‌اند يعنى صدقه مىپوشاند گناه شما را ، و ابن عامر و حفص با يا خوانده‌اند يعنى خدا مىپوشد . و بقرائت مشهور كه با نون است يعنى ما مىپوشيم . و كلمه‌ى من بمعنى تبعيض و تفكيك است يعنى قسمتى از گناهان شما پوشيده مىشود ، براى اشاره به اين كه مغرور نشوند كه صدقه هر گناهى را مىآمرزد .\r\n* ( وَاللَّه بِما تَعْمَلُونَ ) * - 271 فخر : اشاره است به اين كه بخشش نهانى بهتر است و پس از آنكه در دل قصد خير داريد چرا آشكارا بدهيد و به ريا گرفتار شويد ؟\r\nعبده : اين آيه عموم فقرا را شامل است اگرچه كافر باشد چون كلمه‌ى فقرا مقيّد بدسته‌ى مخصوص نشده است . و بعضى مفسّرين گفته‌اند : آيه براى فقراء يهود و مسيحيها است و فقها منع نكرده‌اند از دادن صدقه‌ى مستحبّ به فقير و گفته‌اند : چون زكات يكى از اركان اسلام است چه زكات مال چه فطره‌ى رمضان مختصّ است به مسلمانان و نبايد بكافر داده شود .\r\nسخن ما : تذكّر مردم است كه اگر مال خود را براى نيكوكارى به فقير و مصرف خير داديد خداى داند كه شما چه كار كرده‌ايد و چه منظورى داشته‌ايد و نتيجه‌اش را خواهد بخشيد و آشكار و نهان فرقى ندارد اصل را كه خير است منظور كنيد و به اين جزئيّات نپردازيد .\r\n","description":"","footnote":"","page_name":" 568 ","page_number":633},
  {"content":"\r\n[ سوره البقرة ( 2 ) : آيات 272 تا 273 
  ]\r\nلَيْسَ عَلَيْكَ هُداهُمْ وَلكِنَّ اللَّه يَهْدِي مَنْ يَشاءُ وَما تُنْفِقُوا مِنْ خَيْرٍ فَلأَنْفُسِكُمْ وَما تُنْفِقُونَ إِلَّا ابْتِغاءَ وَجْه اللَّه وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ ( 272 ) لِلْفُقَراءِ الَّذِينَ أُحْصِرُوا فِي سَبِيلِ اللَّه لا يَسْتَطِيعُونَ ضَرْباً فِي الأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً وَما تُنْفِقُوا مِنْ خَيْرٍ فَإِنَّ اللَّه بِه عَلِيمٌ ( 273 )\r\nمعنى لغات : « يُوَفَّ » از مصدر توفيه بمعنى انجام كردن . « أُحْصِرُوا » از حصر بمعنى در فشار گذاردن و حبس كردن . « ضَرْباً فِي الأَرْضِ » بمعنى مسافرت كردن و حركت كردن « التَّعَفُّفِ » خوددارى از سؤال و خواهش « سيما » آسا . نشانه‌هاى صورت . علائم چهره كه وسيله‌ى شناختن اشخاص است . « الحاف » پى در پى سؤال كردن و اصرار كردن در خواهش خود .\r\nجهت نزول :\r\nمجمع : مسلمانان از تصدّق و احسان به غير مسلمان خوددارى ميكردند اين آيه براى جلوگيرى از اين عمل نازل شد . و گفته‌اند : مادر و مادربزرگ اسماء دختر ابى بكر مشرك بودند . از او تقاضاى كمك مالى كردند . گفت : شما بدين ما نيستيد بايد با اجازه‌ى پيغمبر بشما كومك كنم چون حضور پيغمبر عرض كرد اين آيه نازل شد .\r\nترجمه :\r\n272 اى محمّد راهنمائى مردم كارى بر دوش تو نيست چه هر كه را\r\n","description":"","footnote":"","page_name":" 569 ","page_number":634},
  {"content":"\r\nخدا خواهد و بسرنوشت كرده رهبرى كند . [ اى مسلمانان دستور پيغمبر ببخشش مايه‌ى نيك بختى شما است 
  ] و آنچه به راه خير و نكوكارى ببخشيد براى خود شما است و بسود شما و بجز خواست راه حقّ به راه دگر و هدفى دگر نبخشيد كه آنچه پسنديده بود و بمردم دهيد سودش بدرستى بشما ميرسد و بر شما ستم نمىشود .\r\nجهت نزول آيهء 273 :\r\nمجمع : امام باقر ع فرمود و هم كلينى از ابن عبّاس روايت كرده است : آيه براى اصحاب صفّه نازل شد كه آنها در حدود چهار صد نفر بودند نه خانه و مسكن و نه وسيله‌ى معاش داشتند . در مسجد جا گرفتند و براى هر جنگى كه پيغمبر تجهيز ميفرمود آماده بودند . خداوند مردم را وادار بكومك آنها كرد و هر كس غذاى او از مصرفش زياد بود شب براى آنها ميبرد .\r\nترجمه :\r\n[ و بدانيد : صدقه 
  ] 283 ويژه‌ى آن مردم نادار است كه براى راه خدا در تنگنايند كه توان سفر [ و كسب روزى 
  ] ندارند و چنان خوددار از نمودارى نادارى خود بوند كه مردم بى خبر بىنيازشان پندارند و ز چهره‌شان شناسى [ كه چه مردمى بوند 
  ] وز كسى بكوشش چيزى نخواهند [ و يا كوشاى در خوددارى ز خواهشند 
  ] و بدانيد :\r\nآنچه به راه نكوكارى ببخشيد البته خدا به آن دانا بود .\r\nسخن مفسّرين :\r\n* ( لَيْسَ عَلَيْكَ هُداهُمْ ) * - 272 ابو الفتوح نوشته است : مراد بهدى در آيه توفيق و لطف است كه بخداى تعالى تعلَّق دارد . مراد بهدى بيان و دعوت نيست كه هداى بيان و دعوت بر رسول است فخر : پيغمبر بايستى دعوت بحقّ بكند و چراغ جلو مردم باشد ولى وظيفه‌ى او نيست كه مردم به راه راست بروند و از اين جهت معنى هدى اهتداء است و ميگويد :\r\nچه اين مردم به راه راست باشند چه نباشند در صدقه و احسان آنها كوتاهى مكن و\r\n","description":"","footnote":"","page_name":" 570 ","page_number":635},
  {"content":"\r\nممكن است اينطور گفت : تو موظف نيستى از احسان به آنها خوددارى كنى تا مجبور به ايمان بشوند كه اينجور ايمان به حال آنها سودمند نيست .\r\nنيشابورى : در كشّاف است : بر تو لازم نيست آنها را هدايت كنى بخوددارى از منهيات و كار زشت كه جلوگيرشان شوى از انفاق با منّت و آزار و پرداختن جنس بد به فقرا .\r\nعبده : از سعيد بن جبير نقل شده است كه پيغمبر نهى فرمود از تصدّق به غير مسلمان اين آيه نازل شد . پس چون پيغمبر مكلف بابلاغ است نه باجبار مردم بر دين پس بر ما جايز نيست كه منع خير در آنها بكنيم از نظر مجازات بر كفر بلكه شأن مؤمن است كه نظر احسان بعموم بشر داشته باشد و در كرم و بزرگوارى جلوتر از ديگران باشد .\r\n* ( وَما تُنْفِقُوا مِنْ خَيْرٍ فَلأَنْفُسِكُمْ ) * - 272 عبده : مفسّرين گفته‌اند مقصود سود در آخرت است . ولى در دنيا هم سودش به آنها ميرسد كه شر فقرا را دور مىكند چون اگر آنها در مضيقه بودند از آزار اغنيا خوددارى نخواهند كرد .\r\n* ( ابْتِغاءَ وَجْه اللَّه ) * - 272 عبده : صوفيان گفته‌اند : هر موجودى دو سو دارد : يك سو بعالم ماده و حوادث كه نابود مىشود و يك سو بجانب حقيقت و بقاء كه سوى خدا باشد . پس در بخشش بايد سوى خدا را منظور كنند كه سوى هميشگى است و سودش پايدار نه سوى عالم ماده و زود گذر بخواهند .\r\n* ( أُحْصِرُوا فِي سَبِيلِ اللَّه ) * - 273 كشف نوشته است : وصف الحال درويشان صحابه است و بيان سيرت ايشان و تا قيامت مرهم دل سوختگان و شكستگان . اوّل صفت ايشان اين است كه به حكم اللَّه\r\n","description":"","footnote":"","page_name":" 571 ","page_number":636},
  {"content":"\r\nفرود آمدند و بدان رضا دادند و استقبال فرمان كردند ، نفس را بر طاعت داشته و دل با معرفت پرداخته و روح با محبّت آرام گرفته و سر در انتظار رؤيت مانده به حكم آنكه ربّ العزّه گفت : « لا يَسْتَطِيعُونَ ضَرْباً » چندان شغل افتاد ايشان را بحقّ كه نه با خلق پرداختند و نه با خود . نه در طلب روزى گام زدند نه دل بر كسب و تجارت نهادند . همانست كه گفت جلّ جلاله « لا تُلْهِيهِمْ تِجارَةٌ » جوانمردانى كه ياد اللَّه ايشان را شعار و مهر اللَّه ايشان را دثار همتشان منزّه از اغيار لختى مهاجر لختى انصار « يَحْسَبُهُمُ الْجاهِلُ أَغْنِياءَ » گوئى بىنيازانند و در شمار توانگرانند كه با اختلال حال و ضرورت افتقار كه دارند هرگز سؤال نه كنند نه از خلق نه از حقّ . سؤال ناكردن از خلق عين توكّل است و سؤال ناكردن از حقّ حقيقت رضاست . عبد اللَّه مبارك را ديدند كه ميگريست . گفتند : چه رسيد مهتر دين را ؟ گفت : امروز از خداى عزّ و جلّ آمرزش خواستم پس با خود افتادم كه اين چه فضولى است كه من كردم او خداوند است و من بنده آنچه بايد دهد نه در خوابست تا بيدارش كنند يا از كار غافل تا آگاهى دهند . جنيد قدّس اللَّه روحه گفت :\r\nوقتى بر زبانم برفت كه : « اللَّهمّ اسقني » خدايا آبم بده ندائى شنيدم كه « تدخل بيني و بينك » ؟ ميان من و خود ميانجى ميشوى ؟ اين صفت قومى است كه بعالم تحقيق رسيده‌اند و از جام وصال شربتى چشيده و از مشغله‌ى خلق و نفس باز رسته . اما آنكس كه وى را اين حال نيست و به اين مقام نرسيده راه وى آن است كه دست در دعا زند و رستگارى خود را از حقّ خواهد .\r\nابو الفتوح نوشته است : ايشان اصحاب صفه بودند همه روز و شب در مسجد بودندى اگر كسى ايشان را كارى فرمودى بكردندى و الا همه روز در مسجد نشستندى و گاه‌گاه استخوان خرما كوفتندى براى شتر مردمان و قرآن مىآموختند .\r\nفخر : اين جمله چند معنى شده است : 1 - خود را محصور و محدود كرده‌اند بجهاد چون احتياج بكومك جنگى بوده است و اين عدّه بودند كه هميشه مهيّاى اين كار بوده‌اند . 2 - قتاده و ابن زيد گفته‌اند : محصور و ممنوع كرده‌اند خود را از تجارت\r\n","description":"","footnote":"","page_name":" 572 ","page_number":637},
  {"content":"\r\nو كسب در زندگى بواسطه‌ى ترس دشمنها كه در اطراف مدينه بودند جرئت نمىكردند بروند دنبال كار و كسب كه اگر ميديدند مىكشتندشان . 3 - كسائى و سعيد بن مسيّب گفته‌اند : بواسطه‌ى زخمهائى كه در جنگها به آنها وارد شده بود محدود و ممنوع بودند از حركت و رفتن پى كار زندگى و معيشت . 4 - ابن عبّاس گفته است . فقر و بيچارگى آنها را محبوس و محدود كرده بود از بيرون رفتن براى جنگ .\r\n* ( يَحْسَبُهُمُ الْجاهِلُ ) * - 273 ابو الفتوح نوشته است : حمزه و عاصم و ابو جعفر در همه‌ى قرآن يحسب بفتح سين خوانده‌اند و اين اختيار حسن و اعمش و شيبه است و باقى بكسر خوانند و هر دو لغت است ( يعنى عرب تلفّظ مىكند ) و روايت كرده‌اند كه فتح لغت رسول است عليه السلام .\r\nعاصم بن لقيط روايت كرد از پدرش كه گفت : من در وافد بنى المصطلق بودم « 1 » چون بر رسول عليه السلام فرود آمديم شبان را بخواند و گفت : گوسفندى براى اينان بكش . آنگه گفت : « لا تحسبنّ انّا انّما اذبحناها من اجلكم » اين لغت بفتح سين گفت بكسر نگفت .\r\nگفت مپندارى كه اين براى شما كشتم و لكن ما را صد گوسفند هست هر گه كه يكى بيفزايد بكشيم تا صد بيش نباشد محمّد بن المفضّل گفت : بلند همّتى ايشان را كند كه جز از خداوند خود سؤال كنند و حاجت خواهند و اين كارى عظيم است . از اينجا قديم جل جلال رسول خود را مدح كرد كه چون شب معراج كون و كاينات بر او عرضه كردند از بلند همّتى بگوشه‌ى چشم با هيچ ننگريد عرش با عظمت و كرسى با وسعت و لوح با بسطت و قلم با حريت و بهشت با نعمت و دوزخ با سطوت نه به اين طمع كرد نه از آن شكوهيد لا جرم قرآن مجيدش چنان ستود كه : « ما زاغَ الْبَصَرُ وَما طَغى » « 2 »\r\n\r\n","description":"","footnote":"\r\n( 1 ) وافد آنكه بر امير يا بر حاكم و شخص محترم وارد مىشود براى رساندن پيغام و يا حاجت .\r\n( 2 ) نه چشمش به جائى رفت و نه خود بيقرار شد .\r\n","page_name":" 573 ","page_number":638},
  {"content":"\r\n* ( تَعْرِفُهُمْ بِسِيماهُمْ ) * - 273 كشف نوشته است : نه هر ديده ايشان را بيند نه هر سرى ايشان را شناسد كسى ايشان را بيند و شناسد كه هم بصر نبوّت دارد و هم بصيرت حقيقت . بصر نبوّت از نور احديّت است و بصيرت حقيقت از برق ازليّت . مرتعش گفت : سيماى ايشان غيرت ايشان است بر فقر خود و ملازمت ايشان با اضطرار و انكسار خود ، گوهر درويشى بحقيقت بشناختند و سرّ آن بدانستند و بجان و دل بازگرفتند و يك ذرّه از آن به دنيا و عقبى نه فروختند . بو على درويشى را ديد لاينى « 1 » بر دوش گرفته پاره پاره بر هم نهاده و بر هم بسته بر سبيل مطايبت گفت : اى درويش اين به چند خريدى ؟ درويش گفت : اين بكلّ دنيا خريدم و يك رشته‌ى از آن به نعيم عقبى ميخواهند و نميدهم . آرى روشنائى گوهر فقر جز بنور نبوّت و روشنائى ولايت نتوان ديد . و مصطفى ( ص ) بنور نبوّت جمال فقر بديد و سرّ آن بشناخت فقر را بر دنيا و عقبا اختيار كرد . دنيا را گفت « اشبع يوما و اجوع يوما » « 2 » و از نعيم عقبى دل برداشت و چشم بر آن نگماشت تا ربّ العزّه او را بستود « ما زاغَ الْبَصَرُ الخ » « 3 » شيخ الاسلام انصارى قدّس اللَّه روحه گفت : در هر كس چيزى پيدا است :\r\nدر عالم دين پيداست در عارف نور مولى پيدا است در محبّ فناء كون پيدا است در صوفى پيدا است آنچه پيدا است . به اين زبان نشان دادن از آن ، نايد راست .\r\n\r\nسيّاره‌ى عشق را منازل مائيم\r\nز اشكال جهان نقطه‌ى مشكل مائيم\r\n\r\n\r\nچون قصّه‌ى عاشقان بيدل خوانند\r\nسر قصّه‌ى عاشقان بيدل مائيم\r\n\r\nابو الفتوح نوشته است : در الف سيما ، حمزه و كسائى با ما له خوانده‌اند و باقى بتفخيم .\r\nمجاهد گفت : علامت ايشان كه ايشان را به آن بشناختند تواضع و خشوع بود . يمان گفت : سكينه و وقار با نحول و هزال « 4 » و شادمانى ايشان بدرويشى بعضى ديگر گفتند :\r\n\r\n","description":"","footnote":"\r\n( 1 ) بر وزن قايمى جامه‌ى كوتاه درويشها . برهان قاطع .\r\n( 2 ) يعنى روزى سير و دگر روز گرسنه بسر مىبرم .\r\n( 3 ) يعنى نه چشمش به جائى ميل كرد تا آخر .\r\n( 4 ) باريكى بدن و لاغرى .\r\n","page_name":" 574 ","page_number":639},
  {"content":"\r\nطيب قلب و بشاشت روى و اظهار تجمّل .\r\nفخر : مقصود آن است كه بندگان خدا هيبتى دارند كه هر كس بيندشان فروتن بايشان شود چنان كه حيوانات ، از شير و پرندگان ، از باز شكارى .\r\n* ( لا يَسْئَلُونَ النَّاسَ إِلْحافاً ) * - 273 در قيد « إِلْحافاً » اشكالى است كه با جمله‌ى جلو منافى است ، چون شخص با عفّت هيچ سؤال نمىكند و اين كلمه مىفهماند كه در سؤال سماجت و اصرار نمىكنند . امام فخر رازى و ديگران چند جهت براى اين كلمه گفته‌اند خلاصه‌ى گفتار امام اين است الحافا قيد سؤال نيست بلكه قيد براى فاعل يسئلون است و نتيجه چنين است : در خوددارى از سؤال به حالت الحاف و فشار بر خود هستند كه با همه‌ى دست تنگى و احتياج بر خود فشار ميدهند و دست پيش كسى دراز نمىكنند .\r\nابو الفتوح نوشته است : ابو سعيد خدرى گفت : مرا سالى نكبتى رسيد پيش رسول خداى رفتم بر آنكه او را سؤالى كنم و از او چيزى بخواهم . اوّل حديث كه كرد رسول عليه السّلام چون مرا ديد اين بود كه گفت : هر كه عفّت كند خداى او را عفيف گرداند و رسول عليه السلام گفت : سؤال ، بنده را به جائى آرد كه چون با پيش خداى شود به روى او هيچ گوشت نبود . و از آن حضرت پرسيدند بچه قدر مال سؤال روا نيست ؟ فرمود :\r\nپنجاه درم سرمايه .\r\n* ( فَإِنَّ اللَّه بِه عَلِيمٌ ) * - 273 كشف نوشته است : اينجا چنين گفت و در آخر آيت اوّل « يُوَفَّ إِلَيْكُمْ » ارباب حقايق ميان اين دو آيت لطيفه‌اى نيكو ديده‌اند . گفتند : بنده‌اى كه در راه خدا هزينه كند آن انفاق ويرا دو وجه است : يكى آنكه نظر به مقصود خود دارد و در تحصيل ثواب خود كوشد از دوزخ ترسد و طمع ببهشت ميدارد . انفاق وى و ثواب وى آن است كه اللَّه گفت « يُوَفَّ إِلَيْكُمْ » وجه ديگر آن است كه در آن انفاق نظر بدرويش دارد و آسايش وى جويد\r\n","description":"","footnote":"","page_name":" 575 ","page_number":640},
  {"content":"\r\nو بحقّ وى كوشد و حظَّ خود در آن بيند . اين حال عارف است لا جرم ربّ العزّه به اين نواخت ، عظيم او را گرامى كرد و گفت : « فَإِنَّ اللَّه بِه عَلِيمٌ » .\r\nسخن ما : 1 - آيت اوّل جمله‌ى « لَيْسَ عَلَيْكَ هُداهُمْ » جلوگيرى از تعصّبهاى عوام كه به خيال ارشاد جاهل يا تنبيه غافل يا امر بمعروف و نهى از منكر مردم را آزار مىكنند و يا دشنام ميدهند و پيوسته با بحث و جدل ، خود و ديگران را ناراحت دارند كه ممكن است اين عملشان خلاف دين باشد . در اوّل آيه بوسيله‌ى خطاب با پيغمبر وظيفه‌ى مردم را معيّن مىكند كه راهنمائى حدّ معيّن دارد و نتيجه‌ى آن مربوط بشما نيست و وابسته‌ى به خود اشخاص است . 2 - تكرار و يادآورى مطالب گذشته است كه از ريا و پرداخت جنس بد خوددارى كنيد و رضاى خدا و مصلحت آفرينش را منظور كنيد نتيجه‌اش بشما ميرسد . 3 - آيت دوّم فقير مستحقّ زكات معرّفى مىشود كه آن روز اصحاب صفه بودند و پس از آنها امروز و براى هميشه بايد داراى اين خصوصيّات باشند تا مستحقّ زكات شوند چون الف و لام الفقراء براى استغراق است پس شامل عموم فقراء است و بوسيله‌ى جمله‌ى بعد توصيف و تحديد شده است به فقير واحد شرايط معيّن و نتيجه چنين مىشود : زكات براى فقيرهائى است كه داراى اين خصوصيّات باشند . و با اين تعبير كه ما كرديم معلوم مىشود حال آنهائى كه از اين اموال استفاده مىكنند چگونه واجد شرط هستند و آيا در راه خدا از كار و كسب ممنوع شده‌اند يا در راه شيطان و مفتخوارى ؟\r\n[ سوره البقرة ( 2 ) : آيه 274 
  ]\r\nالَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ( 274 )\r\nاسباب النزول سيوطى : ابن عبّاس گفت : على عليه السّلام چهار درهم داشت\r\n","description":"","footnote":"","page_name":" 576 ","page_number":641},
  {"content":"\r\nيكى را در شب بخشيد و يكى بروز يكى آشكارا و چهارم را در نهان اين آيه براى او نازل شد .\r\nفخر رازى : پس از نزول آيت پيش عبد الرّحمان بن عوف پول طلا براى اصحاب صفّه فرستاد علىّ عليه السلام در شب يك شتر خرما فرستاد و بخشش على بهتر بود . اين آيه نازل شد .\r\nترجمه :\r\n274 آن كسان كه بشب و روز و نهان و آشكار ز سرمايه‌ى خود مىبخشند مزدشان به پيشگاه پروردگارشان بود كه نه ترس دارند و نه اندوهناك مىشوند .\r\nسخن مفسّرين :\r\nطبرى : ابو درداء هر وقت يك اسب عربى ميان يابوها و نژادهاى غير خالص مىديد مىگفت : صاحب اينجور اسب مشمول اين آيه است « الَّذِينَ يُنْفِقُونَ أَمْوالَهُمْ » و مقصودش اين بوده است : آنكه اين اسب را براى جهاد داده است گذشت از مال خود نموده است اين آيه او را شامل مىشود .\r\nابو الفتوح اين آيه توصيف آنها است كه اسب براى جهاد نگاه مىداشتند و در شب و روز و نهان و آشكار خرج آنها مىكردند پيغمبر فرمود : شيطان گرد سرائى نگردد كه در آنجا اسب تازى بسته باشد . أبو ذرّ غفارى چند اسب ديد گفت : صاحبان اينها همانها هستند كه اين آيه براىشان نازل شده است و اسماء بنت بريد روايت كند : كه رسول عليه السّلام گفت : هر كه او اسبى در راه خداى تعالى باز بندد و بر او نفقه كند سيرى و گرسنگى و سيرابى و تشنگى و بول روث « 1 » آن اسب روز قيامت در ترازوى او بود .\r\nكشف نوشته است :\r\n\r\nمال و زر و چيز ، رايگان بايد باخت\r\nچون كار بجان رسيد جان بايد باخت .\r\n\r\nمال در راه دين بر وفق شريعت خرج كردن كار مؤمنان است جان در مشاهده‌ى جلال\r\n\r\n","description":"","footnote":"\r\n( 1 ) روث : پهن و مدفوع حيوان .\r\n","page_name":" 577 ","page_number":642},
  {"content":"\r\nو جمال مولى از روى حقيقت بذل كردن كار جوان مردان است جهد بندگى از بندگان اين است . سزاى خدا و كرم الهى در حقّ بندگان چيست ؟\r\nفخر : اين آيه دلالت دارد بر رجحان صدقه‌ى سرّ چون اوّل كلمه سرّ گفته شده است بعد علانيه و اوّل ليل گفته شده است بعد نهار .\r\nروح البيان : روايت شده است : نيكوئى علم به عمل است و عدالت با سلطنت ، و سخاوت از ثروتمندان پسنديده است و توبه از جوانان و صبر از فقيران نيكو است و شرم از زنان .\r\nسخن ما : گذشت از مال موجب آسايش خاطر است در زندگى و آرامش دل است از انديشه‌ى پس از مرگ .\r\n[ سوره البقرة ( 2 ) : آيات 275 تا 277 
  ]\r\nالَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَأَحَلَّ اللَّه الْبَيْعَ وَحَرَّمَ الرِّبا فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ وَأَمْرُه إِلَى اللَّه وَمَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ( 275 ) يَمْحَقُ اللَّه الرِّبا وَيُرْبِي الصَّدَقاتِ وَاللَّه لا يُحِبُّ كُلَّ كَفَّارٍ أَثِيمٍ ( 276 ) إِنَّ الَّذِينَ آمَنُوا وَعَمِلُوا الصَّالِحاتِ وَأَقامُوا الصَّلاةَ وَآتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ( 277 )\r\n","description":"","footnote":"","page_name":" 578 ","page_number":643},
  {"content":"\r\nمعنى لغات : « الرِّبا » با صداى زير راء فائده ، فزونى ، سودى كه طلبكار ميكرد .\r\n« يتخبط » از مصدر خبط با فتح خا و سكون با ، ضربت ، به سختى پايمال كردن ، راه نبرده براهى در شب رفتن ، بدون اطَّلاع از چيزى در آن دست به كار شدن . « مس » پسودن و دست ماليدن . « يَمْحَقُ » از مصدر محق بفتح اوّل و سكون دوّم بمعنى بيهوده و نابود و كم كردن .\r\n« يُرْبِي » از مصدر اربا بمعنى گرفتن بيش از دادن . « أَثِيمٍ » از اثم بمعنى گناه .\r\nترجمه :\r\n275 آنان كه ربا مىخورند [ از آن بهره نبرند 
  ] و بر پاى خود نپايند مگر بمانند جنّ زده [ كه چند تواند بپاى ايستد ؟ ربا خواران ز سود پول خود آنچنان توانند بهره‌مند و پايدار شوند و يا چنين معنى شود : از گور نتوانند برآيند مگر بمانند جنّ زده كه دمادم افتد و خيزد ايشان هم به پيشگاه حقّ نتوانند بپاى ايستند 
  ] اين آزار و زيان از آن رواست كه ربا خواران گفتند : ربا گرفتن يك گونه خريدن است و ز هم جدا نيست ولى البتّه خداوند خريد و فروش حلال كرده است و ربا حرام نموده . پس آنكه پند و دستور پروردگارش به او رسيد و از ربا خوددارى كرد آنچه زين پيش گرفته مال اوست و سر و كارش با خدا است و آنها كه زين پس رباخوارى از سر گرفتند ياران آتشند و در آن جاودان بمانند .\r\n276 چون خدا ربا را نابود مىكند و صدقه را فزون مىكند و او هيچ ناسپاس گناهكار را دوست ندارد .\r\n277 البتّه آن كسان كه مؤمن شدند و نكوكارى كردند و نماز به پا داشتند و زكات دادند مزدشان نزد پروردگارشان باشد كه نه ترس دارند و نه اندوهناك شوند .\r\nسخن مفسّرين :\r\n* ( الَّذِينَ يَأْكُلُونَ الرِّبا ) * - 285 طبرى مجاهد گفت : ربائى كه در قرآن جلوگيرى شده است چنين بوده است :\r\nپيش از اسلام كسى مقروض مىشد به طلبكار خود مىگفت من را مهلت بده فلان مبلغ يا فلان مقدار به تو مىدهم او هم قبول ميكرد . قتاده گفت شخصى چيزى ميخريد بمدّت معيّن در موقع صاحب جنس نمىتوانست آن را فراهم كند خريدار بر مقدار جنس ميافزود و\r\n","description":"","footnote":"","page_name":" 579 ","page_number":644},
  {"content":"\r\nمهلت ميداد اين آيه آن مردم را توصيف مىكند « 1 » .\r\nكشف نوشته است : يعنى رباخواران را فردا در قيامت اين نشان باشد كه چون ديوانگان آيند و از خلق پنهان نباشند ، كه به اين نشان هر كس بداند ايشان رباخواران بودند .\r\nفخر : ميان صدقه و ربا تناسب تضادّ است چون صدقه يعنى كم كردن از مال بوسيله‌ى دادن به فقرا بامر خداوند و ربا زياد كردن مال است بواسطه‌ى گرفتن از ديگران با نهى خداوند از اين جهت گفته شده است : « يَمْحَقُ اللَّه الرِّبا وَيُرْبِي الصَّدَقاتِ » و مقصود از « يأكلون » يعنى مىخورند ، كليّه‌ى تصرّفات است ( چنان كه ما هم مىگوئيم مال مردم را خورد يعنى تصرّف كرد ) و اين كلمه‌ى ربا را حمزه و كسائى با ما له خوانده‌اند بواسطه‌ى كسره‌ى را ( مقصود اين است كه چون « را » با صداى زير تلفّظ مىشود الف را جورى تلفّظ مىكنند كه متمايل بصداى بالا يعنى ميان صداى بالا و الف باشد . ) و بقيّه‌ى قرّاء با فتح باء و تفخيم الف : ( يعنى روشن و تمام ) تلفّظ كرده‌اند . و در قرآنها آن را با واو مىنويسند « 2 » و جايز است با واو و ياء و الف نوشته شود . و صاحب كشّاف گفته است : ربا با واو نوشته شده است بمناسبت تلفّظ با تفخيم چنان كه صلات و زكات را با واو نوشته‌اند . و ربا دو جور است : 1 - رباى نسيه . 2 - رباى فزونى در معامله‌ى بنقد . اوّلى مرسوم عرب قبل از اسلام بوده است كه سرمايه‌اى مىدادند و ماه به ماه مبلغى مىگرفتند و در آخر مدّت اگر مديون نمىتوانست بپردازد باز چيزى ميافزودند و مهلت مىدادند . دسته‌ى دوّم آن است كه جنس را مىدادند و بهنگام معامله مقدارى زياد مىگرفتند . از ابن عبّاس روايت شده است كه فقطَّ اوّل را حرام دانسته و رباى نقد را جايز مىدانست . روزى ابو سعيد خدرى به او گفت من مواقعى حاضر بوده‌ام كه تو نبوده‌اى و از پيغمبر چيزهائى شنيده‌ام كه تو نشنيده‌اى . نقل كردند كه پس از آن ابن عبّاس از اين رأى خود برگشت . و محمّد بن سيرين گفت در\r\n\r\n","description":"","footnote":"\r\n( 1 ) چنان كه هنوز هم مرسوم است .\r\n( 2 ) مقصود اين است كه با اظهار الف در تلفّظ مناسب است با واو نوشته شود .\r\n","page_name":" 580 ","page_number":645},
  {"content":"\r\nخانه‌اى با عكرمه شاگرد ابن عباس بوديم مردى گفت اى عكرمه يادت هست آن روز كه با ابن عبّاس در فلان منزل بوديم او گفت : من اين ربا را باجتهاد و رأى خود حلال مىدانستم بعد مطَّلع شدم كه پيغمبر ص حرام فرموده است . اكنون شما شاهد باشيد كه من آن را حرام ميدانم .\r\nابو الفتوح نوشته است : بدانكه خلافى نيست ميان اهل اسلام در تحريم رباء و صادق عليه السّلام گفت : يك درم ربا بنزديك خداى تعالى عظيمتر است از هفتاد بار زنا كردن همه با محرم خود از مادر و خواهر : و ربا نباشد الَّا در مكيلات و موزونات بنزديك ما و نزديك ابو حنيفه و اصحابش و اهل عراق و مذهب شافعى و اهل حجاز آن است كه ربا نباشد الَّا در أثمان از زر و سيم و در مأكول و مشروب . و در مذهب مالك آن است كه ربا در آن باشد كه قوّت را شايد و بقوّت بخورند .\r\n* ( لا يَقُومُونَ ) * - 275 مفسّرين معنى كرده‌اند : از قبر و قيامت برنمىخيزند و لكن ما بمناسبت معنى قيام با وسيله‌ى نگهدارى و كفايت در معاش نظير « وَلا تُؤْتُوا السُّفَهاءَ أَمْوالَكُمُ الَّتِي جَعَلَ اللَّه لَكُمْ قِياماً » ( استفاده و بهره نمىبرند . ) معنى كرديم .\r\n* ( وَأَمْرُه إِلَى اللَّه ) * - 275 مفسّرين گفته‌اند : يعنى در آينده هر چه صلاح باشد از توفيق و خوددارى از ربا و قبول توبه و هر چه بخواهد با او رفتار مىكند .\r\nعبده : اين جمله اشاره است به اين كه ربائى كه تا كنون گرفته است گرچه بر او حلال است ولى بهتر آن است كه به صاحبش رد كند زيرا در اوّل گفته نشده است عفو كرد از گذشته مثل نكاح اختين كه گفته است « عَفَا اللَّه عَمَّا سَلَفَ » بلكه گفته است آنچه گذشته مال خودش و پس از آن با اين جمله‌ى « أَمْرُه إِلَى اللَّه » مطلب تمام شده است كه مفاد و نتيجه چنين مىشود :\r\nگذشته مال خودش اما سر و كارش با خدا است و سزايش را معيّن نكرده است و براى تكرار\r\n","description":"","footnote":"","page_name":" 581 ","page_number":646},
  {"content":"\r\nوعده‌ى انتقام داده است .\r\nتفسير الميزان : معنى اين دو جمله مبهم است و بر هر معصيت كه جلوگيرى شده است اين معنى درست است و نتيجه چنين است كه نسبت به اين كارهاى ممنوع آنچه گذشته است معفو است و امّا آنچه دنباله‌ى آن است كارش با خدا است كه ممكن است تكليفى بر شخص باشد مثل برگردانيدن مال دزدى و اموال مغصوب مردم و قضاى روزه و نماز و امثال اينها و ممكن است هيچ تكليفى نباشد مثل كافر كه مسلمان شود يا توبه‌ى از شراب و ديگر معاصى و انحرافات اخلاقى نفسانى كه پس از توبه وظيفه‌ى ديگرى نسبت بگذشته ندارد .\r\n* ( يُرْبِي الصَّدَقاتِ ) * - 275 كتابهاى تفسير : پيغمبر فرمود خدا صدقه‌ى شما را براى شما پرورش ميدهد همانطور كه كره‌ى اسب و شتر خود را پرورش مىدهيد . از نظر لغت يربى يعنى بيش از آنچه داده است مىگيرد و در اين جمله چون نسبت فعل به خدا داده شده است پس معنى چنين است كه خدا براى صدقه دهنده معامله مىكند و صدقه‌ى او را بيش از آنچه داده است براى او مىگيرد و به او مىرساند .\r\n* ( لَهُمْ أَجْرُهُمْ ) * - 277 كشف نوشته است : اى هر كه بما پيوست از شبيخون قطيّعت باز رست اى هر كه دل در كرم ما بست رخت از حجره‌ى غمان بر بست اى هر كه ما را ديد جانش بخنديد . بما رسيد او كه در خود رسيد و او كه در خود برسيد چه گويم كه چه ديد و چه شنيد ؟ عجب كارى است كار اين درويش جبرئيل با ششصد پر طاوس نتوانست كه يك قدم با آن مهتر عالم ( ص ) از و راى سد ره بردارد و اين درويش گدا دست از دامن وى برندارد تا با وى پاى بر عرش مجيد نه نهد اما ميدان كه اين بستاخى نه امروزينه است كه اين ديرينه است . در عهد ازل كه بنياد دوستى مينهاد ارواح درويشان در مجلس انس بر بساط انبساط يك جرعه شراب « يُحِبُّهُمْ وَيُحِبُّونَه » نوش كردند و بدان بستاخ شدند مقرّبان ملأ أعلى گفتند : اين است\r\n","description":"","footnote":"","page_name":" 582 ","page_number":647},
  {"content":"\r\nعالى همّت قومى كه ايشانند ما بارى از اين شراب هرگز جرعه‌اى نچشيديم و نه شمه‌اى يافتيم و هاى هوى اين گدايان در عيوق افتاد كه :\r\n\r\nاوّل تو حديث عشق كردى سر آغاز\r\nاندر خور خويش كار ما را ميساز\r\n\r\n\r\nما كى گنجيم در سرا پرده‌ى راز\r\nلافى است بدست ما و منشور نياز\r\n\r\n[ سوره البقرة ( 2 ) : آيات 278 تا 280 
  ]\r\nيا أَيُّهَا الَّذِينَ آمَنُوا اتَّقُوا اللَّه وَذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ ( 278 ) فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّه وَرَسُولِه وَإِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ ( 279 ) وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَأَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ ( 280 )\r\nمعنى لغات : « ذَرُوا » از مصدر « وذر » بمعنى بريدن و رها كردن . « فَأْذَنُوا » از مصدر اذن با صداى زير و همزه بمعنى اجازه و روا داشتن چيزى و آگاه و مطَّلع و دانا شدن به چيزى . و با صداى بالاى همزه و ذال بمعنى گوش فرا دادن به چيزى . « فَنَظِرَةٌ » درنگ و تأخير و امهال كردن . « مَيْسَرَةٍ » با كسر و ضمّ سين بمعنى آسانى بىنيازى و مالدارى .\r\nجهت نزول :\r\nطبرى : از سدّى نقل است : قبل از اسلام عبّاس عموى پيغمبر ص با مردى از بنى مغيره شريك بود و با مردم ثقيف معامله‌ى مرابحه داشتند و بعد از اسلام مطالبات\r\n","description":"","footnote":"","page_name":" 583 ","page_number":648},
  {"content":"\r\nمرابحه‌شان زياد شد . اين آيه نازل شد و پيغمبر فرمود : ربا كه تا كنون ميگرفتند ديگر حقّى ندارند . و اوّلين ربا كه من ساقط مىكنم طلبهاى رباى عبّاس بن عبد المطلب است و از ابن جريح نقل است : قبيله‌ى ثقيف با پيغمبر صلح كردند و از شرايط اين بود كه آنچه معاملات مرابحه با مردم دارند چه طلب و چه قرض از طرفين حقوقشان ساقط باشد پس از فتح مكّه عتّاب بن اسيد را حاكم بر مكّه مقرّر فرمود و چون قبيله‌ى بنى عمرو بن عوف با بنى مغيره معامله‌ى مرابحه داشتند و ربح ميگرفتند پس از اسلام قرض آنها سنگين شد و طلب بنى عمرو از آنها زياد شد چون اينها طلب خود را خواستند بنى مغيره گفتند : در اسلام ربا دادن روا نيست طرفين نزد عتّاب بن اسيد حاكم مكّه بشكايت رفتند او نامه نوشت و از حضور پيغمبر كسب تكليف كرد . آيت 278 و 279 نازل شد و پيغمبر در جواب او مرقوم فرمود و پيغام داد كه اگر بمفاد آيات راضى نشدند با آنها اعلان جنگ كن .\r\nطبرى : سعيد بن مسيّب از عمر نقل كرده است : آخرين آيه آيات ربا است و پيغمبر پيش از آنكه تفسير نمايد وفات نمود از اين جهت شما از ربا و آنچه مشكوك است كه ربا است احتراز كنيد . و حميد بن مسعده گفت : عمر روزى در خطبه‌ى خود گفت : ممكن است ما شما را بچيزهائى امر و نهى كنيم كه مصلحت شما نباشد . آخرين آيات قرآن كه نازل شد آيات ربا بود كه قبل از توضيح آن پيغمبر وفات كرد پس شما از آنچه موجب ربا مىشود احتراز كنيد . و شعبى از ابن عبّاس نقل كرد كه آخر آيت نازل بر پيغمبر آيت ربا بود و ما نمىدانيم ، ممكن است به چيزى امر كنيم كه جايز نباشد و از چيزى نهى كنيم كه جايز باشد .\r\nترجمه :\r\n278 اى مردمى كه به خدا و پيغمبر گرويده‌ايد ز خشم خدا دورى كنيد و اگر بدرستى مؤمن هستيد آنچه از سود پول خود بر مردم داريد دست بداريد\r\n279 و اگر نكنيد آگاه باشيد كه با خدا و پيغمبرش در جنگيد و اگر توبه كنيد [ و از سود سرمايه‌ى خود بگذريد 
  ] سرمايه‌تان مال شما كه [ بايد وام دارانتان بشما باز دهند 
  ] تا نه ستم كنيد و نه ستم بينيد .\r\n280 و اگر وام گرفته بتنگى بود آزاد است تا گشايشى يابد [ و\r\n","description":"","footnote":"","page_name":" 584 ","page_number":649},
  {"content":"\r\nچيزى بدست آرد كه وام خود بدهد 
  ] و اگر صدقه كنيد [ و از چنين كسان نگيريد 
  ] براىتان بهتر است اگر بدانيد .\r\nسخن مفسّرين :\r\n* ( فَأْذَنُوا بِحَرْبٍ ) * - 279 مجمع : عاصم و حمزه با همزه‌ى ممدود و ذال مكسور قرائت كرده‌اند « فآذنوا » به شكل « آمنوا » و بقيّه با سكون همزه و فتح ذال . بقرائت اوّل معنى اين است كه بربا خواران خبر دهيد و بر قرائت مشهور معنى اين است كه : اى ربا خواران بدانيد . و حضرت صادق ع فرمود : اگر به بيّنه « 1 » ثابت شد كسى ربا خورده است تأديبش بايد بكنند اگر دوباره مرتكب شد باز هم تأديبش بكنند و اگر مرتبه‌ى سوّم مرتكب شد بايد او را بكشند .\r\n* ( وَإِنْ كانَ ذُو عُسْرَةٍ فَنَظِرَةٌ ) * - 280 مجمع : ابو جعفر « عسرة » با ضمّ سين و بقيه با سكون خوانده‌اند و زيد بن يعقوب « ميسره » با ها و ضمّ سين خوانده است يعنى بىنيازى او و عاصم « تصدّقوا » با تخفيف صاد خوانده‌اند و بقيّه با صاد مشدّد قرائت كرده‌اند . و اين اختلافات در قرائت موجب اختلاف معنى نمىشود . و در اندازه‌ى اعسار اختلاف است . از حضرت صادق ع روايت شده است :\r\nاگر با ميانه روى در معاش پسانداز ممكن نشود اعسار است ، و ابو علىّ جبّائى گفته است :\r\nاگر چيزى نبود كه به قرض داده شود يا بازار كساد بود و جنس را نمىخريدند اعسار است و در مهلت شخص معسر سه قول است : 1 - در هر قرض بايد معسر را مهلت داد و اين عقيده‌ى ابن عبّاس و ضحّاك و حسن است . و از حضرت امام باقر و صادق ع نيز اين روايت شده است . 2 - شريح و ابراهيم گفته‌اند فقطَّ در قروض مرابحه بايد براى اصل سرمايه\r\n\r\n","description":"","footnote":"\r\n( 1 ) ( يعنى دو شاهد عادل ) . ","page_name":" 585 ","page_number":650},
  {"content":"\r\nمعسر را مهلت بدهند . 3 - گفته‌اند در قرض مرابحه بصريح آيه و در غير آن بمقايسه و سنجش با اين موضوع تصريح شده‌ى قرآن بايد بمقروض به قرض غير مرابحه هم مهلت بدهند علَّامه‌ى حلَّى در كتاب تذكره باب حجر چاپ تهران در مسئله‌ى ربا : اگر اعسار مديون ثابت شد نه حبس او جايز است و نه ملازمت او كه همه جا همراهش باشند تا بيچاره شود و لازم است به او مهلت بدهند بواسطه‌ى آيت « وَإِنْ كانَ ذُو عُسْرَةٍ » تا آخر و بواسطه‌ى حديثى كه اهل سنّت از پيغمبر روايت كرده‌اند كه آن حضرت به طلبكاران مقروض فرمود :\r\nهر چه بيابيد بگيريد و جز اين حقّى نداريد و راويهاى شيعه از حضرت باقر عليه السلام روايت كرده‌اند كه حضرت امير ع مقروض را حبس ميكرد و اگر ثابت ميشد كه چيزى ندارد او را رها ميفرمود تا سرمايه‌اى بچنگ آورد . و ابو حنيفه گفته است : طلبكار حقّ دارد ملازم مقروض خود باشد و همه جا همراهش باشد ولى حقّ ندارد جلوگير از كسب او شود .\r\nغزالى قسمت چهارم احياء العلوم در شكر ص 58 : درهم و دينار از نعمتهاى خداوند است كه خود قابل استفاده نيست امّا وسيله‌ى رفع احتياج مردم است چون هر كس بچيزهائى احتياج دارد كه در اختيارش نيست و آنچه در اختيار دارد رفع احتياجش را نمىكند براى نمونه كسى زعفران زياد دارد و محتاج است بشتر براى سوارى خود و ديگر شتر زياد دارد و محتاج به زعفران است و چون اين دو قابل معاوضه نيست پس ناچار بايستى جنس متوسّطى باشد كه بتوانند اين اجناس بىتناسب را بوسيله‌ى آن تبديل كنند از اين جهت خداوند درهم و دينار را آفريد تا با آنها بسنجند و وسيله‌ى دسترسى باشد به تمام كالاهاى نيازمندى بشر چون خود اين دو ماده فايدى مخصوص ندارد ولى واسطه‌ى مبادله است . پس هر كس اينها را داشته باشد مثل اين است كه داراى تمام اجناس احتياجى خود است و مثل آئينه است كه خود رنگ و شكل مخصوص ندارد ولى وسيله‌ى نمايش رنگها و شكلهاى ساير موجودات است و مثل حروف الف باء كه خود معنى ندارد ولى وسيله‌ى فهم معانى مختلف احساسات و تمايلات درونى بشر است پس اين دو جنس وسيله‌ى حكومت و تعيين ارزش اجناس مختلف نيازمندى انسان است .\r\n","description":"","footnote":"","page_name":" 586 ","page_number":651},
  {"content":"\r\nبنابراين اگر كسى در اين درهم و دينار طورى تصرّف كند كه مناسب با فايده‌ى آن و غرض از خلقت آن نباشد كفران نعمت خدا كرده است و اگر آنها را ذخيره كند ستم كرده است و بر خلاف مصلحت رفتار كرده است مثل كسى كه حاكم مسلمين را حبس كند و او نتواند كار حكمرانى خود را انجام دهد و در نتيجه كار مردم نامنظَّم شود چون معلوم است كه درهم و دينار براى فرد خاصّ ساخته نشده است زيرا قابليّت استفاده‌ى خاصّ ندارد تا براى شخص معيّن مفيد باشد و همچنين اگر از آنها ظرف طلا و نقره بسازند كفران نعمت است و بدتر است از ذخيره كردن آنها زيرا مانند آن است كه كسى حاكم شهر را مجبور كند به پارچه بافى يا وصول عوارض و درآمدهاى دروازه و مانند آن كه كار هر كسى است . و اين اجبار او بدتر است از حبس او و همين طور هم ساختن ظروف طلا و نقره زيرا با فلزات و چينى و سفال مىتوانند ظرف بسازند ولى بوسيله‌ى آنها معامله و حكومت ميان اجناس مختلف ممكن نيست و همچنين هر كس با درهم و دينار معامله‌ى مرابحه و ربا بكند ستم كرده است و كفران نعمت چون اينها خود قابل استفاده نيست و وسيله‌ى استفاده از اجناس ديگر است .\r\nعبده : مردم ميگويند : فرقى نيست ميان ربا و خريد و فروش ولى موقعى اين دو عمل با هم مساوى هستند كه حقّ داشته باشند مانند گرگ گرسنه در كمين باشند كه همنوع خود را پاره پاره كنند و ليكن دين و آئين انسانيّت ميگويد بايد مردم به يكديگر كمك كنند بخصوص بهنگام سختى و از اين جهت عمل مرابحه كه فقطَّ در ناچارى انجام مىشود حرام شده است و خريد و فروش حلال شده است چون در توانائى و براى انجام امور زندگى است نه از براى استفاده‌ى سرمايه‌دار از بيچاره‌ى نادار . و نيز خداوند راه داد و ستد مردم را بوسيله‌ى كار و عمل قرار داده است و براى كسى بدون عمل و كوشش حقّى بر ديگرى معيّن نكرده است و از همين جهت است كه خريد و فروش حلال است چون در مقابل عوض است ولى ربا حرام است چون در مقابل اين مبلغ زيادى عوضى نيست .\r\nمنتسكيو در روح القوانين چاپ دوّم ص 541 : پول شاخص و نماينده‌ى ارزشها\r\n","description":"","footnote":"","page_name":" 587 ","page_number":652},
  {"content":"\r\nاست و همانطوريكه ميتوان ساير ما يحتاج را كرايه نمود ، در صورت نيازمندى به اين شاخص بايد بتوانند آن را هم كرايه نمايند تفاوتى كه پول با ساير چيزها دارد اين استكه ميتوان چيزهاى ديگر را اجاره كرد و هم خريدارى نمود و حال آنكه پول را فقطَّ ميتوان اجاره كرد و قابل خريدارى نيست مگر اينكه به صورت طلا و نقره‌ى بازرگانى يعنى مال التجاره درآيد . اگر انسان پول خود را بدون نفع به ديگرى قرض بدهد كار خوبى كرده ولى اين عمل كه در اديان بدان توصيه شده يك كار اخلاقى است نه يك قانون و رسم كشورى و اجتماعى . براى رواج تجارت بايد پول نفع داشته باشد مشروط بر آنكه نفع آن از حدود معيّن تجاوز نكند زيرا اگر نفع پول زياد شد آنوقت تاجر براى تجارت پولى قرض نمىكند زيرا فايده‌ى تجارت او باندازه‌اى نيست كه بتواند هم نفع پول را بپردازد و هم خود انتفاع ببرد . و چنانچه پول هيچ نفع نداشته باشد باز هم موجب ركود تجارت است زيرا هيچكس آن را قرض نميدهد و دست تجارى كه نيازمند پول هستند بسته ميماند . ولى از آنجائى كه بايد همواره كار جامعه راه بيفتد وقتى پول ربح رسمى و تجارتى نداشت اصول ربا خوارى رايج ميگردد و اين اصول داراى معايبى است كه در تمام ادوار ديده شده است . در قانون محمّد نظر به اين كه ربح رسمى پول با ربا خوارى يك سان فرض شده و ممنوع گرديده به اين جهت اصول ربا خوارى رايج گرديده و چون از لحاظ ممنوعيّت خطرناك مىباشد ربا خواران هم زيادتر ربا مىگيرند كه در قبال خطر احتمالى خود را بيمه نموده باشند .\r\nطنطاوى : در سال 1914 جنگ آغاز شد و در سال 1918 جنگ تمام و صلح بر قرار شد و پيوسته مردم در اضطراب و هرج و مرج افتادند و آنچه در كتاب خدا وعده داده شده است نمودار شد و دولت روسيه و آن قدرت و ثروت نابود شد . اين است كه مىگوئيم وعده‌ى خدا حقّ است و حربى كه در قرآن گفته است : در نتيجه مال و ثروت پيدا مىشود محقّق شد و همين است معنى آيه « فَأْذَنُوا بِحَرْبٍ مِنَ اللَّه وَرَسُولِه » . در حكمت حرمت ربا گفته‌اند :\r\nاگر سرمايه‌دار توانست بوسيله‌ى ربا خوارى استفاده كند و سود بدست بياورد دست از\r\n","description":"","footnote":"","page_name":" 588 ","page_number":653},
  {"content":"\r\nكار و صنعت بر ميدارد و از ربا معيشت مىكند و اين موجب ركود كار و زندگى بشر مىشود .\r\nديگرى گفته است . در بيشتر قرضها طلبكار سرمايه‌دار است و مقروض فقير و اگر معامله‌ى ربا را تجويز كنيم مستلزم تسلَّط سرمايه‌دار است بر فقير و گرفتن مال بسيارى از او و اين كارى است ناروا . و هم او نوشته است : چون از طرف صاحب شريعت حدّ ربا معيّن و تثبيت نشده است گفتار علماى ما هم مختلف شده است . عبد اللَّه عمر گفت : پيغمبر از دنيا رفت و ما از آن حضرت ربا را توضيح نخواستيم و مقصود عبد اللَّه اين بوده است كه اين آيه از مجملات قرآن است .\r\nسخن ما : 1 - حرمت ربا مشروط بعلم است و اگر كسى ندانست ربا حرام است و ربح گرفت بر او حلال است چنان كه تفسير الميزان مجلَّد دوّم ص 450 : از كتاب تهذيب شيخ طوسى از محمّد بن مسلم روايت كرده است : مردى خراسانى از مرابحه مال فراوان فراهم كرد و از فقهاء اهل سنّت كسب تكليف كرد گفتند : بايد سودهائى كه گرفته‌اى به صاحبانش ردّ كنى چون حضور حضرت امام محمّد باقر ع رسيد و قصّه‌ى خود را حكايت كرد آن حضرت فرمود : تكليف تو را قرآن معيّن كرده است در اين آيه « فَمَنْ جاءَه مَوْعِظَةٌ مِنْ رَبِّه « 1 » » تا آخر . 2 - در علم اصول مىگويند مفرد معرّف بالف و لام اگرچه بطور كلَّى بمعنى عموم نيست ولى در كلمات شرعى قرينه است كه مقصود عموم است و مثال زده‌اند « 2 » به همين جمله :\r\n« أَحَلَّ اللَّه الْبَيْعَ وَحَرَّمَ الرِّبا » از اين جهت ميگوئيم : مطابق معنى اصل لغت ربا كه بمعنى زيادى و سود هست پس هر كس در هر معامله‌اى كه بيش از آنچه داده است بگيرد ربا است و حرام چنان كه امام فخر و طنطاوى از عبد الملك بن ماجشون نقل كرده‌اند : در هر جنسى كه قابل استفاده باشد ربا متصوّر است ولى بطوريكه پيشتر نوشتيم چون فقها حكم به عموم نكرده‌اند ما هم نمىتوانيم از متابعت عموم فقها تخلف كنيم .\r\n3 - همانطور كه از تفسير عبده نقل شد از جمله‌ى « أَمْرُه إِلَى اللَّه » استفاده مىشود :\r\n\r\n","description":"","footnote":"\r\n( 1 ) در نقل سخن مفسّرين مقصود از اين جمله نوشته شده است .\r\n( 2 ) معالم الاصول مطلب سوم عموم و خصوص .\r\n","page_name":" 589 ","page_number":654},
  {"content":"\r\nكسى كه بنادانى و جهل ربا گرفت معاف است ولى اين عمل نشانه‌ى طمع و بىانصافى است و عاقبت كارش با خدا است كه اگر خود را اصلاح كرد صالح خواهد بود و گر نه مورد انتقام است .\r\n4 - بطوريكه از روح القوانين نقل شد و در تفسير محمّد عبده نيز تصريح شده است :\r\nپيشوايان دين و پيغمبرها از ربا منع كرده‌اند و در اجتماع زندگى بشر از قديم اين عمل مرسوم و تا اندازه‌اى مورد لزوم براى معاملات مردم بوده است و در رم قديم براى مرابحه قانون و اندازه معيّن مىكرده‌اند روح القوانين در بحث از قوانين و ارتباط آنها با مصرف پول اين طور نوشته است : پس اين فاصله‌ى شديد ميان دين و زندگى براى چى است بخصوص در دين اسلام كه در ضمن مصلحتهاى معنوى احتياجات مادّى انسان بيشتر از اديان ديگر منظور شده است و با منع شديد . باز فقها آن را به صورت بيع شرط تجويز كرده اند كه در حقيقت بايد آن را كلاه شرعى يا خود گولزدن بناميم . و نيز نوشته‌ى محمّد عبده است : با حيله‌ى شرعى ربا مىخورند مثل مسأله‌ى مشهور به سبحه كه كسى صد ريال قرض مىدهد در برابر صد ريال يك ساله و يك تسبيح مىدهد بده ريال يك ساله و خريدار تسبيح را به صاحب پول مىبخشد در آخر سال صد ريال بابت قرض خود و ده ريال بابت بهاى تسبيح كه به صاحبش بخشيده است مىپردازد . ما در نتيجه‌ى اين نظريات مختلف كه نقل كرديم مىتوانيم اينطور بگوئيم : منتسكيوكه مىگويد پول را مىتوان مثل ديگر چيزها به اجاره داد صحيح نيست زيرا اجناس مورد اجاره ثابت است و استفاده از آن در جريان و گذشت زمان تجديد مىشود ولى از پول با صرف و به كار بردن آن مىتوان استفاده كرد پس اصل آن از دست ميرود و بهره‌ى آن مربوط به كار و كوشش شخص است نه مثل آب و زمين و اثاثيه و مزدور كه خود منفعت مخصوص دارد بلى ماليّت و ارزش پول به صورت اموال ديگرى است كه بوسيله‌ى آن خريده شده است و باقى است ، پس چون از دست صاحبش خارج مىشود تلف شده است و مانند اجناس ديگر قابل اجاره نيست چون منفعت مخصوص ندارد . و چون ماليّت و ارزش آن به صورت ديگر باقى است مثل ساير اجناس مصرف\r\n","description":"","footnote":"","page_name":" 590 ","page_number":655},
  {"content":"\r\nكردنى نيست كه استفاده‌ى آن بوسيله‌ى تلف آن باشد پس در دين اسلام كه ربا حرام شده است معلوم مىشود پول قابل اجاره و جنس بهره دادنى نيست و استفاده‌ى از آن مربوط به كار و كوشش آدمى است و به همان صورت حقيقى كه قابل استفاده است يعنى بضميمه‌ى كار و كوشش شخص ديگر براى آن منفعت تصويب شده است كه فقها آن را مضاربه ناميده‌اند و براى روشن شدن مطلب از كتاب تذكره‌ى علَّامه مجلَّد دوّم بحث قراض ترجمه مىكنيم :\r\nقراض پيمانى است كه در دين مجاز شده است براى تجارت كردن انسان بوسيله‌ى سرمايه‌ى ديگر در برابر قسمتى از سود تجارتش و اين را مضاربه نيز مينامند . قراض لغت مردم حجاز است و مضاربه لغت مردم عراق . و بجواز اين معامله پيشوايان دين تصريح كرده‌اند و علماء متّفق بر آن هستند چون اهل سنّت روايت كرده‌اند : اصحاب پيغمبر متّفق بوده‌اند بر صحّت اين معامله . شافعى گفته است : ابو حنيفه روايت كرده است كه عمر خليفه‌ى دوّم مال يتيمى را بمضاربه داد و در عراق با آن تجارت ميكردند .\r\nو شافعى روايت كرده است كه عبد اللَّه و عبيد اللَّه دو پسر عمر با قشونى ببصره رفتند در مراجعت از جنگ نهاوند با ابو موساى اشعرى ملاقات كردند و از سرمايه‌اى به قرض گرفتند و جنسى خريدند و در مدينه فروختند و استفاده كردند . عمر خواست سرمايه و تمام سود را از آنها بگيرد آنها گفتند : اگر ضرر ميكرد ضامن بوديم پس چرا از سود محروم باشيم مردى به او گفت : خوب است اين عمل را قراض قرار دهى او هم قبول كرد و نصف سود را به آنها داد « 1 » . و هم در تذكره نوشته است : روايت كرده‌اند : عثمان سرمايه‌اى به كسى داد كه با آن بمضاربه تجارت كند . و قتاده از على ( ع ) روايت كرده است كه فرمود : هر شرطى كه سرمايه‌دار با تاجر قرار گذارد هر دو ملزم هستند به آن رفتار كنند ابو بصير از\r\n\r\n","description":"","footnote":"\r\n( 1 ) اين جمله‌ها ترجمه‌ى اصل عبارت تذكره است و چنين معلوم مىشود كه قشون به بصره ميرفته است و حاكم آنجا ابو موساى اشعرى بوده است و از آنجا مأمور بجبهه‌ى جنگ مىشدند اين است كه پس از مراجعت از جنگ ببصره برگشته‌اند و با ابو موسى ملاقات كرده‌اند و از خزانه‌ى دولت و بيت المال به قرض گرفته‌اند و در مدينه سرمايه را كه بايد بخليفه برسد با نصف سود به او تسليم كرده‌اند .\r\n","page_name":" 591 ","page_number":656},
  {"content":"\r\nامام صادق ( ع ) سؤال كرده است : اگر كسى سرمايه‌اى براى مضاربه به كسى داد و شرط كرد بجاى ديگرى نرود و او مخالفت كرد ؟ فرمود : در صورت مخالفت با شرط ضامن است و سود ميان هر دو بايد تقسيم شود . حلبى از آن حضرت روايت كرده است : در مضاربه شخص تاجر از سود استفاده مىكند و از مخارج گمرك و كسر سرمايه چيزى بر عهده‌ى او نيست مگر بدستور صاحب سرمايه رفتار نكند . اسحاق بن عمّار گفت از حضرت موسى بن جعفر ( ع ) پرسيدم : در مضاربه چطور بايد رفتار شود ؟ فرمود : در سود هر دو شريك هستند و كسر سرمايه و مخارج دولتى بعهده‌ى صاحب سرمايه است . و روايت در اين موضوع زياد است بعلاوه كه مردم محتاج به اين جور معامله هستند زيرا از پول استفاده نمىشود مگر بداد و ستد و نمىتوان آن را ذخيره كرد و هر سرمايه‌دارى نمىتواند تجارت كند و سر رشته آن را ندارد و آنكه ميتواند مال ندارد پس حكمت و نظم اجتماع مقتضى تجويز اين جور معامله است . اينجا ترجمه‌ى از تذكره تمام شد و اين مطلب آخر كه نظر خود علَّامه عالم متبحّر قرن هشتم است جواب اشكال منتسكيو است كه نقل كرديم . يك تذكر مهم ديگر كه سالها به آن متوجه بوديم و در موقع مراجعه‌ى بتفاسير معلوم شد كه مرحوم محمّد عبده و طنطاوى هم به آن اشاره كرده‌اند اين است كه :\r\nاگرچه از قوانين مرابحه و بانگى مسلكهاى سوسياليستى و كمونيستى اطَّلاع نداريم ولى اين اندازه مسلم است كه رهبرهاى اين مسلكها ربا و سود پول را براى مردم تجويز نكرده‌اند . يعنى بشرى كه به خيال خود بمنتهاى تمدّن رسيده است و بهترين روشها در زندگى براى خود پيدا كرده است . يكى از راههاى آسايش از اختلافات طبقات و رفع نگرانى مردم را از يكديگر در اين دانسته است كه پول در دست اشخاص نباشد و معامله‌ى بمرابحه نه كنند . بقول مرحوم محمّد عبده در تفسير اين آيه : دانشمندان ممالكى كه قوانين آنها ربا را تجويز كرده است ميگويند : امروز براى مشكلات مولود از مرابحه فقط بايستى به همان دستورهاى دين و منع معاملات مرابحه متوسّل بشويم . و تولستوى دانشمند روسى در كتاب خود بنام ( معنى كار چيست ؟ ) نوشته است : اروپا در\r\n","description":"","footnote":"","page_name":" 592 ","page_number":657},
  {"content":"\r\nقانون منع بردگى خوب موفّق شد ولى غافل است از يوغ پول طلا كه روى گردن مردم گذارده شده است و به زودى طبقات مردم را برده و زر خريد خواهد كرد . پس ما به اين نتيجه رسيديم : از يهود تا كمونيست ربا خوارى و مرابحه كارى خلاف مصلحت بشر دانسته شده است و دين اسلام در برابر اين حكم عمومى بشرى ، خود براى جلوگيرى از ذخيره و بيكار بودن پول و رفع احتياج تاجر كم پول مسئله‌ى مضاربه را معيّن كرده است كه از هيچ جهت موجب ستم و تعطيل سرمايه و دست تنگى تاجر نباشد . اينجا مطلبى به ياد آمد :\r\nآنچه بانگها بنام سود سپرده‌ى پس انداز و سپرده‌ى موقّت و غير آن بمردم ميدهند آيا همان رباى حرام است يا نه ؟ شايد بتوان گفت : اگر اين بانگها كه در برابر پول سپرده‌ى مردم سودى كم به آنها ميدهند حدّ متوسّط سود معاملات خود را با اين سرمايه حساب كنند و مبلغى از آن را بعنوان حقّ السّهم سود معامله از سرمايه‌هاى مردم به آنها بدهند . از همان مضاربه‌اى باشد كه فقها گفته‌اند و ربا و ناروا نباشد .\r\n[ سوره البقرة ( 2 ) : آيه 281 
  ]\r\nوَ اتَّقُوا يَوْماً تُرْجَعُونَ فِيه إِلَى اللَّه ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ ( 281 )\r\nترجمه :\r\n[ پس با خوددارى از ربا 
  ] 281 بپرهيزيد ز سختى آن روز كه شما را بسوى خدا باز گردانند و زان پس هر كه هر چه كرده بود يابد و انجام شده بيند و بر كس ستم نشود .\r\nسخن مفسّرين :\r\nطبرى : سدّى و ابن عبّاس گفته‌اند : آخرين آيت قرآن كه نازل شد اين آيه بود\r\n","description":"","footnote":"","page_name":" 593 ","page_number":658},
  {"content":"\r\nو ابن جريج گفته است : ميگويند : پس از نزول اين آيه پيغمبر نه شب زنده بود و روز شنبه از خانه بيرون آمد و روز دوشنبه از دنيا رفت .\r\nكشف نوشته است : مفسّران گفتند پسين آيت از آسمان اين آيت آمد : جبرئيل گفت آن را بر سر آيت دويست و هشتاد سوره‌ى بقره بگذاريد و مصطفى بعد از آن هفت روز بزيست و گفته‌اند هشتاد و يك روز . ابن عبّاس گفت : پسين آيت كه از آسمان فرود آمد اين بود و آخر سورة النّساء « الْيَوْمَ أَكْمَلْتُ لَكُمْ دِينَكُمْ » « و لَقَدْ جاءَكُمْ رَسُولٌ مِنْ أَنْفُسِكُمْ » و مفسّران را خلاف است كه آخرتر كدام بود ابىّ بن كعب گفت : آخرتر « لقد جاءكم رسول » بود براء عازب گفت « يستفتونك » بود . سدّي و ضحّاك و جماعتى گفتند :\r\n* ( وَاتَّقُوا يَوْماً تُرْجَعُونَ ) * بود .\r\nابو الفتوح نوشته است : مفسّران گفتند : چون خداى تعالى اين آيه فرستاد كه گفت : « إِنَّكَ مَيِّتٌ وَإِنَّهُمْ مَيِّتُونَ يعنى تو و همه‌ى مردم مىميريد رسول عليه السّلام گفت كاشكى تا من دانستم كه كى خواهد بودن ؟ خداى تعالى آيت « إِذا جاءَ نَصْرُ اللَّه وَالْفَتْحُ » فرستاد رسول صلَّى اللَّه عليه و آله پس از نزول آيه و سوره يك سال ديگر بماند پس از آن خداى تعالى آيه فرستاد « لَقَدْ جاءَكُمْ رَسُولٌ مِنْ أَنْفُسِكُمْ » الى آخرها و رسول عليه السلام پس آن ششماه بزيست آنگه بحجّ وداع رفت و در راه فرود آمد : « يَسْتَفْتُونَكَ قُلِ اللَّه يُفْتِيكُمْ فِي الْكَلالَةِ » چون بازگشت در منصرف او ، بغدير خمّ برسيد فرود آمد كه : « يا أَيُّهَا الرَّسُولُ بَلِّغْ ما أُنْزِلَ إِلَيْكَ » چون پيغام بگذارد و قائم مقام فرود داشت چنانك شرحش بيايد در جاى خود انشاء اللَّه تعالى . و هم در آن منزل بود كه آيه آمد : « الْيَوْمَ أَكْمَلْتُ لَكُمْ دِينَكُمْ پس از آن هشتاد و دو روز برآمد آيت ربا بر آمد پس از آن اين آيه آمد : « اتَّقُوا يَوْماً تُرْجَعُونَ فِيه إِلَى اللَّه » و اين آخرين است .\r\n* ( وَاتَّقُوا يَوْماً ) * - 281 فخر : يعنى بوسيله‌ى كارهاى نيك آماده شويد براى مواجه شدن با آن روز و چون روز باقى نمىماند ولى سختى آن پايدار است و جلوگيرى از آن ممكن نيست مگر\r\n","description":"","footnote":"","page_name":" 594 ","page_number":659},
  {"content":"\r\nباجتناب از ناشايست و مواظبت از وظائف پس جمله‌ى « اتَّقُوا » بهمه‌ى وظايف مكلَّف مىكند كه در همه‌ى كارها پرهيزگار باشيد .\r\n* ( تُرْجَعُونَ ) * - 281 با ضمّ تاء و فتح جيم از مصدر « ارجاع » بمعنى برگرداندن و قرائت ديگر با فتح تاء و كسر جيم است از مصدر « رجوع » بمعنى خود بازگشتن .\r\nفخر : برگشت بسوى خدا از نظر زمان و مكان ممكن نيست و بسوى علم و حفظ خدا اختصاص بوقت معيّن ندارد چون هميشه هست . پس در هر جاى قرآن كه بازگشت بسوى خدا گفته شده است مقصود آن است كه : آن وقت مثل اين دوران زندگى نيست كه وسائل ظاهرى ديگر در اختيار باشد و در آن هنگام فقطَّ قدرت خدا مىبيند نه سرمايه و كس و كار و آنچه در زندگى به آن مطمئن هستيد و ممكن است مقصود اين باشد كه آن روز بازگشت شما بسوى پاداش و سزائى است كه خدا براى شما آماده كرده است .\r\nابو الفتوح : رجوع را بمعنى ذهاب و رفتن گفته است و از شعر عرب شاهد آورده است كه رجوع بمعنى رفتن استعمال شده است و از اين جهت چنين معنى كرده است روزى كه ميرويد بسوى خدا .\r\nبيضاوى و صافى بمعنى « مصيركم » گفته‌اند يعنى : روزى كه عاقبت و پايان كارتان با خداست و ابو الفتوح اين معنى را هم احتمال داده است و ميبدى هم گفته است : با اللَّه گرويده .\r\nكشف نوشته است : آه از آن روزى كه بينى خلق را حيران شده جانها بر لب رسيده ديده‌ها گريان شده روزى و چه روزى كارى و چه كارى روز بازار و چه روز بازارى داوريگاه دنيا بسى ديده‌اى باش تا به داوريگاه قيامت رسى درگاه پادشاهان بسى ديده‌اى ؟\r\nباش تا درگاه عزت ذو الجلال بينى ديوان مظالم سلاطين بسى ديده‌اى باش تا ديوان مظالم قيامت بينى : سرا پرده‌ى هيبت زده بساط جلال گسترده ايوان كبرياء بركشيده ميزان عدل درآويخته صراط راستى بازكشيده فراديس جمال آراسته دوزخ هيبت برآشفته\r\n","description":"","footnote":"","page_name":" 595 ","page_number":660},
  {"content":"\r\nيكى را بينى از خاك بر آمده چون خاكستر از ميان آتش يكى چون در شاهوار از ميان صدف . بزرگان دين گفته‌اند كه : فردا اين رويها همه ، رنگ دلها گيرد هر كه را امروز دل روشن است و به نور معرفت آراسته فردا آن روشنائى بر ظاهر افتد و رنگ رويش آفتابوار در عرصه‌ى كبرى بتابد جمال روى بلال در آن عالم چنان بتابد كه چون جمال روى يوسف در اين عالم .\r\nسخن ما . در دنباله‌ى امر به دادن زكات از جنس خوب و خوددارى از ربا يادآورى مىكند كه اينها وسيله‌ى پاكيزگى و پاكى شما است براى دوران پس از زندگى كه بمعنويت خود و عالم حقيقت و اصل ميشويد و نتيجه‌ى كارهاى دوران زندگى بدون كم و زياد بشما ميرسد .\r\n","description":"","footnote":"","page_name":" 596 ","page_number":661},
  {"content":"\r\n[ سوره البقرة ( 2 ) : آيات 282 تا 283 
  ]\r\nيا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه وَلْيَكْتُبْ بَيْنَكُمْ كاتِبٌ بِالْعَدْلِ وَلا يَأْبَ كاتِبٌ أَنْ يَكْتُبَ كَما عَلَّمَه اللَّه فَلْيَكْتُبْ وَلْيُمْلِلِ الَّذِي عَلَيْه الْحَقُّ وَلْيَتَّقِ اللَّه رَبَّه وَلا يَبْخَسْ مِنْه شَيْئاً فَإِنْ كانَ الَّذِي عَلَيْه الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّه بِالْعَدْلِ وَاسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَامْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى وَلا يَأْبَ الشُّهَداءُ إِذا ما دُعُوا وَلا تَسْئَمُوا أَنْ تَكْتُبُوه صَغِيراً أَوْ كَبِيراً إِلى أَجَلِه ذلِكُمْ أَقْسَطُ عِنْدَ اللَّه وَأَقْوَمُ لِلشَّهادَةِ وَأَدْنى أَلَّا تَرْتابُوا إِلَّا أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلَّا تَكْتُبُوها وَأَشْهِدُوا إِذا تَبايَعْتُمْ وَلا يُضَارَّ كاتِبٌ وَلا شَهِيدٌ وَإِنْ تَفْعَلُوا فَإِنَّه فُسُوقٌ بِكُمْ وَاتَّقُوا اللَّه وَيُعَلِّمُكُمُ اللَّه وَاللَّه بِكُلِّ شَيْءٍ عَلِيمٌ ( 282 ) وَإِنْ كُنْتُمْ عَلى سَفَرٍ وَلَمْ تَجِدُوا كاتِباً فَرِهانٌ مَقْبُوضَةٌ فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَه وَلْيَتَّقِ اللَّه رَبَّه وَلا تَكْتُمُوا الشَّهادَةَ وَمَنْ يَكْتُمْها فَإِنَّه آثِمٌ قَلْبُه وَاللَّه بِما تَعْمَلُونَ عَلِيمٌ ( 283 )\r\nمعنى لغات : « تَدايَنْتُمْ » از مصدر تداين به يكديگر قرض دادن . « مُسَمًّى » ناميده شده و معيّن شده . « يَأْبَ » از مصدر اباء بمعنى خوددارى . « يملل » از مصدر املال و املاء بمنى ديكته كردن ، گفتن به ديگرى براى نوشتن . « يَبْخَسْ » از مصدر بخس بمعنى كم كردن و ستم كردن . « تَسْئَمُوا » از مصدر سأمة بمعنى دلگير و ملول شدن و خستگى در فكر . « أَقْوَمُ » از اقام الحقّ ( يعنى حقّ ظاهر و ثابت شد ) مشتقّ است پس معنى مىشود آشكارتر و ثابتتر . « أَقْسَطُ » از مصدر قسط بكسر قاف بمعنى به عدالت رفتار كردن در حكم و حصّه و بهره‌اى از مال ، اندازه ، ترازو ، پيمانه‌اى باندازه‌ى تقريبا نيم كيلو ، قسمتى از قرض و بفتح قاف بمعنى ستم كردن و از راه حقّ و راستى منحرف شدن . « أَدْنى » از مصدر دنوّ بمعنى نزديكى . « تَرْتابُوا » از مصدر ارتياب بمعنى دو دل شدن و به شك افتادن . « تُدِيرُونَها » از مصدر دور بمعنى دست بدست گرداندن و دوره گرداندن . « يُضَارَّ » از مصدر ضرار و مضارّة بمعنى زيان رساندن و مخالفت كردن . « شَهِيدٌ » از مصدر شهادة بمعنى\r\n","description":"","footnote":"","page_name":" 597 ","page_number":662},
  {"content":"\r\nگواهى ، خبر قطعى ، سوگند ، مرگ در راه خدا . « فُسُوقٌ » انحراف از راه حقّ و تبه كارى . « رهان » بمعنى گرو گذاردن و گروگان و آنچه بگرو ميگذارند .\r\nترجمه :\r\n282 اى كسانى كه به خدا و پيغمبر گرويده‌ايد چون داد و ستد بوام كنيد و هنگام آن استوار نمائيد [ وام گرفته 
  ] آن را بنويسد و يا او خود بر دهد « 1 » [ و املا كند تا ديگرى وام او بنويسد 
  ] و ز خشم خدا بپرهيزد و چيزى زان كم ننويسد . و اگر او بيخرد بود و يا بيچاره و يا ناتوان كه نتاند به ديگرى املا كند پس سرپرست او بدرستى و دادگرى بگويد [ و آنكه نويسنده باشد بنويسد 
  ] و دو مرد درستكار ، مسلمان بگواهى خواهند و اگر دو مرد نبود يك مرد و دو زن كه پسند شما باشند و درستكار گواه شوند تا اگر يكى [ چگونگى معامله را 
  ] فراموش كند ديگرى ياد آور او شود . و گواهان چون بگواهى بخوانندشان خوددارى ز گواهى نكنند و در نوشتن وام و مدّت پرداخت آن تنبلى نكنيد خواه وام كم باشد و يا بسيار كه البتّه اين گونه داد و ستد به پيشگاه خداوند نزديكتر بدرستكارى بود و براى گواه شدن آسوده‌تر [ كه بهنگام گواهى 
  ] به كار خود دو دل نباشيد [ و بدانيد وام چند است و تا كى 
  ] ولى اگر داد و ستد شما بسرمايه‌ى نقدى بود باكى نباشد كه نوشته نشود و اگر چيزى خريديد و فروختيد بر آن گواه بگيريد . و گواه يا نويسنده [ در كار خود 
  ] زيان بكس نرسانند كه آن بدكارى بر خودشان بود . پس ، از نافرمانى خدا پرهيز كنند كه او [ بدين سخنان راه نيك و بد 
  ] بشما مياموزد چه او داناى بر همه چيز بود .\r\n283 و اگر به سفر بوديد و نويسنده نبود گروگانى بر وام بگيريد و اگر يكدگر را درستكار بشناسيد بايد آن را كه درستكار شمرده‌اند وام خود بپردازد و ز نافرمانى پروردگار خود پرهيز كند و هيچگاه گواهى را پنهان نداريد چه هر كه گواهى نهان دارد بدل گناهكار باشد [ كه اين نشانه‌ى سستى دين و زشتى خوى اوست 
  ] و آنچه كنيد خدا بدان خبر دار است .\r\nسخن مفسّرين :\r\n* ( تَدايَنْتُمْ بِدَيْنٍ ) * - 282 مجمع : چون تداين دو معنى ميدهد 1 - مجازات و مكافات كردن 2 - به قرض گرفتن و\r\n\r\n","description":"","footnote":"\r\n( 1 ) بر دهد ، يعنى ديكته كند .\r\n","page_name":" 598 ","page_number":663},
  {"content":"\r\nدادن . از اين جهت كلمه‌ى « بِدَيْنٍ » گفته شده است كه مقصودش مجازات نيست و داد و ستد به قرض است .\r\n* ( فَاكْتُبُوه ) * - 282 قدماى مفسّرين و فقها مثل طبرى و شعبى از اين كلمه استفاده‌ى وجوب كرده اند و گفته‌اند : در هر معامله‌اى كه مدّت و تعهّد لازم داشته باشد لازم است سند نوشته شود ولى وجوب آن بآيت بعد منسوخ شده است « فان اؤتمن بعضكم » .\r\n* ( وَلْيَكْتُبْ ) * - 282 طبرى و مفسّرين قبل از او از اين كلمه حكم كرده‌اند كه اگر از كسى تقاضاى نوشتن سند اينجور معامله كردند نبايد خوددارى كند و بر او لازم است كه بپذيرد . و ممكن است بواسطه‌ى اينكه در اوّل اسلام كسى خواندن و نوشتن نمىدانست و مردم احتياج داشتند اين حكم براى عدّه‌ى معدودى كه مىتوانستند به خوانند و بنويسند واجب بوده است كه رفع احتياج مردم بشود و از حسن بصرى نقل شده است كه لام را مكسور قرائت كرده است ولى قرائت مشهور سكون لام است .\r\n* ( سَفِيهاً أَوْ ضَعِيفاً ) * - 282 طبرى : سفيه يعنى جاهل و نادان كه درست و نادرست را تميز نمىدهد خواه صغير باشد يا كبير و ضعيف يعنى عاجز از املاء بواسطه‌ى كندى زبان يا گنگ كه قادر بسخن گفتن نيست .\r\n* ( أَوْ لا يَسْتَطِيعُ ) * - 282 طبرى : آنكه ممنوع است از حضور و املاء تعهّد مثل مسافر و محبوس .\r\n* ( وَلِيُّه بِالْعَدْلِ ) * - 282 مجمع : هاى وليّه دو جور معنى شده است : 1 - يعنى ولىّ و اختيار دار شخص\r\n","description":"","footnote":"","page_name":" 599 ","page_number":664},
  {"content":"\r\nكه واجد شرايط املاء نيست 2 - يعنى اختيار دار حقّ و طلبكار كه اگر مقروض نتوانست بگويد طلبكار با رعايت حقّ و عدالت طلب خود را بگويد و املاء نمايد .\r\n* ( وَاسْتَشْهِدُوا ) * - 282 مجمع : بعضى گفته‌اند خطاب بقضات است كه در موقع ترافع شما شاهد به خواهيد و ديگران گفته‌اند : روى سخن با دو طرف معامله است كه براى تثبيت تعهّد خود شاهد به خواهيد كه بجريان كار وارد باشند .\r\n* ( مِنْ رِجالِكُمْ ) * - 282 طبرى : عدّه‌اى از فقهاى متقدّم گفته‌اند : يعنى مسلمان و آزاد باشد ولى عدّه‌اى از فقهاى عامّه و همه فقهاى شيعه شهادت غلام را جايز دانسته‌اند و همچنين همه‌ى فقهاى شيعه و عدّه‌اى از قدماى فقهاى غير شيعه : لازم مىدانند كه شاهد عادل باشد .\r\n* ( فَإِنْ لَمْ يَكُونا رَجُلَيْنِ ) * - 282 مفسّرين : معنى كرده‌اند : اگر شاهدها دو مرد نباشند بايد يك مرد و دو زن باشد و مقصود اين است كه انتخاب شاهد زن اختيارى است و معنى جمله نه اين است كه اگر مرد پيدا نشد بلكه مقصود آن است كه اگر مرد انتخاب نكرديد ممكن است شاهد زن باشد .\r\nو قبول شهادت زن نزد علماى مسلمين مسلَّم است ولى در موارد شهادت تفصيل است و اختلاف و جاى اين بحث علم فقه است .\r\n* ( مِمَّنْ تَرْضَوْنَ ) * - 282 مفسّرين : از اين جمله استفاده‌ى شرط عدالت كرده‌اند كه در شاهد عدالت شرط است .\r\nابو الفتوح نوشته است : مراد آن است كه مسلمان باشند و ظاهر در درستى ، و مرتكب چيزى نباشند از قبايح و اخلال نكنند بواجبات اين معنى عدل است در گواهى .\r\n","description":"","footnote":"","page_name":" 600 ","page_number":665},
  {"content":"\r\nامير المؤمنين عليه السّلام گفت : هر كه اظهار خير كند ما به او ظنّ خير بريم و بر آن دوست داريم او را و هر كه اظهار شرّ كند ما به دو گمان بد بريم و او را بر آن دشمن داريم و چون مرد بر همسايه و رفيق و خويشاوند خود ثنا گويد شكّ نكنى در صلاح او . نخعىّ گفت :\r\nهر كه از او ريبى و تهمتى پيدا نشود او عدل باشد . و شعبى گفت : هر كه او مطعون نباشد در بطن و فرج او عدل بود . حسن بصرى گفت : هر كه از او خير بدانند او عدل باشد و رسول صلَّى اللَّه عليه و آله گفت : گواهى خائن و حد زده و حقود و كينه‌ور بر برادر مسلمان و نه آنكه او را بگواهى دروغ آزموده باشند و نه آنكه در سراى مرد خدمت او كند گواهى ايشان مقبول نباشد . و شافعى گفت : گواه را ده شرط بايد تا گواهى او مقبول باشد : بايد تا آزاد باشد و بالغ و مسلمان و عادل و عالم باشد به آن گواهى كه دهد و به آن جرّ منفعت خود نكند و نه دفع مضرّت و معروف نباشد « بكثرة الغلط و ترك المروّة » و از ميان او و مشهود عليه عصبيت نباشد . عبد اللَّه عبّاس گفت : از رسول عليه السّلام پرسيدند از گواهى كه كى دهند و چگونه دهند ؟ گفت : آفتاب مىبينى ؟ گفتند : بلى ، گفت هر گه كه همچنان دانى كه آفتاب روشن گواهى بده و الَّا رها كن . عبد اللَّه روايت كرد از رسول عليه السّلام كه گفت گواهان را اكرام كنى كه خداى تعالى حقّها بايشان بيرون آرد و ظلم بايشان باز دارد .\r\nو در خبر ميآيد كه پس از كارزار بصره روزى عبد اللَّه بن نوفل تميمى با امير المؤمنين على بگذشت درعى پوشيده امير المؤمنين عليه السّلام گفت : اين درع ( زره ) طلحه است كه تو روز كارزار بصره به خيانت گرفته‌اى او انكار كرد و گفت : از ميان من و تو حاكم حكم كند كه تو او را براى حكومت مردمان بنشانده‌اى يعنى شريح . آنگه پيش شريح رفتند امير المؤمنين عليه السّلام ابراز دعوى كرد شريح گواه خواست امير المؤمنين ( ع ) حسن را بياورد تا گواهى داد شريح گفت : بيك گواه حكم نكنم قنبر را آورد تا گواهى داد گفت : بگواهى بنده حكم نكنم امير المؤمنين گفت : در اين حكم سه بار جور كردى :\r\nاوّل آنكه از امام گواه خواستى و امام مأمون باشد ، از او گواه نخواهند ديگر گفتى :\r\nبگواهى حسن حكم نكنم . و رسول عليه السّلام بگواهى خزيمة بن ثابت تنها حكم كرد و\r\n","description":"","footnote":"","page_name":" 601 ","page_number":666},
  {"content":"\r\nاو را ذو شهادتين خواند . ديگر گفتى : بگواهى بنده حكم نكنم ، ندانى كه گواهى بنده براى خواجه مقبول باشد و بر او مقبول نباشد ندانى كه رسول عليه السّلام بگواهى بنده تنها حكم كرد ؟ بخداى كه ديگر حكم نكنى از ميان دو كس و الَّا مرا خبر دهى .\r\nعبده : انضمام دو زن با يك مرد براى شهادت بواسطه‌ى ناتوانى زنها است و براى اينكه اطمينان به آنها كمتر است تا اطمينان بمرد و از اين جهت كه مطمئن به آنها نيستند شرط شده است : آنهائى را كه بشهادت مىخواهيد مورد پسند شما باشند .\r\n* ( أَنْ تَضِلَّ إِحْداهُما فَتُذَكِّرَ ) * - 282 كشف : اين كلمه از ضلال بمعنى فراموشى و غلط است مثل اين آيه : « لا يَضِلُّ رَبِّي وَلا يَنْسى » يعنى خداى من نه بغلط ميرود و نه فراموش مىكند .\r\nابو الفتوح : حمزه با كسره‌ى همزه‌ى « ان » قرائت كرده است و برفع راء تذكّر و معنى چنين مىشود : اگر يكى فراموش كرد . و بقيّه با فتح همزه و نصب راء قرائت كرده‌اند و معنى چنين مىشود : براى اينكه چون فراموش كرد يكى ، بخاطرش آورد ديگرى و عاصم ( تضلّ ) با ضمّ تا بصيغه‌ى مضارع مجهول قرائت كرده است و زيد بن اسلم ( فتذاكر ) قرائت كرده از مصدر مذاكره بر وزن مفاعله . و ابن كثير و يعقوب و قتيبه ( تذكر ) با تخفيف كاف قرائت كرده‌اند از مصدر ( اذكار ) و در معنى تفاوت ندارد و سفيان بن عيينه گفته است : اين كلمه از مادّه‌ى « ذكر » در برابر انثى مىباشد بمعنى مذكّر و مرد و مقصود اين است كه دو زن بجاى يك مرد است و مثل اينكه يك زن كه به ديگرى منضمّ شد او را مذكّر و در حكم مرد و مقبول الشّهاده قرارش مىدهد . و طبرى گفته است اين معنى اتّخاذ شده است از كلام عرب « اذّكرت بفلان امّه » يعنى او را مادرش مذكّر و نر زائيده است .\r\nفخر : يعنى چون زنها زودتر چيزى را فراموش مىكنند بواسطه‌ى برودت و و رطوبت زياد كه در مزاج آنها است پس اگر دو زن شاهد شدند احتمال فراموشى آنها در موضوع تعهّد ضعيفتر است از احتمال فراموشى يك مرد . از اين جهت دو زن بجاى يك مرد شمرده\r\n","description":"","footnote":"","page_name":" 602 ","page_number":667},
  {"content":"\r\nشده است تا اگر يكى فراموش كرد ديگرى بخاطرش بياورد و همين است مقصود از اين جمله .\r\nعبده : جهت اينكه حافظه‌ى زن كمتر از مرد شمرده شده است اختلاف نوع كار آنها است چون مشغله‌ى زن كارهاى معاملاتى و مالى نيست حافظه‌ى او در اين كارها كم است ولى در كارهاى خانه‌دارى كه وظيفه‌ى اختصاصى آنها است از مردها هم حافظه شان بهتر كار مىكند پس حافظه‌ى مرد و زن مربوط است بكارى كه به آن مشغول است و فكرش مشغول به آن است . و در اين آيه معيّن شده است كه اگر يكى از زنها موضوع شهادت را فراموش كرد آن ديگرى بخاطر او آورد پس لازم است قاضى هر دوى آنها را براى شهادت در محكمه رو برو كند تا قسمتى از يكى و قسمتى از ديگر معيّن شود و قضيه روشن شود ولى قضاة ما عمل به اين دستور نمىكنند چون جاهل هستند اما در دو مرد اين عمل جايز نيست چون هر يك شاهد مستقل هستند و اگر يكى فراموش كرد بر فرض ديگرى بيادش آورد كافى نيست چون آنكه فراموش كرده شهادتش ناقص است پس مثل اين است كه شهادتى نداده است .\r\n* ( وَلا يَأْبَ الشُّهَداءُ ) * - 282 فقها دو اصطلاح دارند : 1 - تحمّل شهادت يعنى حاضر شدن و مشاهده كردن و شاهد بودن در يك قضيه . 2 - اداء شهادت يعنى شهادت دادن و اظهار آنچه وقتى ديگر ديده و شاهد بوده است .\r\nطبرى : اختلاف است در مقصود از اين جمله . ابن ابى جعفر از پدرش از ربيع روايت كرده است : بسا ميشد كسى ميان مردم مىگشت و خواهش ميكرد براى او شاهد كارش باشند و هيچكس نمىپذيرفت ، اين آيه نازل شد . قتاده گفت : يعنى اگر تو را دعوت كردند كه شاهد در يك قضيّه‌اى باشى امتناع مكن . و معمر از حسن روايت كرده است : در آيه دو حكم است : 1 - اگر اطَّلاع داشتى از اظهار آن خوددارى مكن . 2 - اگر براى حضور و حصول اطَّلاع هم دعوتت كردند خوددارى مكن . و از ابن زيد روايت شده است : مقصود اين است : اگر شاهد قضيّه بوده و اطَّلاع داشته است و زان پس براى اظهار اطَّلاع خود\r\n","description":"","footnote":"","page_name":" 603 ","page_number":668},
  {"content":"\r\nدعوت شد امتناع نكند . و بعضى گفته‌اند : مقصود اين است كه اگر كسى را دعوت كردند براى اطَّلاع و تحمّل شهادت مستحبّ است كه بپذيرد و اگر نخواست مختار است . ولى از همه‌ى اين اقوال بهتر اين است كه از انجام و اداى شهادت خوددارى نكنند . پس معلوم مىشود وظيفه شاهدها را معيّن مىكند كه شهادت خود را بگويند .\r\nجواهر الكلام بحث شهادت : كسى كه شايستگى دارد اگر براى تحمّل شهادت دعوت شد بر او واجب است قبول و فقطَّ ابن ادريس منكر وجوب شده است و ديگرى غير از آن سراغ نداريم . هشام بن سالم از حضرت صادق ع روايت كرده است كه مقصود در اين جزء از آيه تحمّل شهادت است و جمله‌اى كه در آيت بعد هست : « وَمَنْ يَكْتُمْها فَإِنَّه » تا آخر مقصود اداء شهادت است .\r\nمجمع : ابن عبّاس و حسن بصرى گفته‌اند اين جمله براى هر دو معنى است و از امام صادق ع نيز هر دو معنى روايت شده است .\r\n* ( تِجارَةً حاضِرَةً ) * - 282 طبرى عموم قرّاء حجاز و عراق با رفع تجارت قرائت كرده‌اند و بعضى قرّا اهل كوفه با نصب خوانده‌اند و من هم قرائت اكثر را اختيار مىكنم .\r\n* ( وَأَشْهِدُوا إِذا تَبايَعْتُمْ ) * - 282 ابو الفتوح نوشته است : گواه بر گيرى چون مبايعه كنى . ضحّاك گفت : واجب است بر هر چه باشد از اندك و بسيار بنقد و نسيه و اگر بر دسته‌اى تره باشد . و اين مذهب اصحاب ظاهر و اختيار جرير طبرى است و ديگران گفتند امر استحباب و ندب است و اين قول بيشتر مفسّران و جمله‌ى فقهاء است . و ابو سعيد خدرى گفت : تعلَّق بامانت دارد اگر امين باشد باشهاد حاجت نبود و اگر امين نباشد اشهاد بايد كردن .\r\n* ( وَلا يُضَارَّ كاتِبٌ ) * - 282\r\n","description":"","footnote":"","page_name":" 604 ","page_number":669},
  {"content":"\r\nطبرى : اختلاف است در معنى اين جمله قتاده گفت : شاهد خدا را در نظر بدارد و در آنچه اطَّلاع دارد حقّ كسى كم و زياد نكند و نيز نويسنده هم چيزى را از قلم خود نيندازد و چيزى بيشتر از حقّ ننويسد . عطاء گفت : شاهد و نويسنده از علم و اطَّلاع خود مضايقه نه كنند ، و موجب زيان صاحب حقّ نشوند . مجاهد گفت : يعنى واجب است بر نويسنده نوشتن و بر كسى كه مطَّلع بوده است شهادت دادن . سدّى گفته است : يعنى بشاهد و نويسنده زيان مرسانيد و آنها نبايد تحمّل ضرر كنند و جايز نيست نويسنده يا شاهد كه گرفتارى و مشغله دارند آنها را وادار كنند كه از كار خود دست بردارند و متضرّر شوند براى نوشتن و شهادت ابن ابى جعفر از پدرش از ربيع نقل كرده است : مردم از جمله‌ى « و لا يأب كاتب » سوء استفاده كرده‌اند و به نويسنده مراجعه ميكردند و يا بآنهائيكه لياقت شهادت داشتند آنها را بعنوان وظيفه‌ى دينى مجبور ميكردند كه شاهد و نويسنده بشوند اگرچه گرفتارى داشتند و ديگرى هم ممكن بود كار آنها را بكند و اين جمله براى جلوگيرى از اين عمل است .\r\nمجمع : از حسن بصرى و قتاده و ابن زيد نقل شده است : كلمه ، « يضارر » با صداى زير در راء اوّل بوده است و ادغام شده است و معنى چنين است شاهد و نويسنده زيان نرسانند به صاحبان حقّ بواسطه‌ى خوددارى از انجام كار يا بخيانت انجام دادن كار كه شهادت ناحقّ بدهند و غير واقع بنويسند . و از ابن مسعود و مجاهد نقل شده است : ( يضارر ) با صداى بالاى راء بوده است و ادغام شده است و معنى چنين است : در حال عذر و گرفتارى شاهد و نويسنده به آنها ضرر نرسانند كه مجبورشان كنند از كار بمانند براى نوشتن و گواهى .\r\n* ( فَإِنَّه فُسُوقٌ ) * - 282 مفسّرين اوّل دو جور معنى كرده‌اند . بمناسبت اينكه اگر مقصود از جمله‌ى قبل زيان بشاهد و نويسنده باشد مقصود از فسوق معصيت و نافرمانى است يعنى زيان بمردم معصيت خدا است و اگر مقصود زيان رساندن آن دو است فسوق بمعنى كذب و\r\n","description":"","footnote":"","page_name":" 605 ","page_number":670},
  {"content":"\r\nدروغ است و معنى جمله آن است كه زيان بمردم و خيانت دروغ است كه واقع قضيّه را عوض كرده‌اند .\r\n* ( وَلَمْ تَجِدُوا كاتِباً ) * - 282 ابو الفتوح : ابن عبّاس خوانده است « كتابا » و ضحّاك خوانده است ( كتّابا ) * ( فَرِهانٌ ) * - 282 ابو الفتوح : ابن كثير و ابو عمر و عدّه‌اى « رهن » با صداى جلوها و راء قرائت كرده اند و ابو عمرو گفته است رهان ممكن است مصدر بمعنى مراهنه باشد يعنى هر يك به ديگرى گرو بدهد و اين معنى خلاف مقصود است پس رهن بهتر است و عكرمه و ديگران « رهن » با ضمّ را و سكون هاء قرائت كرده‌اند و باقى قراء « رهان » قرائت كرده‌اند و اين جمله اگر چه براى معامله‌ى در سفر است ولى در حضر و غير سفر هم جايز است چون پيغمبر عليه - السّلام از يهودى خوردنى خريدارى كرد بنسيه و زره خود را به او گرو داد .\r\n* ( فَإِنْ أَمِنَ بَعْضُكُمْ ) * - 283 فخر رازى : بعضى معتقد شده‌اند اين آيه ناسخ آيت قبل است نسبت بلزوم كتابت و شهادت و رهن و اين نظر خطاء است و كليّه‌ى اين اوامر براى ارشاد و رعايت احتياط است و اين جمله‌ى آخر براى اجازه و رخصت در ترك همه اينها است و ابن عبّاس گفته است : تمام اين آيات باعتبار خود باقى است و نسخ نشده است .\r\n* ( آثِمٌ قَلْبُه ) * - 283 طبرى : يعنى دل او فاجر و بدكار است . از مجاهد نقل شده است : يعنى كافر است . امام فخر و ابو الفتوح گفته‌اند : چون كتمان شهادت كار دل است گناه بدل نسبت داده شده است ولى آن طور كه ترجمه كردم معنى جمله اين است : گناه مولود ناپاكى دل و بد نهادى است بخصوص اينجور گناهها كه براى خود شخص سود ندارد و به ديگرى زيان مىرساند .\r\n","description":"","footnote":"","page_name":" 606 ","page_number":671},
  {"content":"\r\nابو الفتوح : علما گفتند : خداى تعالى در اين سوره پانصد حكم بيان كرده است از آن جمله بيست و پنج حكم در اين آيه است .\r\nسخن ما : 1 - مىگفتند : سيّد محمّد كسروى گفته است قرآن براى ثبت اسناد دستورى نداده است . اگرچه ممكن است اين نقل دروغ باشد كه او مردى فاضل و متتبّع بود و چنين آيت قرآن از نظر او دور نبوده است ولى براى توجّه اذهان مىتوان گفت بگفته‌ى ابو الفتوح بيست و پنج حكم است در اين آيه كه موضوع آنها وظيفه‌ى نويسنده و شهود و اطراف معامله است و اندرز آنها ، تا سند صحيح نوشته شود و خيانت در آن نشود .\r\n2 - « آثِمٌ قَلْبُه » يعنى دل گناهكار كنايه است از نهاد بد و سرشت ناسازگار كه بهر چيزى ميل مىكند و از هيچ خواسته و خواهش خوددارى نمىكند اين است كه كتمان شهادت با اين جمله نمونه و يا نتيجه‌ى بد نهادى معرّفى شده است 3 - جمله‌ى « آثِمٌ قَلْبُه » بمنزله‌ى راهنما است براى شناسائى اشخاص كه خود يا ديگران را به اين جور كارها بسنجند و بشناسند و اگر غرور يا ترديد در حسن نيّت و پاكدلى دارند اين عمل بهترين وسيله‌ى آزمايش است و اطمينان خاطر . شيخ اسماعيل حقّى در روح البيان در ذيل اين آيات گفتارى دارد صوفيانه يا قلندر مآبى كه براى نمونه‌اى ازين افكار ترجمه و تشريح مىكنيم : مردم ديندار دو دسته‌اند : اوّل اهل ظاهر كه محبوس در زندان بدن هستند و افكارشان روى معاملات ظاهرى بدنى است و با عوالم قلبى و معاملات دل سر و كار ندارند و پيوسته دو ملك بنام كرام الكاتبين مواظب كارهاى آنها هستند كه از كوچك تا بزرگ آن مىنويسند . دسته‌ى دوّم :\r\nدل بسته‌ى بگردش و مواظب به مسافرت از عالم بدن و ظاهر به طرف عالم قلب و باطن هستند و اين دسته باز دو دسته‌اند : يك دسته‌اى سيّار هستند كه با قدم شرع و عقل بر جاده‌ى طريقت قدم مىنهند و دسته‌ى ديگر طيّار و در پرواز هستند كه ببال عشق و همّت در فضاى حقيقت و دلباختگى بحقّ پرواز مىكنند و از حركات آنها انجام وظايف دين به گوش مىرسد مانند صداى گلوله زنگ از گردن گوسفند و جمله‌ى . « إِنْ كُنْتُمْ عَلى سَفَرٍ وَلَمْ تَجِدُوا\r\n","description":"","footnote":"","page_name":" 607 ","page_number":672},
  {"content":"\r\n* ( كاتِباً » اشاره است به اين دسته كه از زندان تن و قيد و بند محسوسات مسافرت كرده‌اند كه ديگر كرام الكاتبين هم به دنبال آنها نمىرسد و نويسنده‌اى نيست كه معاملات دل و روش دلباختگى آنها را ثبت كند چنان كه يكى از صوفيان گفته است : بيست سال است كه ملك موكّل بر طرف چپ من نتوانسته كارى از من بيند تا بنويسد و ديگرى گفت : ملك مأمور طرف راست من براى من نمودار شد و گفت : از معاملات دل خود چيزى براى من ديكته و املا كن تا بنويسم كه شايد از اين انجام وظيفه‌ى خود نزد خداوند منزلتى بيابم گفتم دست تو به آنها نمىرسد و فقطَّ از انجام وظايف و فرائض دينم بنويس كه تو را همين بس باشد . ز اين روى التزام به نوشته و مسئوليّت براى آنهائى است كه از انجام وظايف و پرداخت حقّ خوددارى مىكنند و از طلبكار خود فرارى هستند بايد بموجب نوشته شان حبس و مؤاخذه شوند امّا آنهائيكه شب و روز در حرم طلبكار خود معتكف هستند و باز او را ميجويند و در طلبش بتكاپو هستند هيچ نيازى به نوشته و ثبت معامله‌شان ندارند .\r\nو جمله‌ى : « وَلَمْ تَجِدُوا كاتِباً فَرِهانٌ مَقْبُوضَةٌ » اشاره است بيك دسته‌اى از اين مردم سيّار كه در سير و كوشش هستند ولى هنوز دلشان بر جا است و تمام نباخته‌اند و آن را به نزد خداوند گرو ميگذارند . و مقصود از رهان مقبوضه دل مؤمن است كه در قبضه‌ى حقّ بگروگان است بموجب حديث « قلب المؤمن بين اصبعي الرّحمن » دل مؤمن ميان دو انگشت خدا است و آن دسته‌ى ديگر نيز در پرواز هستند كه همه چيز خود را باخته‌اند و دلى بجاى نمانده است و عقلى به كار ندارند . مجذوب هستند و در پى محبوب ، ديگر از آنها رهن نمىخواهند چون كه قرضى ندارند : « مستهام ضاق مذهبه في هوى من عزّ مطلبه » . بيچاره دلباخته‌ى كسى است كه نمىداند او را كجا بجويد و از كدام راه برود كه شايد خودى به او برساند و چنين عاشق مسكين موظَّف است تا بتواند امانت حق را نگاهدارد كه نه در آسمان و نه در زمين جز اين دسته كسى لايق آن نيست .\r\n","description":"","footnote":"","page_name":" 608 ","page_number":673},
  {"content":"\r\n[ سوره البقرة ( 2 ) : آيه 284 
  ]\r\nلِلَّه ما فِي السَّماواتِ وَما فِي الأَرْضِ وَإِنْ تُبْدُوا ما فِي أَنْفُسِكُمْ أَوْ تُخْفُوه يُحاسِبْكُمْ بِه اللَّه فَيَغْفِرُ لِمَنْ يَشاءُ وَيُعَذِّبُ مَنْ يَشاءُ وَاللَّه عَلى كُلِّ شَيْءٍ قَدِيرٌ ( 284 )\r\nمعنى لغات : « تُبْدُوا » از مصدر ابداء بمعنى آشكار كردن . « تُخْفُوه » از مصدر اخفاء بمعنى پنهان كردن . « يُحاسِبْكُمْ » از مصدر محاسبه به حساب كسى رسيدن .\r\nجهت نزول :\r\nكشف نوشته است : مقاتل گفت : اين آيت خصوصا بدان آمد كه گروهى مؤمنان ميل داشتند بكافران ، و دوستى ايشان در دل گرفته ، ربّ العالمين گفت : اگر آشكارا كنيد آنچه در دل داريد از دوستى كافران يا پنهان داريد و بيرون ندهيد البتّه شما را بدان شمار كنند .\r\nترجمه :\r\n284 [ همه‌ى اين دستورها بسود شما است چون 
  ] آنچه در آسمانها و زمين است بفرمان خدا است . پس آنچه [ ز نافرمانى و فرمانبرى 
  ] بدل داريد اگر نمودار نمائيد و يا نهان كنيد خدا بشمار آن ز شما برنگردد وز آن پس آن را كه خواهد و بسر نوشت او كرده بيامرزد و هر كه را بسرنوشت كرده و خواهد بيازارد چه خداى تواناى بر همه چيز بود .\r\nسخن مفسّرين :\r\nطبرى : ابن عبّاس و عكرمه گفته‌اند اين آيه براى انجام شهادت و كتمان آن\r\n","description":"","footnote":"","page_name":" 609 ","page_number":674},
  {"content":"\r\nنازل شده است و عدّه‌ى ديگر گفته‌اند در اين آيه اعلام شد كه آنچه در دل بينديشيد مسئول هستيد مردم مضطرب شدند كه انسان از وسوسه و انديشه‌ى بد بر كنار نيست و ممكن است كسى انديشه‌ى بد بكند ولى بد نكند . براى آسايش مردم آيت بعد نازل شد « لَها ما كَسَبَتْ » كه مسئوليّت در برابر عمل است . و نيز عدّه‌اى نقل كرده‌اند مقصود آن است كه بانديشه و عمل به دو خوب همگى رسيدگى مىشود و آنكه بد كرده يا بد فكر كرده و منافق و شاكّ بوده است و نيز آنكه خوب كرده و يا خوب انديشيده و در دل يقين و ايمان داشته است به حساب همه رسيدگى مىشود .\r\n* ( إِنْ تُبْدُوا ما فِي أَنْفُسِكُمْ ) * - 284 ابو الفتوح : نوشته است : صادق جعفر عليه السّلام گفت : اگر اظهار كنى آنچه در دل دارى از اسلام يا پنهان كنى يعنى ايمان . عمرو بن حريز گفت : در هنگام برنائى روزى عزم كردم بر كارى ناشايست در راه كه مىرفتم بحلقه‌ى واعظى برسيدم اوّل سخنى كه گفت چون فراز رسيدم اين بود كه اى عزم معصيت كرده و در دل پنهان كرده آنكه دل آفريد نهان دل داند چون من اين شنيدم مرا غش افتاد و بيفتادم بيهوش و با هوش نيامدم الَّا از توبه . زيد بن اسلم گفت : مردى را ديدم كه در محافل علما مىگرديد و مىگفت : گفتند حاجت تو آسان است تا طاعت توانى كردن ميكن چون فتورى تو را يابد يا شاغلى پديد آيد عزم كن و نيّت تا تو را چنان كه عمل كرده باشى بنويسند كه عازم چون عامل بود و همين است معنى گفتار پيغمبر « نيّة المؤمن خير من عمله » « 1 » براى آنكه عمل را فتورى در آيد و نيّت را فتور در نيايد . و محمّد بن علىّ الباقر عليهما السلام گفت : يعنى آنچه آشكار كنى و مردم به بينند و از تو دانند يا نهان كنى از مردمان كه خداى داند از تو و مردمان ندانند .\r\n\r\n","description":"","footnote":"\r\n( 1 ) انديشه‌ى خير از شخص مؤمن بهتر از انجام آن است .\r\n","page_name":" 610 ","page_number":675},
  {"content":"\r\nكشف الاسرار نوشته است : شگرف آمد كار آنكس كش سر و كار با او است .\r\nجليل است آن عتاب كه عتاب كننده او است . بجان خريد بايد آن شمار كه شمار كننده او است قدر اين خطاب آن جوانمرد طريقت و شبلى دانست كه مىگفت : بار خدايا چه باشد گر گناه عالميان جمله بر گردن شبلى نهى ؟ تا فردا در آن خلوتگاه در هر گناهى با من شمار كنى و با توام سخن دراز گردد .\r\n\r\nحرام دارم با ديگران سخن گفتن\r\nكجا حديث تو گويم سخن دراز كنم\r\n\r\nاشارت خلوتگاه به آن خبر است كه مصطفى ( ص ) گفت : هر كسى با خدا سخنى خواهد بود كه نه پرده‌اى در ميان باشد و نه ترجمانى . اعرابئى آمد و از مصطفى ( ص ) پرسيد فردا حساب من كه خواهد كرد ؟ رسول گفت : اللَّه شمار بندگان كند ، اعرابى برگشت به شادى و ناز همى گفت : پس من رستم كه شخص كريم چون مىتواند مىبخشد .\r\n* ( فَيَغْفِرُ لِمَنْ يَشاءُ وَيُعَذِّبُ ) * - 284 مجمع : ابو جعفر و عاصم و يعقوب و ابن عامر با رفع در « يغفر و يعذّب » قرائت كرده‌اند و ديگران با جزم آخر .\r\nسخن ما : خوىهاى زشت آدمى چون دشمنى و بدخواهى و كينه توزى گاهى چنان در كسى سخت مىشود كه پيوسته بانديشه‌ى پيدا كردن وسيله‌ى به كار بردن آن مىباشد گرچه بى خبر يا بكلَّى بىگناه باشد و يا هرگز راهى براى آزار و انتقام نيابد ، و همچنين آز و شهوت در پاره‌اى كسان چنان مىشود كه گرفتار دغدغه و شور دل پيدا كردن خواسته‌ى خود هستند با اينكه ساليانى زندگى و آزمايش كرده‌اند و دريافته‌اند كه بيهوده انديشيده‌اند . و در برابر اين ، انديشه‌ى نكوكارى است كه همه عمر رنج برده كه كار خيرى بكند و دسترس نداشته است پس در اين آيه همان گونه كه در قرآن است اگر به همين ترتيب نازل شده باشد جمله‌هاى « إِنْ تُبْدُوا ) * . . . - * ( تُخْفُوه ) * . . . - * ( يُحاسِبْكُمْ » مىفهماند :\r\nهر چند گرفتار كتمان شهادت و يا انكار حقّ نشويد انديشه‌ى چنين كار شما را عقرب خوى\r\n","description":"","footnote":"","page_name":" 611 ","page_number":676},
  {"content":"\r\nو به حساب شما رسيدگى مىشود و آزار بد انديشى خود خواهيد ديد و همچنين جمله‌ى « فَيَغْفِرُ لِمَنْ يَشاءُ » نتيجه‌ى انديشه‌ى نكوكارى را نشان مىدهد كه هر چند انجام كارهاى خير براى شما فراهم نشود همان خفاى در نفوس شما بس است براى رسيدگى به حساب كه روان شما را ملكوتى كرده و آمرزش شما را فراهم كرده است و معنى « لِمَنْ يَشاءُ » همين خواهد بود كه نمىتوانيد انديشه‌ى مردم را بدانيد و در آينده معلوم مىشود كه چگونه بوده است و سرنوشت حقّ نمودار خواهد شد كه شايسته‌ى مغفرت و يا عذاب است .\r\n[ سوره البقرة ( 2 ) : آيات 285 تا 286 
  ]\r\nآمَنَ الرَّسُولُ بِما أُنْزِلَ إِلَيْه مِنْ رَبِّه وَالْمُؤْمِنُونَ كُلٌّ آمَنَ بِاللَّه وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه وَقالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ( 285 ) لا يُكَلِّفُ اللَّه نَفْساً إِلَّا وُسْعَها لَها ما كَسَبَتْ وَعَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا رَبَّنا وَلا تُحَمِّلْنا ما لا طاقَةَ لَنا بِه وَاعْفُ عَنَّا وَاغْفِرْ لَنا وَارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ ( 286 )\r\nمعنى لغات : « وسع » توانائى . « كَسَبَتْ » از مصدر كسب انجام كار براى استفاده و\r\n","description":"","footnote":"","page_name":" 612 ","page_number":677},
  {"content":"\r\nبهره‌ى مالى . « اصر » بمعنى گناه ، سنگينى ، پيمان .\r\nترجمه :\r\n285 پيغمبر خود گرويده است به آنچه از سوى پروردگارش به او رسيده است و همگى مؤمنان گرويده‌اند به خدا و فرشتگان او و نامه‌هاى او و پيامبران او و گويند :\r\nما هيچ يك از پيامبران خدا را از هم جدا نمىدانيم و فرمان پروردگار خود شنيديم .\r\nپروردگارا باميد آمرزش تو فرمانت بريم چه بازگشت ما بسوى تو بود .\r\n286 البتّه خدا كسى را بيش از توان او فرمان نمىدهد و هر كه بهر چه كوشد سود و زيان آن بيند .\r\n[ پس رستگاران گويند 
  ] پروردگارا بفراموشى و ناسنجيدگى بر ما مگير و بمانند گذشتگان كار دشوار بما مفرما . پروردگارا آنچه را توان آن نداريم بر دوش ما مگذار و از ما ، درگذر و ما را بيامرز و بما مهربانى كن كه تو مولاى ما هستى [ و كار ما با تو است و بس 
  ] پس ما را بر كافران چيره گردان .\r\nسخن مفسّرين :\r\n* ( آمَنَ الرَّسُولُ ) * - 285 كشف نوشته است : هر دو ايمان آوردند هم رسول و هم مؤمنان لكن شتّان ما بينهما ايمان مؤمنان از راه استدلال ، ايمان رسول از راه وصال . ايمان ايشان بواسطه‌ى برهان ، و ايمان رسول بمشاهده و عيان .\r\n* ( وَكُتُبِه ) * - 285 طبرى : عموم قاريهاى مدينه و بعضى از عراقيها به صورت جمع قرائت كردند يعنى ايمان آنها بهمه‌ى كتابهاى آسمانى است و بعضى از قاريهاى كوفه « كتابه » به صورت مفرد قرائت كرده‌اند و مقصود : ايمان به قرآن است و نقل كرده‌اند كه چون آيت قبل :\r\nإِنْ تُبْدُوا ما فِي أَنْفُسِكُمْ أَوْ تُخْفُوه يُحاسِبْكُمْ بِه اللَّه » نازل شد ، بر مسلمانان دشوار آمد مفاد اين آيه كه خداوند به حساب افكار سوء آنها برسد ، به پيغمبر شكايت كردند آن حضرت فرمود : مىخواهيد مثل بنى اسرائيل باشيد كه گفتند : اين دستورها را مىشنويم و\r\n","description":"","footnote":"","page_name":" 613 ","page_number":678},
  {"content":"\r\nنمىپذيريم ؟ عرض كردند : ما بر خلاف آنها هستيم و ميگوئيم : شنيديم و پذيرفتيم .\r\nدر دنباله‌ى اين گفتگو اين آيه از زبان پيغمبر و مسلمانان نازل شد كه ايمانشان اينطور است و اينطور مىگويند فخر : در ارتباط اين آيه بسابق چند جهت است : 1 - چون در آيت پيش اشعار شده است كه آشكار و مخفى شما معلوم است در اين آيه اظهار شده است كه ايمان شما معلوم است و پسنديده . 2 - در اوّل سوره متّقين توصيف شد و تحسين و در آخر سوره بوسيله‌ى اين آيه مؤمنين معرّفى شده است و در دنباله‌ى آن خواسته‌هاى ايشان نمودار شده است . 3 - پس از آنكه در اين سوره احكام و دستورات گفته شد روشن كرد كه اين گفته‌ها از جانب خدا است نه مطالب شيطانى و خود پيغمبر هم به آنها ايمان دارد .\r\n* ( سَمِعْنا وَأَطَعْنا ) * - 285 فخر : بگفته‌ى عبد القاهر نحوى در اين دو جمله سقوط مفعول بهتر است چون اگر گفته مىشود « سمعنا امره و اطعنا امره » چنين فهميده ميشد كه ديگرى هم امر كرده است ولى ما امر او را نمىپذيريم و امر خداى خودمان را ميپذيريم لكن با اين جمله فهميده مىشود كه فقطَّ يك وظيفه است و ما به آن رفتار مىكنيم . و از جمله‌ى « سمعنا » منظور شنيدن ظاهر نيست چون در اين ستايش نيست و مقصود فكر است و خردمندانه سنجيدن و پذيرفتن و سمع بمعنى فهم و قبول در قرآن زياد است مثل « إِنَّ فِي ذلِكَ لَذِكْرى لِمَنْ كانَ لَه قَلْبٌ أَوْ أَلْقَى السَّمْعَ » يعنى آنكه دل و فهم دارد و يا شنوائى و فهم خود را بميان آورد از اين گفته‌ها استفاده مىكند . و عكس آن است اين جمله « كَأَنْ لَمْ يَسْمَعْها ، كَأَنَّ فِي أُذُنَيْه وَقْراً » : يعنى : گويا نيروى فهم و شنوائى ندارد چون در گوشش سنگينى و شكاف پيدا شده است كه نمىشنود ، و نمىپذيرد .\r\n* ( لا نُفَرِّقُ ) * - 285 طبرى : جماعتى از پيشينيان با ياء خوانده‌اند .\r\n","description":"","footnote":"","page_name":" 614 ","page_number":679},
  {"content":"\r\n* ( غُفْرانَكَ ) * - 285 طبرى : يعنى « اغفر غفرانك » و مقصود اين است كه اين كلمه مثل « سبحانك و شكرا لك » است يعنى بيامرز ما را بآمرزش خود . كشف الاسرار معنى كرده است ميخواهم از تو آمرزش تو را .\r\n* ( لا يُكَلِّفُ اللَّه نَفْساً ) * - 286 طبرى از ابن عبّاس روايت كرده است : چون در آيت سابق گفته شد : آنچه در دل نهان كنيد بحسابش ميرسند به پيغمبر عرض كردند : از كارهاى دست و پا و زبان ميتوانيم خوددارى كنيم امّا وسوسه‌ى دل ممكن نيست ، اين جمله براى رفع نگرانى آنها نازل شد .\r\n* ( إِلَّا وُسْعَها ) * - 286 ابو الفتوح نقل كرده است : ابراهيم بن ابى عليه « الَّا وسعها » با فتح واو و كسر سين به صورت فعل ماضى قرائت كرده است . و در نتيجه تفاوت با قرائت مشهور ندارد .\r\n* ( لَها ما كَسَبَتْ ) * - 286 كشف نوشته است : و گفته‌اند : كسب آن است كه بنفع ديگران مشغول شود و اكتساب آن است كه بنفع خود كوشد . پس او كه به خود مشغول است « عليه في ذلك الحساب » « 1 » و او كه بنفع ديگران مشغول است ، « له به الثّواب و ليس عليه فيه الحساب » « 2 » * ( إِنْ نَسِينا أَوْ أَخْطَأْنا ) * - 286 نيشابورى : طلب مغفرت در برابر لغزش و فراموشى براى آن كارهائى است كه\r\n\r\n","description":"","footnote":"\r\n( 1 ) عهده‌دار حساب كار خود مىباشد .\r\n( 2 ) مزد كار خود را مىبرد و عهده‌دار حسابش نيست .\r\n","page_name":" 615 ","page_number":680},
  {"content":"\r\nدر مواظبت كوتاهى كرده است و در نتيجه فراموش نموده است و گر نه در آنچه بىتقصير فراموش شود خواهش آمرزش متصوّر نيست .\r\nابو الفتوح نوشته است : ابن زيد گفت : يعنى اگر فراموش كنيم چيزى از واجبات و فرائض تو يا ارتكاب كنيم چيزى از محرّمات . عبد اللَّه بن عمر شنيد از مردى كه مىگفت : بار خدايا خطاهاى من بيامرز . او گفت : اى مرد از خداى خواه تا عمدت بيامرزد كه خطايا خود مغفور است .\r\n* ( وَلا تَحْمِلْ عَلَيْنا إِصْراً ) * - 286 ابو الفتوح نوشته است : بعضى از مفسّران گفتند : بار خدايا بر ما منه عهدى و ميثاقى يعنى تكليفى كه ما به آن قيام بدشخوارى توانيم كردن پس ما را به آن مؤاخذه باشد .\r\nو بعضى ديگر گفتند : مراد باصر ثقل است يعنى بار خدايا بار گران در تكليف بر ما منه چنان كه بر آنان نهادى كه پيش از ما بودند و آن اين بود كه در اخبار ميآيد كه خداى تعالى در شبانروزى پنجاه نماز بر امّت موسى نهاد و ايشان را بزكوة ربع مال فرمود دادن و چون جامه را پليدى رسيدى ببايستى بريدن و نمازشان جز در مسجد روا نبودى و چون آب نيافتندى تيمم روا نبودى ايشان را و چون گناه بكردندى علامت آن گناه بر روى ايشان پديد آمدى و چون در سراى بمعصيتى مشغول شدندى بر در آن سراى بخطى روشن پيدا شدى كه فلان در اين سراى فلان كار مىكند و اين قول عطا و مالك بن انس و ابن الانبارى است و دليلش اين آيه : « وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ » « 1 » و ابن زيد گفت : يعنى ما را بگناهى ابتلا نكن كه آن را توبه و كفّاره نبود .\r\n* ( وَلا تُحَمِّلْنا ما لا طاقَةَ لَنا بِه ) * - 286 ابو الفتوح نوشته است : در معنى آيه خلاف كرده‌اند : بعضى مفسّرين گفتند\r\n\r\n","description":"","footnote":"\r\n( 1 ) يعنى بارهاى سنگين و زنجيرهاشان را از آنها دور مىكنيم .\r\n","page_name":" 616 ","page_number":681},
  {"content":"\r\nعام است در جمله‌ى تكليف ما لا يطاق . اين قول قتاده و ضحّاك و سدّى و ابن زيد است .\r\nو بعضى ديگر گفتند : غلمه است يعنى شدّت شهوت . ابو ادريس خولانى گفتى : بار خدايا مرا و اين قوم را از شرّ غلمه نگاهدار كه باشد مردم را بدوزخ برد . بعضى ديگر گفتند :\r\nمراد محبّت است . بعضى ديگر گفتند مراد عشق است . يحياى معاذ گفت : اگر عذاب قيامت بدست من بودى عشاق را عذاب نكردمى براى آنكه گناه ايشان اضطرارى بود نه اختيارى . اصمعى گفت : در بغداد ديوانه‌اى ديدم سخت زرد روى و نحيف اندام ، كودكان رسنى در گردن او كرده و او را رنجه ميداشتند چون مرا ديد گفت : يا اصمعى وصف كن براى من بعض آنچه خداى اهل دوزخ را در دوزخ بدان عذاب كند من وصف آن مىكردم گفت بخداى كه اگر ايشان را بمحبّت و رقيبان و هجر عذاب كردى در سختتر از عذاب دوزخ بودندى . و بعضى ديگر گفتند : مراد مسخ است و بگردانيدن صورت به صورتى ديگر چنان كه در امّت پيشين كرد . و بعضى ديگر گفتند : مراد شماتت اعداء است . و بعضى ديگر گفتند : مراد فرقت و قطعيّت است .\r\nروح البيان در كتاب تيسير است : مقصود آن است كه ما را مكلَّف مكن به آنچه دشوار باشد ادامه‌ى آن نه مقصود آن است كه انجامش دشوار باشد بلكه ادامه‌اش دشوار باشد در جمله‌ى اوّل « تحمل » با سكون حاء و فتح تاء تلفّظ شده است و در جمله‌ى دوّم با ضمّ تاء و فتح حا و تشديد ميم كه اوّل از مصدر « حمل » بمعنى وادار كردن و تحريك نمودن و دوّم از مصدر « تحميل » است بمعنى بدشوارى و كلفت بردن و بار كردن و علَّت اختلاف لفظ آن است كه در اوّل مقصود كارهاى دشوار است كه ميگويد : ما را وادار به آنها مكن و در دوّم كه مقصود كارهاى ما فوق طاقت و غير مقدور است ميگويد : بر ما تكليف و بار بر پشت قرار مده پيش از طاقتمان و جهت اينكه اوّل تقاضاى معافيت از كار دشوار را كرده است و بعد كارهاى فوق طاقت را آن است كه چون شريعت و وظائف ظاهرى مقدم است بر طريقت و اصلاح باطن اوّل معافيت از وظائف ظاهرى مشكل استدعا شده است و بعد از آن معاف داشتن از حمد و شكر و معرفت و تقديس لايق بمقام خداوند و ما فوق\r\n","description":"","footnote":"","page_name":" 617 ","page_number":682},
  {"content":"\r\nطاقت عموم بشر استدعا شده است كه براى اصلاح باطن هم اين اندازه از ما مخواه كه توانائى آن را نداريم .\r\n* ( وَاعْفُ عَنَّا وَاغْفِرْ لَنا وَارْحَمْنا ) * - 286 ابو الفتوح : گفته‌اند ما را عفو كن از صغاير و بيامرز ما را از كباير و رحمت كن بر ما از سوء سراير .\r\nكشف نوشته است : گفته‌اند : حكمت در آن كه عفو گفت پس مغفرت پس رحمت آن است كه عفو عقوبت ناكردن است بر گناه هر چند كه گناه ظاهر بود و مغفرت پوشيده داشتن گناه است و با چشم نياوردن و رحمت نواختن است و مهربانى نمودن . پس مغفرت بليغتر از عفو است و رحمت تمامتر از مغفرت از اين جهت باوّل عفو گفت و به آخر رحمت .\r\nفخر : در جمله‌هاى پيش كه تقاضاى معافيت شده است سه نوبت كلمه ربّنا تكرار شده است . جهت اين است : آنگاه كه كسى را از دور آواز مىكنند نيازمند به حرف ندا هستند ولى چون نزديك باشد محتاج به حرف ندا و آواز مثل ربّنا و مانند آن نيست و در اين آيه اشاره است كه چون در اوّل تقاضاى اين معافيتها را مىكنند بواسطه‌ى اين دعاها قرب و منزلت براى آنها پيدا مىشود و بعد از نزديك مطالب خود را اظهار مىكنند از اين جهت محتاج به حرف ندا و كلمه‌ى ربنا نيست و جهت اينكه اوّل عفو و بعد مغفرت و بعد رحمت خواسته شده است آن است كه باوّل سقوط عذاب و بدوّم پوشيدن جرم و حفظ آبرو و معافيت از فضيحت خواسته شده است كه اوّل موجب آسايش جسمانى است و دوّم وسيله‌ى آسايش روحانى است و پس از اين خواهشها مطالبه ثواب شده است كه بجمله‌ى « ارْحَمْنا » ثواب جسمانى خواسته است و بجمله‌ى بعد و كلمه‌ى « مولى » تسليم كامل به پيشگاه قرب تقاضا شده است .\r\nروح البيان : اوّل عفو و مغفرت خواسته شده است و بعد رحمت براى آنكه اوّل پاك از گناه بشود و بعد آراسته بزينتهاى رحمت خداوندى و باصطلاح صوفيان اوّل تخليه‌ى از رذائل خواسته شده است و بعد تحليه‌ى بفضايل .\r\n","description":"","footnote":"","page_name":" 618 ","page_number":683},
  {"content":"\r\n* ( مَوْلانا ) * - 286 اين كلمه چند معنى دارد : ياور ، آقا ، همسايه ، آزاد شده‌ى شخص ، آزاد كننده‌ى شخص عمو زاده ، هم قسم ، غلام ، و آنكه در مداخله به كار كسى از ديگران مقدّم باشد و باصلاح فقها اولى بتصرّف .\r\nفخر : اين كلمه نهايت فروتنى را مىرساند . كه پس از همه‌ى اين خواهشها باز هم اختيار بدست تو است كه هر چه صلاح ما باشد بما عنايت كن .\r\n* ( فَانْصُرْنا عَلَى الْقَوْمِ الْكافِرِينَ ) * - 286 فخر : يعنى ما را يارى كن در جنگ و در احتجاج و استدلال و معارضه‌ى علمى با آنها و در تفوّق دولت ما بر آنها و بعضى مردم اهل بينش گفته‌اند : يعنى تقويت كن قوّت ملكوتى روحانى ما را بر نابودى قواى جسمانى كه ما را بسوى غير خدا مىكشاند .\r\nكشف نوشته است : معنى كفر و كفران ناسپاسى است و كافر و كفور ناسپاس است و كافر ضدّ مسلمان از آن گرفته‌اند از بهر آنك كافر ناسپاس نعمت خداى آمد نعمت از وى يافت و ديگرى را پرستيد و اصل كفر ستر است نعمت به پوشيدن كه از منعم بسپاسدارى بر تو پديد نيايد و از بهر اين برزگر را كافر خوانند كه تخم بپوشد در زمين و عرب شب را كافر خواند كه جهان بپوشد و ديه را كفر خواند كه مردم را بپوشد به ديوار .\r\nسخن ما : 1 - در تفسير عبده نوشته است : علماى فرنگ كه در احوال و افكار پيغمبر و مسلمين بحث كرده‌اند و معتقد بوده‌اند كه پيغمبر براى نشر افكار خود و رسيدن بمقام ادّعا مىكرد كه به او از طرف خدا وحى و الهام مىشود ليكن اكنون اقرار دارند كه خود آن حضرت يقين داشت و معتقد بود كه باواز جانب خدا وحى مىشود ما مىگوئيم : اين آيه بهترين وسيله است براى رهبرى آنها به اين عقيده‌شان .\r\n2 - با آيت اوّل به تمام پيروان مذاهب توحيد اعلام شده است كه پيروان اين دين نظر حزب بازى و دسته سازى و ابراز شخصيّت ندارند و به تمام پيغمبرها و اديان تسليم\r\n","description":"","footnote":"","page_name":" 619 ","page_number":684},
  {"content":"\r\nهستند و چون دين اسلام براى تكميل توحيد و فضايل انسانيّت است پس به تمام رهبران به آن معتقد هستند و آن را قبول دارند .\r\n3 - جمله « يُكَلِّفُ اللَّه نَفْساً » مىفهماند وظيفه‌ى هر كس باندازه‌ى استعداد او است و نتيجه‌اش نيز باندازه‌ى عمل به آن وظيفه و يا تخلف از آن است . اين است كه وظيفه‌ى همه‌ى مردم يك نواخت نيست و در مجازات از تخلَّف وظيفه مساوى نيستند و در بهره‌ى از عمل خود نيز برابر نمىباشند .\r\n4 - پس از توضيح اين حقايق با جمله‌هاى « رَبَّنا لا تُؤاخِذْنا » تا آخر ياد ميدهد :\r\nدر برابر تخلف از وظايف خود چه طور فكر كنيد و بچه وسيله وجدان را آرام كنيد و خود را تربيت نمائيد اوّل خواهش گذشت از خطا و فراموشى يادآورى شده است با اين كه در برابر اينها بازخواست نيست زيرا كه تقصير نيست ولى چون هر چيزى را كه انسان فراموش كند يا بخطا و لغزش انجام دهد در نتيجه او محروم است اگرچه مسئول نباشد از اين جهت يادآورى شده است كه خطا و فراموشى را سبك نشماريد و بفكر آن باشيد كه در آينده تكرار نشود و بوسيله‌ى دعا و مواظبت از كار خود ، گذشته را جبران نمائيد و در مرتبه‌ى بعد بگذشتگان و بمشكلاتى كه يهود قديمى و عرب جاهل در زندگى بواسطه‌ى نادانى و ضعف گرفتار شده بودند توجّه ميدهد كه در فكر باشيد و از شرايط زندگى غافل نباشيد تا آسوده خاطر بمانيد و از خدا بخواهيد كه پيوسته مشمول رحمت باشيد يعنى از چيزهاى منفى و مضرّ به حال خود محفوظ بمانيد و از آنچه مثبت و مفيد براى شما است بهره‌مند شويد . و در پايان مطلب اصل همه‌ى بهره‌ها را يادآور شده است كه چيرگى بر كافران باشد و چون يارى خدا يعنى استفاده از همه‌ى آنچه براى انسان ممكن است پس راهنمائى شده است كه از او يارى بخواهيد و پيوسته با فكر و عمل خود پى نصرت خداوندى باشيد كه اساس همه‌ى موفقيّتها است .\r\nپايان سوره‌ى بقره - نهم آبانماه هزار و سيصد و سى و شش شمسى هجرى ابراهيم - عاملى\r\n","description":"","footnote":"","page_name":" 620 ","page_number":685},
  {"content":"\r\nفهرست آيات به ترتيب حروف الفبا\r\nالف\r\n7 - 1 الْحَمْدُ لِلَّه رَبِّ الْعالَمِينَ 1 286 - 285 آمَنَ الرَّسُولُ بِما أُنْزِلَ إِلَيْه سخن ما در چند مطلب 269 - 268 الشَّيْطانُ يَعِدُكُمُ الْفَقْرَ 559 سخن ما در چهار قسمت 563 228 الطَّلاقُ مَرَّتانِ 442 77 - 75 أفَتَطْمَعُونَ أَنْ يُؤْمِنُوا لَكُمْ 108 سخن ما در سه شماره 109 274 الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ 576 29 - 27 الَّذِينَ يَنْقُضُونَ عَهْدَ اللَّه مِنْ بَعْدِ مِيثاقِه 34 سخن ما در سه بخش 36 277 - 275 الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ 578 255 اللَّه لا إِله إِلَّا هُوَ الْحَيُّ الْقَيُّومُ 506 257 اللَّه وَلِيُّ الَّذِينَ آمَنُوا 518 سخن ما در كلمه‌ى ولى 520 259 - 258 ألَمْ تَرَ إِلَى الَّذِي حَاجَّ إِبْراهِيمَ 530 سخن ما 527 243 ألَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ 479 سخن ما در استفاده از اين آيات 481 247 - 246 ألَمْ تَرَ إِلَى الْمَلإِ مِنْ بَنِي إِسْرائِيلَ . . .\r\nإِذْ قالُوا 488 سخن ما در استفاده‌ى تربيتى از اين آيات 491 5 - 1 الم ذلِكَ الْكِتابُ 7 110 - 108 أَمْ تُرِيدُونَ أَنْ تَسْئَلُوا رَسُولَكُمْ كَما 148 سخن ما و شعر سعدى 152 213 أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ 381 سخن ما در اين آيه 385 271 إِنْ تُبْدُوا الصَّدَقاتِ فَنِعِمَّا هِيَ 566 162 - 158 إِنَّ الصَّفا وَالْمَرْوَةَ مِنْ شَعائِرِ اللَّه 131 سخن ما در شعائر اللَّه 236 66 - 62 إِنَّ الَّذِينَ آمَنُوا وَالَّذِينَ هادُوا وَالصَّابِئِينَ 95 سخن ما و استنتاج از اين آيات 98 7 - 6 إِنَّ الَّذِينَ كَفَرُوا سَواءٌ عَلَيْهِمْ 14\r\n","description":"","footnote":"","page_name":" 621 ","page_number":686},
  {"content":"\r\nسخن ما 16 175 - 174 إِنَّ الَّذِينَ يَكْتُمُونَ ما أَنْزَلَ اللَّه مِنَ الْكِتابِ 268 سخن ما و معنى تربيت . 271\r\nتاء\r\n253 تِلْكَ الرُّسُلُ فَضَّلْنا بَعْضَهُمْ عَلى بَعْضٍ 500 سخن ما در تفاوت موجودات 503\r\nحا\r\n239 حافِظُوا عَلَى الصَّلَواتِ وَالصَّلاةِ الْوُسْطى 471 سخن ما در صلاة وسطى 474\r\nس\r\n211 - 210 سَلْ بَنِي إِسْرائِيلَ 350 كَمْ آتَيْناهُمْ مِنْ آيَةٍ 270 سخن ما در ناسپاسى 275 143 - 142 سَيَقُولُ السُّفَهاءُ مِنَ النَّاسِ ما 200 سخن ما 205 ف 229 - . . . فان طلَّقها فلا يحل له ان ينكح 447 114 وَمَنْ أَظْلَمُ مِمَّنْ مَنَعَ مَساجِدَ اللَّه 157 سخن ما 159\r\nق\r\n147 - 144 قَدْ نَرى تَقَلُّبَ وَجْهِكَ فِي السَّماءِ 207 سخن ما 212 141 - 139 قُلْ أتُحَاجُّونَنا فِي اللَّه وَهُوَ رَبُّنا 197 سخن ما 200 103 - 97 قُلْ مَنْ كانَ عَدُوًّا لِجِبْرِيلَ فَإِنَّه نَزَّلَه 129 سخن ما 140 138 - 136 قُولُوا آمَنَّا بِاللَّه وَما أُنْزِلَ إِلَيْنا 192 سخن ما و معنى صبغة اللَّه 196\r\nك\r\n212 كانَ النَّاسُ أُمَّةً واحِدَةً فَبَعَثَ اللَّه 376 سخن ما در دو قسمت 380 181 - 179 كُتِبَ عَلَيْكُمْ إِذا حَضَرَ أَحَدَكُمُ الْمَوْتُ 287 سخن ما 291 215 كُتِبَ عَلَيْكُمُ الْقِتالُ 291\r\n","description":"","footnote":"","page_name":" 622 ","page_number":687},
  {"content":"\r\nوَ هُوَ كُرْه لَكُمْ 388 سخن ما در شعر مثنوى 390\r\nل\r\n287 - 286 لا جُناحَ عَلَيْكُمْ إِنْ طَلَّقْتُمُ النِّساءَ 266 سخن ما در مفاد اين آيه 470 256 لا إِكْراه فِي الدِّينِ قَدْ تَبَيَّنَ الرُّشْدُ 514 سخن ما و نقل گفتار گستاولبن 518 284 لِلَّه ما فِي السَّماواتِ وَما فِي الأَرْضِ وَإِنْ تُبْدُوا ما 284 سخن ما در بدانديشى 611 226 - 225 لِلَّذِينَ يُؤْلُونَ مِنْ نِسائِهِمْ تَرَبُّصُ 433 سخن ما و شعر سعدى 435 202 - 197 لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ 342 سخن ما و شعر ناصر خسرو در اعمال حج 356 273 - 272 لَيْسَ عَلَيْكَ هُداهُمْ وَلكِنَّ اللَّه يَهْدِي 569 سخن ما در تعصب بيخردان و فقير مستحق 576 176 لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ 272 سخن ما در اين آيه و شعر مثنوى 277 م 264 - 261 مَثَلُ الَّذِينَ يُنْفِقُونَ أَمْوالَهُمْ فى سبيل اللَّه كَمَثَلِ جَنَّةٍ 539 سخن ما در دو مطلب و شعر سعدى 547 245 مَنْ ذَا الَّذِي يُقْرِضُ اللَّه قَرْضاً حَسَناً 483 سخن ما در دو مطلب 487\r\nواو\r\n281 وَاتَّقُوا يَوْماً تُرْجَعُونَ فِيه إِلَى اللَّه 593 196 - 195 وَأَتِمُّوا الْحَجَّ وَالْعُمْرَةَ لِلَّه فَإِنْ أُحْصِرْتُمْ 325 سخن ما در اين آيات 341 86 - 83 وَإِذْ أَخَذْنا مِيثاقَ بَنِي إِسْرائِيلَ لا تَعْبُدُونَ 113 سخن ما در دو مطلب 117 96 - 93 وَإِذْ أَخَذْنا مِيثاقَكُمْ وَرَفَعْنا فَوْقَكُمُ الطُّورَ 123 سخن ما در چند قسمت و شعر مثنوى 128 186 - 185 وَإِذا سَأَلَكَ عِبادِي عَنِّي فَإِنِّي 301 سخن ما در اجابت دعا و قرب حقّ 310 92 - 91 وَإِذا قِيلَ لَهُمْ آمِنُوا\r\n","description":"","footnote":"","page_name":" 623 ","page_number":688},
  {"content":"\r\nبِما أَنْزَلَ اللَّه 121 سخن ما و گفتار گستاولبن 122 124 وَإِذِ ابْتَلى إِبْراهِيمَ رَبُّه 171 سخن ما 172 126 - 125 وَإِذْ جَعَلْنَا الْبَيْتَ مَثابَةً لِلنَّاسِ وَأَمْناً 174 سخن ما 179 61 - 60 وَإِذِ اسْتَسْقى مُوسى لِقَوْمِه 91 سخن ما در سه قسمت 92 230 وَإِذا طَلَّقْتُمُ النِّساءَ فَبَلَغْنَ . . . - فَأَمْسِكُوهُنَّ 450 سخن ما در رفتار با زنها 454 231 وَإِذا طَلَّقْتُمُ النِّساءَ فَبَلَغْنَ . . . - فَلا تَعْضُلُوهُنَّ 454 سخن ما در رفتار خويشان زن با او 457 260 وَإِذْ قالَ إِبْراهِيمُ رَبِّ أَرِنِي كَيْفَ 528 سخن ما در اين خواسته و نتيجه‌ى آن 538 54 - 50 وَإِذْ فَرَقْنا بِكُمُ الْبَحْرَ فَأَنْجَيْناكُمْ 81 سخن ما 87 33 - 30 وَإِذْ قالَ رَبُّكَ لِلْمَلائِكَةِ إِنِّي جاعِلٌ فِي الأَرْضِ 87 سخن ما در ملك و خليفه 89 71 - 67 وَإِذْ قالَ مُوسى . . .\r\nإِنَّ اللَّه يَأْمُرُكُمْ أَنْ تَذْبَحُوا 100 سخن ما 102 74 - 72 وَإِذْ قَتَلْتُمْ نَفْساً فَادَّارَأْتُمْ 103 سخن ما در سه قسمت 107 59 - 55 وَإِذْ قُلْتُمْ يا مُوسى لَنْ نُؤْمِنَ لَكَ حَتَّى 88 39 - 34 وَإِذْ قُلْنا لِلْمَلائِكَةِ اسْجُدُوا لآدَمَ 43 سخن ما در چند مبحث 57 49 وَإِذْ نَجَّيْناكُمْ مِنْ آلِ فِرْعَوْنَ 80 سخن ما و مثنوى 81 134 - 127 وَإِذْ يَرْفَعُ إِبْراهِيمُ الْقَواعِدَ 181 سخن ما در چهار قسمت 237 144 - 143 وَإِلهُكُمْ إِله واحِدٌ لا إِله 237 سخن ما در سه قسمت 246 194 - 189 وَقاتِلُوا فِي سَبِيلِ اللَّه الَّذِينَ يُقاتِلُونَكُمْ 189 سخن ما در ماه حرام 324 121 - 116 وَقالُوا اتَّخَذَ اللَّه وَلَداً 162 سخن در كن فيكون و مباحث ديگر و يتلونه حق تلاوته 167 135 وَقالُوا كُونُوا هُوداً أَوْ نَصارى 190 سخن ما 192 113 - 111 وَقالُوا لَنْ يَدْخُلَ الْجَنَّةَ إِلَّا مَنْ 152 سخن ما در چهار قسمت 156 244 وَقاتِلُوا فِي سَبِيلِ اللَّه 482 252 - 248 قالَ لَهُمْ نَبِيُّهُمْ . . .\r\nفِيه سَكِينَةٌ 492\r\n","description":"","footnote":"","page_name":" 624 ","page_number":689},
  {"content":"\r\nسخن ما در پند از اين سرگذشت 499 24 وَالَّذِينَ يُتَوَفَّوْنَ مِنْكُمْ . . .\r\nوَصِيَّةً لأَزْواجِهِمْ 275 سخن ما در مطلقات و اقسام عقل 477 235 - 233 وَالَّذِينَ يُتَوَفَّوْنَ مِنْكُمْ . . . يَتَرَبَّصْنَ 463 266 - 265 وَمَثَلُ الَّذِينَ يُنْفِقُونَ . . . وَتَثْبِيتاً 548 سخن ما در اين تشبيه 232 وَالْوالِداتُ يُرْضِعْنَ 457 سخن ما در پرستارى كودك 462 266 - 265 وَمَثَلُ الَّذِينَ يُنْفِقُونَ . . . وَتَثْبِيتاً 187 وَلا تَأْكُلُوا أَمْوالَكُمْ بَيْنَكُمْ 311 سخن ما در معنى بالباطل 413 224 - 223 وَلا تَجْعَلُوا اللَّه عرضه 431 152 - 148 لِكُلٍّ وِجْهَةٌ هُوَ مُوَلِّيها فَاسْتَبِقُوا 212 سخن ما در « قِبْلَةً تَرْضاها » 220 90 - 87 وَلَقَدْ آتَيْنا مُوسَى الْكِتابَ وَقَفَّيْنا 118 115 وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا 159 سخن ما و شعر نظامى 161 227 وَالْمُطَلَّقاتُ يَتَرَبَّصْنَ بِأَنْفُسِهِنَّ 435 سخن ما در طلاق وعده 440 117 وَمَثَلُ الَّذِينَ كَفَرُوا كَمَثَلِ الَّذِي 260 سخن ما 262 270 وَما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ 564 20 - 8 وَمِنَ النَّاسِ 16 167 - 165 وَمِنَ النَّاسِ مَنْ يَتَّخِذُ مِنْ دُونِ اللَّه 247 سخن ما در دوستان شيطان 249 206 - 203 وَمِنَ النَّاسِ مَنْ يُعْجِبُكَ قَوْلُه فِي الْحَياةِ الدُّنْيا 359 سخن ما در منافق و مؤمن 364 82 - 78 وَمِنْهُمْ أُمِّيُّونَ لا يَعْلَمُونَ الْكِتابَ إِلَّا 110 سخن ما و معنى « احاطت به خطيئته » 112 222 - 221 وَيَسْئَلُونَكَ عَنِ الْمَحِيضِ قُلْ هُوَ أَذىً 424 سخن در دستور دوران قاعدگى 430\r\nى\r\n183 - 181 يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ 596 سخن ما و نقل سخن صوفيانه 607 157 - 153 يا أَيُّهَا الَّذِينَ آمَنُوا اسْتَعِينُوا بِالصَّبْرِ سخن ما در يارى خواستن از نماز و معنى « إِنَّا لِلَّه وَإِنَّا إِلَيْه راجِعُونَ » 9\r\n","description":"","footnote":"","page_name":" 625 ","page_number":690},
  {"content":"\r\n209 - 207 يا أَيُّهَا الَّذِينَ آمَنُوا ادْخُلُوا فِي السِّلْمِ 365 سخن ما 369 267 يا أَيُّهَا الَّذِينَ آمَنُوا أَنْفِقُوا مِنْ طَيِّباتِ 553 سخن ما در بخشش 559 280 - 278 يا أَيُّهَا الَّذِينَ آمَنُوا اتَّقُوا اللَّه وَذَرُوا ما بَقِيَ 583 سخن ما در ربا و آنچه در اسلام بجاى آن معين شده است 589 184 - 182 يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ 292 سخن ما در روزه 299 178 - 177 يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ 279 سخن ما در مجازات قاتل 274 173 - 170 يا أَيُّهَا الَّذِينَ آمَنُوا كُلُوا مِنْ طَيِّباتِ 263 سخن ما در حلال و حرام 266 107 - 104 يا أَيُّهَا الَّذِينَ آمَنُوا لا تَقُولُوا راعِنا 141 سخن ما 147 25 - 21 يا أَيُّهَا النَّاسُ اعْبُدُوا رَبَّكُمُ 25 170 - 168 يا أَيُّهَا النَّاسُ كُلُوا مِمَّا فِي الأَرْضِ 250 سخن ما در حلال خوردن و جدا كردن وسوسه از الهام 257 46 - 40 يا بَنِي إِسْرائِيلَ اذْكُرُوا نِعْمَتِيَ . . . وَأَوْفُوا 62 سخن ما 75 48 - 47 يا بَنِي إِسْرائِيلَ اذْكُرُوا نِعْمَتِيَ 76 123 - 122 يا بَنِي إِسْرائِيلَ اذْكُرُوا نِعْمَتِيَ . . . وَأَنِّي فَضَّلْتُكُمْ 170 217 - 216 يَسْئَلُونَكَ عَنِ الشَّهْرِ الْحَرامِ 391 سخن ما در ماه حرام 399 219 - 218 يَسْئَلُونَكَ عَنِ الْخَمْرِ وَالْمَيْسِرِ 440 سخن ما در شراب و قمار 418 188 يَسْئَلُونَكَ عَنِ الأَهِلَّةِ قُلْ 314 سخن ما در تعين هنگام عبادت 316 214 يَسْئَلُونَكَ ما ذا يُنْفِقُونَ 385\r\n","description":"","footnote":"","page_name":" 626 ","page_number":691},
  {"content":"\r\nسخن كشف الاسرار فى ظلال ، روح البيان 8 معنى ذالك الكتاب و تقوى و ايمان بغيب 10 فلاح ، دروغ ، و غيبگويان عرب 22 - 14 ابو الحسن نورى باشبلى و سخن فخر در فَأْتُوا بِسُورَةٍ مِنْ مِثْلِه 28 مثلهاى انجيل و اضلال خداوند و تعريف فرشته 38 - 31 سخن ابليس در سجده‌ى آدم و درخت ممنوع 46 سخن غزالى و فخر در توبه و معنى خوف و رهيئت 68 - 53 سخن ابو حازم با عبد الملك مروان 71 فرق خشوع با خضوع و معنى شفاعت 77 - 74 سخن سيد احمد خان هندى در عبور بنى اسرائيل از دريا و نظر مورخ در تورات 85 - 83 صاعقه ، من و سلوى ، عصاى موسى 89 مقصود از قردة خاسئين و زدن از گاو به بدن مرده و شعر صفى 104 - 98 حكومت سليمان ، جادو ، شياطين ، هاروت و ماروت 139 - 135 نسخ آيت ، معنى « ابوا هذه الامة » تفاوت بغى و حسد ، نه پرسيده بدوزخشان مىبرند ، همه سو قبله است 160 - 145 كن فيكون ، قرآن بدرستى خواندن كلمات ابراهيم 172 - 164 مكه مجمع مردم ، بلدا آمنا 179 - 175 غزالى در توبه ، معانى حكمت . تزكيه ، عزيز 187 - 185 معنى صِبْغَةَ اللَّه ، سخن سرى سقطى 196 - 195 اخلاص ، حذيفة ، آتش اخلاص بايد تا بوى توحيد دهد 99 - 98 امة وسطا ، حسن بصرى و حجاج 204 - 202 مثنوى در قبله‌ى عارف 215 اصمعى ، گفته‌ى يحياى معاذ در احوال عارف ، كشف الاسرار در ذكر به زبان 219 - 218 استعانت بصبر ، كشته به راه خدا ، آزمايش بترس 222 گرسنگى : إِنَّا لِلَّه وَإِنَّا إِلَيْه راجِعُونَ ، زن ابو طلحه‌ى انصارى 228 سخن كشف الاسرار در معنى صفا ، علماى اين امت 235 - 233 معنى هو ، الرحمن ، افسانه‌ى طنطاوى 243 - 239\r\n","description":"","footnote":"","page_name":" 627 ","page_number":692},
  {"content":"\r\nآموختن تصوف از سگ ، افسوس بر مال 249 - 248 ندانسته گفتن ، دشمنى شيطان ، تقليد 256 - 254 گفته‌ى كشف در معنى « بر » 274 قصاص صوفى 281 وصيت ارباب حال و خداوند مال 290 روزه‌ى جوانمردان ، و يهودى و مسيحى 293 سخن كشف در دعا و اجابت و امام فخر 305 - 303 هنگام افطار پيغمبر 307 توشه‌ى حج ، حج امام ع حج عوام و خواص 340 - 337 پيغمبر در حج ، خمس و قريش . معنى حسنه 350 - 346 سخن كشف الاسرار در ذكر 352 در تسليم ، آشنائى كعب الاحبار به قرآن 368 - 366 سه اصل پيغمبران ، دو گونه هجرت 397 - 396 چهار آيه در شراب ، مستى حمزه ، نبيذ تمر كه به پيغمبر دادند 404 - 402 شراب غافل و عارف ، احتراز از شراب ، قمار عرب 411 ، 405 زن دادن پيغمبر باعرابى 421 عرب و عذر زنانشان ، بهداشت زن بهنگام عذر 429 - 426 رفتار اعراب در طلاق همسر خود سخن پيغمبر و برترى مرد و حقوق زن 439 - 437 طلاق زن ، طلاق نفس 446 - 443 موعظه با زشكارى است 452 زن عرب در عزاى شوهر 465 بصيرت خداوندى 470 نماز وسطى ، نماز شبلى 473 - 472 دو گونه عقل 477 قرض حسن ، قبض و بسط 485 - 484 سكينه بمذهب صوفى 495 برترى پيغمبران ز يكديگر 501 كلمه‌ى اخلاص ، حى كامل نمايش خواب خدا بموسى 511 - 508 شفاعت ، كرسى خدا 513 - 512 معنى « مرّ على قرية » ، سه احتمال موت 526 - 523 اشتياق ابراهيم ، مرغان ابراهيم ، ابراهيم براى خود 536 - 529 بو جعفر قائنى گفت ، منت بر نهادن ، عمل طاهرى 546 - 541 سه گونه تفكر ، اصلاح كشتى ابو ذر 552 اشارت خطاب « أَنْفِقُوا »\r\n\r\n","description":"","footnote":"","page_name":" 628 ","page_number":693}
  ]