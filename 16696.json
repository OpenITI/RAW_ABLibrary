[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعرفان اسلامى\r\nجلد چهارم\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانصاريان ، حسين ، 1323 -\r\nعرفان اسلامى ج / 4\r\nمولف حسين انصاريان . - قم .\r\n432 ص .\r\nدار العرفان ، زمستان 1386 .\r\nقيمت دوره 70000 تومان .\r\nفهرستنويسى بر اساس اطلاعات فيپا .\r\nنمايه : عرفان اسلامى .\r\nISBN 978 - 964 - 2939 - 00 - 8\r\nشابك دوره : 1 - 9 - 96392 - 964 - 978\r\n1386 .\r\nكتابخانه ملى ايران .\r\nعرفان اسلامى ج / 4\r\nمؤلف : استاد حسين انصاريان\r\nويرايش و تحقيق : محسن فيض پور ، محمد جواد صابريان\r\nحروفچينى ، صفحه آرايى و فهرست نگارى : سيد حسين امامى نجفى\r\nليتوگرافى : جواد الائمه عليهم السلام\r\nچاپخانه : دفتر انتشارات اسلامى\r\nنوبت چاپ : اول / زمستان 1386\r\nتيراژ 4000 : - قيمت دوره : 70000 تومان\r\nشابك ج / 4 : 8 - 00 - 2939 - 964 - 978\r\nشابك دوره : 1 - 9 - 96392 - 964 - 978\r\nمركز نشر : قم - خيابان فاطمى ( دورشهر ) كوچه 19 - پلاك 27\r\nتلفن : 7735357 ، 7736390\r\nWWW . Erfan . ir\r\nWWW . ansarian . ir\r\nكليه حقوق محفوظ و در انحصار ناشر است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nعرفان اسلامى جلد چهار\r\nباب 7\r\nدر بيان لباس\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nقالَ الصَّادِقُ عليه السلام : أَزْيَنُ اللِّباسِ لِلْمُؤْمِنينَ لِباسُ التَّقْوى وَأَنْعَمُهُ الإيمانُ ، قالَ اللّهُ تَعالى :  [ وَ لِباسُ التَّقْوى ذلِكَ خَيْرٌ 
  ]  « 1 » .\r\nوَأَمَّا لِباسُ الظَّاهِرِ فَنِعْمَةٌ مِنَ اللّهِ تَعالى يُسْتَرُ بِها الْعَوْراتُ وَهِىَ كَرامَةٌ أَكْرَمَ اللّهُ بِها ذُرِّيَّةَ آدَمَ عليه السلام ما لَمْ يُكْرِمْ بِها غَيْرَهُمْ .\r\nوَهِىَ لِلْمُؤْمِنينَ آلَةٌ لِأَداءِ مَاافْتَرَضَ اللّهُ عَلَيْهِمْ .\r\nوَخَيْرُ لِباسِكَ ما لا يَشْغَلُكَ عَنِ اللّهِ تَعالى بَلْ يُقَرِّبُكَ مِنْ شُكْرِهِ وَذِكْرِهِ وَطاعَتِهِ .\r\nوَلا يَحْمِلُكَ فيها إلَى الْعُجْبِ وَالرِّياءِ وَالتَّزَيُّنِ وَالْمُفاخَرَةِ وَالْخُيَلاءِ فَإِنَّها مِنْ آفاتِ الدّينِ وَمُوَرِّثَةُ الْقَسْوَةِ فِى الْقَلْبِ .\r\nفَإذا لَبِسْتَ ثِيابَكَ فَاذْكُرْ سَتْرَ اللّهِ عَلَيْكَ ذُنُوبَكَ بِرَحْمَتِهِ وَأَلْبِسْ باطِنَكَ بِالصِّدْقِ كَما أَلْبَسْتَ ظاهِرَكَ بِثَوْبِكَ وَلْيَكُنْ باطِنُكَ فى سَتْرِ الرَّهْبَةِ وَظاهِرُكَ فى سَتْرِ الطّاعَةِ .\r\nوَاعْتَبِرْ بِفَضْلِ اللّهِ « عَزَّ وَجَلَّ » حَيْثُ خَلَقَ أَسْبابَ اللِّباسِ لِتَسْتُرَ الْعَوْراتِ الظّاهِرَةَ ، وَفَتَحَ أَبْوابَ التَّوْبَةِ وَالإِنابَةِ لِتَسْتُرَ بِها عَوْراتِ الْباطِنِ مِنَ الذُّنُوبِ وَأَخْلاقِ السُّوءِ .\r\nوَلا تَفْضَحْ أَحَداً حَيْثُ سَتَرَ اللّهُ عَلَيْكَ أَعْظَمُ مِنْهُ وَاشْتَغِلْ بِعَيْبِ نَفْسِكَ\r\n\r\n\r\n","description":"","footnote":"\r\n( 1 ) - اعراف ( 7 ) : 26 .\r\n","page_name":" 7 ","page_number":7},
  {"content":"\r\n\r\nوَاصْفَحْ عَمَّا لا يَعْنيكَ أَمْرُهُ وَحالُهُ وَاحْذَرْ أَنْ يَفْنى عُمْرُكَ بِعَمَلِ غَيْرِكَ وَيَتَّجِرَ بِرَأْسِ مالِكَ غَيْرُكَ وَتَهْلِكَ نَفْسُكَ ، فَإِنَّ نِسْيانَ الذَّنْبِ مِنْ أَعْظَمِ عُقُوبَةِ اللّهِ فِى الْعاجِلِ وَأَوْفَرِ أَسْبابِ الْعُقُوبَةِ فِى الْآجِلِ وَاشْتَغِلْ بِعَيْبِ نَفْسِكَ .\r\nوَمادامَ الْعَبْدُ مُشْتَغِلًا بِطاعَةِ اللّهِ وَمَعْرِفَةِ عُيُوبِ نَفْسِهِ وَتَرْكِ ما يَشينُ فى دينِ اللّهِ « عَزَّ وَجَلَّ » وَهُوَ بِمَعْزِلٍ عَنِ الْآفاتِ غائِصٌ فى بَحْرِ رَحْمَةِ اللّهِ « عَزَّ وَجَلَّ » يَفُوزُ بِجَواهِرِ الْفَوائِدِ مِنَ الْحِكْمَةِ وَالْبَيانِ .\r\nوَمادامَ ناسِياً لِذُنُوبِهِ جاهلًا لِعُيُوبِهِ راجِعاً إلى حَوْلِهِ وَقُوَّتِهِ لا يُفْلِحُ إذاً أَبَداً .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n[ قالَ الصَّادِقُ عليه السلام : أَزْيَنُ اللِّباسِ لِلْمُؤْمِنينَ لِباسُ التَّقْوى وَأَنْعَمُهُ الإيمانُ قالَ اللّهُ تَعالى وَلِباسُ التَّقْوى ذلِكَ خَيْرٌ 
  ]\r\n\r\nلباس ظاهر و لباس باطن\r\nاز متن اين روايت كه از سرچشهء حقايق ، امام به حق ناطق ، حضرت جعفر بن محمد الصادق عليه السلام نقل شده ، استفاده مىشود كه براى انسان - به تناسب وجودش كه داراى جسم و روح مىباشد - دو نوع لباس است .\r\nيك نوع لباس جهت جسم كه از مواد طبيعى بافته مىشود و نوع ديگر لباسى براى روح و باطن كه از حقايق عالى و حسنات اخلاقى و صفات الهى و اسرار عرشى ساخته مىگردد .\r\nلباس ظاهر براى زينت و پوشش جسم و حفظ عيوب بدن و لباس باطن براى زيبايى روح و حفظ جان از خطرات نفس اماره و شياطين جنّى و انسى است .\r\nانسانى كه عارى از لباس ظاهر است ، منظره‌اى كريه و صورتى بدنما دارد و هيولايى زشت است و تمام مردم با خفت و خوارى به او نظر كرده و وى را يا مجنون يا انسانى بىحيا مىدانند .\r\nبه همين نسبت ، انسانى كه عارى از لباس باطن است ، سماواتيان و اهل دل و عارفان بيدار ، او را بسيار زشت ديده و گويى درون او را هم‌چون جنگلى پر از حيوانات وحشى و درنده مىنگرند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nانسان به همان‌گونه كه براى پوشش ظاهر خود ، دست به انواع فعاليت‌هاى مادى مىزند و براى آرايش ظاهر خود به وسيلهء لباس از انواع محصولات طبيعى استفاده مىكند و عريان بودن ظاهر را از لباس براى خود بسيار زشت مىداند ، بايد براى لباس معنوى خود بيش از آن‌كه براى ظاهر خود مىكوشد ، تلاش كند .\r\nجسم در ميدان حيات انسان به منزلهء مركب و روح عالى انسانى - كه از عالم الهى است - به منزلهء راكب است .\r\nجسم براى انسان به منزلهء يك نقطهء محدود بيش نيست ، ولى روح براى انسان عالمى است بىمنتها و جهانى است گسترده‌تر از جهان ظاهر .\r\nفعاليت انسان براى جسم بايد در حدّ عفاف و كفاف و در محدودهء قناعت باشد ، ولى براى عظمت و اعتلاى روح بايد حريصانه كوشيد و تا لحظهء آخر عمر به دريا دريا سرمايهء معنوى قناعت نكرد .\r\nچه بدبخت و بيچاره و پست‌اند آن آدميان و انسان‌هايى كه در امور معنوى به حداقل برنامه و گاهى به كمتر از حداقل يعنى به نماز و روزهء واجب قناعت كرده ، ولى در امور مادى براى خود مرز توقفى نمىشناسند !\r\nچون صبح از خواب سنگين جسم برمىخيزند ، براى به دست آوردن ثروت و تكاثر آن ، از تمام وجود مايه مىگذارند و نيمهء شب با آن‌كه در روز بيش از خرج چند سال خود و اهل و عيال خويش را به دست آورده‌اند ، بدون آرامش دل به خانه باز مىگردند و با حرص هرچه تمام به آرزوى رسيدن صبح‌اند ، تا دوباره به ثروت مادى هجوم برده و از راه حرام و غصب و سرقت و پايمال كردن حقوق ديگران بر ثروت بيفزايند ! !\r\nاين گرسنگان سفرهء مادى كه اگر همهء جهان را در اختيار آنان بگذارند ، سير نمىشوند ، با پر شدن دهانشان از خاكِ گور به قناعت دست مىيابند و آنجاست كه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nدچار حسرت و اندوه فراوان گشته و آرزوى برگشت به دنيا مىكنند ، اما از طرف حضرت حق به آنان خطاب مىشود كه برگشتى براى شما نيست ! !\r\nاين تهيدستان و حمّالان وِزر و و بال در عالم برزخ ، نگران اموال و ثروت بىكران خود هستند كه فعلًا به دست وارثان عيّاش افتاده و آنان با كمال بىرحمى به جان اندوخته‌هاى او افتاده و مشغول خرج كردن ثروت در راه شهوت و شكم و گناه و معصيت‌اند ! بيچاره در عالم برزخ ، آه از نهاد مىكشد و مىگويد : تمام عمر گرانمايه را خرج به دست آوردن مال و انباشتن ثروت كردم و خود از آن لذتى نگرفته و اكنون محصول حمّالى و عملگى مرا ديگران صرف عيش و نوش مىكنند و من و زر و و بال آنان را به عنوان كمك كار به اهل معصيت به دوش مىكشم ! !\r\nو چه خوشبخت آن انسان‌هاى بيدار و بينايى كه اندكى از وقت را صرف به دست آوردن مال حلال به قدر احتياج مىكنند و بقيهء وقت را براى اعتلاىِ روح كه كلمهء حق است مصرف مىنمايند .\r\nزبان حال اينان كه در صراط مستقيم حقند و سيرى جز سير الى اللّه ندارند و راهى جز راه خدا نمىشناسند و محبوبى جز حضرت اللّه انتخاب نكرده‌اند ، همان است كه عارف شاعر ، مولوى مىگويد :\r\n بنماى رخ كه باغ و گُلستانم آرزوست * بگشاى لب كه قندِ فراوانم آرزوست\r\nاى آفتابِ حسن برون آ دمى ز ابر * كان چهرهء مشعشع تابانم آرزوست\r\nبشنيدم از هواى تو آواز طبل باز * باز آمدم كه ساعدِ سلطانم آرزوست \r\n\r\n","description":"","footnote":"","page_name":" 11 ","page_number":11},
  {"content":"\r\n\r\n گفتى ز ناز بيش مرنجان مرا برو * آن گفتنت كه بيش مرنجانم آرزوست\r\nاين نان و آب چرخ چو سيلى است بىوفا * من ماهيم ، نهنگم ، عُمّانم آرزوست\r\nيعقوب‌وار وا اسفاها همى زنم * ديدار خوب يوسفِ كنعانم آرزوست\r\nزين همرهان سست عناصر دلم گرفت * شيرِ خدا و رستمِ دستانم آرزوست\r\nجانم ملول گشت زفرعون و ظلم او * آن نورِ روى موسىِ عمرانم آرزوست « 1 » \r\nجسمى كه دو روز ديگر با يك كفن مىخواهد در جايى تنگ و تاريك و در خانهء وحشت منزل بگيرد و خوراك موران و ماران گردد ، چه ارزشى دارد كه خارج از حدود مقررات الهى براى او كار كرد ؟\r\nمنزلى در حد نياز ، خوراكى براى به دست آوردن توان و قدرت ، لباسى براى پوشيدن در زمستان و تابستان و محل كسبى براى اداى حقوق جسم و اهل و عيال و خرج كردن در راه خير براى انسان كافى است .\r\nبه رشد و كمال روح بپردازيد ، لباس تقوا براى امروز و فردا فراهم كنيد ، ما را پس از اين جهان ، عقبات سنگينى است كه براى عبور از آن عقبات ، لباس تقوا لازم است .\r\nفقط به فكر بدن نباشيد ، فقط در جمع وسيله براى عيش بدن نكوشيد ، شما را\r\n\r\n\r\n","description":"","footnote":"\r\n( 1 ) - مولوى .\r\n","page_name":" 12 ","page_number":12},
  {"content":"\r\n\r\nبراى ادارهء امور بدن تنها نيافريده‌اند ، اگر هدف از خلقت انسان فقط رسيدگى به جسم بود ، انبياى الهى بر اين معنى خبر مىدادند ، ديگر اين همه كتاب و حساب و قانون و مقررات و حلال و حرام لازم نبود .\r\nانبيا و امامان عليهم السلام براى رشد و تعالى عقل و روح و آراسته نمودن انسان به صفات الهى و متخلّق كردن بشر به اخلاق الهى آمدند و اگر در دستورهاى آن بزرگواران كه بر اساس وحى است دقت كنيد ، چيزى جز اين نمىيابيد .\r\nحتى در دستورهايى كه براى حيات جسمى داده‌اند سراسر و معنويت و صفا و روحانيت ديده مىشود و اصولا آراستگى ظاهر از نظر آنان مقدمهء آراستگى باطن است و رسيدگى به جسم و زندگى مادى براى تقويت حيات روح و زندگى معنوى است .\r\n\r\nجسم مركب روح\r\nانسان در مدت بسيار كوتاهى كه در دنيا زيست دارد ، بر او لازم است با بيدارى و بصيرت زندگى كرده و خود را و عقل و جان خود را براى اين چند روزهء محدود تباه نكند ؛ او بايد سعى داشته باشد كه آخرتش را با دنيا بسازد و آخرت ساختن با دنيا در گرو ايمان و عمل صالح است و ايمان و عمل جز از طريق دستورهاى الهى براى كسى ميسّر نيست .\r\nكسى را خبر داريد كه بعد از تولد نمرده باشد ؟ آيا براى كسى در اين دنيا حق حيات ابد قرار داده شده ؟ انبيا و امامان عليهم السلام كه در تمام امور سرچشمه‌هاى معنى و فضيلت بودند ، گاهى از كوتاه‌ترين عمر برخوردار بودند .\r\nعيسى در سى و سه سالگى عروج مىكند و يحيى در همين حدود سر مبارك در راه جانان نثار مىنمايد ، حضرت زهرا عليها السلام در هيجده سالگى از دنيا رحلت مىكند\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو پيامبر بزرگ اسلام صلى الله عليه و آله با آن همه عظمت و مقام در شصت و سه سالگى تسليم مرگ مىگردد ! !\r\nامام جواد عليه السلام در سن بيست و پنج سالگى به شرف شهادت نايل مىگردد و ساير انبيا و امامان عليهم السلام نيز از نظر طول عمر در همين حدود و سنين از دنيا رخت بر بسته‌اند .\r\nآن بزرگواران ، به حقيقت دنيا را مزرعهء آخرت حساب مىكردند و بر اساس همين محاسبه زندگى كردند و زندگى از نظر سلامت و خير بنا به فرمودهء آيات قرآن از بهترين زندگىها و ميدان تجلى رضايت و عنايت حضرت دوست بود .\r\nگاهى به گورستان‌ها سر بزنيد و كمى در غسّال خانه‌ها مكث كرده و به انواع آدميان از قبيل ، سلطان ، رئيس جمهور ، وكيل ، وزير ، رئيس ، ملك التجار و . . . كه روى سنگ غسال خانه‌ها خاموش و ساكت افتاده‌اند تا نوبت غسل آنان برسد ، فكر كنيد تا روح و عقل شما از غوغاى مادى گرى نجات پيدا كرده و از اسارت هواى نفس و شيطان‌هاى داخلى و خارجى آزاد گردد ! !\r\nتا به خود آييد و بدانيد و بفهميد كه در دنيا ماندنى نيستيد ، همهء پايه‌هاى حيات شما بر ضربان قلب است و ضربان قلب در اختيار شما نيست ، در اختيار حضرت اوست ، اگر نخواهد بىمعطلى از كار افتاده و شما را روانهء خانهء گور مىكند ! !\r\nچه بسا كه شب در خواب راحت ، ناگهان با يك زمين لرزه تمام هستى و زندگى تو زير و زبر شده و اسم و نشانت از جهان براى هميشه به باد فنا رود !\r\nچه بسا كه با برخورد به يك حادثهء غير قابل پيش‌بينى لباس عاريت از وجودت كنده شود و لحظات بعد در خانهء قبر قرار بگيرى !\r\nبيشتر فكر كن و به خود آى و دنيا را براى ساختن آخرت انتخاب كن و از امور ظاهر براى عمارت و آبادى باطن كمك بخواه .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنصايح اولياء الله\r\nانبيا و امامان ، اوليا و عاشقان ، عارفان و بيداران ، مصلحان و مؤمنان در اين زمينه چه نصيحت‌هاى دلپذير و چه پندها و عبرت‌هاى تكان دهنده از خود به يادگار گذاشته‌اند .\r\nدر روايت آمده :\r\nوقتى ابوذر غفارى به مكهء مكرمه آمد كنار درب بيت اللّه ايستاد و از مردمى كه از اطراف ممالك اسلامى به حج آمده بودند دعوت كرد براى شنيدن سخنان او اجتماع كنند .\r\nپس از اجتماع مردم فرمود : اى مردم ! مىدانيد كه من جُندبِ غفارى هستم و نسبت به شما خيرخواه و مهربانم . اى مردم ! هرگاه يكى از شما ارادهء سفر كند ، همانا از زاد و توشه آن قدر بردارد كه در آن سفر به آن محتاج و نيازمند است و از برداشتن زاد و راحله و بردن با خود هيچ چاره‌اى ندارد ، هرگاه امر سفر دنيا كه خيلى معمولى است چنين باشد ، پس برداشتن زاد و توشه براى سفر آخرت سزاوارتر است !\r\nمردى در ميان جمعيت گفت : ابوذر ! ما را به زاد و توشهء سفر آخرت راهنمايى كن .\r\nفرمود : براى دفع رنج روز نشور ، روزه بگيريد و براى عظائم امور ، حج واقعى گذاريد و براى بر طرف كردن وحشت قبر ، در دل شب دو ركعت نماز خالص براى حضرت رب به جاى آوريد « 1 » .\r\n\r\n\r\n","description":"","footnote":"\r\n( 1 ) - من لا يحضره الفقيه : 2 / 282 ، باب الزاد فى السفر ، حديث 2456 .\r\n","page_name":" 15 ","page_number":15},
  {"content":"\r\n\r\nامام مجتبى عليه السلام در آستانهء حركت به سفر آخرت جنادة بن ابى اميه را نصيحت كرد و فرمود :\r\nبراى سفرى كه در پيش دارى آماده شو و براى راهى كه پيمودن آن را ناچارى ، زاد و توشه برگير ، قبل از اين‌كه چنگال مرگ گريبانت را بگيرد و از تو كارى ساخته نباشد « 1 » ! !\r\nدر روايت آمده :\r\nاميرالمؤمنين عليه السلام در هر شب ، هنگامى كه مردم به خوابگاه خود مىرفتند ، صداى نازنينش بلند مىشد ، در حدى كه اهل مسجد و كسانى كه همسايهء مسجد بودند صداى آن حضرت را مىشنيدند كه مىفرمود :\r\nتَجَهَّزُوا رَحِمَكُمُ اللّهُ فَقَدْ نُودِىَ فيكُمْ بِالرَّحيلِ « 2 » .\r\nاى مردم ! آماده شويد و اسباب سفر مهيا كنيد ، خداوند شما را رحمت كند ، اينك منادى مرگ است كه در بين شما نداى كوچ كردن سر داده ، دلبستگى خود را به دنيا كم كنيد ، آمادهء كوچ كردن از دنيا باشيد ، از اعمال صالحه براى دنياى ديگر خود زاد و توشه برداريد ، در برابر شما عقبه‌هاى بسيار دشوارى است و منزل‌هايى كه سخت هولناك است .\r\nدر هر صورت مىتوان از تمام نعمت‌هاى الهى براى ساختن آخرت استفاده كرد و راه آن منحصر به اين است كه در كليهء مسائل مادى و دنيايى از برنامه‌هاى وحى استفاده كرد .\r\n\r\n\r\n","description":"","footnote":"\r\n( 1 ) - بحار الأنوار : 44 / 139 ، باب 22 ، حديث 6 .\r\n( 2 ) - الأمالى ، شيخ صدوق : 498 ، المجلس الخامس والسبعون ، حديث 7 ؛ بحار الأنوار : 74 / 393 ، باب 15 ، حديث 12 .\r\n","page_name":" 16 ","page_number":16},
  {"content":"\r\n\r\nخوشبخت آن انسان‌هاى با بصيرتى كه يك لحظه از عمر خود را هدر نمىدهند و دمى از ياد مرگ و عقبات آن غافل نمىمانند .\r\nسعدى در زمينهء يادآورى مسائل مرگ مىگويد :\r\n دو بيتم جگر كرد روزى كباب * كه مىگفت گوينده‌اى با رباب\r\nدريغا كه بىما بسى روزگار * برويد گل و بشكفد لاله زار\r\nبسى تير و دى ماه و ارديبهشت * برآيد كه و ما خاك باشيم و خشت\r\nپس از ما بسى گل دمد بوستان * نشينند با يك دگر دوستان\r\nكسانى كه از ما به غيب اندرند * بيايند و بر خاك ما بگذرند\r\nزدم تيشه يك روز بر تلّ خاك * به گوش آمدم ناله‌اى دردناك\r\nكه زنهار اگر مردى آهسته‌تر * كه چشم و بناگوش و رويست و سر\r\nخبر دارى اى استخوانى قفس * كه جان تو مرغيست نامش نفس\r\nچو مرغ از قفس رست و بگسست قيد * دگر ره نگردد به سعى تو صيد\r\nنگهدار فرصت كه عالم دمى است * دمى نزد دانا بِهْ از عالمى است « 1 » \r\n\r\nلباس ايمان زيباترين لباس\r\nحكيم فرزانه و عارف بزرگوار مرحوم ملا عبد الرزاق لاهيجى در ترجمهء جملهء اوّل روايت چنين توضيح مىدهد :\r\nامام صادق عليه السلام مىفرمايد :\r\nزيباترين لباس از براى مؤمن لباس تقوا است ، چرا كه لباس چيزى است كه عورت ظاهرى آدمى را بپوشد و از شدت سرما و گرما انسان را محافظت كند .\r\n\r\n\r\n","description":"","footnote":"\r\n( 1 ) - كليات سعدى .\r\n","page_name":" 17 ","page_number":17},
  {"content":"\r\n\r\nو چون تقوا انسان را از رسوايى روز قيامت و از شدايد و رنج‌ها و عذاب آن روز حفظ مىكند ، پس زيباترين لباس براى آدمى است .\r\nو نيز مىفرمايد :\r\nنرم‌ترين لباس براى مؤمن لباس ايمان است ، ايمان يعنى اعتقاد جازم و ريشه دار به حضرت حق و نبوت انبيا و هرچه از احوال مبدأ و معاد از جانب حضرت حق رسيده است .\r\nاما نكته‌اى كه در اينجا هست اين است كه ايمان با گناه و عصيان و فسق و فجور قابل جمع است ، پس ايمان داشتن كمال مطلق نيست ، بلكه با نقصان صاحبش را مستحق دخول در عذاب مىكند ، به خلاف تقوا كه كمال مطلق است و با گناه و عصيان و استحقاق دخول در عذاب قابل جمع نيست ؛ پس تقوا ازين لباس است و ايمان كمال فى الجمله است و به همين خاطر خداى بزرگ در قرآن مجيد فرمود :\r\nلباس تقوا از هر لباسى بهتر است ، چرا كه لباس ظاهر عورت ظاهر را مىپوشاند و لباس تقوا هم ظاهر و هم باطن را از هر نوع رجس و آلودگى محافظت كرده و پاك نگاه مىدارد .\r\n\r\nلباس در قرآن\r\nكتاب الهى از پنج نوع لباس در آيات نورانيش نام مىبرد :\r\n1 - لباس مادى ظاهرى .\r\n2 - لباس طبيعى .\r\n3 - لباس معنوى .\r\n4 - لباس بهشتى .\r\n5 - لباس جهنمى .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\n1 - لباس مادى ظاهرى\r\nاز لباس ظاهر كه مردم بر بدن مىپوشانند ، به عنوان نعمت ياد فرموده و از انسان مىخواهد كه به اين معنى توجه داشته باشد كه ميليون‌ها چرخ به ارادهء حضرت حق در اين خانه با عظمت آفرينش به گردش مىآيد تا براى بشر لباس فراهم گردد ، انسان بايد نسبت به اين نعمت شاكر باشد و سعى كند از لباس و پوشش بدن خود در راهى كه مولاى او خواسته استفاده كند .\r\n [ وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ 
  ]  « 1 » .\r\nو اوست كه دريا را رام و مسخّر كرد تا از آن گوشت تازه بخوريد و زينتى را كه مىپوشيد از آن بيرون آوريد و در آن كشتىها را مىبينى كه آب را مىشكافند [ تا شما را براى حمل كالا ، تجارت و داد و ستد جابجا كنند 
  ] و براى اين‌كه از فضل واحسان خدا طلب كنيد و [ در نهايت 
  ] به سپاس گزارى خدا برخيزيد .\r\nملاحظه مىكنيد كه يكى از منابع مهم لباس براى پوشش بدن ، دريا است و خداى بزرگ در آخر آيهء شريفه از مردم مىخواهد كه او را براى اين نعمت شكر كنند و شكر لباس به اين است كه انسان از آن لباس در راه خدا و خير رساندن به مردم استفاده كند .\r\n [ وَ اللَّهُ جَعَلَ لَكُمْ مِنْ بُيُوتِكُمْ سَكَناً وَ جَعَلَ لَكُمْ مِنْ جُلُودِ الْأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَ يَوْمَ إِقامَتِكُمْ وَ مِنْ أَصْوافِها وَ أَوْبارِها وَ أَشْعارِها \r\n\r\n\r\n","description":"","footnote":"\r\n( 1 ) - نحل ( 16 ) : 14 .\r\n","page_name":" 19 ","page_number":19},
  {"content":"\r\n\r\n  أَثاثاً وَ مَتاعاً إِلى حِينٍ * وَ اللَّهُ جَعَلَ لَكُمْ مِمَّا خَلَقَ ظِلالًا وَ جَعَلَ لَكُمْ مِنَ الْجِبالِ أَكْناناً وَ جَعَلَ لَكُمْ سَرابِيلَ تَقِيكُمُ الْحَرَّ وَ سَرابِيلَ تَقِيكُمْ بَأْسَكُمْ كَذلِكَ يُتِمُّ نِعْمَتَهُ عَلَيْكُمْ لَعَلَّكُمْ تُسْلِمُونَ 
  ]   « 1 » .\r\nو خدا خانه هايتان را براى شما مايهء آرامش و راحت قرار داد و براى شما از پوست دام‌ها سر پناه [ مانند قبّه و خيمه 
  ] مقرّر كرد ، كه آن‌ها را روز كوچ كردنتان و هنگام اقامتتان [ در جابجا كردن 
  ] سبك مىيابيد و [ براى شما 
  ] از پشم‌ها و كرك‌ها و موهاى آن‌ها تا زمانى معين ، وسايل زندگى و كالاى تجارت پديد آورد . * و خدا براى شما از آنچه آفريده سايه‌هايى قرار داد ، از كوه‌ها پناه‌گاه‌هايى برايتان به وجود آورد ، و تن پوش‌هايى براى شما قرار داد كه شما را از گرما نگه مىدارد و پيراهن‌هايى [ مقاوم 
  ] كه شما را از آسيب جنگ و نبردتان حفظ مىكند ؛ اين‌گونه نعمت هايش را بر شما كامل مىكند تا تسليم فرمان‌هاى او شويد .\r\nيك بار ديگر در اين دو آيه و آنچه به عنوان نتيجه در پايان آن ذكر شده دقت كنيد ؛ لباس مادى نعمت خداست ، پوششى است كه حضرت حق مقرر فرموده ، تا از سرما و گرما محفوظ مانده و براى شما زينت زندگى باشد و شما با به دست آوردن آن از هر رنجى دور مانده و خيالتان آسوده باشد ، تا با سلامت كامل و آسودگى خيال به اطاعت از اوامر و نواهى جناب او اقدام كنيد .\r\nفكر كنيد كه تاكنون با لباس‌هايى كه در اختيار شما قرار گرفته چه برخوردى داشتيد و از آن‌ها در چه راهى استفاده كرديد ، براى چه به دست آورديد و براى كه پوشيديد و براى چه به تن كرديد ؟ آيا به لباس خود به عنوان نعمت حضرت\r\n\r\n\r\n","description":"","footnote":"\r\n( 1 ) - نحل ( 16 ) : 80 - 81 .\r\n","page_name":" 20 ","page_number":20},
  {"content":"\r\n\r\nدوست نظر كرديد ؟ آيا به خاطر او به دست آورديد و به خاطر او پوشيديد و در مقام قدردانى و تشكر از حضرت او بر آمديد و اين لباس ظاهر را مقدمهء به دست آوردن لباس باطن قرار داديد ؟ در اين لباس به تواضع حركت كرديد ؟ يا دچار كبر و خوشحالى زودگذر شديد ؟ از اين لباس در راه عدل و حكمت استفاده كرديد يا در آن لباس به ظلم آلوده شديد ؟ و يا در آن لباس به پايمال كردن حقوق معطى لباس و حقوق مردم دچار شديد ؟ !\r\n [ يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً 
  ]  « 1 » .\r\nاى فرزندان آدم ! ما لباسى كه شرمگاهتان را مىپوشاند ، و لباسى فاخر و گران كه مايهء زينت و جمال است ، براى شما نازل كرديم .\r\n [ وَ عَلَّمْناهُ صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ فَهَلْ أَنْتُمْ شاكِرُونَ 
  ]  « 2 » .\r\nو به سود شما صنعتِ ساختنِ پوشش‌هاى دفاعى را به او آموختيم تا شما را از [ آسيب 
  ] جنگ‌تان محافظت نمايد ، پس آيا شما شكرگزار حق هستيد ؟\r\n\r\n2 - لباس طبيعى\r\nقرآن مجيد از مسئلهء شب و وضع زندگى مرد و زن نسبت به يكديگر و اين‌كه هريك براى ديگرى در جهاتى از زندگى به منزله پوششند تعبير به لباس فرموده و شب و پوشش زن و مرد را نسبت به يكديگر از اعظم نعمت‌هاى الهى شمرده ، باشد كه انسان به اين نعمت‌هاى پر منفعت توجه كرده و در مقام شكر حضرت منعم برآيد .\r\n\r\n\r\n","description":"","footnote":"\r\n( 1 ) - اعراف ( 7 ) : 26 .\r\n( 2 ) - انبيا ( 21 ) : 80 .\r\n","page_name":" 21 ","page_number":21},
  {"content":"\r\n\r\n [ وَ هُوَ الَّذِي جَعَلَ لَكُمُ اللَّيْلَ لِباساً وَ النَّوْمَ سُباتاً وَ جَعَلَ النَّهارَ نُشُوراً 
  ]  « 1 » .\r\nو اوست كه شب را براى شما پوشش ، و خواب را مايهء استراحت و آرامش ، و روز را [ زمان 
  ] پراكنده شدن [ جهت فعاليت و كوشش 
  ] قرار داد .\r\n [ أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَ أَنْتُمْ لِباسٌ لَهُنَّ 
  ]  « 2 » .\r\nدر شبِ روزهايى كه روزه‌دار هستيد ، آميزش با زنانتان براى شما حلال شد .\r\nآنان براى شما لباسند و شما براى آنان لباسيد .\r\nاز آنجايى كه زنان به وسيلهء بهره گرفتن از شوهران خود از بسيارى از گناهان محفوظ مىمانند و مردان نيز به خاطر همسران خويش از بسيارى از معاصى در امان مىمانند و زن و مرد به وسيلهء يكديگر در پوششى از عفت و حيا و كرامت قرار مىگيرند ، خداوند بزرگ از زن نسبت به مرد و از مرد نسبت به زن تعبير به لباس و جامه فرمود ، همانطور كه لباس مادى پوشانندهء عيوب ظاهر است ، لباس طبيعى هم پوشانندهء بسيارى از عيوب و حافظ انسان از بسيارى از گناهان است .\r\n\r\n3 - لباس معنوى\r\nلباس معنوى كه اظهر و اتم آن تقوا است از عظيم‌ترين و پرمنفعت‌ترين نعمت‌هاى الهى نسبت به عبد است .\r\nاين لباس است كه در دنيا انسان را از تمام آلودگىهاى اعتقادى ، عملى و اخلاقى حفظ كرده و در آخرت از عذاب الهى در امان حضرت حق برده و بالاترين\r\n\r\n\r\n","description":"","footnote":"\r\n( 1 ) - فرقان ( 25 ) : 47 .\r\n( 2 ) - بقره ( 2 ) : 187 .\r\n","page_name":" 22 ","page_number":22},
  {"content":"\r\n\r\nدرجات بهشت را نصيب انسان مىنمايد .\r\nدر سورهء اعراف مىخوانيد :\r\n [ وَ لِباسُ التَّقْوى ذلِكَ خَيْرٌ 
  ]  « 1 » .\r\nو لباس تقوا [ كه انسان را از آلودگىهاى ظاهر و باطن بازمىدارد 
  ] بهتر است .\r\n\r\n4 - لباس بهشتى\r\nخداوند مهربان در قرآن مجيد به آن انسان‌هايى كه داراى ايمان و عمل صالح و آراسته به حسنات اخلاقى هستند ، وعدهء لباس‌هاى فاخر بهشتى داده و فرموده به جزاى عمل آنان در بهشت آراسته به لباس‌هايى هستند كه عنايت و لطف حضرت دوست براى آنان مقرر كرده است .\r\n  [ إِنَّ الَّذِينَ آمَنُوا وَ عَمِلُوا الصَّالِحاتِ إِنَّا لا نُضِيعُ أَجْرَ مَنْ أَحْسَنَ عَمَلًا * أُولئِكَ لَهُمْ جَنَّاتُ عَدْنٍ تَجْرِي مِنْ تَحْتِهِمُ الْأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَ يَلْبَسُونَ ثِياباً خُضْراً مِنْ سُنْدُسٍ وَ إِسْتَبْرَقٍ مُتَّكِئِينَ فِيها عَلَى الْأَرائِكِ نِعْمَ الثَّوابُ وَ حَسُنَتْ مُرْتَفَقاً 
  ]   « 2 » .\r\nمسلماً كسانى كه ايمان آوردند و كارهاى شايسته انجام دادند [ پاداششان داده خواهد شد 
  ] ؛ زيرا ما پاداش كسانى را كه كار نيكو كرده‌اند ، تباه نمىكنيم . *\r\nبراى آنان بهشت‌هاى جاودانى است كه از زير درختانش نهرها جارى است ، در حالى كه در آنجا بر تخت‌ها تكيه دارند با دستبندهايى از طلا آراسته مىشوند ، و جامه‌هايى سبز از ديباى نازك و سِتبر مىپوشند ، چه پاداش خوبى و چه آسايش‌گاه نيكويى .\r\n\r\n\r\n","description":"","footnote":"\r\n( 1 ) - اعراف ( 7 ) : 26 .\r\n( 2 ) - كهف ( 18 ) : 30 - 31 .\r\n","page_name":" 23 ","page_number":23},
  {"content":"\r\n\r\n   [ إِنَّ الْمُتَّقِينَ فِي مَقامٍ أَمِينٍ * فِي جَنَّاتٍ وَ عُيُونٍ * يَلْبَسُونَ مِنْ سُندُسٍ وَ إِسْتَبْرَقٍ مُتَقابِلِينَ 
  ]    « 1 » .\r\nمسلماً پرهيزكاران در جايگاه امنى خواهند بود . * در ميان بوستان‌ها و چشمه‌سارها ؛ * لباس‌هايى از حرير نازك و ديباى ضخيم مىپوشند در حالى كه برابر هم مىنشينند .\r\n [ إِنَّ اللَّهَ يُدْخِلُ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ 
  ]  « 2 » .\r\nبىترديد خدا كسانى را كه ايمان آورده و كارهاى شايسته انجام داده‌اند ، در بهشت‌هايى درمىآورد كه از زير درختانش نهرها جارى است ، در آنجا با دستبندهايى از طلا و مرواريد آرايش مىشوند ، و لباسشان در آنجا حرير است .\r\n\r\n5 - لباس جهنمى\r\nاما آنان كه انسانيت و آدميت را فراموش كنند و روزگار به غفلت و جهل وپستى و دنائت و بردگى نسبت به شكم و شهوت بگذرانند و كارى جز مخالفت با خدا و خلق خدا و زورگويى و ستم نداشته باشند در دنيا دچار لباس جوع و خوف و در آخرت گرفتار لباس و پوششى از سخت‌ترين عذاب خواهند شد .\r\n [ وَ ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً يَأْتِيها رِزْقُها رَغَداً مِنْ كُلِّ مَكانٍ فَكَفَرَتْ بِأَنْعُمِ اللَّهِ فَأَذاقَهَا اللَّهُ لِباسَ الْجُوعِ وَ الْخَوْفِ بِما كانُوا يَصْنَعُونَ 
  ]  « 3 » .\r\n\r\n\r\n","description":"","footnote":"\r\n( 1 ) - دخان ( 44 ) : 51 - 53 .\r\n( 2 ) - حج ( 22 ) : 23 .\r\n( 3 ) - نحل ( 16 ) : 112 .\r\n","page_name":" 24 ","page_number":24},
  {"content":"\r\n\r\nو خدا [ براى پندآموزى به ناسپاسان 
  ] مَثَلى زده است : شهرى را كه امنيت و آسايش داشت و رزق و روزىِ [ مردمش 
  ] به فراوانى از همه جا برايش مىآمد ، پس نعمت خدا را ناسپاسى كردند ، در نتيجه خدا به كيفر اعمالى كه همواره مرتكب مىشدند ، بلاى گرسنگى و ترس فراگير را به آنان چشانيد .\r\nاين‌چنين مردم كه از نعمت‌هاى حضرت حق قدردانى نكرده و به شكر در برابر آن نعمت‌ها برنمىخيزند و بلكه راه عصيان و كفر در پيش گرفته و خود و محيط خود را آلوده به فساد مىكنند ، در قيامت به آنان لباس عذاب پوشانده مىشود ، چنانچه در قرآن مجيد آمده است :\r\n  [ وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ * سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ 
  ]   « 1 » .\r\nو آن روز مجرمان را مىبينى كه در زنجيرها [ به صورتى محكم و سخت 
  ] به هم بسته شده‌اند . * پيراهن‌هايشان از قطران [ ماده‌اى متعفّن ، قابل اشتعال و بدبو 
  ] است ، و آتش چهره‌هايشان را مىپوشاند .\r\nاين بود نوع لباس‌هايى كه قرآن براى فرزندان آدم اسم مىبرد ، چه نيكوست كه اين چند روزهء كوتاه عمر را ملبس به لباس تقوا شويم و از لباس ظاهر هم جهت عبادت و خدمت به خلق و شكر حضرت حق استفاده كنيم و از لباس طبيعى هم براى رضاى دوست بهره بگيريم تا در جهان آخرت از لباس بهشتى بر ما بپوشانند و از لباس عذاب در امان بمانيم .\r\nسراج قمرى شاعر پرمايهء قرن ششم در مقام نصيحت انسان مىگويد :\r\n\r\n\r\n","description":"","footnote":"\r\n( 1 ) - ابراهيم ( 14 ) : 49 - 50 .\r\n","page_name":" 25 ","page_number":25},
  {"content":"\r\n\r\n اى باز پس فتاده‌تر از جملهء جهان * هين راه پيش گير كه رفتند همرهان\r\nاز راه باز مانده‌اى بىنور و خاكسار * چون آتشى كه باز بماند زكاروان \r\n امروزه راه راست نيارى شدن دلير * فردا ره صراط سپردن كجا توان\r\nآخر چگونه طاقت درد سفر بود * آن را كه درد سر بودش بوى بوستان\r\nپيرى برانده است جوانيت هم چو دود * رانده شود زشعلهء آتش بلى دخان\r\nمانند شمع شعلهء شيب است بر سرت * زان زرد وتن ضعيفى چون موى و ريسمان\r\nچون از سرت سپيده برآمد سپيد شد * گلگونهء مى ار سيهش كرد خان و مان\r\nپيرى چو خاك بر سرم افشاند شد يقين * كان آتش جوانى من مرد بىگمان\r\nآتش چو مرد يا به ستم يا به طبع خويش * بر فرق او زمانه كند خاك در زمان \r\nخداوندا ! ما فرزندان ضعيف و ناتوان آدم را از قيد اسارت تن برهان كه هركس اسير تن شد ، بزرگ‌ترين خيانت را به ابديت خويش كرد و از تمام حقايق و فضايل و حسنات الهى محروم گشت . بارالها ! اسير تن ، پست‌ترين و زبون‌ترين موجود اين كرهء كوچك خاكى است ، موجودى است كه تمام درهاى رحمت و مغفرت را به\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nروى خويش بسته است ! !\r\nخداوندا ! اسيران تن و بردگان شكم و شهوت ، از حيات چه فهميدند و از هستى كه خير محض است ، چه خيرى ديدند و از عنايات و الطاف خاصه تو چه بهره‌اى بردند ؟\r\nصد و بيست و چهار هزار پيغمبر بزرگوار تو ، امامان عزيز ، مصلحان ، انديشمندان ، عارفان ، حكيمان ، براى هدايت انسان چه فريادها كه نكشيدند و چه حكمت‌ها كه از خود بروز نداند و چه جان‌هاى شيرين كه در اين ميدان زندگى براى بيدارى انسان نثار راه تو نكردند ، ولى اين بدبخت اسيران تا آخر عمر انگار كر و كور زيستند و گويى در اين خط پرفيض هستى خبرى و ندايى و صدايى نبوده و برقى براى روشن شدن محيط زندگى اينان ندرخشيده .\r\nاين بيچاره‌ها چه با فضاحت زندگى كردند و چه تهيدست و دست خالى و بدون برداشت محصول مثبت از حيات و زندگى روز و شب گذراندند ، اينان بالاترين مايهء وجود را كه عمر است و در درياى خلقت گوهرى پرقيمت‌تر از آن يافت نمىشود با شيطان معامله كردند ، ولى در مقابل از اين دشمن غدار و ديرين انسانيت چيزى نگرفتند !\r\nاينان جهان را كه بر عدل و علم و حكمت حق استوار است به بازيچه گرفتند و والاترين انسان‌ها را مسخره كرده و به آنان پوزخند زدند و ندانسته يا دانسته راهى كه نبايد بروند رفتند و با اين خط سيرشان هم خود را تباه كردند ، هم آنان كه در اشراف آنان مىزيستند .\r\nاينان خود را از پيشگاه مقدس تو دور كردند و لعنت ابدى براى خويش خريدند و آخرت پرنعمت را با دنياى دون عوض كرده و در اين معامله جز غضب و سخط و عذاب تو سودى نبردند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n[ وَأَمَّا لِباسُ الظَّاهِرِ فَنِعْمَةٌ مِنَ اللّهِ تَعالى يُسْتَرُ بِها الْعَوْراتُ وَهِىَ كَرامَةٌ أَكْرَمَ اللّهُ بِها ذُرِّيَّةَ آدَمَ عليه السلام ما لَمْ يُكْرِمْ بِها غَيْرَهُمْ وَهِىَ لِلْمُؤْمِنينَ آلَةٌ لِأَداءِ مَاافْتَرَضَ اللّهُ عَلَيْهِمْ 
  ]\r\n\r\nلباس ظاهر نعمت الهى\r\nبا توجه به موقعيتى كه انسان در ميان موجودات زمين و بلكه موجودات عالم دارد ، اگر از نعمت لباس ظاهر محروم بود چه مىكرد و چه صحنه‌اى در زندگى داشت و حيات پرقيمت و اصيل او به كجا مىكشيد ؟ !\r\nلحظه‌اى فكر كنيد و در نظر بگيريد كه اگر ميدان زندگى كه داراى همه چيز است ، تنها از لباس ظاهر خالى بود ، مسئلهء پاكىها و فضايل چه مىشد و آيا نسيم تربيت جاى وزيدن داشت ؟\r\nامام صادق عليه السلام مىفرمايد :\r\nلباس ظاهر نعمتى است از حضرت حق به سوى انسان كه با آن عيوب و عورات آدمى پوشيده مىشود و اين لباس ظاهر كرامت الهى است كه فرزندان آدم را به آن گرامى داشته ، كرامتى كه غير آدمى زاد را به آن آراسته نفرموده است و اين لباس براى مردم مؤمن وسيلهء اداى واجبات خداست .\r\nاسلام كه در تمام جوانب حيات مقرراتى بس پرارزش وضع نموده و نقطه‌اى از نقاط زندگى بشر را از هنگام ولادت تا مرگ از نظر دور نداشته و مسأله‌اى نبوده مگر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاين‌كه براى آن قانونى وضع نموده ، دربارهء لباس هم مقررات بسيار ارزنده‌اى چه نسبت به ظاهر لباس ، چه نسبت به مسائل معنوى آن ارائه نموده كه دقت در آن مقررات انسان را متوجه حقيقت دين و كمال آن نموده و به اين نكته واقف مىكند كه اسلام دلسوزترين مكتب براى سعادت بشر و جامع‌ترين مدرسه براى ادارهء حيات و زندگى انسان‌ها است .\r\n\r\nلباس در روايات\r\nاسلام عزيز ، بر وفق مصلحت جامعهء اسلامى ، لباس زربفت ، حرير ، ابريشم و لباسى كه از پوست حيوان مرده مىسازند و لباسى كه از پوست حيوانات حرام گوشت به دست مىآيد و انواع اين‌گونه البسه‌ها را حرام اعلام كرده و پوشيدن اين نوع لباس‌ها را درخور شأن انسان نمىداند انسان با خصوصياتى كه دارد ، والاتر و آقاتر از آن است كه به لباس حرير ، يا ابريشم ، يا طلاباف روى آورده و خود را با آن‌ها بيارايد ؛ وجود انسان عزيزتر از آن است كه در لباسى كه از پوست حيوان مرده يا حرام گوشت به دست مىآيد پوشيده شود .\r\nانسان ، منبع كرامت و محل شرافت و مركز فضايل و آيينهء تجلى اسما و صفات ربوبى است ، اين موجود پرارزش نبايد محكوم بدن و جسم گشته و به پوشاندن مقدارى گوشت و پوست با انواع لباس‌ها و زينت‌ها ، عمر گرامى را تلف كند ! !\r\nدر زمينهء لباس بايد توجه به طرح ونقشهء حضرت دوست كند و آنچه را جناب او مىپسندد بپوشد ، جسم به آن اندازه موقعيت ندارد كه آدمى شؤون گرانمايهء خويش را فداى آن كند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nجنس لباس\r\nعلّامهء بزرگوار ، مرحوم مجلسى رحمه الله در كتاب پرارزش « بحار الأنوار » در آداب زىّ و تجمل رواياتى را نقل مىكند كه لازم است به پاره‌اى از آن روايات كه بيانگر مسئلهء لباس است اشاره شود .\r\nپيامبر بزرگ صلى الله عليه و آله به اميرالمؤمنين عليه السلام فرمود :\r\nجامهء حرير مپوش تا در بهشت جامهء حرير بر تو بپوشانند « 1 » .\r\nدر حديث ديگر آمده :\r\nهركس جامهء حرير بپوشد ، پوستش در قيامت به آتش سوزانده مىشود « 2 » .\r\nبه سند معتبر از اميرالمؤمنين عليه السلام نقل شده :\r\nجامهء پنبه‌اى بپوشيد كه آن پوشش رسول خدا صلى الله عليه و آله و پوشش ما اهل بيت است و نبىّ اسلام جامهء مويى و پشمى نمىپوشيد مگر به علت و جهتى « 3 » .\r\nحضرت صادق عليه السلام فرمود :\r\nجامهء مويى و پشمى نپوشيد مگر عذرى اقتضا كند « 4 » .\r\nامام صادق عليه السلام فرموده :\r\nكتان از پوشش پيامبران است و بدن را فربه مىكند « 5 » .\r\n\r\n\r\n","description":"","footnote":"\r\n( 1 ) - بحار الأنوار : 80 / 248 ، باب 5 ، حديث 8 .\r\n( 2 ) - علل الشرايع : 2 / 384 ، باب 57 ، حديث 3 .\r\n( 3 ) - مستدرك الوسائل : 3 / 254 ، باب 15 ، حديث 1 .\r\n( 4 ) - الكافى : 6 / 449 ، باب لبس الصوف والشعر و الوبر ، حديث 1 .\r\n( 5 ) - وسائل الشيعة : 5 / 29 ، باب 16 ، حديث 1 .\r\n","page_name":" 30 ","page_number":30},
  {"content":"\r\n\r\n\r\nرنگ لباس\r\nدر چند حديث از نبىّ اسلام صلى الله عليه و آله آمده :\r\nجامهء سپيد بپوشيد كه پاكيزه‌ترين و نيكوترين جامه هاست « 1 » .\r\nامام صادق عليه السلام مىفرمايد :\r\nاميرالمؤمنين عليه السلام اكثر اوقات جامهء سپيد مىپوشيد « 2 » .\r\nحفص مؤذن مىگويد :\r\nحضرت صادق عليه السلام را در حرم پيامبر بين قبر و منبر ديدم كه جامه‌اى زرد به رنگ بِهْ پوشيده بود و نماز مىخواند « 3 » .\r\nدر حديث حسن از حضرت صادق عليه السلام نقل شده :\r\nجامهء سرخ تيره پوشيدن كراهت دارد ، مگر براى تازه داماد « 4 » .\r\nابوالعلا - كه يكى از راويان حديث است - مىگويد :\r\nحضرت صادق عليه السلام را در حال احرام ديدم كه خود را با بُرد يمنى سبز پوشانده بود « 5 » .\r\nرسول اسلام صلى الله عليه و آله مىفرمود :\r\nسياه پوشيدن مكروه است ، مگر در سه چيز : كفش ، كلاه [ عمامه 
  ] ، عبا « 6 » .\r\n\r\n\r\n","description":"","footnote":"\r\n( 1 ) - وسائل الشيعة : 5 / 26 - 27 ، باب 14 .\r\n( 2 ) - وسائل الشيعة : 5 / 27 ، باب 14 ، حديث 5801 .\r\n( 3 ) - حلية المتقين : 17 .\r\n( 4 ) - وسائل الشيعة : 5 / 29 ، باب 17 ، حديث 5806 .\r\n( 5 ) - حلية المتقين : 17 .\r\n( 6 ) - الكافى : 6 / 449 ، باب لبس للسواد ، حديث 1 .\r\n","page_name":" 31 ","page_number":31},
  {"content":"\r\n\r\n\r\nنوع لباس\r\nاسلام مردم را از پوشيدن جامه‌اى كه از حد معمول بلندتر است و علت فخر و كبر بر ديگران مىشود منع كرده است .\r\nامام صادق عليه السلام مىفرمايد :\r\nاميرالمؤمنين عليه السلام به بازار رفت و سه پارچه خريد ، به قيمت يك اشرفى ، يكى را پيراهن كرد تا نزديك بند پا و يكى را لنگ تا نيمهء ساق و يكى را ردا تا پايين‌تر از كمر ، آن گاه دست به آسمان برداشت و پيوسته حمد الهى كرد تا به خانه بازگشت « 1 » .\r\nامام موسى كاظم عليه السلام فرمود :\r\nترجمهء ظاهر  [ وَ ثِيابَكَ فَطَهِّرْ 
  ]  « 2 » اين است كه جامه‌هاى خود را پاك گردان با توجه به اين‌كه جامه‌هاى حضرت رسول صلى الله عليه و آله هميشه پاك بود ، مراد الهى اين است كه جامه را كوتاه كن كه آلوده نشود ( آلوده به كثافات ظاهر و آلوده به كبر و غرور و خودپسندى ) « 3 » .\r\nاز حضرت باقر عليه السلام نقل شده :\r\nحضرت رسول صلى الله عليه و آله به شخصى وصيت كرد كه زينهار كه پيراهن و ازار خود را بلند مياويز كه اين از تكبر است و خدا تكبر را دوست نمىدارد « 4 » .\r\nنبىّ اسلام صلى الله عليه و آله به ابوذر فرمود :\r\nهركه از روى تكبر جامه‌اش را بر زمين كشد ، حق تعالى در قيامت نظر رحمت به\r\n\r\n\r\n","description":"","footnote":"\r\n( 1 ) - وسائل الشيعة : 5 / 40 ، باب 22 ، حديث 5843 .\r\n( 2 ) - مدثر ( 74 ) : 4 .\r\n( 3 ) - وسائل الشيعة : 5 / 40 ، باب 22 ، حديث 5844 .\r\n( 4 ) - وسائل الشيعة : 5 / 41 ، باب 23 ، حديث 5848 .\r\n","page_name":" 32 ","page_number":32},
  {"content":"\r\n\r\nاو نفرمايد « 1 » .\r\nاسلام ، مردان را از پوشيدن لباس زنان و زنان را از پوشيدن لباس مردان منع مىكند « 2 » و همچنين مسلمانان را از پوشيدن لباسى كه مخصوص به كفار است ، نهى مىنمايد « 3 » .\r\nامام باقر عليه السلام مىفرمايد :\r\nجايز نيست زنان شبيه به مردان شوند ؛ زيرا رسول خدا صلى الله عليه و آله لعنت كرد مردانى كه خود را شبيه زنان كنند و زنانى كه خود را شبيه مردان بيارايند « 4 » .\r\nامام صادق عليه السلام مىفرمايد :\r\nخداى عزّ و جل به پيامبرى از پيامبرانش وحى فرمود كه به مؤمنان بگو : جامهء دشمنان مرا مپوشيد و طعام دشمنان مرا نخوريد و به مسلك دشمنان من سلوك ننماييد كه شما هم جزء آنان قرار خواهيد گرفت « 5 » .\r\nاز مجموع روايات استفاده مىشود كه مردان بايد از لباس حرير ، ابريشم و طلاباف بپرهيزند و از پوشيدن لباسى كه از پوست حيوانات حرام گوشت تهيه شده خوددارى كنند و از پوشاندن بدن به لباس زنان و كفار خوددارى كنند و مرد و زن سعى كنند از پوشيدن لباس‌هايى كه اسلام به هريك از آنان حرام نموده كناره‌گيرى نمايند و همچنين بر مردان و زنان لازم است از پوشيدن لباس بدن نما و لباس تنگ و لباسى كه محرك شهوت نامحرمان است جداً خوددارى نمايند .\r\n\r\n\r\n","description":"","footnote":"\r\n( 1 ) - حلية المتقين : 18 .\r\n( 2 ) - وسائل الشيعة : 5 / 25 ، باب 13 .\r\n( 3 ) - وسائل الشيعة : 4 / 382 ، باب 19 .\r\n( 4 ) - وسائل الشيعة : 20 / 221 ، باب 123 ، حديث 1 .\r\n( 5 ) - وسائل الشيعة : 4 / 385 ، باب 19 ، حديث 5468 .\r\n","page_name":" 33 ","page_number":33},
  {"content":"\r\n\r\n\r\nلحظه‌اى تأمل\r\nزندگى ما در اين جهان مادى مگر چند روز است ؟ ما تا چه مدت در اين دنياى دون هستيم و تا كى مىتوانيم خيمه و خرگاه زندگى را در اين زمين كه سياره‌اى بسيار كوچك و كم حجم است سرپا نگهداريم و تا چه زمان قدرت داريم در اين جهان استقرار داشته باشيم ؟ رحل اقامت تا كى مىتوان در سرا انداخت ؟ !\r\nاين چه بدبختى است كه گريبان گروهى از مردان و زنان را گرفته كه تمام ساعات پرارزش خود را وقف فراهم آوردن غذا و لباس براى جسم بىارزش مىكنند ؛ عزيزان ! ارزش و اعتبار شما به عقل و روح و باطن و قلب شما است ، جسم را در گرما و سرما با اندك پارچه‌اى معمولى بپوشانيد و اين ظواهر كم‌ارزش را وقف باطن پرارزش كنيد ، به خدا قسم در برزخ و قيامت به حسرتى دچار شويد كه ما فوق آن تصور ندارد و به روزى گرفتار آييد كه پشيمانى در آن روز به شما سودى ندهد ، به خود آييد و از خواب گران غفلت برخيزيد ، براى روزى كه با دو متر پارچهء كم‌ارزش به خانهء گور و به دنياى برزخ مىرويد فكرى كنيد ، دست به دامن خضر راهى بزنيد تا از بركت وجود او از ظلمات مادى گرى نجات پيدا كنيد .\r\nجمال الدين اصفهانى در نصيحت غافلان چنين سروده :\r\n تو را زمشرق پيرى دميد صبح مخسب * كه خواب تيره نمايد چو صبح شد روشن\r\nشب جوانى ناگاه روز پيرى زاد * كه ديد زنگى هرگز به رومى آبستن\r\nاگر سلامت جويى حقيقت اى مسكين * مساز در بن دندان اژدها مسكن \r\n\r\n","description":"","footnote":"","page_name":" 34 ","page_number":34},
  {"content":"\r\n\r\n حيات دنيا خوابست و مرگ بيدارى * ز كان حكمت محض است اين بلند سخن\r\nهر آن‌كه بيش خورد كم شود به معنا زآنك * چراغ كشته شود چون بشد ز حد روغن\r\nميان جامه دلى زنده گر ندارى پس * به نام خواه كفن خوان و خواه پيراهن\r\nزبهر دنيا چندين عناگرى نكند * كه مىنيرزد اين مرده خود بدين شيون\r\nاگر نباشى مردم دد و ستور مباش * وگر فرشته نباشى مباش اهريمن\r\nمباش غره بدين گنده پير دانا زآنك * هزار شوهر كشت و هنوز بكر آن زن\r\nبمير پيش‌تر از مرگ تا رسى جايى * كه مرگ نيز نياردت گشت پيراهن \r\nاگر انسان ، لحظه‌اى در منزل‌گاه با عظمت فكر نشيند و مرغ ملكوتى عقل را در ميدان پهناور با عظمت هستى به پرواز آورد و از قلهء مرتفع انديشه حقايق را بنگرد ، به خود آمده به اين نتيجه برسد كه دنيا كاروانسرايى بيش نيست و اين مكان براى اقامت در اختيار او قرار نگرفته و عن قريب بايد توشهء مادى را بگذارد و به جهان ديگر برود كه در آن جهان جز توشهء معنوى مايهء ديگرى براى دستگيرى وجود ندارد و در آنجا بايد در دادگاه حضرت الهى حاضر گشته و تمام برنامه‌هاى خويش را در محضر حضرت حق جواب‌گو باشد ، در اين صورت زندگى مادى را ساده و آسان گرفته و حاضر نيست لحظه‌اى از عمر را فداى فراهم آوردن پوشاكى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو خوراكى غيرضرورى براى جسم كند ، سعى مىكند ، بپوشد و بخورد و فعاليت كند ، اما براى خدا و براى تحصيل رضا و خشنودى حضرت دوست ، در چنين حالتى حاضر نيست جز در راه او قدم بردارد و مىكوشد از آنچه كه خلاف خواستهء محبوب اوست دورى كند .\r\nخود را در تمام حالات مواظبت مىكند و هم چون واعظى دلسوز و ناصحى حكيم خود را نصيحت و موعظه كرده و براى ديگران هم از بهترين نمونه‌هاى عالى حسنات اخلاقى خواهد بود .\r\nآرى ، انديشه در وضع خويش با كمك‌گيرى از اوليا خدا ، انسان را بيدار كرده و به علم حقيقى رسانده و به سعادت ابدى متصل مىكند .\r\n\r\nلباس در نماز\r\nمسئلهء لباس نمازگزار چه مرد چه زن از مسائل بسيار مهم اسلامى است ؛ لباس نمازگزار از هر جهت بايد مباح و حلال و پاك و پاكيزه باشد .\r\nلباس‌هايى كه پوشيدن آن در فرهنگ اسلام حرام شده ، يعنى لباس زربفت و حرير و ابريشم خالص براى مردان و آنچه از حيوانات حرام گوشت ساخته مىشود و آنچه از راه غيرمشروع به دست مىآيد ، براى مردان و زنان ، نماز در آن باطل است .\r\nانسان به هنگام نماز بايد به اين نكته توجه داشته باشد كه به محضر مقدس حضرت رب العزة مىرود و مىخواهد در پيشگاه با عظمت حضرت ذوالجلال بايستد و قصد دارد در برابر صاحب عالم و آدم قرار بگيرد ، بايد از لباسى كه در خور شأن محضر آن جناب نيست پرهيز كرد و از پوشيدن لباسى كه او متنفر است دورى جست ، به خصوص در مسئلهء لباس در همه جا و در برابر حضرت مولا به طريق\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاولى بايد توجه داشت كه لباس تن از حق مظلومان و خون دل مسكينان بافته نشده باشد و هر تار و پودش متعلق به محرومى نباشد و آن لباس از طريق فروش مواد احتكارى ، مواد حرام و خدعه و حيله با مسلمانان و غصب و زور و ظلم و تجاوز بدست نيامده باشد و داستان لباس ، داستان گوهر تاج شاه نباشد كه هر ذره‌اش از خون دل يتيم و فقير و محروم و مسكين و بيوه زن ساخته شده باشد .\r\n روزى گذشت پادشهى از گذرگهى * فرياد شوق بر سر هر كوى و بام خاست\r\nپرسيد زان ميانه يكى كودك يتيم * كاين تابناك چيست كه بر تاج پادشاست\r\nآن يك جواب داد چه دانيم ماكه چيست * پيداست آن قدر كه متاعى گرانبهاست \r\n نزديك رفت پيره زنى گوژپشت و گفت * اين اشك ديدهء من و خون دل شماست\r\nما را به رخت و چوب شبانى فريفته است * اين گرگ سال‌هاست كه با گله آشناست\r\nآن پارسا كه ده خرد و ملك ، رهزن است * آن پادشا كه مال رعيت خورد ، گداست\r\nبر قطرهء سرشك يتيمان نظاره كن * تا بنگرى كه روشنى گوهر از كجاست\r\nپروين به كج روان سخن از راستى چه سود * كو آن چنان كسى كه نرنجد زحرف راست « 1 » \r\nآرى ، لباس نمازگزار مسئلهء بسيار مهمى است ، لباس نمازگزار تار و پودش بافته شده از مايهء قناعت ، انصاف ، درستى ، صدق ، رعايت حلال حق است و لباسى است كه از غصب ، ظلم ، دزدى ، تجاوز به حقوق ديگران ، رشوه ، احتكار ، بىانصافى ، كلاه بردارى به دور است .\r\nلباس نمازگزار ، لباسى است كه بر اساس خواستهء مولا بدست آمده و براى رضاى مولا پوشيده شده و از هر پيرايه‌اى جز عنايت و لطف دوست پاك و پاكيزه است و خلاصه لباس نمازگزار ، لباس عبوديت است و بس !\r\nدر « تفسير ابو الفتوح رازى » آمده :\r\nمردى به بازار برده فروشان رفت براى خريد برده ، برده‌اى را در مغازه‌اى ديد و قبل از خريد از او سؤال كرد كه غذا و لباس و اندازهء كار تو چيست ؟ او به سؤالات پاسخ گفت : خريدار او را نپسنديد ، به مغازهء ديگر رفت برده‌اى را ديد از او پرسيد :\r\nچه نوع غذايى خوراك تو است ؟ گفت : هرچه مولا محبت كند . پرسيد : چه اندازه كار مىكنى ؟ پاسخ داد : آنچه مولا بخواهد . سؤال كرد : چه لباسى مىپوشى ؟\r\nجواب داد : آنچه مولا بپسندد .\r\nاى مسلمانان و اى نمازگزاران ! از پوشيدن لباسى كه مولا نمىپسندد بپرهيزيد و لباس خود را به خصوص به وقت عبادت از نوعى قرار دهيد كه محبوب مولاست ، در پيشگاه مقدس حضرت او در غذا و كار و اخلاق و لباس از يك برده كمتر نباشيد !\r\nجامهء خود را جامهء غرور و تكبر و فخرفروشى قرار ندهيد ، از جامه‌اى كه شما را به سوى رذايل اخلاقى مىكشد خوددارى كنيد ، جامهء خود را جامهء ادب ، وقار ، محبت ، خدمت ، شرف ، پاكى ، فضيلت و تواضع و انكسار و عرفان قرار دهيد ، آرى ، جامهء عارفانه بپوشيد .\r\n\r\n\r\n","description":"","footnote":"\r\n( 1 ) - پروين اعتصامى .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nبه قول پروين اعتصامى :\r\n به درويشى بزرگى جامه‌اى داد * كه اين خلقان بنه كز دوشت افتاد\r\nچرا بر خويش پيچى ژنده و دلق * چو مىبخشند كفش و جامه‌ات خلق\r\nچو خود عورى چرا بخشى قبا را * چو رنجورى چرا ريزى دوا را\r\nكسى را قدرت بذل و كرم بود * كه ديناريش در جاى درم بود\r\nبگفت اى دوست از صاحبدلان باش * بجان پرداز و با تن سرگران باش\r\nتن خاكى به پيراهن نيرزد * وگر ارزد به چشم من نيرزد\r\nره تن را بزن تا جان بماند * ببند اين ديو تا ايمان بماند\r\nقبايى را كه سر مغرور دارد * تن آن بهتر كه از خود دور دارد \r\nدر هنگام ورود به جهان پرمنفعت نماز بايد توجه داشت كه بيداران راه حق و عاشقان و اصل و عارفان كامل بر اساس استفاده از مسائل وحى و گفتار نوربخش انبيا و امامان عليهم السلام معتقد به پوشش دو نوع لباس به وسيلهء نمازگزارند : يكى براى پوشش ظاهر به عنوان ستر عورت و ديگر براى پوشش باطن به عنوان آراستگى جان .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر اين زمينه در كتاب « معراج السالكين و صلاة العارفين » چنين آمده است :\r\nفصل پنجم در ستر عورت است و آن نزد عامه ستر مقابح بدن است از ناظر محترم و در حال صلاة و در نزد خاصه ستر مقابح اعمال است به لباس تقوا كه خير البسه است مطلقاً و در وقت حضور در محضر بالخصوص و در نزد اخص خواص ستر مقابح نفوس است به لباس عفاف و در نزد اهل ايمان ستر مقابح قلوب است به لباس طمأنينه و در نزد اهل معرفت و كشف ستر مقابح سرّ است به لباس شهود و در نزد اهل ولايت ستر مقابح سرّاست به لباس تمكين و سالك چون بدين مقام رسيد ، ستر جميع عورات خود را نموده و لايق محضر شده و از براى او دوام حضور است .\r\nو حق تعالى جلت رحمته و وسعت ستّاريته ، ستّار جميع عورات و مقابح خلق است .\r\nاين گونه بشر را به البسهء گوناگون كه آن‌ها را از مقابح ظاهريهء بدنيه ستر نمايد مورد محبت قرار داده و مقابح اعمال او را به پردهء ملكوت ستر فرموده و اگر اين پردهء ستّاريت ملكوتيه بر صور اعمال ما بندگان نبود و صور غيبيهء آن‌ها ظاهر مىشد ، در همين عالم رسوا و خوار مىشديم .\r\nآرى ، اگر رحمت و عنايت و لطف و كرم و آقايى و بزرگوارى او نسبت به ما نبود ، ما در ميان خلق جايى و محلى براى زندگى نداشتيم ، اما حق تعالى جلت عظمته خود قبائح اعمال ما را از انظار اهل عالم مستور فرموده و ستر نموده مقابح اخلاقى و ملكوت خبيثهء ما را به اين صورت معتدلهء مستقيمهء ملكيه و اگر اين ستر را هتك فرموده بود و صور ملكات اخلاق ظاهر مىشد ، هريك به يك با آن ملكيهء باطنيه بوديم ، چنانچه در غير اين عالم كه وقت ظهور سراير امت و روز بروز ملكات است ، چنين خواهد گرديد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nوفى الحديث :\r\nقَال رسول اللّه صلى الله عليه و آله : تُحْشَرُ عَشْرَةُ أَصْنافٍ مِنْ امّتى أشْتاتاً قَدْ مَيَّزَهُمُ اللّهُ تعالى مِنَ الْمُسْلِمينَ وَبَدَّلَ صورهم فَبَعْضُهُم عَلى صُوْرَةِ القِرَدَةِ وبعضهم على صُورَةِ الْخَنازير . . « 1 » .\r\nپيامبر اكرم صلى الله عليه و آله فرمودند : مردم در قيامت به ده صورت محشور مىشوند كه خداوند آنها را از مسلمانان جدا كرده و صورتشان را تبديل مىكند ، بعضى از ايشان به صورت ميمون محشور مىشوند و بعضى به صورت خوكها .\r\nاز رسول گرامى اسلام صلى الله عليه و آله روايت شده :\r\nمتكبر ، محشور شود به صورت مورچهء ضعيفى و پايمال خلايق گردد ، تا مردم از حساب فارغ شوند . « 2 » بالجمله اين صورت انسانيه پردهء ستّاريت حق است به روى عورات باطنيه ، چنانچه ستر مقابح قلوب و اسرار را فرمايد به ستّاريت افعاليه و اسمائيه و ذاتيه ، از همهء موجودات ملكيه و ملكوتيه به حسب مراتب آن‌ها .\r\nو بر سالك سبيل آخرت و مجاهد فى سبيل اللّه لازم است كه ستر عورات باطنيه و سريهء خود را بنمايد تمسك به مقام غفاريت و ستّاريت حق و حقيقت توبه و ورود به منزل انابه خود و عورات خود را مستور نمايد .\r\nسالك الى اللّه و مجاهد طريق معرفت در هيچ حالى از وظيفهء عبوديت و حفظ محضر ربوبيت جلت عظمته غفلت نكند ، حتى در امور عاديه و آداب معاشرت ، حظّ قلوب و ارواح را عطا كند و حق تعالى و نعم و عطيات او را در هر چيز مشاهده كند .\r\n\r\n\r\n","description":"","footnote":"\r\n( 1 ) - بحار الأنوار : 7 / 89 ، باب 5 ، صفة المحشر .\r\n( 2 ) - وسائل الشيعة : 15 / 378 ، باب 58 ، حديث 20795 .\r\n","page_name":" 41 ","page_number":41},
  {"content":"\r\n\r\nپس در وقت پوشيدن لباس ظاهر از لباس تقوا و ايمان كه خير البسه هستند غفلت نكند و چنانچه با لباس ظاهر ستر عورت ظاهرى كند ، با آن البسه ستر عورات باطنيه نمايد كه قباحت و زشتى آن‌ها بالاتر است .\r\nو كرامات حق تعالى و الطاف آن ذات مقدس را منظور كند و لباس ظاهر را براى اداى عبوديت و لباس باطن را براى آداب حضور در محضر ربوبيت بپوشد و در البسهء ظاهريه و باطنيه ، بهترين آن‌ها او را به ياد حق آورد و از ذكر او غافل نكند .\r\nپس در ماده و هيئت لباس ظاهر ، اختيار چيزى كند كه اسباب سركشى نفس نشود و مورث غفلت از حق نگردد و او را در زمرهء اصحاب عجب و ريا و مفاخرت و تكبر و تزين منسلك نكند و ملتفت باشد كه ركون به دنيا حتى در اين امور ، در قلب تأثيرات غريبى مىگذارد كه موجب هلاكت آن است .\r\nو بداند كه اين آثارى كه در نفس به واسطهء بعض البسهء فاخره حاصل مىشود از آفات دين و قسوت قلب است كه خود از امهات امراض باطنيه است .\r\nو در البسهء باطنيه خيلى اهتمام كند كه شيطان و نفس اماره را در آن‌ها تصرفى نشود و او را مبتلا به عجب و ريا و سركشى و افتخار نكند و بر بندگان خدا به دين خود و يا تقوا و طاعت و كمال و معرفت و علم افتخار ننمايد و تكبر نفروشد و از عواقب امر خود و مكر اللّه ايمن نباشد و بندگان خدا را هرچند در لباس اوباش و اهل معصيت هستند ، حقير نشمارد كه اين‌ها از مهلكات نفس است و موجب عجب به ايمان و اخلاق و اعمال است كه سرچشمهء همهء مفاسد است .\r\nو در وقت پوشيدن لباس ، متذكر حق شود و رحمت‌هاى ظاهرهء او را كه از جملهء آن‌ها شرّ ذنوب و فضايح است به ياد آرد و با حق تعالى به اخلاص و صدق معامله كند و ظاهر را به ستر طاعت و باطن را به ستر خوف و رهبت مزين نمايد و متذكر عنايات حق شود كه اسباب ستر عورات ظاهره و باطنه را مرحمت فرموده و راه\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتوبه و انابه را به روى بندگان مفتوح فرموده كه به ستر ستّارى و غفارى حق خود را مستور كرده و عيوب خويش را بپوشانند و چنانچه حق تعالى ستّار عيوب بندگان است ، ستّاران را دوست دارد و از هتك ستور بيزار است .\r\nپس سالك الى اللّه ، ستّار عيوب بندگان خدا است و عمر خود را در كشف سرّ مردم تلف نكند و چشم خود را از عورات و عيوب بندگان خدا بپوشد و هتك ستر نكرده و پردهء ناموس احدى را ندرد ، چنانچه خداوند ستّار ، ستر عيوب او را كه از ديگران بزرگ‌تر و فضيح‌تر است فرموده و بترسيد از اين‌كه اگر پردهء عيوب كسى را به درد ، حق تعالى پردهء ستّاريت از بعض اعمال و اخلاق او بردارد و در ميان جمع او را رسوا و خوار گرداند .\r\nو مسافر طريق آخرت ، مطالعه در عيوب و عورات ، او را از عيوب ديگران مشغول مىكند و تجسس امورى كه به حال او فائده ندارد يا ضرر دارد نمىكند و عمل خود را رأس المال تجارت ديگران قرار نمىدهد آن هم به واسطهء غيبت و هتك ستر و از عيوب و ذنوب خود هيچ گاه نسيان نمىكند كه نسيان گناهان از بزرگ‌ترين عقوبات حق است در دنيا كه انسان را از جبران آن‌ها باز مىدارد و از بزرگ‌ترين اسباب عقاب در آخرت است و تا بندهء خدا به طاعت حق و مداقه در اعمال خود و مطالعه در معايب نفس مشغول است و از آنچه در دين خدا عار است بر كنار باشد ، از آفات دور و در درياى رحمت حق مستغرق و به گوهرهاى حكمت فائز است و اگر نسيان ذنوب خود كرد و از معايب خود غفلت ورزيد و خودبين و خودخواه شد و اعتماد به حول و قوهء خود كرد ، رستگارى نخواهد ديد و به فلاح نايل نخواهد شد .\r\nاى محبوب محبان ! اى خالق مهربان ! اى آمرزندهء گناهان ! سراسر وجودم و تمام هستيم و همهء موجوديتم از عيب و علت و از عوامل عار و ننگ موج مىزند ،\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاگر پرده پوشى تو نبود ، اگر لباس ستّارى و غفارى بر من نمىپوشاندى ، كدام يك از بندگانت حاضر بودند جواب سلام مرا بدهند و كدام يك آماده بودند با من معاشرت كنند و چه انسانى حاضر بود به من خدمت نمايد ؟\r\nپرده پوشى تو باعث شده كه من در بين خلق تو صاحب وجاهت و آبرو باشم و بندگانت خيال كنند كه من هم بنده‌اى از بندگان خوب توام ، واى بر من ! آه بر من ! حسرت و اندوه و غم از من كه دچار چه بلاى بزرگى هستم ، بلاى دو صورت بودن ، سيرتم غرق در خبث و پليدى و آلودگى ، صورتم غرق در ادب و وقار و بندگى ، در حالى كه تو از من خواسته‌اى باطنم از ظاهرم بهتر باشد ، واى بر من از روزى كه پرده‌ها برداشته شود و تمام عيوب و نواقص باطن آشكار گردد ! آه بر من از روزى كه در دادگاه تو حاضر شوم و قاضى من تو و انبيا و ائمهء معصومين عليهم السلام باشند ! اى معشوق ! همان‌طور كه در دنيا آبرويم را حفظ كردى و لباس ستّارى بر باطن من پوشاندى ، در آخرت هم آبروى اين عبد ذليل را حفظ كن و مگذار در ميان بندگانت ، به خصوص در محضر انبيا و اوليا رسوا گردد .\r\n\r\nعدم اسراف در لباس\r\nاين وصيت عالى اسلام را هم از ياد نبريد كه از شما مىخواهد از اسراف و تبذير در كل برنامه‌ها - كه يكى از آن‌ها لباس است - بپرهيزيد كه خدا مردم مسرف را دوست ندارد « 1 » و مبذرين ، برادران شيطانند « 2 » .\r\nخرج‌هاى گزاف براى خريد و دوخت و پوشش لباس از نظر اسلام اسراف و كار نابه جايى است ، وجدان مسلمان و انصاف يك انسان قبول نمىكند كه بدن\r\n\r\n\r\n","description":"","footnote":"\r\n( 1 ) - اعراف ( 7 ) : 31 .\r\n( 2 ) - اسراء ( 17 ) : 27 .\r\n","page_name":" 44 ","page_number":44},
  {"content":"\r\n\r\nخودش ، پوشيده به انواع البسهء پرقيمت باشد ، ولى در جامعه عده‌اى زندگى كنند كه از فراهم آوردن حداقل لباس براى خود و فرزندانشان عاجز باشند ! !\r\nاندازه‌گيرى در مسائل مالى و اندازه نگاه داشتن در برخورد به مال براى هر مؤمنى لازم است ، مراعات عدالت و ميانه‌روى ، حقيقتى است كه اسلام بر آن تأكيد فراوان دارد :\r\nعَنْ عَلِىٍّ عليه السلام قَالَ : لا يَذُوقُ الْمَرْءُ مِنْ حَقيقَةِ الْإيمانِ حَتّى يَكُونُ فيهِ ثَلاثُ خِصالٍ :\r\nالْفِقْهُ فِى الدّينِ ، وَالصَّبْرُ عَلَى الْمَصائِبِ وَحُسْنُ التَّقْديرِ فِى الْمَعَاشِ « 1 » .\r\nعلى عليه السلام فرمود ، مرد ، حقيقت ايمان را نمىچشد ، مگر در او سه خصلت باشد : فهم در دين ، ايستادگى در برابر مصائب ، نيكو اندازه نگاه داشتن در معاش .\r\nعَنْ أَبى عبداللّه عليه السلام قَالَ : إِنَّ الْقَصْدَ أَمْرٌ يُحِبُّهُ اللّهُ عَزَّ وَجَلَّ وَإِنَّ السَّرْفَ أمرٌ يُبْغِضُهُ حَتّى طَرْحِكَ النَّواةَ فَإِنَّها تَصْلِحُ لِشْئٍ وَحَتّى صَبِّكَ فَضْلَ شَرابِكَ « 2 » .\r\nامام صادق عليه السلام فرمود : ميانه‌روى حقيقتى است كه محبوب خدا است و زياده روى برنامه‌اى است كه مبغوض حق است تا جايى كه هسته‌اى را به دور بيندازى ، هسته‌اى كه به درد كارى مىخورد و تا جايى كه زيادى آب آشاميدنى خود را بر زمين بريزى .\r\n\r\nلباس زنان\r\n\r\nجايگاه زن قبل از اسلام\r\n\r\n\r\n","description":"","footnote":"\r\n( 1 ) - قرب الإسناد : 46 ؛ بحار الأنوار : 68 / 346 ، باب 86 ، حديث 8 .\r\n( 2 ) - الكافى : 4 / 52 ، باب فصل القصد ، حديث 2 ؛ بحار الأنوار : 68 / 346 ، باب 86 ، حديث 10 .\r\n","page_name":" 45 ","page_number":45},
  {"content":"\r\n\r\nانسان با وجدان وقتى تاريخ رقّت بار جنس مؤنث را مىخواند و هنگامى كه تاريخ جناياتى كه بر اين موجود پاك سرشت رفته مطالعه مىكند ، از شدت ترس و خجالت بر خود مىلرزد !\r\nملت‌هاى جدا از مكتب الهى در هيچ زمينه‌اى با جنس مؤنث رفتار درست و صحيح نداشتند و قضاوت آنان نسبت به اين موجود شريف و اعمال و رفتارى كه در برابر او داشتند از حدود آدميت و كرامت و شرف خارج بود ! !\r\nدر اين زمينه كتاب‌هاى زيادى در شرق و غرب و به خصوص به وسيله متفكران مسلمان نوشته شده و توضيح وضع زن از حدود اين رساله خارج است ، ولى به تناسب نظر اسلام دربارهء جنس زن و لباس و زينت او و اين‌كه به چه كسانى محرم است و به چه افرادى نامحرم است و بر او حرام است خود را در معرض تماشاى آنان قرار دهد ، لازم مىدانم دورنمايى از زندگى او را در ميان اقوام از حق بىخبر در اين جزوه و نوشتار بياورم ، تا بر خوانندگان عزيز معلوم شود كه تنها مكتبى كه شخصيت والاى زن را در تمام شؤون و جهات حيات حفظ كرده و علاقهء شديد به تكامل اين جنس در راه الهى دارد ، مكتب حيات‌بخش و سعادت آفرين اسلام است .\r\nدر كتب زيادى كه در اين زمينه نوشته شده « 1 » مىخوانيم :\r\nملل بىخبر از مكتب وحى دربارهء زن مىگفتند : زن وسيله‌اى است براى ادارهء زندگى مرد كه هم چون يكى از وسايل در اختيارش گذاشته شده و وظيفهء او تهيه كردن اسباب خوشى و هوس رانى مرد و زاييدن فرزند و خدمت در خانواده است ! !\r\nبراى اين جنس ، خواندن و نوشتن ، تعليم و تعلم و فهميدن خطرناك است ، از\r\n\r\n\r\n","description":"","footnote":"\r\n( 1 ) - نظام حقوق زن در اسلام ، مجلات آيين اسلام چاپ 1323 ، حقوق زن در اسلام ، زن و آزادى و . . .\r\n","page_name":" 46 ","page_number":46},
  {"content":"\r\n\r\nخانه بيرون رفتن او مطلقاً موجب فساد است ، براى او جايى بهتر از چهار ديوار خانه نيست ، نبايد هيچ گونه اختيارى داشته باشد ، در برابر مرد - كه فعال ما يشاء است - بايد موجودى بىاراده باشد !\r\nدر ممالك مسيحى كار تفريط در نظريه نسبت به جنس زن به جايى رسيده بود كه مىگفتند :\r\nزن را بايد مانند دهان سگ دهنه بند زد و مىگفتند : روح زن از روح ملكوتى جداست و بحث داشتند كه آيا روح او بشرى هست يا نه ؟ !\r\nدر آفريقا زن ، حكم كالا و ثروت را داشت و براى مرد به منزلهء گاو و گوسفند بود . هركس زن بيشترى داشت در حقيقت ثروتمندتر بود ، خريد و فروش زن و به كار گرفتن او براى شخم زدن زمين امرى عادى بود !\r\nدر كلده و بابل ، زنان را مانند ساير كالاها مىفروختند و هر سال بازارى براى اين كار داشتند كه دختران به سن ازدواج رسيده را بفروشند .\r\nدر ايران تنها معادل بيست من جو براى زن ، حقّ ملكيت بود و از حقّ ديگرى جز بهره كشى مرد برخوردار نبود !\r\nدر هندوستان ، دختر را از سن پنج سالگى شوهر مىدادند و براى آن‌ها حقّى قائل نبودند ، حيات زن و هستى او از طفيل حياتِ مرد بود و گاهى او را با جسد شوهرش يك جا مىسوزاندند ! !\r\nدر چين و تبت ، زن را به جز كارهاى سنگين در خانه حقّى نبود و براى كم كردن قدرت راه رفتن او از ابتدا پايش را در قالب آهنى مىگذاشتند كه از رشد و نمو باز بماند ! !\r\nدر يونان ، جنس زن وضع بسيار بدى داشت ، در صورت سه بار پشت‌سر هم\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدختر زاييدن محكوم به اعدام گشته و به چوبهء دار سپرده مىشد ! !\r\nدر عربستان كه بعداً نور اسلام از آن تابيد و بزرگ‌ترين كانون‌هاى دينى شد ، زن پست‌ترين مخلوق بود و اصولًا دختر ننگى بود كه دامن‌گير پدر مىشد و بايد با كشتن يا زنده به گور كردن او اين ننگ شسته مىشد :\r\n  [ وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ * يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ 
  ]   « 1 » .\r\nو چون يكى از آنان را به [ ولادت 
  ] دختر مژده دهند [ از شدت خشم 
  ] چهره‌اش سياه گردد و درونش از غصه و اندوه لبريز و آكنده شود ! ! به سبب مژدهء بدى كه به او داده‌اند ، از قوم و قبيله‌اش [ در جايى كه او را نبينند 
  ] پنهان مىشود [ و نسبت به اين پيش‌آمد در انديشه‌اى سخت فرو مىرود كه 
  ] آيا آن دختر را با خوارى نگه دارد يا به زور ، زنده به گورش كند ؟ !\r\nتعدد زوجات بسته به تمكّن و اندازهء شهوت رانى مرد بود ، زن از ارث و تمام حقوق محروم بود و چون شوهرش مىمرد خود او جزء ماترك ميت به پسر بزرگ مىرسيد و او اختيار داشت كه زن پدر را براى خود بگيرد ، يا به هركس ميل دارد ببخشد . مردم عرب براى اين موجود بزرگ ارزشى بيش از اسب و شتر قائل نبودند ، زن در اين قوم يكى از آلات آسايش و وسايل خوش گذرانى و عيش و عشرت مرد بود ! !\r\n\r\nجايگاه زن در غرب « عصر جديد »\r\nاين مسائل ، گوشه‌اى از وضع زن در دنياى قبل از اسلام بود و اما بلايى كه امم\r\n\r\n\r\n","description":"","footnote":"\r\n( 1 ) - نحل ( 16 ) : 58 - 59 .\r\n","page_name":" 48 ","page_number":48},
  {"content":"\r\n\r\nو ملل بىدين و به قول معروف متمدن از قرن هيجدهم بر سر زن آوردند و اين بلا دامن‌گير تمام ممالك شرقى و غربى شد ، بسيار بدتر از بلاهايى بود كه جوامع قبل از اسلام بر سر زن آوردند .\r\nزن در قرون اخير فقط و فقط به منظور كالاى شهوت و بهره گرفتن از او براى جاسوسى و پر كردن جيب بىغيرتان ملل و ستمگران و زورمندان مورد توجه قرار گرفت ، آزادى بدون قيد و شرط به او داده شد ، از خانه براى ارضاى اهداف شيطانى به كوچه و بازار ، به مدرسه و اداره و به مراكز خوش‌گذرانى و عيش و نوش كشيده شد ! ! براى انواع بهره كشىها به راديو ، تلويزيون ، تأتر ، پردهء سينما كشيده شد ، به عالى ترين برنامهء الهى او كه حجاب و پوشيده بودن از نامحرمان بود و در سايهء اين حقيقت شرف و غيرت و عفت و حيا و پاكى و ادب و وقار او حفظ مىشد ، حمله شديد شد و بى فضيلتان و بىغيرتان هم چون خوك و گرگ گرسنه به پردهء الهى حجاب او حمله كردند و از اين رهگذر ضربات غير قابل جبران به تمام شؤون آدميت زدند ؛ فساد را از طريق بىحجابى و بى عفتى به تمام شؤون حيات كشاندند و نظام عالى حيات را از اين رهگذر دستخوش انواع خطرات قرار دادند ، هجومى كه تمدن جاهلى از طريق بىحجابى به انبيا و فرهنگ الهى برد در تمام ادوار تاريخ بىسابقه بود ، بسيارى از شكست‌هاى مادى و معنوى بشر معلول بىبند و بارى جنس زن شد و اى كاش در تمام جهان اين جنس والاى به پستى كشيده بفهمد كه چه بلاى بزرگى به سر او آمده ؟ !\r\nمحمد قطب - كه از دانشمندان معروف كشور مصر است و در بسيارى از مسائل اسلامى تأليفات ارزنده‌اى دارد و مردى دنيا ديده و بينا بود - در اين زمينه در كتاب پر ارزش « جاهليت قرن بيستم » كه يكى از بهترين نوشته‌هاى اوست مىنويسد :\r\nدر اين زمان‌هاى اخير فساد اخلاقى در زمينهء مسائل جنسى تا اعماق پى و درون\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاستخوان اجتماع فرانسوى نفوذ كرده و جنگ جهانى دوّم به هنگامى شروع شد كه كشور فرانسه به صورت مركز فحشاى بزرگى در مرداب فساد جنسى غوطه ور شده بود و در نتيجهء بروز چنين وضع اسف بار بود كه فرانسه در ظرف چند روز از پا در آمد و اين سقوط و زبونى نه از آن جهت بود كه فرانسه اسلحه و ساز و برگ جنگ نداشت ؛ زيرا در آن تاريخ تازه‌ترين و مؤثرترين سلاح‌هاى جنگى در اختيار آن كشور بود و استحكامات خط « ماژينو » استوارترين سدى بود كه تا آن زمان پديد آمده بود ، آرى ، اين سقوط ارتباطى به ساز و برگ جنگ و استحكامات جنگى نداشت ، بلكه مربوط به فقدان روحيهء رزم جويى و ضعف احساس شرف و غيرت و عزت بود ، مربوط به ترس و وحشت از ويران شدن رقاصخانه‌ها و كاباره‌هاى پاريس زير بمب‌هاى نيروى هوايى آلمان بود و به همين جهت در ظرف مدتى كوتاه كه از دو هفته تجاوز نمىكرد ، به زانوى خضوع و تسليم درآمد .\r\nاما آمريكا : كندى رئيس جمهور ايالات متحده در تصريح خطير خود ( در سال 1962 م ) خاطر نشان ساخت كه آمريكا در خطر است ؛ زيرا نسل جوان اين سرزمين سست و تنبل و فاسد و مستغرق در غرقابهء شهوات است و قدرت تحمل بار مسؤوليتى را كه بر دوش آن نهاده‌اند ندارند و در ميان هر هفت جوانى كه براى سربازى عرضه مىشود ، شش تن از آن هفت تن فاقد صلاحيتند ؛ زيرا شهوت‌رانى لياقت مزاجى و روحى ايشان را تباه كرده است .\r\nاما انگلستان : شايد براى نشان دادن شاخص فساد در اين امپراتورى اشاره به لايحهء قانونى شناختن هم جنس بازى و به خطر افكندن اسرار نظامى دولت در برابر كام گرفتن وزير جنگ بريتانيا از زنى روسپى كافى باشد ! !\r\nاما روسيه : رئيس جمهور روسيه ( در سال 1962 م ) خاطر نشان ساخت كه آيندهء روسيه در خطر است و آيندهء جوانان روس اطمينان‌بخش نيست ؛ زيرا نسل\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nجوان در اين مملكت دستخوش سستى و فساد شده و در منجلاب شهوات غوطه‌ور گشته است .\r\nاما مترقىترين كشورهاى جهان يعنى دولت‌هاى شمال اروپا : در اين كشورها با جوانانى عاصى و بى بند و بار مواجه مىشويم كه با استعمال حشيش و افيون قدرت‌هاى خلاقهء خود را تباه مىسازند و با تشكيل باندهاى خطرناك به منظور دزدى و قتل و هتك ناموس امنيت دولت و خاطر علماى اجتماع را پريشان مىكنند .\r\nاين مفاسد كه نمونه‌هايى از آن را مورد اشاره قرار داديم تنها در يك جنبه از جوانب حيات ، يعنى جنبهء جنسى بود ، ولى از اين رهگذر خطرناك اين مفاسد از اين حد و جنبه گذشته و به سائر شؤون حيات هم سرايت كرده است .\r\nدر آمريكا باندهايى از بزرگان و دانشمندان از طبقهء وكلاى دادگسترى و پزشكان و نويسندگان و رجال قانون وجود دارند كه كار و برنامهء ايشان فراهم ساختن وسايل زنا براى مقاصد و اغراض قانونى است .\r\nچنان كه مىدانيم در استيت‌هاى كاتوليكى آمريكا اقدام به طلاق جز در مورد ارتكاب زنا از طرف زن يا شوهر روا نيست و تنها در اين صورت است كه زن يا شوهر به استناد آن‌كه همسرش مرتكب آن عمل ناروا شده مىتواند مطالبهء طلاق كند .\r\nروى همين اصل ، هريك از زوجين كه مايل به ادامهء زندگى زناشويى نباشد متوسل به آن باندها مىشود تا همسرش را به ارتكاب زنا وادارند و در همان حال او را تسليم پليس كنند و مدارك قانونى طلاق گرفتن را در اختيار او قرار دهند و دستمزد خود را در برابر انجام آن خدمت دريافت نمايند .\r\nهمچنين در آمريكا باندهايى وجود دارند كه كارشان فروختن دختران است ، فروختن دختران به توانگران و ثروتمندان از اهالى اروپا كه طالب اين متاعند و ثمن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمطلوب و مرغوبى در برابر آن مىپردازند .\r\nو اين همه از بركات هجوم به شخصيت والاى زن و دريدن پردهء عفت و عصمت و حيا و شرم و حجاب او نصيب بشريت در اين دوره‌ها گشته ، انقلاب صنعتى و آثار و تبعات آن ، از قبيل پاشيده شدن خانواده و نظامات خانوادگى ، هجرت جوانان مجرّد از ده به شهر و از ميان رفتن حدود و قيود سابق و عدم قدرت جوانان بر تشكيل خانواده به علت كمى درآمد و سقوط جوانان در ورطهء زنا به علت سهولت اين عمل قبيح و دشوارى ازدواج از عوامل مهمى است كه فساد را توسعه داد و در اين زمينه از جنس زن كمك مهمى گرفته شد ! !\r\nورود و شركت زن در كارها و كارخانه‌ها و ابتذال اخلاقى و آلودگى زن در راه تحصيل معيشت ضرورى و مبارزه‌اش در راه تأمين مساوات كامل با مرد حتى مساوات در فسق و فجور اين وضع خطرناك را براى بشريت به ارمغان آورد ، صهيونيزم بين المللى با فراهم آوردن انواع و به خصوص با كمك‌گيرى از جنس زن چه در عالم نظريات و چه در زندگى واقع بر ابعاد فساد و جنايت افزود ! !\r\nماركس و فرويد و دركايم كه از اين باند مخوف بودند ، به عنوان ارائهء نظريات علمى به فرو كاستن و خوار شمردن اخلاق همت گماشتند و هريك به نوبهء خود و از طريق مخصوص به خود زن را به بيرون شدن از حريم حيا و فعاليت جنسى فرا خواندند تا او را به آسانى در دسترس مرد قرار دهند و در منجلاب شهوات حيوانى غوطه‌ور سازند .\r\nسپس سينما كه خود اساساً صنعتى يهودى است با همكارى تلويزيون و راديو در افزايش انواع بىبند و بارى جنسى و سقوط در غرقابهء شهوات حيوانى نقش مؤثر را ايفا نمود و سالن‌هاى مد و آرايش و آداب اجتماعى قائم بر اساس اختلاط و آميزش پسران و دختران ، لاابالى گرى و عنان گسيختگى را به منتهاى شدت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو حدت خود رهبرى كرد ! !\r\nآمار خودكشىها بر اثر شكست در روابط عشق ، آمار فحشا و منكرات ، آمار زنا ، فرار دختران و پسران از خانه و خانواده ، به هم پاشيدن نظامات خانوادگى ، روابط نامشروع زنان شوهردار با مردان بىغيرت ، سقط جنين ، اعتيادهاى خطرناك و بسيارى از مفاسد و بلاهاى خانمان سوز ، نود و نه درصدش معلول وضع غير الهى و غير انسانى زن در ممالك عالم است و اين وضع خطرناكى كه براى زن پيش آمده معلول فرهنگ قرون اخير و بى بند و بارى اين جنس لطيف و شريف در جوامع است .\r\n\r\nجايگاه زن در اسلام\r\nاسلام ، وضع زن را در دنياى قبل از خودش و اوضاع زن را پس از تمدن قرون اخير به هيچ صورت قبول ندارد ، اسلام برخورد مردان را نسبت به جنس زن به اين صورت خيانت بزرگ مىداند و مردان را در اين زمينه گناهكار دانسته و زن را هم به خاطر اين‌كه خود را وسيله هوسرانى قرار داده مجرمى بزرگ و خائنى بىنظير مىشناسد ! !\r\nاسلام ، زن را نيمى از پيكر انسانيت دانسته و بقاى حيات را از بركت وجود او مىداند .\r\nاسلام ، شخصيت فطرى و وجدانى و انسانى زن را همانند مردان به حساب آورده و ازدواج او را با مرد واجد شرايط به عنوان پيوند الهى ياد كرده است .\r\nاسلام مىگويد :\r\nمردى كه دختر دارد و در تربيت الهى او بكوشد ، تا آن دختر زنده است ، معادل عمر هر روزش ثواب يك سال عبادت در نامهء پدر ضبط مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاسلام مىگويد :\r\nمادرى كه به دهان فرزند خود پستان مىگذارد ، در برابر هر مكيدنى كه از طرف طفل صورت مىگيرد ، او معادل ثواب آزاد كردن يك بنده از اولاد اسماعيل در راه خدا دارد ! !\r\nاسلام مىگويد :\r\nدختر به منزلهء در رحمت الهى است كه به روى يك خانه باز شده . اسلام براى زن حقوقى مقرر فرموده كه مطالعهء آن حقوق آدمى را به اعجاب سخت وامىدارد .\r\nاسلام براى ايمان و عمل زن در فرداى قيامت مزد و اجر ثوابى معادل با ثواب ايمان و عمل مرد قرار داده است .\r\nشخصيت زن در پيشگاه الهى بستگى به ايمان و اسلام و عمل صالح او دارد و در اين زمينه بين زن و مرد فرقى نيست .\r\nزن در اسلام استعداد يافتن مقام با عظمت عصمت را دارد و اسلام در اين زمينه نمونه‌هاى با عظمتى هم چون مريم كبرى ، فاطمهء زهرا و زينب بزرگوار نشان مىدهد .\r\nقسمتى از آيات قرآن و روايات اسلامى نشان دهندهء شخصيت زن و تربيت يافتگانى از جنس زن است كه آدمى در دقت كردن در آن آيات و روايات به شخصيت والاى زن و عظمت اين موجود عالى بيش از پيش پى مىبرد .\r\nاسلام ، توجه به زن را از هنگام ولادت او تا همسر بودنش در خانه و به هنگام رعايت حق از اخلاق عالى انبيا مىداند .\r\nاسلام ، تجاوز به حقوق زن و شخصيت او را از اعظم گناهان شمرده و بدرفتارى با زن را ظلم فاحش مىداند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاسلام ، بهشت را زير پاى مادران مىداند « 1 » و عاق مادر و پدر را از رحمت حق محروم معرفى كرده است « 2 » .\r\nاسلام براى پاك ماندن محيط پرقيمت خانه و پاك ماندن محيط اجتماع از هر نوع گناه و آلودگى از زن مىخواهد كه ادب ، عفت ، وقار ، كرامت ، اصالت ، شرافت و آداب الهى و انسانى خود را حفظ كند و براى اين‌كه بستر فساد و گناه و شهوت گسترده نگردد ، از خودنمايى و عشوه گرى و جلب توجه نامحرمان ، خوددارى كرده و تقواى الهى را مراعات نمايد .\r\nدر اسلام ، ارزش و شخصيت زن به پاكى و تقوا و عفت اوست و حضرت زهرا عليها السلام قيمت و اعتبار زن را در اين مىدانند كه با نامحرمان در رابطه نباشد ! !\r\nزنان بايد بدانند كه قوانينى كه در مسئلهء عفت و عصمت و لباس و زينت از طرف مولاى عالم حضرت حق براى آنان وضع شده در درجهء اوّل به مصلحت خود آنان و در مرحلهء بعد به مصلحت خانه و اجتماع بوده و بايد توجه كنند كه گريز از آن قوانين اين همه بلا و مصيبت و ضربه‌هاى غير قابل جبران براى امت اسلامى به بار آورد .\r\nبر يك زن مسلمان واجب است كه هم چون خديجه و زهرا و زينب كبرى و آسيه ومريم زندگى كرده و در همهء شؤون حيات ، حافظ شرف و غيرت و حميت و عفت و تقوا باشد .\r\nشخصيت زن بستگى به علم و تقوا و سلامت و پاكى او در همهء شؤون حيات دارد .\r\nزن ، زن است ، يعنى انسان و آدم است ، يعنى خليفهء خدا در روى زمين است ،\r\n\r\n\r\n","description":"","footnote":"\r\n( 1 ) - مستدرك الوسائل 5 / 180 ، باب 70 ، حديث 17933 .\r\n( 2 ) - الخصال 1 / 203 ، حديث 18 .\r\n","page_name":" 55 ","page_number":55},
  {"content":"\r\n\r\nيعنى مادر است ، يعنى منبع تربيت بنىآدم است ، يعنى مادر انبيا و امامان عليهم السلام و رحم پاك او جايگاه رشد حكيمان و عارفان و فيلسوفان و انديشمندان و مؤدبان به آداب الهى است و چه فرق عظيم و بزرگى است بين اين‌گونه زنان و آنان كه عروسك شهوات بىغيرتان و بىشرف‌هاى روزگارند ! !\r\nقرآن مجيد اجازه نمىدهد كه زنان ، لباس و زينت خود را در معرض ديد نامحرمان بگذارند و آن‌گونه با مرد نامحرم حرف بزنند كه دل نامحرم را از حالت طبيعى خارج كنند و آن‌گونه راه بروند كه غريبه‌ها از داشتن زينت آنان آگاه شوند و عطر زده از منزل ، خارج گشته تا جلب توجه مردان غريبه كنند ! !\r\nزن در اسلام موجودى الهى است و در خانه و اجتماع بايد رنگ خدايى او حفظ شود و از دستبرد نامحرمان و صاحبان شهوت و رذايل مصون بماند ، در اين زمينه به آيات قرآن كريم و روايات پرارزش اسلامى مراجعه كنيد .\r\nزن در اسلام موجودى اصيل و حقيقى است نه وجودى طفيلى و تبعى ، از اين جهت داراى حقوق عالى است و مردان ملزم هستند كه حقوق مالى ، فطرى ، طبيعى ، زناشويى ، ارثى ، اخلاقى و اسلامى زن را به احسن وجه رعايت كنند ؛ نفقه ، لباس ، مسكن ، اداى حق زناشويى واقعيت‌هايى هستند كه بر مرد واجب است نسبت به زن رعايت نمايند .\r\n\r\nحدّ لباس زن در اسلام\r\nزن ، حقّ پوشيدن لباس زربفت ، حرير ، ابريشم و . . . و زينت نمودن به انواع اشياى گرانبها را دارد ، ولى بايد اين امور به طور حتم از راه مشروع به‌دست آمده باشد و روزى مزين به اين زينت‌ها شود كه در جامعه عده‌اى در مضيقه و سختى نباشند و به هيچ عنوان حق ندارد لباس و زينت و زيبايى خود را در معرض ديد\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآنان كه خدا اجازه نمىدهد بگذارد ؛ زن براى اداى احترام به احكام الهى و عمل كردن به دستورهاى حضرت حق چاره‌اى جز حجاب ندارد ، در حقيقت حصار تقواى ابدى اوست و منافع حجاب براى خودش و اهل خانه و به خصوص جامعه قابل شمردن واحصا نيست .\r\nرعايت حجاب ، يعنى رعايت وحى ، رعايت زحمات صد و بيست و چهار هزار پيامبر ، رعايت كوشش‌هاى امامان و فقيهان و عارفان و حكيمان ! !\r\nرعايت حجاب ، يعنى رعايت عفت ، عصمت ، اخلاق ، شرف ، عظمت ، شخصيت ! !\r\nرعايت حجاب ، يعنى پيش‌گيرى از به هم خوردن نظام خانواده‌ها ، پيش‌گيرى از زنا ، پيش‌گيرى از فحشا و منكرات ، پيشگيرى از روابط نامشروع يعنى جلوگيرى از ازدياد طلاق ، پيشگيرى از تمام امور شيطانى .\r\nحجاب ، حكم صريح قرآن در آيات متعددى در سورهء نور ، حجرات و انعام است و منكر آن به خاطر انكار ضرورى اسلام بدون شك كافر و نجس و خارج از حدود اسلام و ايمان است .\r\n [ وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ وَ لا يُبْدِينَ زِينَتَهُنَّ إِلَّا ما ظَهَرَ مِنْها وَ لْيَضْرِبْنَ بِخُمُرِهِنَّ عَلى جُيُوبِهِنَّ وَ لا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبائِهِنَّ أَوْ آباءِ بُعُولَتِهِنَّ أَوْ أَبْنائِهِنَّ أَوْ أَبْناءِ بُعُولَتِهِنَّ أَوْ إِخْوانِهِنَّ أَوْ بَنِي إِخْوانِهِنَّ أَوْ بَنِي أَخَواتِهِنَّ أَوْ نِسائِهِنَّ أَوْ ما مَلَكَتْ أَيْمانُهُنَّ أَوِ التَّابِعِينَ غَيْرِ أُولِي الْإِرْبَةِ مِنَ الرِّجالِ أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ وَ لا يَضْرِبْنَ بِأَرْجُلِهِنَّ لِيُعْلَمَ ما يُخْفِينَ مِنْ زِينَتِهِنَّ وَ تُوبُوا إِلَى اللَّهِ \r\n\r\n","description":"","footnote":"","page_name":" 57 ","page_number":57},
  {"content":"\r\n\r\n جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ 
  ]  « 1 » .\r\nو به زنان باايمان بگو : چشمان خود را از آنچه حرام است فرو بندند ، و شرمگاه خود را حفظ كنند ، و زينت خود را [ مانند لباس‌هاى زيبا ، گوشواره و گردن بند 
  ] مگر مقدارى كه [ طبيعتاً مانند انگشتر و حنا و سرمه ، بر دست و صورت 
  ] پيداست [ در برابر كسى 
  ] آشكار نكنند ، و [ براى پوشاندن گردن و سينه 
  ] مقنعه‌هاى خود را به روى گريبان‌هايشان بيندازند ، و زينت خود را آشكار نكنند مگر براى شوهرانشان ، يا پدرانشان ، يا پدران شوهرانشان ، يا پسرانشان ، يا پسران شوهرانشان ، يا برادرانشان ، يا پسران برادرانشان ، يا پسران خواهرانشان ، يا زنان [ هم كيش خود 
  ] شان ، يا بردگان زر خريدشان ، يا خدمتكارانشان از مردانى كه ساده لوح و كم عقل‌اند و نياز شهوانى حس نمىكنند ، يا كودكانى كه [ به سنّ تميز دادن خوب و بد نسبت به اميال جنسى 
  ] نرسيده‌اند . و زنان نبايد پاهايشان را [ هنگام راه رفتن آن گونه 
  ] به زمين بزنند تا آنچه از زينت‌هايشان پنهان مىدارند [ به وسيلهء نامحرمان 
  ] شناخته شود .\r\nو [ شما 
  ] اى مؤمنان ! همگى به سوى خدا بازگرديد تا رستگار شويد .\r\nاز آنجا كه خاندان رسالت و همسران پيامبر صلى الله عليه و آله براى تمام امت معيار هستند ، دستورهايى كه در قرآن به همسران رسول اكرم صلى الله عليه و آله داده شد در حقيقت به تمام زنان داده شد ، در قرآن مجيد به زنان پيامبر صلى الله عليه و آله بزرگ دستور صريح و اكيد نسبت به حجاب مىدهد و رعايت وجوب مسئلهء پوشش در آن حدى كه ناظر و بيننده به طمع نيفتد و نحوهء سخن گفتن در كيفيتى كه قلوب مريض حالى به حالى نشوند\r\n\r\n\r\n","description":"","footnote":"\r\n( 1 ) - نور ( 24 ) : 31 .\r\n","page_name":" 58 ","page_number":58},
  {"content":"\r\n\r\nنسبت به زنان پيامبر صلى الله عليه و آله و تمام زنان امت عموميت دارد و بر زنان مسلمان واجب حتمى است كه از دستورهاى حق نسبت به زنان پيامبر صلى الله عليه و آله در مسئلهء حجاب و عفت و گفتار و دستورهاى حق نسبت به خودشان پيروى كنند .\r\n [ يا أَيُّهَا النَّبِيُّ قُلْ لِأَزْواجِكَ وَ بَناتِكَ وَ نِساءِ الْمُؤْمِنِينَ يُدْنِينَ عَلَيْهِنَّ مِنْ جَلَابِيبِهِنَّ ذلِكَ أَدْنى أَنْ يُعْرَفْنَ فَلا يُؤْذَيْنَ وَ كانَ اللَّهُ غَفُوراً رَحِيماً 
  ]  « 1 » .\r\nاى پيامبر ! به همسرانت و دخترانت و همسران كسانى كه مؤمن هستند بگو :\r\nچادرهايشان را بر خود فرو پوشند [ تا بدن و آرايش و زيورهايشان در برابر ديد نامحرمان قرار نگيرد . 
  ] اين [ پوشش 
  ] به اين‌كه [ به عفت و پاكدامنى 
  ] شناخته شوند نزديك‌تر است ، و در نتيجه [ از سوى اهل فسق و فجور 
  ] مورد آزار قرار نخواهند گرفت و خدا همواره بسيار آمرزنده و مهربان است .\r\nاين‌كه در ترجمهء آيه بدين‌گونه آورده شد : پوشش‌هاى خود را بر تمام قامت بپوشيد . بر اساس ترجمهء لغت جلباب در كتاب لغوى « المنجد » است ، آنجا كه مىگويد :\r\nالجلباب : القميص او الثوب الواسع ؛ جلباب : پيراهن يا پوشش گشاد است و عده‌اى فرموده‌اند : به طور دقيق جلباب پوششى است از روسرى بزرگ‌تر و از عبا كمى كوچك‌تر .\r\nدر هر صورت زن آنچه از لباس و زينت برايش حلال است مىتواند ، به اندازهء شأنش بپوشد ، ولى عشوه گرى و طنازى و خودآرايى نكند و بداند خود نشان دادن به ديگران و آن كسانى كه اسلام آنان را محرم نمىداند به طور قطع براى او حرام است و در صورت توجه نكردن به دستورهاى سعادت آفرين اسلام مبغوض حق و در قيامت اهل عذاب خواهد بود .\r\n\r\n\r\n","description":"","footnote":"\r\n( 1 ) - احزاب ( 33 ) : 59 .\r\n","page_name":" 59 ","page_number":59},
  {"content":"\r\n\r\nزن به هنگام خروج از خانه و به وقت روبرو شدن با نامحرمان بايد از جلباب استفاده كرده و در پوشيدن لباس زيباو زينت و بدن و آنچه مرد را به تحريك سوق مىدهد حتى در حرف زدن از دستورهاى الهى پيروى كرده و از محرمات خوددارى نمايد و بداند كه تمام احكام الهى و انبيا و امامان و حكيمان و ناصحان و عارفان و اوليا خدا به نفع اوست و آنان جز خير دنيا و آخرت او نظرى ندارند و توجه داشته باشند كه طى راه انسانيت و رسيدن به مدارج كمال و فراهم آوردن زمينه براى شكوفايى استعدادهاى خدادادى جز با طى طريق الهى به كمك انبيا و امامان راهى ندارد .\r\nبدانند در تمام اعصار و قرون ، خداوند بزرگ در ميان تمام اقوام و ملت‌ها براى همگان در هر شأنى كه هستند حجت و گواه و دليل و راهنما قرار داده و فرداى قيامت در مقابل آنچه جرم داشته‌اند به خصوص در مسئلهء بىبند و بارى و بى حجابى كه ريشهء نود درصد از مفاسد خانوادگى و اجتماعى است ، عذر قابل قبولى نخواهد داشت .\r\n\r\nالگوگيرى از پويندگان پاك\r\nآرى ، خداوند فيض‌بخش توانا ، از روى حكمت و رحمت بىپايان خود ، براى اين‌كه افراد موجودات و به خصوص نوع انسان راه كمال مطلوب مقدر خويش را به آسانى پيدا كند ، هميشه به نزد هر قومى سرمشق‌هايى و راهنمايانى فرستاده تا احكام او را تعليم و آنان را به راه تكامل و ترقى ارشاد و هدايت كنند .\r\nحكمت كاملهء خداوندى كه دانا به استعدادها و قابليت آفريدگان است هرگز تكليفى كه ما فوق طاقت و توانايى ايشان باشد تحميل نمىكند و هرگز راهى را كه نرفته‌اند ، بىبدرقه و راهبر نمىگذارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبدين جهت دست تقدير و عنايت خداوندى در هر دوره‌اى و در نزد هر ملتى مثال‌هاى درخشانى از كمال مطلوب جسمى و روحى در پيش چشم افراد و ملت‌ها گذاشته است تا آنان را سرمشق و نمونهء پيروى خود قرار دهند و آن راهى را كه ايشان مىروند و نشان مىدهند ، بروند .\r\nاگر به ديدهء دقت و بصيرت تاريخ حيات و اقوام و ملل را تدقيق و مطالعه كنيم مىبينيم كه پيوسته هريك از ادوار تاريخ و به خصوص در روزهاى تاريك آن‌كه ظلمت خودپرستى و نادانى افق افكار مردم را فرا گرفته است ، نورهاى درخشنده‌اى از علم و معرفت و فداكارى و فضيلت براى هدايت و حمايت مردم افروخته شده است .\r\nهيچ ملت و قومى پيدا نمىشود كه در ميان خود افراد ممتاز و نفوس كامل در هريك از تكامل جسمى و قلبى و عقلى نداشته باشد .\r\nهمواره در هريك از رشته‌هاى اخلاق و علم و معرفت ، رجالى كه برترى ديگران و سمت معلمى و تربيت و راهنمايى داشته باشند در هر قرنى موجود بوده است ، خواه در قلمرو دين و مذهب و خواه در منطقهء سياست و حكومت و خواه در دايرهء علم و معرفت و اخلاق و صنعت ؛ هريك از ملت‌ها ، نابغه‌ها و سرآمدان و پيشوايان بزرگ داشته است كه او را در شاهراه تكامل راهنمايى كرده‌اند . هر مرد متفكر منصف هر قدر هم ماده پرست باشد ، اعتراف و تصديق مىكند كه در تاريخ بشر گاهى افرادى ظهور كرده‌اند كه از حيث فضل و دانش و قوت و قدرت و علم و شجاعت و هنر و صنعت و شرافت و فضيلت درجهء ما فوق بشرى را دارا بوده ، به طورى كه امتياز ايشان بر مردمان مانند امتياز انسان نسبت به حيوان مىباشد .\r\nاين مردان خدايى كه سرآمد ايشان به نام انبيا و اوليا و حكما و عرفا و هاديان بشر معروفند ، ارواح كامله‌اى بوه‌اند كه صفات خدايى را در نفس خود به اندازه‌اى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپرورش داده بودند كه از آنان به عنوان مثال خدا ، يا انسان‌هاى فوق بشر ، يا نفوس ملكوتى نام برده‌اند !\r\nاز آن جهت تشنگان بادهء معرفت بيانات ايشان را زلال حقيقت شمرده و حيات ايشان را سرمشق زندگى خود قرار داده‌اند .\r\nدانايان بينادل جهان و نفوس بيدار شدهء انسان همواره آرزو داشته‌اند كه پيروى از تعليمات و حيات آن هاديان بشر و آن مجريان قضا و قدر كنند و مس وجود و نفس خود را با اكسير معرفت و فضيلت آن صاحب نظران كيميا اثر مبدل به زر خالص جمال و كمال الهى سازند ، اين پيروى راه ايشان را بزرگ‌ترين سعادت دانسته و اكتساب اخلاق و صفات ايشان را بهترين وسيلهء رسيدن به كمال مطلوب مقدر شمرده‌اند .\r\nگمان نمىرود كه در ميان علماى فنون مادى و مثبت هم ، امروز كسى پيدا شود كه در عمق دل خود حرمتى نسبت به اين برگزيدگان بشر احساس نكند و يا مقام بلند و صفات كماليهء اين پيشوايان نوع انسان را انكار نمايد و رسيدن به مقام ايشان را براى خود و نوع بشر آرزو نكند و مايهء خوشبختى نشمارد .\r\nاين‌كه مردانى و نفوسى از ميان نوع بشر بدين مقام رسيده‌اند و آثار و عظمت و ابهت و قدرت از خود به يادگار گذاشته‌اند ، خود دليل است بر اين‌كه اين راه بر همهء افراد انسانى باز است و بلكه يگانه راهى است كه همه بايد آن را بپيمايند تا به سعادت دو جهان نايل آيند .\r\nاين كمال مطلوب كه در تظاهرات سه گانهء جسمى ، قلبى و عقلى تجلى مىكند چيزى بر خلاف قانون طبيعت نيست ، بلكه خود نتيجهء تكامل و ميوهء شيرين طبيعت است ؛ زيرا كه خود طبيعت هم راه پيماى كمال است و انسان به طور جدى مأمور و مكلّف است كه به وسيلهء قدرت‌هاى بىكران خدايى كه دارد ، به تكميل طبيعت\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنيز يارى كند ، ولى در اداى اين تكليف خود ، وقتى مىتواند كامياب گردد كه قبلًا با كمك انبيا و امامان عليهم السلام و چهره‌هاى ملكوتى به تربيت و تكميل نفس خود بپردازد .\r\nعقل بىشائبه از هوىها به وجود اين كمال مطلوب و به وجوب پيروى آن حكم مىدهد .\r\nاگر ما دل‌هاى خود را از آلايش هوى و هوس نفسانى و اغراض و منافع خود پرستانه پاك سازيم ، يقيناً يك اشتياق بزرگ در نهاد خودمان نسبت به اين كمال مطلوب كه هدف همهء بزرگان عالم بوده حس خواهيم كرد ؛ زيرا كه روح مجرّد ما كه در دقايق مخصوص زندگى ، موجوديت خود را براى ما محسوس مىسازد ، از آن مقام بلند عالم ملكوتى پايين آمده و ذوق و شادى جاودانى و نافانى آن عالم ، هميشه در كام او زنده است و ياد آن ايام الفت و محبت و آن حظوظ روحانى را هرگز فراموش نمىتواند كرد .\r\nبنابراين رسيدن به درجهء كمال مطلوب مقدر يك احتياج فطرى و يك اشتياق غريزى و درونى روح انسانى است و اساساً غرض از هبوط روح از عالم ملكوت به عالم ناسوت و پيمودن مراحل ترقى از ميان مراتب و طبقات عالم مادى همين تكميل نفس و اكتساب انتباه و معرفت و تحصيل ادراك حقيقت يعنى رسيدن به درجهء كمال مطلوب است ؛ زيرا فرق است ميان بودن و ميان هشيار و توانا بودن .\r\nانسان ابتدا در اين عالم فاقد همه چيز جز جسم و روح خالىِ از تمام معارف است ، بايد به تدريج در ضمن طى مراحل تكامل در آغوش اين جهان به مقام قدرت فعالهء خالقه و معرفت مدركهء بالغهء ذات خود ، يعنى به كمال مطلوب مقدر خويش كه اكتساب قدرت و صنعت خدايى است برسد و صعود نمايد ، تا بتواند به نيابت از خداوند به ذات خالق عوالمى نو گردد و به وسيلهء عبوديت و طاعت به مقام ربوبيت برسد ، چنانچه حضرت صادق عليه السلام فرموده : عبوديت جوهرى است\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nكه ريشهء آن ربوبيت « 1 » است و به گفتهء عارفان حقيقت‌بين ، دوگانگى را از ميان بردارد و به مقام وحدت برسد .\r\nبنابراين بايد گفت : تربيت كنندهء حقيقى كسى است كه در نهاد خود يك حس لطيف عالى براى خدمت به تهيه وسايل تكامل جسمى و قلبى و عقلى نفوس بشر احساس كند و اين احساس يك حس مسؤوليت و يك اشتياق قوى و سوزان با يك قدرت بيكران فداكارى در دل او توليد نمايد « 2 » و اين حقيقت به طور كامل در نهاد انبيا و امامان عليهم السلام بود و هم اينان بودند كه با عمق وجود اتصال به وحى داشته و از عمق وجود براى نجات بشر دل مىسوزاندند ، تمام مردان و زنان بايد بدانند كه جز با طى طريق اين بزرگواران به كمال مطلوب مقدر نمىرسند ، دورافتادگان از اين وادى چه مردان چه زنان با بار سنگين جهل و بىتربيتى به عمق بيشترى از منجلاب مفاسد فرو رفته و عاقبت از اسفل سافلين جهنم سر در مىآورند ، با اين وضعى كه گروهى از مردان و به خصوص بعضى از زنان در لباس و خوراك و اعمال و اخلاق دارند ، مگر توقع خير و فلاح براى آنان مىتوان داشت ، مردى كه ابزار و عامل شيطان و زنى كه بردهء هوس و شهوات مردان بىغيرت و در هر ساعت عروس شيطانى از شياطين است مگر روى خير و سعادت مىبينند ؟ اين انبيا و امامان عليهم السلام هستند كه با بيان پاك‌تر از گوهر خود مىخواهند شما را به اوج كمال مطلوب مقدر برسانند ، اين هاديان راهند كه در تمام زمينه‌هاى زندگى دلسوز شمايند ، اگر به فرهنگ پاك آنان بنگريد و به دستورها و احكام و حلال و حرام و قواعد اخلاقى آنان توجه كنيد ، مىيابيد كه فقط از اين طريق است كه تمام درهاى سعادت به روى شما باز است ، پس بياييد اطاعت از صاحبان زر و زور و قدرت و مال و شهوت و گناه را\r\n\r\n\r\n","description":"","footnote":"\r\n( 1 ) - مصباح الشريعة : 7 ، باب الثانى .\r\n( 2 ) - اصول اساسى فن تربيت : 136 .\r\n","page_name":" 64 ","page_number":64},
  {"content":"\r\n\r\nكنار گذاشته و از دام هوى و هوس هاى حيوانى خود ، خويش را برهانيد و دست توسل به دامن اين برگزيدگان الهى بزنيد تا هماى سعادت بر سر شما به پرواز آمده و تاج  [ كَرَّمْنا 
  ]  « 1 » بر فرق شما گذاشته شود و نشان  [ إِنِّي جاعِلٌ فِي الْأَرْضِ خَلِيفَةً 
  ]  « 2 » به بازوى جان شما بسته شود ! ترجمهء تحت اللفظى روايت هفتم « مصباح الشريعة » را دوباره مرور مىكنيم :\r\nلباس ظاهر نعمتى است از جانب خداى تعالى به بندگان خود ، براى پوشاندن جسم و عيوب و عورات و اين لباس ظاهر كرامت و عزتى است كه خداوند بزرگ به لطف و مرحمت خودبينى آدم كرامت فرموده و اين لباس ظاهر براى مردم مؤمن وسيلهء اداى واجبات الهى است .\r\nآرى ، مردم مؤمن و در حقيقت عاشقان حق ، همه چيز را در راه عشق او مىخواهند ، لباس كه چيزى نيست ، آنان براى او زنده‌اند و براى او مىميرند و غير او را نمىخواهند و به غير او فكر نمىكنند و اگر چيزى به مصرف عشق او نرسد ، گرچه همهء عالم باشد ، پشيزى برايش ارزش قائل نيستند .\r\n\r\n\r\n","description":"","footnote":"\r\n( 1 ) - اسراء ( 17 ) : 70 .\r\n( 2 ) - بقره ( 2 ) : 30 .\r\n","page_name":" 65 ","page_number":65},
  {"content":"\r\n\r\n[ وَخَيْرُ لِباسِكَ ما لا يَشْغَلُكَ عَنِ اللّهِ تَعالى بَلْ يُقَرِّبُكَ مِنْ شُكْرِهِ وَذِكْرِهِ وَطاعَتِهِ 
  ]\r\n\r\nبهترين نوع لباس\r\nو بهترين لباس تو ، لباسى است كه تو را از خداوند عزيزت غافل ننمايد ، بلكه آن لباس وسيله‌اى باشد كه تو را بنده‌اى شاكر و ذاكر و مطيع قرار دهد .\r\nملا عبدالرزاق لاهيجى در توضيح بسيار مختصرى مىگويد :\r\nآن لباسى كه تو را از حق غافل نكند ، لباسى است كه اولًا تحصيل و به دست آوردنش راحت باشد و ثانياً قيمتش سبك و ارزان تمام شود ، چرا كه لباس وقتى عزيز الوجود باشد و قيمتش از حد معمول بيشتر باشد ، براى تهيهء آن عمرى بيشتر و اوقاتى زيادتر و براى خريدنش مال سنگين‌ترى لازم است و بدون شك صرف وقت زياد و پول سنگين براى به دست آوردن دو قطعه پارچه براى جسم ناقابل موجب غفلت از دوست است ؛ علاوه بر اين وقتى چنين لباسى با آن همه زحمت و صرف وقت زياد و پول فراوان به دست آمد و بر بدن پوشانده شد موجب كبر و خودخواهى خواهد شد ! !\r\nاما لباسى كه به دست آوردنش وقت زياد نخواهد و پول فراوان هم لازم نداشته باشد و در حقيقت از پارچهء عادى و ارزان به دست آمده باشد ، باعث تواضع در برابر خلق خدا و همسان شدن با فقيران و مسكينان و محبوبان خداست و در اين\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nلباس عادى است كه انسان ميلش به اطاعت از دوست و شكر و ذكر او قوى و زياد است .\r\nانسان ، وقتى پوشاك و خوراك و محل زندگى را ساده گرفت ، از بسيارى از گناهان در امان خواهد ماند و به بسيارى از فضايل آراسته‌تر خواهد شد .\r\nعاشقان زندگى با تجمل ، براى فراهم آوردن تجمل هرگز قناعت به دادهء حق نمىكنند ، بلكه براى ارضاى هوى و هوس به انواع محرمات كسبى و اخلاقى و عملى آلوده مىشوند ، ولى عاشقان حق هميشه بر اساس عشقشان قانع به دادهء حقند و به خاطر لباس و خوراك و محل زندگى به گناه و آلودگى و خباثت دچار نمىشوند ، خداشناسان در گرسنگى و سيرى ، در دارايى و ندارى ، در سلامت و مرض ، شاكر و ذاكر و مطيعند و براى رسيدن به وصال در آرزوى پايان عمرند ، تا جام شيرين مرگ را در كشيده و مستانه به سوى يار و لقاى حضرت او حركت كنند .\r\nبه قول شوريدهء ميدان عشق ، حافظ شيرازى :\r\n خرم آن روز كزين منزل ويران بروم * راحت جان طلبم وز پى جانان بروم\r\nگرچه دانم كه به جايى نبرد راه غريب * من به بوى سر آن زلف پريشان بروم\r\nدلم از وحشت زندان سكندر بگرفت * رخت بربندم و تا ملك سليمان بروم\r\nچون صبا با تن بيمار و دل بىطاقت * به هوادارى آن سرو خرامان بروم\r\nدر ره او چو قلم گر به سرم بايد رفت * با دل زخم كش و ديدهء گريان بروم\r\nنذر كردم گر ازين غم به در آيم روزى * تا در ميكده شادان و غزلخوان بروم\r\nبه هوادارى او ذره صفت رقص كنان * تا لب چشمهء خورشيد درخشان بروم \r\n تازيان را غم احوال گرانباران نيست * پارسايان مددى تا خوش و آسان بروم\r\nورچو حافظ ز بيابان نبرم ره بيرون * همره كوكبهء آصف دوران بروم \r\nحضرت على عليه السلام در زمانى كه عهده دار امور مملكت پهناور اسلامى بود ، به\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nقنبر فرمود :\r\nبراى من و تو پيراهن لازم است ، چون لباس هر دو نفر ما در حدى كهنه شده كه قابل استفاده نيست . پس به بازار پيراهن فروشان رفتند و دو پيراهن قيمت كردند يكى به دو درهم و يكى به سه درهم و هر دو را خريدند ، چهار درهمى را به قنبر مرحمت كرد و فرمود : بپوش . عرض كرد : على جان ! شما عهده دار رياست كل كشورى پيراهن قيمتىتر زيبندهء شماست . فرمود : قنبر ! من به پيرى نزديك شده‌ام و تو جوانى ، پيراهن كم قيمت‌تر برازندهء من و پر قيمت‌تر زيبندهء تو است ! ! « 1 » بياييد روش زندگى را در برابر جسم و اين بدن خاكى ، بدنى كه فردا در قبر خوراك ماران و موران است از اولياى خدا بياموزيم ؛ بياييد قدرى هم براى صفحه ديگر حياتمان كه آخرت است فكر كنيم ؛ بياييد با نور هدايت مردان راه حق از ظلمتكدهء جسم خود را نجات داده و به ساحل كرامت و عظمت و شخصيت برسانيم ؛ بياييد خود را از رسوايى و تنگ نظرى نجات داده و ميدان فكر و انديشه را به وسعت عالم وسعت دهيم !\r\nبه قول شاعر نكته سنج ، سعدى بزرگوار :\r\n توانگرى نه به مال است نزد اهل كمال * كه مال تا لب گور است و بعد از آن اعمال\r\nمن آنچه شرط بلاغ است با تو مىگويم * تو خواه از سخنم پند گير و خواه ملال\r\nمحل قابل و آن گه نصيحت قائل * چو گوش هوش ندارى چه سود حسن مقال \r\n\r\n\r\n","description":"","footnote":"\r\n( 1 ) - الغارات : 1 / 66 .\r\n","page_name":" 68 ","page_number":68},
  {"content":"\r\n\r\n به چشم و گوش و زبان آدمى نباشد شخص * كه هست صورت ديوار را همين تمثال\r\nنصيحت همه عالم چو باد در قفس است * به گوش مردم نادان و آب در غربال\r\nدل اى حكيم بر اين معبر هلاك مبند * كه اعتماد نكردند بر جهان عقال\r\nمكن به چشم ارادت نگاه در دنيا * كه پشت مار به نقش است و زهر او قتال \r\nخداوندا ! لباس با عظمت تقوا بر روح و جان و بر قلب و نفس ما بپوشان .\r\nپروردگارا ! لباس عبوديت بر تمام قامت هستى ما درانداز كه هركس عريان از اين دو لباس زندگى كند ، دچار خزى دنيا و آخرت خواهد شد .\r\nبراى درست زندگى كردن و مؤدب شدن به آداب ، تمام انسان ها نياز به انسان هاى ملكوتى دارند ، نياز به علم و فرهنگ آنان ، علم و فرهنگى كه سرچشمه‌اش وحى الهى است ، با آموختن اين علم و فرهنگ و به كارگيرى اراده براى عمل به اين علم و فرهنگ ، انسان در صراط مستقيم حق قرار خواهد گرفت و از گناه دور خواهد ماند .\r\nورنه با اين عقل و علم محدود ، چگونه مىتوان به تمام حسنات وسيئات احاطه پيدا كرد ؟ و چگونه مىتوان داراى زندگى صحيح شد .\r\nانبيا و امامان عليهم السلام آمدند تا خواسته‌هاى حق و اوامر و نواهى حضرت او و خلاصه راه صحيح زندگى را به انسان ها بياموزند ، اگر انسان توجه به تعليمات الهى آنان ننمايد ، در چاهى از ضلالت سقوط خواهد كرد كه در آمدنش گاهى محال مىشود ؛ سعى كنيد لباس تقوا و عبوديت را از اين خياطان عالى معنوى دريافت\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nكرده و بپوشيد و مواظب باشيد كه تا آخر عمر هيچ قدرتى نتواند اين لباس را از اندام هستى شما در آورد .\r\nجز آيين وحى كدام مكتب مىتواند شما را به لباس فضايل و حسنات بپوشاند ، تنها مكتبى كه از معنويت كامل و روحانيت حقيقى و قواعد جهان شمولى برخوردار است مكتب با عظمت الهى است كه با نبوت پيامبر صلى الله عليه و آله و امامت امامان عليهم السلام براى هميشه تمام و كامل شد و هم اكنون تجلى آن كمال در قرآن و روايات پيامبر صلى الله عليه و آله و اهل بيت عزيز اوست .\r\nاثر معنوى اين آيين ، پرورش انسان حقيقى و افراد درست و نيكوكار است ، افراد موحد ، دانشمند ، راستگو ، درست كردار ، عادل ، كارگر ، خيرخواه ، فداكار ، زاهد ، افراد خاندان رسالت از زن و مرد ، خديجه ، على ، زهرا ، زينب ، حسن ، حسين و گروهى از صحابه و ياران ، مانند : سلمان ، ابوذر ، مقداد ، عمار ، عبداللّه رواحه ، از بهترين نمونهء پرورش يافتگان مدرسه اسلامند و در اين ميانه دسته‌اى از زنان پاكدامن هم مانند : ام سلمه ، ام ايمن ، حمينه دختر جحش ، خنساء ، از نمونه‌هاى عالى تربيتى در جنس مؤنث‌اند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n[ وَلا يَحْمِلُكَ فيها إلَى الْعُجْبِ وَالرِّياءِ وَالتَّزَيُّنِ وَالْمُفاخَرَةِ وَالْخُيَلاءِ فَإِنَّها مِنْ آفاتِ الدّينِ وَمُوَرِّثَهُ الْقَسْوَةُ فِى الْقَلْبِ 
  ]\r\n\r\nبدترين لباس\r\nامام صادق عليه السلام در اين قسمت از روايت مىفرمايد :\r\nلباست لباسى نباشد كه تو را به گناه خودپسندى ، ريا ، تظاهر ، مباهات بر ديگران ، فخر فروشى ، آلوده كند كه تمام اين پليدىها آفت دين و موجب سنگدلى است .\r\n\r\nآفات لباس باطن\r\nعجب : عبارت از خود برتر ديدن ، خود پسنديدن ، از خود راضى بودن است و دارندهء اين صفت فرديست احمق و موجوديست نادان ؛ زيرا انسان از خود چيزى ندارد و مالك ذره‌اى از ذرات نيست ، آنچه دارد از خدا است و در كنار سفره‌اى از بركت عباد شايستهء الهى نشسته ، به كدام برنامه خود را برتر مىداند ، به كدام ملكيت و كدام برنامه مستقل خود را پسنديده و با كدام عمل و مسئله از خود راضى است ؟ ! مملوك و عبد كه از خود چيزى ندارد ، موجودات نسبت به وجود حضرت او عدم محضند و هستى آن‌ها تابع هستى اوست ، به ارادهء او زنده‌اند و به ارادهء او مالك وسائلى بسيار ناچيزند ، براى انسان چه جاى عجب و خودپسندى است ؟\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخودپسند احمق و نادان و جاهل و نفهم است ، دو متر پارچه بىارزش كه از لعاب دهان كرمى يا بوتهء گياهى ، يا پشم گردهء حيوانى به دست آمده در مقابل عظمت اشياى هستى چيست ؟ كه انسان با پوشيدن آن خود را بپسندد يا از خود راضى شود ، لباسى كه در غسّال خانه از تن بيرون مىكنند و براى اين‌كه ديگران از پوشيدن آن آلوده نشوند آن را مىسوزانند ! !\r\nريا : عبارت است از خودنمايى و جلب خشنودى مردم به واسطه آن خودنمايى ، انسان مگر از خود شخصيتى دارد تا خود را بنماياند ، ممكن در برابر واجب قابل حرف نيست ، موجودى كه ابتدايش نطفه و پس از آن مقدارى گوشت و پوست و استخوان و سپس در خانهء قبر جيفه‌اى بيش نيست ، جاى خودنمايى و جلب خشنودى ديگران برايش وجود ندارد ، تو و ديگران كسى نيستيد كه خود را به يكديگر بنمايانيد و خشنودى يكديگر را جلب كنيد ، مگر مردم كارگردان امور حيات تواند كه براى جلب نظر آنان لباس به تن كنى و خود را با لباس عالم و عابد و زاهد و سردار و قوى و دولتمرد جلوه دهى و دل آنان را به خود مايل نمايى ؟ ! تزيّن : براى كه خود را مىآرايى ؟ براى كه خود را جلوه مىدهى ؟ با لباس براى كه آرايش مىكنى و آراسته مىشوى ؟ اگر براى غير محرم اين كار را مىكنى در حقيقت زمينهء ارتباط نامشروع فراهم مىكنى و اگر نظرى ندارى پس كار بيهوده مىكنى ؛ در هر دو صورت ، وقت و عمر عزيز خود را به آلودگى و بيهودگى صرف مىكنى و از تو انسان صاحب عقل و وجدان و صاحب قلب و روح زمينه‌سازى گناه و عمل بيهوده بسيار قبيح است .\r\nمفاخره : بزرگى به يكديگر فروختن دليل بر آلودگى باطن است ، مگر ما بزرگيم كه به يكديگر بزرگى بفروشيم ؟ ! ما نسبت به عظمت ظاهرى قابل گفتگو نيستيم و نسبت به عظمت معنوى عالم اصلا قابل حرف نيستيم ، اگر هم بزرگى در ما باشد\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nفقط از جنبه معنوى مىتواند باشد ، آن هم عنايت خداست ارتباطى به ما ندارد ، چون هرچه خير است از ناحيه او به ما مىرسد ، ما مالك خير نيستيم ، « بِيَدِهِ الْخَيْرُ وَهُوَ عَلى كُلِّ شَىْءٍ قَديرٌ » « 1 » .\r\nبنابراين جايى براى بزرگى فروشى به يكديگر نداريم و علتى براى مباهات بر يكديگر تا ابد در وجود ما نيست .\r\nخيلاء : كبريايى و بزرگى مخصوص ذات مباركى است كه مستجمع جميع صفات كماليه است ، غير او از خود چيزى ندارد كه به آن كبر ورزند و بزرگى نشان دهند ، غير او فقير اويند و اين فقر نسبت به همه آن‌ها ذاتى است و قابل جدايى از آن‌ها نيست . ما سوى اللّه فقر محضند ، تعلق و ربطند ، اثرى از خود ندارند ، اراده و خواسته‌اى براى آنان نيست .\r\nهركس گرفتار عجب ، ريا ، تزيّن ، مفاخره و خيلاء شود در حقيقت گرفتار آفات دين شده و با دست خود براى درهم ريختن عالى ترين ساختمان معنوى كه ايمان است وسيله فراهم كرده و اين گناهان باطنى چه خطرات سنگينى است كه اگر بر دوش جان بار شود ، كمر هستى انسان را خم كرده و با اين بارهاى سنگين به جهنم خواهد افتاد ! !\r\n\r\nمنزّه بودن اهل سلوك از لباس آلوده\r\nكمال انسان و زينت او در معنويت و روحانيت و ملكوتى بودن اوست ، انسان با پوشيدن لباس معنى زينت مىشود و با پوشيدن لباس حق آراسته مىگردد ، بزرگى آدمى در لباس زهد و عفت و تقوا و حميت و غيرت و ايمان و سلامت ، صلاحيت\r\n\r\n\r\n","description":"","footnote":"\r\n( 1 ) - الكافى : 2 / 518 ، باب من قال لا إله الا اللّه ، حديث 1 .\r\n","page_name":" 73 ","page_number":73},
  {"content":"\r\n\r\nو درستى و پاكى و اصالت و شرافت و معرفت و تواضع و خشوع است .\r\nانسان با سالك شدن در راه حضرت حق عظمت پيدا مىكند و به بزرگى دست مىيابد ؛ قيمت و ارزش و اعتبار فقط منحصر به اهل سلوك است ؛ اهل سلوك از هر لباسى كه مورث آلودگى باطن يا آزار مردم ، يا تحقير ديگران است به سختى برحذرند ؛ اهل سلوك عاشق جمال و جلال حضرت يارند و هرگز به پايمال شدن حق اللّه و حق الناس ، اگرچه به قيمت جان آنان تمام شود راضى نخواهند شد .\r\nبه قول سعدى :\r\n هركسى را نتوان گفت كه صاحب نظر است * عشقبازى دگر و نفس پرستى دگر است\r\nگر من از دوست بنالم نفسم صادق نيست * خبر از دوست ندارد كه زخود با خبر است\r\nآدمى صورت اگر دفع كند شهوت نفس * آدمى خوى شود ورنه همان جانور است\r\nشربت از دست دل آرام چه شيرين و چه تلخ * بده اى دوست كه مستسقى از آن تشنه‌تر است\r\nمن خود از عشق لبت فهم سخن مىنكنم * هرچه زان تلخ ترم گر تو بگويى شكر است\r\nگر به تيغم بزنى با تو مرا خصمى نيست * خصم آنم كه ميان من و تيغت سپر است\r\nمن از اين بند نخواهم به در آمد همه عمر * بند پايى كه زدست تو بود تاج سر است \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n دست سعدى به جفا نگسلد از دامن تو * ترك لؤلؤ نتوان گفت كه دريا خطر است \r\n\r\nتشريح سلوك\r\nصاحب « كشف الحقايق » دربارهء سالكان الى اللّه و تشريح سلوك مىگويد :\r\nبدان كه سلوك در لغت عرب رفتن است على الاطلاق ، پس سالك رونده و سلوك رفتن بود مطلقاً و به نزديك اهل شريعت و اهل طريقت و اهل حقيقت سلوك رفتن مخصوص است و همان رفتن است از جهل به علم و از اخلاق بد به اخلاق نيك و از هستى خود به هستى خداى .\r\nپس به نزديك اهل شريعت ، سالك محصل و سلوك تحصيل باشد و به نزديك اهل طريقت ، سالك مجاهد و سلوك مجاهده باشد و به نزديك اهل حقيقت ، سالك فانى و مثبت و سلوك نفى و اثبات باشد ، يعنى نفى خود و اثبات حق تعالى ، اين است معنى « لا إله إلّا اللّه » و آن عزيز از سر همين نظر گفته است :\r\n يك قدم بر نفس خود نِهْ ديگرى بر كوى دوست * هرچه بينى نيك بين با اين وآنت كار نيست \r\nآن عزيز ديگر گفته است :\r\n تو خود را در حجاب خويش مگذار * حجاب خود تويى از پيش بردار \r\nو لفظى كه هر سه معنا را شامل است طلب باشد كه تحصيل بىطلب نباشد و نفى و اثبات هم بىطلب نباشد ، پس سالك طالب و سلوك طلب باشد .\r\nبدان كه سلوك بر دو نوع است : يكى به طريق تحصيل و تكرار است و اين‌ها سالكان كوى ظاهرند و يكى به طريق رياضت و اذكار است و اين‌ها سالكان كوى حقيقت و معنويت اند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nسالك آن است كه هر روز چيزى ياد بگيرد و يكى آن است كه هر روزى چيزى فراموش كند ، در يك طريق وظيفه آن است كه هر روز چيزى از كاغذ سپيد سياه كند و در يك طريق آن است ، ورد ايشان كه هر روز از دل سياه سپيد كنند .\r\nو بعضى گفته‌اند : حرفت كحّال بياموزيم و چشم‌هاى خود را به كحل جواهر و شياف روشنايى علاج كنيم تا نور چشم ما تيزبين و دوربين گردد ، تا هرچه در عالم موجودات است ببيند و بعضى گفته‌اند كه صناعت صيقلى بياموزيم و آينهء دل خود را به مصقل مجاهده و رياضت جلا دهيم تا دل ما شفاف و عكس‌پذير شود تا هرچه در عالم موجودات است ، عكس آن در وى پيدا آيد ، بعضى چشم دل را دوربين و تيزبين كردند تا نامهء نانوشته را برخوانند و بعضى گوش دل را تيز شنو و دور شنو كردند تا سخن ناگفته را بشنوند .\r\n\r\nرعايت چهار اصل در سلوك\r\nدر سلوك راه دوست ، چهار چيز بايد رعايت شود :\r\n1 - تجريد به اندرون و بيرون .\r\n2 - امتثال امر به اندرون و بيرون 3 - ترك اعتراض به اندرون و بيرون .\r\n4 - ثبات به اندرون و بيرون .\r\nسالك ، اوّل بايد مجرّد شود و از هرچه هست و هركه هست جز حضرت دوست و اين تعليمى است كه همهء انبيا و اوليا داده‌اند ، در حقيقت سالك بايد حقيقت « لا إله إلّا اللّه » را در قلب خود تحقق دهد و بيابد كه رب و مالك و خالق و بارىء و همه كارهء عالم اوست .\r\nچون مجرّد شد فرمانبردار محض شود ، يعنى در فرمان بردن از حضرت يار\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nچون مرده در دست غسّال و هم چون گوى در پاى چوگان باشد و هرگز به فكر و انديشهء خود كارى نكند .\r\nو چون مجرّد گشت و فرمانبردار شد ، بر اقوال و افعال حضرت حق اعتراض نكند و در مقام رضاى مطلق نسبت به جناب حق قرار بگيرد .\r\nو علامت ترك اعتراض آن است كه جملهء گفتار و افعال مولا را نيك بيند و نيك داند .\r\nو چون مجرّد شد و فرمانبردار گشت و ترك اعتراض نمود ، بر اين هر سه كار تا آخر عمر ثبات و مداومت داشته باشد و ملالتى برايش نيايد كه اگر بىثباتى كند و ملول شود ، جمله كارهاى او بىارزش شود .\r\nاى عزيز ! با ارزش‌ترين لباس براى دنيا و آخرت تو لباس سلوك است ، اين لباس براى تو مورث ورع ، زهد ، تقوا ، ايمان و همهء فضايل و حسنات است و تو را از بيرون آراسته به تواضع و از درون آراسته به خشوع مىكند و اين لباس لباسى است كه حضرت دوست بر تو مىپسندد .\r\nلباسى براى وطن اصلى تهيه كنيد كه آن لباس شما را از عذاب جهنم حفظ كند و در بهشت ابدى سازد .\r\nاهل ظاهر ، وطن ، شهر مصور معين را مىدانند مثل قونيه و آقسرا و قيصريه ، غلط فهم كرده‌اند ؛ زيرا تمامت شهرها از مغرب تا مشرق يك زمين است ، و محققان ، وطن آن عالم را مىدانند كه ارواح پيش از اشباح به چندين هزار سال در آن رحمت بىزحمت آسوده بودند و از آنجا اينجا آمدند ، عاقبة الامر همه را باز رجوع بدان خواهد بودن ، آه و حسرت كه انسان ها پس از هبوط به اين جهان مادى و ظلمانى ، وطن اصلى خود را از ياد برده و به نعمت‌هاى مادى و گذراى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nجهان خاك دل خوش كرده‌اند « 1 » .\r\nچون انسان گرفتار بند ماديات ، وطن اصلى را از ياد ببرد ، در مقام تهيهء لباس براى وطن اصلى بر نخواهد آمد و فقط به لباس پارچه‌اى اين جهان كه تنها بدن را مىپوشاند ، دل خوش مىدارد و با آن لباس كه پس از چند روز كهنه مىشود به عجب و ريا و تزين و خيلاء آلوده مىگردد و از اثر اين آلودگى قلبش سياه و از رابطهء خود با حضرت حق جدا گشته در اعمال و اخلاق چون حيوان پست و درنده‌اى خواهد شد ! !\r\n\r\n\r\n","description":"","footnote":"\r\n( 1 ) - رباب نامه : 86 .\r\n","page_name":" 78 ","page_number":78},
  {"content":"\r\n\r\n[ فَإذا لَبِسْتَ ثِيابَكَ فَاذْكُرْ سَتْرَ اللّهِ عَلَيْكَ ذُنُوبَكَ بِرَحْمَتِهِ وَأَلْبِسْ باطِنَكَ بِالصِّدْقِ كَما أَلْبَسْتَ ظاهِرَكَ بِثَوْبِكَ وَلْيَكُنْ باطِنُكَ فى سَتْرِ الرَّهْبَةِ وَظاهِرُكَ فى سَتْرِ الطّاعَةِ 
  ]\r\n\r\nستر باطن به لباس صدق\r\nامام صادق عليه السلام در اين جمله مىفرمايد :\r\nهرگاه لباس ظاهر را پوشيدى و به وسيلهء آن عيوب و نقائص بدنت را از ديدگان همه پنهان كردى ، به يادآور كه در اين مدت عمرت ، خداوند مهربان با رحمتش گناهانت را مخفى داشت و اجازه نداد كسى از آنچه بر خلاف او انجام دادى آگاه شود كه اگر آگاه مىشد آبرويت مىرفت و كسى حاضر نبود كم‌ترين احترامى به تو بگذارد ، ولى مولا و سيد تو بزرگ‌تر از آن است كه پرده از عيوب باطنت برگيرد و گناهان و خطاهايت را برملا كند ؛ بر توست كه در هر مرتبه‌اى كه لباس مىپوشى از اين عنايت و لطف خاص حضرت او ياد كنى و از اين‌كه در ظاهر غرق لباس مادى و در باطن غرق پوشش رحمت هستى شكر به حقيقت كنى و به راستى و درستى در مدار بندگى او قرار بگيرى و در همين حال لباس پوشيدن ويادآورى پوشش رحمت حضرت او با خضوع و خشوع از جنابش بخواهى كه اى آقايى كه در دنيا بدنم را به لباس ظاهر پوشاندى و عيوب و گناهانم را از مردم با لباس رحمتت مخفى داشتى ! در قيامت هم عيوب باطنم و گناهانى كه از من صادر شده به كرم و لطف و رحمتت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبپوشان و اجازه مده و مخواه كه اين عبد ذليل و وامانده از راه و ناتوان از هر در رانده و در مرز عشق تو مانده ، در ميان مردم و به خصوص در حضور انبيا و اوليا و وجود مقدس ائمهء طاهرين عليهم السلام رسوا شود و آبروى ناقابل او بريزد .\r\n\r\nمقام خوف و شوق\r\nآن گاه در دنبالهء كلام خود ، حضرت صادق عليه السلام مىفرمايد :\r\nچنان كه ظاهر بدن را به لباس ظاهرى پوشى ، باطن را نيز به لباس صدق و راستى بپوشان باطن صادق باطنى است كه از مكر و حيله و خدعه و تزوير و ريا و غل و غش و دغلى پاك باشد ، باطن صادق باطنى است كه از تخيلات رديه و اعتقادات سخيفه مخلى شده و به حليهء آراى صحيحه و علوم حقه مزين و محلى باشد ، باطنت بايد با پردهء خوف از خدا و ظاهرت بايد با پردهء اطاعت از حضرت حق پوشيده باشد .\r\nراستى چه دنياى پربهايى است ، دنياى خوف از مقام حضرت او و دنياى اطاعت از فرامين حضرتش ، به حقيقت خودش قسم ، دنيايى براى انسان بهتر از اين دنيا نيست ، خوف از مقام او علت ترك گناه و شوق وصال او علت اطاعت حضرت اوست .\r\nوقتى مقام خوف و شوق حضرتش آمد ، همهء جهان مادى براى انسان به اندازهء بال مگس ارزش ندارد و آنچه در دست انسان است همان را آدمى فقط براى او مىخواهد و آنچه را نمىپسندد ، انسان ابداً خيال آن را هم نمىكند ! !\r\nبه قول عارف عاشق جلال الدين بلخى :\r\n همه جمال تو بينم چو چشم باز كنم * همه شراب تو نوشم چو لب فراز كنم\r\nحرام دارم با مردمان سخن گفتن * وگر حديث تو آيد سخن دراز كنم \r\n\r\n","description":"","footnote":"","page_name":" 80 ","page_number":80},
  {"content":"\r\n\r\n هزارگونه بلنگم به هر رهم كه برند * رهى كه آن به سوى توست تركتاز كنم\r\nاگر به دست من افتد چو خضر آب حيات * زخاك كوى تو آن آب را طراز كنم\r\nزآفتاب و زمهتاب بگذرد نورم * چو روى دل سوى آن شاه دلنواز كنم\r\nچو آفتاب شوم آتش و زگرمى دل * چو ذره‌ها همه را مست و عشق باز كنم \r\nآرى ، به عشق او دم زدن و به ذكر او زيستن و به ياد او بودن و ظاهر و باطن را براى او آراستن ، مقصد اعلا و هدف و الا است و بعثت انبيا و زحمت امامان عليهم السلام به همين خاطر بوده است .\r\n\r\nفناى در حق با لباس صدق\r\nراهنمايان راه آمدند تا بشر اين جهان مادى را با همه دستگاهى كه دارد ، وسيله‌اى براى رسيدن به مقام قرب قرار دهند و تدريجاً مقام به مقام را طى كرده ، خيمهء هجر از سرزمين دل بركنده و عمارت وصل بنا كنند و از دوگانگى گذشته به مقام وحدت رسند و از بقاى خود دست برداشته به فنا افتند و به فرمودهء حضرت صادق عليه السلام بر درون خويش لباس صدق پوشند كه هركس لباس صدق بپوشد از همه چيز بگذرد و فانى در حضرت باقى شود .\r\nعارف نامدار روزبهان بقلى شيرازى در اين باب براساس آيات كتاب و روايات دقيق توضيحى بدين صورت دارد :\r\nتوحيد ، ذروهء علياى احوال است و عروه وثقاى مقامات است و تيجان انبيا است و حليهء اوليا است و حقايق توحيد نه هر رهروى كه راه يافت ، يافت كه سر توحيد لباس ربوبيت است كه « جان جان » بدان ملبس است ، تا واحد در واحد نشود سالك در عين عيان توحيد نرسد . اگر كسى به مقام فنا نرسد به جايى نرسيده ، مقامى كه خود و جهان را به حقيقت نفى كرده و در نفى خود و جهان ،\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجان خود و جهان را اثبات نمايد و در حقيقت واقعيت « لا إله إلّا اللّه » را در تجلى ببيند و بس .\r\n\r\nاقسام توحيد\r\nاصل توحيد سه قسم است :\r\nقسمى توحيد عام است و قسمى توحيد خاص و قسمى توحيد خاص الخاص .\r\n\r\nتوحيد عام\r\nاما آن كه توحيد عام است ، بعد از ارشاد حق ، سير كردن در آيات و جستن حق به وسيلهء عقل و نور ايمان و شواهد حدثان ، تا ساكن باشند از اضطراب شك و يقين و در اثبات وحدانيت حق افتند و از خطرات نفس [ با اجراى فرامين او 
  ] باز رهند و تقديس ذات قديمش بيابند و تنزيه صفات عزيزش بدانند و معلوم كنند كه حق سبحانه واحد است من كل الوجوه ، ذاتش در صفات يكتاست و صفاتش در ذات يكتاست ، قدمش از حدوث جدا كنند و دانند كه وجود جليلش متعلق نيست به شيئى از اشيا و از دل خيال محال بيرون كنند و حضرت اللّه را سبحانه و تعالى منزه دانند از جواهر و اعراض و زمان و مكان و تشبيه و تعطيل و كيف و حيث و قبل و بعد و جهات وحد و حدود و صورت و قرب و بعد و حلول و ضد و ند و مثل و جزء و كل و كوچكى و بزرگى و جرم و جسم و اركان و جارحه و قدمش را اوّل ندانند و ابدش را آخر نشناسند و هرچه در وهم و فهم آيد از آن بيرون شوند و به فرمودهء حضرت صادق عليه السلام باطن را با لباس صدق [ كه مصداق كاملش ايمان به وحدانيت حق و ذات حضرت او و صفات عليا و اسماى حسنايش هست 
  ] بپوشانند و صدق باطن در مرحلهء عالى و اعلايش جز اين نيست ، باطنى كه با او\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nهمراه نيست باطن نيست ، منبعى از تيرگى و ظلمت و ظرفى پر از وساوس و شك و ترديد است ، اين توحيد در حقيقت توحيد علمى و به عبارت ديگر توحيد معرفتى است كه بر دليل و برهان و استدلال استوار است و مرحلهء اوّل توحيد يا مرتبهء دانى آن است .\r\nبه قول حكيم بزرگوار ، نظامى گنجوى :\r\n اى نام تو بهترين سرآغاز * بى نام تو نامه كى كنم باز\r\nاى ياد تو مونس روانم * جز نام تو نيست بر زبانم\r\nاى كارگشاى هرچه هستند * نام تو كليد هرچه بستند\r\nاى هيچ خطى نگشته زاول * بى حجت نام تو مسجل\r\nاز ظلمت خود رهاييم ده * با نور خود آشناييم ده \r\n\r\nتوحيد خاص\r\nاما توحيد خاص آن است كه تمام عوالم به جملگى نزد وجود عظمت حق ، محو بينند و موجودات را در ربوبيت اللّه تعالى معدوم يابند ، از غلبات انوار قدم و چنان كه در قدم حق تعالى موجود بود و موجودات معدوم ، اكنون هم چنان دانند و در وجود ، هيچ چيز نبينند كه نه آن در امر حق مستغرق باشد ، به مشاهدهء بعد از علم كه علم عام راست و مشاهده خاص راست و عالم را چنان بينند كه گويى نزد صولجان قدرت بارى تعالى در ميدان خدايى كه از ازل به ابد مىبرد و از ابد به ازل .\r\nو مبادى توحيد خاص سير كردن است در شواهد صورت و روح و عالم صغرى كه جند حق و باطل آنجايند ، چون لشگر عقل و لشگر جان و لشگر دل و لشگر نفس و حجاب قهر و لطف و غرايب اشكال مقدورات كه در آن عالم موجود است و ظهور حق عز و جل كه در اسرار حقايق ملكوت به چشم جان ببيند كه توحيد عام\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاز عالم ملك و شهادت رفتن است به حق كه به صورت آن عالم كبرى است .\r\nو توحيد خاص از خود رفتن است به حق كه به صورت آدم ، عالم معانى و سراى تجلى است و آن آيت كبرى است اگرچه در جنب جهان كوچك است .\r\nو فرق ميان خاص و عام در توحيد آن است كه عام به شواهد و عقل باز مانند و خاص چون حق را بدانستند از شواهد عالم صغرى و كبرى فنا شوند و فناى خود در بقاى حق بيابند و پيوسته در وجود حق مضمحل باشند ، تا احكام قديمش برايشان مىگذرد و ايشان به طوع محكوم مىباشند .\r\nبه قول عارف بلخى كه از قول فانيان در حق و مطيعان وارسته گفته :\r\n ما در ره عشق تو اسيران بلاييم * كس نيست چنين عاشق بيچاره كه ماييم\r\nبر ما نظرى كن كه در اين ملك غريبيم * بر ما كرمى كن كه در اين شهر گداييم\r\nزهدى نه كه در كنج مناجات نشينيم * وجدى نه كه بر گرد خرابات برآييم\r\nنه اهل صلاحيم و نه مستان خرابيم * اينجا نه و آنجا نه چه قوميم و كجاييم\r\nترسيدن ما چون كه هم از بيم بلا بود * اكنون زچه ترسيم كه در عين بلاييم\r\nما را به تو سرّيست كه كس محرم آن نيست * گر سر برود سرّ تو با كس نگشاييم\r\nما را نه غم دوزخ و نه حرص بهشت است * بردار ز رخ پرده كه مشتاق لقاييم \r\n\r\n","description":"","footnote":"","page_name":" 84 ","page_number":84},
  {"content":"\r\n\r\n بر رحمت خود بين و مبين بر گنه ما * ما غرق گناه از سر تا ناخن پاييم \r\n\r\nتوحيد خاص الخاص\r\nاما توحيد خاص الخاص آن است كه از حق به حق سير كنند و آن سير آنگه باشد كه روح مقدس از همه مراكب حدوث پياده شود و علوش سفل شود و سفلش علو گردد و جهات و مكان و سير و زمان نزد او معزول شود و حمر خيال از اصطبل مركب نور براند و فهم و وهم را ميل نايافت در ديده كشد و حس حواس و ضمير بىعقل را معطل كند و عقل را به مقراض تنزيه زبان فضول ببرد و نفس رعنا را در بازار غيرت توحيد سر بردارد و لشگر هوى و شهوت را كه حزب شيطانند به صدمهء عشق بشكند و دل كه شهر خدايست بىعمارت عبوديت نگذارد و خانهء طبايع كه مملو است از اخلاق انسانى به توفان نيستى و معول هستى ويران كند و هستى صغرى و كبرى را با شواهد و دلايل در هم پيچد و در كتم عدم اندازد ، تا بىاثقال حدوث در قدم گامى چند بردارد و چون از ازدحام خلقيت بياسايد خود را به درياى نيستى دراندازد ، تا او از او فنا شود ، پس از بحر بقاى حق سر برآورد و بى خود حق را به حق بيند و بداند كه اين يك خطوت است از نيستى به هستى ، پس آن قدم بردارد و به قوت عبوديت به جناح ربوبيت در هواى هويت پرواز كند .\r\nحكيم صفاى اصفهانى در زمينهء فناى عاشق در معشوق گويد :\r\n ما رهرو فقريم و فنا راهبر ما * بى خويشتنى كو كه شود هم سفر ما\r\nاى آن‌كه زخود با خبرى در سفر عشق * زنهار نيايى كه نيابى خبر ما \r\n\r\n","description":"","footnote":"","page_name":" 85 ","page_number":85},
  {"content":"\r\n\r\n در پاى دلم پاى منه باك زجان كن * كاين خانه بود فرش زخون جگر ما \r\n در كشور فقر آمده مهمان فناييم * لخت جگر و پارهء دل ما حضر ما\r\nرنج تن ما از تب عشق است چه حاصل * از رنج طبيبى كه دهد دردسر ما\r\nما خاك نشين در ميخانهء عشقيم * تاج سر خورشيد بود خاك در ما\r\nموران ضعيفيم ولى ملك سليمان * باد است درين باديه پيش نظر ما \r\n\r\nآراستن باطن به صدق و ظاهر به طاعت\r\nدر آراستن باطن به صدق و رهبت و ظاهر به طاعت ، خواجه نصير طوسى در « اخلاق ناصرى » مىگويد :\r\nقومى گفته‌اند كه بر اقرار به ربوبيت او و اعتراف به احسان و تمجيد او بر حسب استطاعت اقتصار نمايد .\r\nو طايفه‌اى گفته‌اند كه تقرب حضرت او به احسان بايد نمود ، اما با نفس خود به تزكيه وحسن سياست و اما با اهل ونوع خود به مواسات وحكمت وموعظت .\r\nو جماعتى گفته‌اند كه حرص بايد نمود بر تفكر و تدبر در الهيات و تصرف در محاولاتى كه موجب مزيد معرفت بارى سبحانه بود تا به واسطهء آن معرفت به كمال رسد و توحيد او به حد تحقيق انجامد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nانواع عبادت\r\nو طبقه‌اى از متأخرين حكما گفته‌اند كه عبادت خداىتعالى در سه نوع محصور تواند بود :\r\nاول : آنچه تعلق به ابدان دارد مانند صلاة و صيام و وقوف به مواقف شريفه از جهت دعا و مناجات .\r\nدوم : آنچه تعلق به نفوس دارد مانند اعتقادات صحيح چون توحيد و تمجيد حق تعالى و تفكر در كيفيت افاضهء وجود و حكمت او بر عالم و آنچه از اين باب بود .\r\nسوم : آنچه واجب شود در مشاركات خلق مانند انصاف در معاملات و مزارعات و مناكحات و اداى امانات و نصيحت ابناى جنس و جهاد با اعداى دين و حمايت حريم .\r\nو از ايشان گروهى كه به اهل تحقيق نزديك‌ترند گفته‌اند كه عبادت خداى تعالى سه چيز است :\r\nاول : اعتقاد حق .\r\nدوم : قول صواب .\r\nسوم : عمل صالح .\r\n\r\nمقامات قرب به حضرت حق\r\nو ببايد دانست كه نوع انسان را در قرب به حضرت الهيت منازل و مقامات است و آن مقام چهار است :\r\nمقام اول : مقام اهل يقين است كه ايشان را موقنان خوانند و آن مرتبهء حكماى بزرگ و علماى كبار باشد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمقام دوم : مقام اهل احسان است كه ايشان را محسنان گويند و اين مرتبهء كسانى بود كه با كمال علم به حليهء عمل متحلى باشند و به فضائلى كه بر شمرديم موصوف .\r\nمقام سوم : مقام ابرار بود و ايشان جماعتى باشند كه به اصلاح بلاد و عباد مشغول باشند و سعى ايشان بر تكميل خلق مقصور بود .\r\nمقام چهارم : مقام اهل فوز بود كه ايشان را فائزان و مخلصان گويند و نهايت اين مرتبه منزل اتحاد بود و وراى اين نوع انسان را هيچ مقام و منزلت صورت نبندد .\r\n\r\nاسباب اتصال\r\nو استعداد اين منازل به چهار خصلت باشد :\r\nاول : حرص و نشاط در طلب .\r\nدوم : اقتناى علوم حقيقى و معارف يقينى .\r\nسوم : حياد « 1 » از جهل و نقصان قريحتى كه نتيجهء اهمال بود .\r\nچهارم : ملازمت سلوك طريق فضايل به حسب طاقت و اين اسباب را اسباب اتصال به حضرت حق خوانند .\r\n\r\nاسباب انقطاع\r\nو اما اسباب انقطاع از آن حضرت كه آن هم چهار بود :\r\nاول : سقوطى كه موجب اعراض بود و استهانت به تبعيت لازم آيد .\r\nدوم : سقوطى كه مقتضى حجاب بود و استخفاف به تبعيت لازم آيد .\r\n\r\n\r\n","description":"","footnote":"\r\n( 1 ) - الحياد : كناره‌گيرى از چيزى - دورى گزيدن از چيزى .\r\n","page_name":" 88 ","page_number":88},
  {"content":"\r\n\r\nسوم : سقوطى كه موجب طرد بود و مقت به تبعيت لازم آيد .\r\nچهارم : سقوطى كه موجب خساست بود ، يعنى دورى از حضرت و بغض به تبعيت لازم آيد .\r\n\r\nاسباب شقاوت\r\nو اسباب شقاوت ابدى كه مؤدى بود بدين انقطاعات نيز چهار بود :\r\nاول : كسل و بطالت و تضييع عمر تابع آن افتد .\r\nدوم : جهل و عبادتى كه از ترك نظر و رياضت نفس به تعليم خيزد .\r\nسوم : وقاحتى كه از اهمال نفس و خداعت و خلاعت غدار او ، در تتبع شهوات تولد كند .\r\nچهارم : از خود راضى شدن به رذايلى كه از استمرار قبايح و ترك انابت لازم آيد و در الفاظ به تنزيل ، زيغ و رين و غشاوه و ختم آمده است .\r\nچون اين چهار رذيلت كسى از خود دور كند ، از آن چهار سقوط در امان بماند و چون آن چهار حقيقت به كار بندد به آن مقامات عالى برسد و چون به آن مقامات عالى برسد به صدق ظاهر و باطن رسيده است .\r\nبه قول عارف شوريده ، حاج ميرزا حبيب اللّه خراسانى :\r\n از داغ غمت هركه دلش سوختنى نيست * از شمع رُخَت محفلش افروختنى نيست\r\nگرد آمده از نيستى اين مزرعه را برگ * اى برق مزن خرمن ما سوختنى نيست\r\nدر طوف حريمش زفنا جامهء احرام * كرديم كه اين جامه به تن دوختنى نيست \r\n\r\n","description":"","footnote":"","page_name":" 89 ","page_number":89},
  {"content":"\r\n\r\n يك دانه اشك است روان بر رخ زرين * سيم و زر ما شكر كه اندوختنى نيست\r\nدر مدرسه آموخته‌اى گرچه بسى علم * در ميكده علمى است كه آموختنى نيست\r\nخود را چه فروشى به دگر كس ، به خود اى دل * به فروش اگر چند كه بفروختنى نيست\r\nگويند كه در خانهء دل هست چراغى * افروخته كاندر حرم افروختنى نيست \r\nيك بار ديگر به جملات نورانى حضرت صادق عليه السلام دربارهء لباس پوشيدن دقت كنيد :\r\nزمانى كه لباست را پوشيدى ، به يادآور كه خداوند بزرگ با لباس رحمت خود گناهان تو را پوشاند و آبروى تو را حفظ كرد ، به شكرانهء حفظ آبرويت ، باطنت را با لباس صدق بپوشان ، چنانچه ظاهرت را با لباس مادى پوشاندى و بايد باطنت در پوشش خوف و ظاهرت در پوشش اطاعت و عبادت قرار بگيرد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n[ وَاعْتَبِرْ بِفَضْلِ اللّهِ عَزَّ وَجَلَّ حَيْثُ خَلَقَ أَسْبابَ اللِّباسِ لِتَسْتُرَ الْعَوْراتِ الظّاهِرَةَ ، وَفَتَحَ أَبْوابَ التَّوْبَةِ وَالإِنابَةِ لِتَسْتُرَ بِها عَوْراتِ الْباطِنِ مِنَ الذُّنُوبِ وَأَخْلاقِ السُّوءِ 
  ]\r\n\r\nاسباب لباس ظاهر و باطن\r\nامام صادق عليه السلام مىفرمايد :\r\nبا نظر عبرت و چشم بصيرت و ديدهء تحقيق به فضل حضرت حق بنگر كه وسايل پوشش را براى پوشاندن عيوب و نواقص ظاهرى براى تو خلق كرده و درهاى توبه و بازگشت را براى پوشيده شدن عيوب باطن و گناهان و اخلاق ناپسند به روى تو باز كرده است ! !\r\nبر تو لازم است از لباس ظاهر استفاده كنى و شكرش را به جاى آورى و شكر لباس ظاهر به اين است كه لباست لباس حرام و ظلم و ريا و لباس تزين و مفاخرت و مباهات نباشد ، بلكه اين لباس در بدن تو براى عبادت و خدمت به خلق قرار داشته باشد ، تا در سايهء اين عبادت و خدمت به سعادت دو جهان برسى .\r\nو بر تو واجب و لازم و ضرورى است كه براى علاج و پوشاندن گناهان و از بين بردن اخلاق سوء از در توبه و انابه به حضرت حق وارد شوى و تلخى درد هجر را به شيرينى قرب و وصال حضرت او تبديل كنى .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n[ وَلا تَفْضَحْ أَحَداً حَيْثُ سَتَرَ اللّهُ عَلَيْكَ أَعْظَمَ مِنْهُ وَاشْتَغِلْ بِعَيْبِ نَفْسِكَ وَاصْفَحْ عَمَّا لا يُعْنيكَ أَمْرُهُ وَحالُهُ وَاحْذَرْ أَنْ يَفْنى عُمْرُكَ بِعَمَلِ غَيْرِكَ وَيَتَّجِرَ بِرَأْسِ مالِكَ غَيْرُكَ وَتَهْلِكَ نَفْسُكَ ، فَإِنَّ نِسْيانَ الذَّنْبِ مِنْ أَعْظَمِ عُقُوبَةِ اللّهِ فِى الْعاجِلِ وَأَوْفَرِ أَسْبابِ الْعُقُوبَةِ فِى الْآجِلِ وَاشْتَغِلْ بِعَيْبِ نَفْسِكَ 
  ]\r\nامام صادق عليه السلام مىفرمايد :\r\nكسى را به بدىهايى كه از او خبر دارى رسوا و بىآبرو مكن ، خود تو همان انسانى هستى كه خداوند غفار قبايحى بدتر از آنچه كه از ديگران خبر دارى بر تو پوشانده و نگذاشته آبرويت به باد رود !\r\nآبرو و شخصيت ديگران را محترم بدان و سعى كن از اعتبار ديگران كم نكنى ، به عيب خود مشغول باش و براى آن بكوش كه رفع عيب از اعظم مسائل زندگى و از بهترين كارهاست و هرچه براى تو انجامش و برنامه‌اش سود ندارد از آن درگذر و بترس از اين‌كه با مشغول شدن به عيب ديگران از طريق غيبت و تهمت و افترا عمرت را فنا كنى و اين سرمايهء گرانبهاى هستى را از دست بدهى . در حديث است كه غيبت موجب عذاب غيبت كننده و كفاره گناهان غيبت شونده است ، آن چنان عمل مكن كه خوبى هاى تو سرمايهء ديگران شود و ديگران به عمل تو از عذاب نجات پيدا كرده و تو به خاطر بدىهايى كه در حق ديگران كردى به عذاب مبتلا شوى !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدر اين جملات نورانى چهار موضوع بسيار مهم مطرح است :\r\n1 - حرمت اشتغال به عيوب ديگران .\r\n2 - وجوب اشتغال به عيوب خود .\r\n3 - چشم پوشى از آنچه سود براى دنيا و آخرت ندارد .\r\n4 - خسارت نسيان ذنوب .\r\n\r\nحرمت اشتغال به عيوب ديگران\r\nانسان‌ها از نظر قوت و ضعف روحى و علمى و عقلى و ايمانى به دسته‌هاى مختلفى تقسيم مىشوند .\r\nاز مقام عصمت كه مقام با عظمت انبيا و امامان عليهم السلام و تعدادى بسيار كم از اوليا مثل قمر بنى هاشم و زينب كبرى كه بگذريم ، بقيه انسان ها در معرض گناه و لغزش هستند .\r\nگاهى علت گناه ضعف اراده و گاهى ضعف عقل و گاهى ضعف علم و گاهى ضعف ايمان است .\r\nاگر گناه در حدى است كه خود گناهكار در ميدان جامعه براى خويش آبرو نگذاشته و خود باعث كشف سر خود شده و گناهش علنى و براى تربيت مردم موجودى مضر است ، بايد با او مبارزه كرد و نحوهء مبارزه با او در كتب اسلامى ما آمده است .\r\nاگر گناهكار ، انسانى است مؤمن و به خصوص آبرومند و در ميان مردم و اهل محل و اهل مسجد و اقوام داراى اعتبار است و همه او را به نيكى مىشناسند و به نيكى مىستايند و اتفاقاً كسى از گناه پنهانى او با خبر شد و گناه او از قبيل توطئه بر عليه مسلمانان و كشور اسلامى نبود ، بلكه گناهش گناه بين خود و خدا بود ، پرده\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدرى نسبت به او از بزرگ ترين محرمات الهى است و اين پرده درى را قرآن مجيد شديداً نهى فرموده و به مسلمانان دستور اكيد مىدهد كه عيب و لغزش و گناه برادر مسلمانت را بپوشان و نسبت به او از پرده درى بپرهيز و از فاش كردن سر او و عيب او و خطاى او برحذر باش ؛ قرآن و روايات ستر عيب و كتمان سر مسلمان را عبادت دانسته و هركس عيب مسلمانى را بپوشد در پيشگاه خداى بزرگ از اجر بزرگ بهره‌مند خواهد شد .\r\nهمهء ما مسلمانان و مؤمنان بر اساس امر : « تخلقوا باخلاق اللّه » بايد از فاش كردن عيب پنهانى و گناه نهانى يكديگر بپرهيزيم ، چنانچه خداوند عزيز و پروردگار مهربان از فاش كردن گناه ما ابا دارد و دوست دارد بنده‌اش در ميان مردم با آبرو و عزت و با اعتبار و كرامت زندگى كند .\r\nآرى ، پوشاندن گناه ، اخلاق خداست كه حضرت سيدالشهدا عليه السلام در دعاى روز عرفه كه در صحراى عرفات با گريه و ناله خوانده‌اند به پيشگاه مقدس حضرت حق عرضه مىدارند :\r\nوَلَوْلَا رَحْمَتُكَ لَكُنْتُ مِنَ الْهالِكِينَ ، وَأَ نْتَ مُقِيلُ عَثْرَتِى ، وَلَوْلا سَتْرُكَ إِيَّاىَ لَكُنْتُ مِنَ الْمَفْضُوحِينَ « 1 » . . .\r\nاگر رحمتت نبود ، از هلاك‌شدگان بودم و تو لغزش مرا ناديده گرفتى و اگر پرده پوشيت نسبت به من نبود ، همانا از رسواشدگان بودم .\r\nو در جمله‌اى ديگر عرضه مىدارد :\r\nيَا مَنْ سَتَرَنِى مِنَ الْآباءِ وَالْأُمَّهاتِ أَنْ يَزْجُرُونِى ، وَمِنَ الْعَشائِرِ وَالْإِخْوانِ أَنْ يُعَيِّرُونِى ، وَمِنَ السَّلاطِينِ أَنْ يُعاقِبُونِى ، وَلَوِ اطَّلَعُوا يَا مَوْلاىَ عَلَى مَا اطَّلَعْتَ\r\n\r\n\r\n","description":"","footnote":"\r\n( 1 ) - بحار الأنوار : 95 / 220 .\r\n","page_name":" 94 ","page_number":94},
  {"content":"\r\n\r\nعَلَيْهِ مِنِّى إِذاً مَا أَ نْظِرُونِى ، وَلَرَفَضُونِى وَقَطَعُونِى « 1 » . . .\r\nاى آن‌كه مرا با تمام عيوبم از پدران و مادران پوشاندى ! از اين‌كه مرا با تندى از پيش خود برانند و از چشم خويشاوندان و برادرانم دور نگاه داشتى از اين‌كه به من عيب‌گيرى كنند و از حكومت‌ها پنهانم داشتى از اين‌كه مرا مجازات نمايند .\r\nاى مولايم ! چنانچه اينان بر آنچه تو از من مىدانى آگاه مىشدند ، در اين صورت مهلتم نمىدادند و همانا به دورم مىانداختند و از من قطع رابطه مىكردند .\r\nدر جملهء ديگر عرضه مىدارد :\r\nاللَّهُمَّ يَا مَنْ مَلَكَ فَقَدَرَ ، وَقَدَرَ فَقَهَرَ ، وَعُصِىَ فَسَتَرَ ، وَاسْتُغْفِرَ فَغَفَرَ « 2 » . . .\r\nاى پروردگار جهانيان ! اى آن‌كه مالك شد و توانست و توانست و چيره گشت و از حضرت او نافرمانى شد ، پس پرده كشيد و از او طلب آمرزش شد ، پس آمرزيد .\r\nمحبوب عارفان ، حضرت زين العابدين عليه السلام در مناجات سحر ماه رمضان در دعاى معروف ابوحمزه ثمالى در پيشگاه مقدس حضرت ربوبى در زمينهء پرده‌پوشى حق نسبت به گناه عرضه مىدارد :\r\n. . . وَالذَّلِيلُ الَّذِى أَعْزَزْتَهُ ، وَالسَّقِيمُ الَّذِى شَفَيْتَهُ ، وَالسَّائِلُ الَّذِى أَعْطَيْتَهُ ، وَالْمُذْنِبُ الَّذِى سَتَرْتَهُ ، وَالْخاطِئُ الَّذِى أَقَلْتَهُ « 3 » .\r\nمنم آن ذليلى كه او را عزيز كردى و آن دردمندى كه درمانش نمودى و آن سائلى\r\n\r\n\r\n","description":"","footnote":"\r\n( 1 ) - بحار الأنوار : 95 / 222 .\r\n( 2 ) - بحار الأنوار : 95 / 222 .\r\n( 3 ) - بحار الأنوار : 95 / 87 .\r\n","page_name":" 95 ","page_number":95},
  {"content":"\r\n\r\nكه عطايش كردى و آن گنهكارى كه به گناهش پرده پوشاندى و خطاكارى كه خطايش را ناديده گرفتى .\r\nو در جمله‌اى ديگر عرضه مىدارد :\r\nسَيِّدِى أَ نَا أَسْأَلُكَ مَا لَا أَسْتَحِقُّ ، وَأَنْتَ أَهْلُ التَّقْوى وَأَهْلُ الْمَغْفِرَةِ فَاغْفِرْ لِى وَأَلْبِسْنِى مِنْ نَظَرِكَ ثَوْباً يُغَطِّى عَلَىَّ التَّبِعاتِ وَتَغْفِرْها لِى وَلَا أُطالَبْ بِها ، إِنَّكَ ذُو مَنٍّ قَدِيمٍ ، وَصَفْحٍ عَظِيمٍ ، وَتَجاوُزٍ كَرِيمٍ « 1 » .\r\nاى سرور من ! از تو مىخواهم آنچه را مستحق آن نيستم اما تو شايستهء تقوا و شايستهء آمرزشى ، پس بيامرز مرا و بپوشان مرا از توجهت جامه‌اى را كه بپوشاند بر من بدى ها را و بيامرزى مرا به طورى كه من به خاطر آن گناهان آمرزيده شده تعقيب نشوم ؛ زيرا تو داراى منت ديرينه و چشم پوشى بس بزرگ و گذشت بىحد كريمانه‌اى هستى .\r\n\r\nارزش ستر عيب در روايات\r\nكسى كه نسبت به برادران و خواهران مسلمان و مؤمن خود ، همانند حضرت حق ، پرده پوشى كند و عيوب آنان را بپوشاند ، به رحمت پروردگار اتصال پيدا كرده و از عنايت و لطف او برخوردار شده است ؛ در اين زمينه روايات بسيار مهمى در كتب معتبرهء روايى و اخلاقى نقل شده كه دانستنش بر هر مسلمانى لازم است .\r\nقالَ رَسُولُ اللّهِ صلى الله عليه و آله : مَنْ سَتَرَ عَلى مُسْلِمٍ سَتَرَهُ اللّهُ فِى الدُّنْيَا وَالآخِرَةِ « 2 » ؛\r\nرسول خدا صلى الله عليه و آله فرمود : كسى كه بر مسلمان پرده پوشى كند ، خداوند در دنيا\r\n\r\n\r\n","description":"","footnote":"\r\n( 1 ) - بحار الأنوار : 95 / 90 .\r\n( 2 ) - جامع السعادات : 2 / 208 - / 209 .\r\n","page_name":" 96 ","page_number":96},
  {"content":"\r\n\r\nو آخرت بر او پرده پوشى مىكند .\r\nوَقالَ : لا يَسْتُرُ عَبْدٌ عَيْبَ عَبْدٍ إلّاسَتَرَهُ اللّهُ يَوْمَ الْقِيامَةِ « 1 » ؛\r\nو آن حضرت فرمود : عبد ، پرده بر عيب عبدى نمىپوشد ، مگر اين‌كه خداوند در قيامت به خاطر اين عملش بر او پرده پوشى كند .\r\nوَقالَ : لا يَرَى امْرُؤٌ مِنْ أَخيهِ عَوْرَةً فَيَسْتُرُها عَلَيْهِ إلّادَخَلَ الْجَنَّةَ « 2 » ؛\r\nو فرمود : مرد از برادرش عيبى نمىبيند مگر آن را بپوشد كه به‌واسطه اين عمل داخل بهشت مىشود .\r\nوَقالَ : إِنَّ مِنَ الْخِيانَةِ أَنْ تُحَدِّثَ بِسِرِّ أَخيكَ « 3 » ؛\r\nو نيز آن حضرت فرمود : گفتگو از سرِّ برادرت از خيانت است .\r\nقالَ رَسُولُ اللّهِ : مَنْ أَذاعَ فَاحِشَةً كانَ كَمُبْتَدِئِها وَمَنْ عَيَّرَ مُؤْمِناً بِشَىْءٍ لَمْ يَمُتْ حَتّى يَرْتَكِبَهُ « 4 » ؛\r\nپيامبر اسلام صلى الله عليه و آله فرمود : كسى كه افشاى بدى كند مانند كنندهء آن است و هركس مؤمنى را به چيزى سرزنش كند ، از دنيا نرود تا مرتكب آن مورد شود .\r\nوَقالَ : كُلُّ أُمَّتى مُعافى إلّاالْمُجاهِرينَ « 5 » ؛\r\nو نيز فرمود : همهء امت من در سلامت است ، مگر آنان كه عيوب پنهان مردم را\r\n\r\n\r\n","description":"","footnote":"\r\n( 1 ) - جامع السعادات : 2 / 208 - / 209 .\r\n( 2 ) - جامع السعادات : 2 / 208 - / 209 .\r\n( 3 ) - جامع السعادات : 2 / 208 - / 209 .\r\n( 4 ) - جامع السعادات : 2 / 208 - / 209 .\r\n( 5 ) - جامع السعادات : 2 / 208 .\r\n","page_name":" 97 ","page_number":97},
  {"content":"\r\n\r\nآشكار مىكنند .\r\nوَقالَ صلى الله عليه و آله : مَنِ اسْتَمَعَ الى حديث قَوْمٍ وَهُمْ لَهُ كَارِهُونَ يصُبُّ فى أُذُنَيْهِ الْآنُكُ يَوْمَ الْقِيامَةِ « 1 » ؛\r\nو نيز آن حضرت فرمود : هركس خبر قومى را بشنود ، آن خبرى كه قوم از آن كراهت دارند ، در قيامت در گوش او قطعه‌اى از عذاب مىريزند .\r\nآرى ، نشستن در مجلسى كه مىخواهند عيوب پنهان گروهى را آشكار كنند ، خلاف اسلام و شنيدن آن عيوب از محرمات الهى و باعث عذاب است .\r\nقالَ رَسُولُ اللّهِ صلى الله عليه و آله : يا مَعْشَرَ مَنْ أَسْلَمَ بِلِسانِهِ وَلَمْ يُسْلِمْ بِقَلْبِهِ لا تَتَّبِعُوا عَثَراتِ الْمُسْلِمينَ فَإِنَّهُ مَنْ تَتَبَّعَ عَثَراتِ الْمُسْلِمينَ تَتَبَّعَ اللّهُ عَثْرَتَهُ وَمَنْ تَتَبَّعَ اللّهُ عَثْرَتَهُ يَفْضَحْهُ « 2 » ؛\r\nپيامبر اسلام صلى الله عليه و آله فرمود : اى جمعيتى كه به زبان ايمان آورده و به قلب تسليم خدا نشده‌ايد ! عيوب و لغزش هاى مسلمانان را دنبال نكنيد ، كسى كه دنبال لغزش ها و عيوب مردم باشد ، خداوند عيوب او را دنبال خواهد كرد و خدا او را رسوا خواهد نمود .\r\nاز اين روايت استفاده مىشود كه دنبال كنندهء عيوب مسلمانان ، به حقيقت مسلمان نيست .\r\nقالَ الْباقِرُ عليه السلام : مِنْ أَقْرَبِ ما يَكُونُ الْعَبْدُ إِلَى الْكُفْرِ أَنْ يُؤاخِى الرَّجُلَ عَلَى الدّينِ فَيُحْصى عَلَيْهِ زَلّاتِهِ لِيُعَيِّرَهُ بِها يَوْماً مَا « 3 » ؛\r\n\r\n\r\n","description":"","footnote":"\r\n( 1 ) - جامع السعادات : 2 / 208 ؛ الخصال 1 / 109 ، باب ثلاثة يعذبون يوم القيامة .\r\n( 2 ) - الكافى : 2 / 264 ، باب من طلب عثرات المؤمنين ، حديث 4 .\r\n( 3 ) - الكافى : 2 / 355 ، باب من طلب عثرات المؤمنين ، حديث 6 ؛ جامع السعادات : 2 / 208 .\r\n","page_name":" 98 ","page_number":98},
  {"content":"\r\n\r\nامام باقر عليه السلام فرمود : نزديك ترين حالت عبد به كفر اين است كه با مردى برادر دينى باشد ، پس لغزش هاى او را شماره كند تا روزى او را به آن‌ها سرزنش نمايد .\r\nقالَ الصَّادِقُ عليه السلام : مَنْ أَنَّبَ مُؤْمِناً أَنَّبَهُ اللّهُ عَزَّ وَجَلَّ فِى الدُّنْيا وَالآخِرَةِ « 1 » ؛\r\nامام صادق عليه السلام فرمود : هركس مؤمنى را توبيخ كند ، خداوند او را در دنيا و آخرت توبيخ خواهد كرد .\r\nقِيلَ لِلصَّادِقِ عليه السلام شَىْءٌ يَقُولُهُ النَّاسُ عَوْرَةُ الْمُؤْمِنِ عَلَى الْمُؤْمِنِ حَرامٌ فَقَالَ لَيْسَ حَيْثُ تَذْهَبُ إِنَّما عَوْرَةُ الْمُؤْمِنِ أَنْ يَراهُ يَتَكَلَّمَ بِكَلامٍ يُعابُ عَلَيْهِ فَيَحْفَظَهُ عَلَيْهِ لِيُعَيِّرَهُ بِهِ يَوْماً إِذا غَضِبَ « 2 » ؛\r\nبه امام صادق عليه السلام گفته شد چيزى مردم مىگويند و آن اين‌كه عورت مؤمن بر مردم حرام است ، حضرت فرمود : آن طور نيست كه فكر مىكنى ، عورت به اين معناست كه كلامى را از مؤمنى ببيند كه به خاطر آن بر او عيب بگيرند و آن كلام را شنونده نگه دارد تا روزى كه بر مؤمن غضب كرد از او عيب جويى كند .\r\nعن أبى جعفر عليه السلام قال : إِنَّ أَسْرَعَ الْخَيْرِ ثَواباً الْبِرُّ وَأَسْرَعُ الشَّرِّ عُقُوبَةً الْبَغْىُ وَكَفى بِالْمَرْءِ عَيْباً أَنْ يُبْصِرَ مِنَ النَّاسِ مَا يَعْمى عَنْهُ مِنْ نَفْسِهِ أَوْ يُعَيِّرَ النَّاسَ بِما لا يَسْتَطيعُ تَرْكَهُ أَوْ يُؤْذى جَليسَهُ بِما لا يُعْنيهِ « 3 » ؛\r\nامام باقر عليه السلام فرمود : راستى ثواب خوش رفتارى و كار نيك زودتر از هر كار\r\n\r\n\r\n","description":"","footnote":"\r\n( 1 ) - الكافى : 2 / 356 ، باب التعيير ، حديث 1 ؛ جامع السعادات : 2 / 208 .\r\n( 2 ) - معانى الأخبار : 255 ، حديث 3 ؛ جامع السعادات : 2 / 208 .\r\n( 3 ) - الكافى : 2 / 459 ، باب من يعيب الناس ، حديث 1 .\r\n","page_name":" 99 ","page_number":99},
  {"content":"\r\n\r\nخيرى باشد و كيفر شورش و دست اندازى زودتر از هر كار بدى آيد و اين عيب براى مرد بس كه در مردم ببيند آنچه را كه دربارهء خودش نسبت به ديگران كور باشد و مردم را سرزنش كند به كارى كه خودش تارك آن نيست ، يا هم‌نشين خود را اذيت و آزار كند بدانچه برايش سودى ندارد .\r\nبا توجه به آيات قرآن و روايات و اخبار و دعاهاى وارده از معصومين عليهم السلام ، معلوم مىگردد كه پرده پوشى نسبت به گناهان پنهان عبد كه در بين مردم آبرودار است از اعظم واجبات و پرده درى نسبت به عباد الهى از اعظم محرمات است .\r\nراستى حيف است كه ارزش‌هاى والاى انسانى خرج گناه شود و آدمى عملهء از بين بردن آبرو و حيثيت و شخصيت ديگران گردد .\r\nاى كاش از ارزش و قيمت و عظمت خويش آگاه مىشديم و قدر گوهر گرانبهاى وجود خويش را نگاه داشته و از جلال و جبروت روحى و عقلى خود نگهدارى مىكرديم .\r\nشهيدى قمى در خطاب به انسان كه اشرف مخلوقات است مىگويد :\r\n اى تو آيينه تجلى ذات * نسخهء جامع جميع صفات\r\nدر نمود تو ذات مستور است * ذات مخفى صفات مذكور است\r\nجز تو كس قابل امانت نيست * وين امانت به جز خلافت نيست\r\nبه تو از ملك ماه تا ماهى * نامزد شد خليفة اللهى\r\nهرچه در آسمان گردان هست * در تو چيزى مقابل آن هست\r\nخويش را گر ز خود فرو بيزى * به دو چنگال در خود آويزى\r\nآن‌كه جوييش آشكار و نهفت * خويشتن را به پردهء تو نهفت\r\nاندرين پرده بايدش نگرى * كه خوش‌آيند نيست پرده درى \r\n\r\n","description":"","footnote":"","page_name":" 100 ","page_number":100},
  {"content":"\r\n\r\n تو كه آيينهء جمال ولى * به چه محروم از كمال ولى \r\n از تو تا آن كه طالب آنى * يك دو گام است و تو نمىدانى\r\nهم متاعى و هم خريدارى * با خودت هست طرفه بازارى \r\n\r\nوجوب اشتغال به عيوب خود\r\nاز صفات بسيار بد انسان ، عيب جويى از ديگران است و اين عيب جويى در اكثر موارد منتهى به ضربه خوردن به اعتبار و آبروى ديگران مىشود .\r\nعيوبى كه انسان در ديگران مىبيند ، گاهى بدتر از آن عيوب يا مساوى آن عيوب در خود انسان است و اين عيب جويى از ديگران علتى جز حسد و كينه و حقد در قلب انسان نسبت به ديگران ندارد .\r\nو از صفات بسيار عالى انسان اين است كه به جاى عيب‌جويى از ديگران مشغول معالجهء عيوب خود گردد و به تزكيه نفس و رفع عيوب از وجود خود سرگرم شود .\r\nرفع عيوب از نفس و تزكيهء جان و علاج امراض عقلى و قلبى خويش بايد گفت از بهترين كارهايى است كه خداوند بزرگ توفيق آن را به انسان عنايت مىفرمايد و عبد مؤمن در حقيقت كسى است كه به رفع نقائص خود برخاسته و براى طهارت جان و تزكيهء نفس زحمت بكشد .\r\nنفس و قلب وقتى تصفيه شد و عيوب وقتى از جان و دل برداشته شد ، آدمى مستحق تجلى انوار ربوبى شده و در فيوضات ربانى و الهامات ملكوتى به روى قلب باز مىگردد و در حقيقت انسان مظهر مقام خلافة اللهى مىشود .\r\nداود پيغمبر عليه السلام گفت :\r\nالهى ! تو را كجا طلب كنم و تو كجا باشى ؟ جواب داد :\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nأَنَا عِنْدَ الْمُنْكَسَرَةِ قَلْبُهُمْ لِأَجْلى ؛\r\nمن نزد آنانم كه دلشان براى خاطر من شكست .\r\nاز بهر آن كه هركه چيزى دوست دارد ذكر آن بسيار كند :\r\nمَنْ أَحَبَّ شَيْئاً أَكْثَرَ ذِكْرَهُ « 1 » ؛\r\nانَا جَليسُ مَنْ ذَكَرَنى « 2 » ؛\r\nلا يَسَعُنى أَرْضى وَلا سَمائى وَوَسَعَنى قَلْبُ عَبْدِىَ الْمُؤْمِنِ « 3 » ؛\r\nآسمان با او چه معرفت دارد كه حامل او باشد و زمين با او چه قربت دارد كه موضع او بود ؟ !\r\nقلب مؤمن هم مونس اوست و هم محب اوست و هم موضع اسرار اوست :\r\nقَلْبُ الْمُؤْمِنِ عَرْشُ الرحمن « 4 » ؛\r\nهركه طواف قلب كند مقصود يافته و هركه راه دل غلط و گم كند ، چنان دور افتاده كه هرگز خود را باز نيابد .\r\nعارفى بيدار ، شبى در ابتداى حالت و راه به حضرت دوست عرضه داشت :\r\nالهى ! راه به تو چگونه است ؟ جواب آمد « به الهام قلبى » .\r\nإِرْفَعْ نَفْسَكَ مِنَ الطَّريقِ فَقَدْ وَصَلْتَ ؛\r\n\r\n\r\n","description":"","footnote":"\r\n( 1 ) - هر كس چيزى را دوست بدارد زياد او را ياد مىكند ، مجموعة ورام : 1 / 135 ، باب ذم الدنيا .\r\n( 2 ) - من همنشين كسى هستم كه مرا ياد كند ، الكافى : 2 / 496 ، باب ما يجب ذكر اللّه ، حديث 4 ؛ بحار الأنوار : 13 / 342 ، باب 11 ، حديث 20 .\r\n( 3 ) - زمين و آسمان گنجايش تحمل و درك مرا ندارد و لكن قلب بندهء مؤمن من اين گنجايش را دارد ، عوالى اللآلى : 4 / 7 ، حديث 7 .\r\n( 4 ) - قلب و دل مؤمن عرش خداوند رحمان است ، بحار الأنوار : 55 / 39 .\r\n","page_name":" 102 ","page_number":102},
  {"content":"\r\n\r\nتو ز راه برخيز كه رسيدى ، چون به مطلوب رسيدى طلب نيز حجاب راه بود ، تركش واجب باشد .\r\n گفتم ملكا تو را كجا جويم من * وز خلعت تو وصف كجا گويم من\r\nگفتا كه مرا مجو به عرش و به سما * نزد دل خود ، كه نزد دل پويم من « 1 » \r\n\r\nمدح روايات\r\nدر مدح و تعريف اشتغال به عيوب خود ، روايات بسيار مهمى از اولياى الهى و واصلان كامل و عارفان عاشق يعنى نبىّ اكرم صلى الله عليه و آله و ائمهء طاهرين عليهم السلام رسيده كه اشاره به بعضى از آن‌ها لازم است :\r\nقالَ اميرالمؤمنين عليه السلام فى بَعْضِ خُطَبِهِ : يا أَيُّها النّاسُ طُوبى لِمَنْ شَغَلَهُ عَيْبُهُ عَنْ عُيُوبِ النّاسِ وَطُوبى لِمَنْ لَزِمَ بَيْتَهُ وَأَكَلَ قُوتَهُ وَاشْتَغَلَ لِطاعَةِ رَبِّهِ وَبَكى عَلى خَطيئَتِهِ فَكانَ مِنْ نَفْسِهِ فى شُغْلٍ وَالنّاسُ مِنْهُ فى راحَةٍ « 2 » ؛\r\nاميرالمؤمنين عليه السلام در بعضى از خطبه‌هايش فرمود : اى مردم ! خوشا به حال كسى كه در رفع عيب خودش از عيب جويى نسبت به مردم باز ماند و خوشا به حال كسى كه ملتزم خانه‌اش شد و قوت و غذاى خود را خورد و به طاعت خداوندش مشغول و بر گناهش گريست ، پس مشغول خود شد و مردم از او راحت بودند .\r\nوَقالَ عليه السلام لِابْنِهِ الْحُسَيْنِ : أَىْ بُنَىَّ إِنَّهُ مَنْ أَبْصَرَ عَيْبَ نَفْسِهِ شَغَلَ عَنْ عَيْبِ غَيْرِهِ « 3 » ؛\r\n\r\n\r\n","description":"","footnote":"\r\n( 1 ) - تمهيدات : 24 .\r\n( 2 ) - نهج البلاغة : خطبه 175 .\r\n( 3 ) - تحف العقول : 88 ، وصيته لإبنه الحسين عليه السلام ؛ بحار الأنوار : 72 / 47 ، باب 40 ، حديث 3 .\r\n","page_name":" 103 ","page_number":103},
  {"content":"\r\n\r\nو به فرزندش حضرت حسين عليه السلام فرمود : اى پسر من ! به حقيقت كسى كه بيدار عيب خودش بود از عيب‌جويى نسبت به ديگران باز مىماند .\r\nاشتغال به عيوب خود در حقيقت همان خود سازى است كه زيربنا و اساس عرفان و كار عارفان است و در تمام ادوار تاريخ هركس به هركجا رسيد از خودسازى رسيد .\r\nچون عيوب از وجود انسان رفع شود ، صفحهء حيات و هستى آدمى تجلى گاه صفات و اسماى حضرت يار شود .\r\nبه قول فرزانهء عاشق ، حكيم صفاى اصفهانى :\r\n تجلى گه خود كرد خدا ديدهء ما را * در اين ديده در آييد و ببينيد خدا را\r\nخدا در دل سودا زدگانست بجوييد * مجوييد زمين را و مپوييد سما را\r\nگدايان در فقر و فناييم و گرفتيم * به پاداش سر و افسر سلطان بقا را\r\nبلا را بپرستيم و به رحمت بگزينيم * اگر دوست پسنديد پسنديم بلا را\r\nطبيبان خداييم و بهر درد دواييم * به جايى كه بود درد فرستيم دوا را\r\nببنديد در مرگ وز مردن مگريزيد * كه ما باز نموديم در دار شفا را \r\n\r\n","description":"","footnote":"","page_name":" 104 ","page_number":104},
  {"content":"\r\n\r\n حجاب رخ مقصود من و ما و شماييد * شماييد ببينيد من و ما و شما را\r\nصفا را نتوان ديد كه در خانهء فقر است * درين خانه بياييد و ببينيد صفا را \r\n\r\nچشم پوشى از آنچه سود دنيايى و آخرتى ندارد\r\nاين چشم پوشى بستگى به اين دارد كه انسان از قيمت و ارزش عمر آگاه شود و به نبوت صد و بيست و چهار هزار پيامبر و امامت دوازده امام و فقاهت فقيهان و حكمت حكيمان و علم عالمان و عرفان عارفان عالم گردد و بفهمد و بداند كه اين بزرگواران در صحنهء حيات انسانى ، زحمات طاقت فرسايى كه متحمل شدند ، براى اين بود كه عمر انسان به باطل نگذرد و بدون سود و منفعت از دست نرود ؛ در روايات بسيارى به مردم سفارش شده كه آنچه را براى شما سودى در جهت دنيا و آخرت ندارد ترك كنيد .\r\nانسان تا زمانى كه اسير نفس اماره است ، از افعال و اعمال بيهوده بر حذر نيست و از اين‌كه عمر و وقت پرارزش خود را در ساعات روز و ساعات شب به بطالت و سرگرمى هاى بيهوده بگذراند خوددارى نمىكند .\r\nگذراندن عمر در كارهاى بيهوده و آنچه نفعى براى دنيا و آخرت انسان ندارد در آينده مورث حسرت و پشيمانى سخت است ، حسرتى كه براى هيچ كس قابل جبران نيست ! !\r\nبيهوده گذرانى ، انسان را به كسالت ، تنبلى ، خوش گذرانى و عافيت‌طلبى مبتلا مىكند و توبه و بازگشت از اين حالات ، پس از اين‌كه مدتى بر انسان بگذرد كار بسيار مشكلى است .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاز تماشاى آنچه براى شما سود ندارد و شنيدن آنچه براى شما منفعت ندارد و انجام آنچه براى شما نفعى نمىآورد ، بپرهيزيد .\r\nعمر را صرف برنامه‌هاى باطل و مسائل بيهوده و معاشرت‌هاى غلط نكنيد و بيدار باشيد كه اين گوهر پربهاى خلقت را مفت از دست شما نگيرند ! !\r\n\r\nخسارت نسيان ذنوب\r\nگناه و عصيان ، خطر بسيار سنگينى است كه هويت و شخصيت و شؤون انسانى انسان را تهديد به فنا و نابودى مىكند .\r\nاوامر و نواهى حضرت دوست بر وفق مصلحت انسان تنظيم شده و اجراى آن اوامر و نواهى و فرمان‌هاى حضرت حق ، مولد سعادت دنيا و آخرت آدمى است .\r\nجرأت بر گناه و جسارت بر حضرت مولا ، از بدترين صفات انسان و پليدترين حالات آدمى است .\r\nبشر تاكنون از هيچ گناهى سود مادى و معنوى نديده ، بلكه از گناه گرچه صغيره بوده ضرر و ضربه ديده است .\r\nانبياى خدا و ائمهء طاهرين عليهم السلام و اولياى بزرگوار ، دائماً مردم را از گناه بر حذر داشته و ترك گناه را به انسان در تمام شرايط سفارش مىكردند .\r\nاساساً بعثت انبيا و امامت امامان عليهم السلام براى اين بوده كه انسان را با اوامر و نواهى حق آشنا كرده و زمينهء اجراى دستورهاى الهى را براى آدميان فراهم كنند .\r\nگناه به تدريج روح و قلب را به تاريكى و قساوت سوق داده و گاهى براى انسان زمينه‌اى از كدورت فراهم مىكند كه تصفيه و تزكيهء جان و قلب از آن كدورت امرى محال مىنمايد ! !\r\nگناهكار ، منفور حضرت دوست و مبغوض ملائكه و مطرود انبيا و امامان عليهم السلام\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو اوليا خداست و مردم به خاطر او از فيوضات ربانى محروم مىگردند .\r\n\r\nنتيجهء گناهان در آيات و روايات\r\nپيامبر بزرگ اسلام صلى الله عليه و آله در روايتى مىفرمايد :\r\nفجر صادق طلوع نمىكند و شفق پنهان نمىگردد ، مگر اين‌كه دو ملك چهار مسئله را فرياد مىكنند :\r\nيكى از آن‌ها مىگويد : اى كاش اين مردم خلق نمىشدند .\r\nديگرى مىگويد : اى كاش مىدانستند براى چه خلق شدند .\r\nآن ديگر مىگويد : اى كاش اكنون كه هدف از خلقت خود را نمىدانند ، به آنچه كه مىدانستند عمل مىكردند .\r\nآن ديگر مىگويد : اى كاش اكنون كه عمل نمىكنند به آنچه نمىدانند ، از آنچه انجام دادند توبه مىكردند « 1 » ! !\r\nقالَ رَسُولُ اللّهِ صلى الله عليه و آله : وَاعْلَمُوا أَنَّ الْعَبْدَ لَيُحْبَسَ عَلى ذَنْبٍ مِنْ ذُنُوبِهِ مِأَةَ عامٍ وَأَنَّهُ لَيَنْظُرَ إلى أَزْواجِهِ فِى الْجَنَّةِ يَتَنَعَّمْنَ « 2 » .\r\nرسول خدا صلى الله عليه و آله فرمود : بدانيد عبد به خاطر گناهى از گناهانش صد سال محبوس مىشود ، در حالى كه به ازواجش كه در بهشت متنعم به نعمت‌اند با حسرت و اندوه نظر مىكند .\r\nقالَ الْباقِرُ عليه السلام : ما مِنْ شَىءٍ أَفْسَدُ لِلْقَلْبِ مِنْ خَطيئَةٍ إنَّ الْقَلْبَ لَيُواقِعَ الْخَطيئَةَ فَما تَزالُ بِهِ حَتّى تَغْلِبَ عَلَيْهِ فَيَصيرُ أَعْلاهُ أَسْفَلَهُ « 3 » .\r\n\r\n\r\n","description":"","footnote":"\r\n( 1 ) - الكافى : 2 / 272 ، باب الذنوب ، حديث 19 ؛ جامع السعادات : 3 / 37 .\r\n( 2 ) - الكافى : 2 / 268 ، باب الذنوب ، حديث 1 ؛ جامع السعادات : 3 / 37 .\r\n( 3 ) - الكافى : 2 / 268 ، باب الذنوب ، حديث 1 .\r\n","page_name":" 107 ","page_number":107},
  {"content":"\r\n\r\nامام باقر عليه السلام فرمود : چيزى براى قلب فاسد كننده‌تر از گناه نيست ، گناه از افسد مفاسد براى قلب است ، قلب در آغوش گناه قرار مىگيرد تا جايى كه گناه بر قلب حاكم گردد ، آن گاه قلب بر اثر گناه زير و رو مىشود ! !\r\nقالَ الصَّادِقُ عليه السلام : يَقُولُ اللّهُ تَعالى : إِنَّ أَدْنى ما أَصْنَعُ بِالْعَبْدِ إِذا آثَرَ شَهْوَتَهُ عَلى طاعَتى أَنْ أُحْرِمَهُ لَذيذَ مُناجاتى « 1 » .\r\nامام صادق عليه السلام مىفرمايد : خداوند مىگويد : به هنگامى كه عبد شهوتش را بر اطاعت من برگزيده ، كم‌ترين معامله‌اى كه با او مىكنم اين است كه شيرينى مناجاتم را از او مىگيرم ! !\r\nوَقالَ عليه السلام : أَما إِنَّهُ لَيْسَ مِنْ عِرْقٍ يُضْرَبُ ، وَلا نَكْبَةٍ وَلا صُداعٍ وَلا مَرَضٍ إلّابِذَنْبٍ وَذلِكَ قَوْلُ اللّهِ عَزَّ وَجَلَّ فى كِتابِهِ :  [ وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ 
  ]  « 2 » . « 3 » و نيز آن حضرت فرمود : رگى زده نمىشود و نكبت و بدبختى براى كسى نمىآيد و سردردى عارض نمىشود و مرضى به آدمى مسلط نمىگردد ، مگر اين‌كه همه اين‌ها از طريق گناه به انسان مىرسد و اين است گفتار خداوند كه مىفرمايد :\r\nو هر آسيبى به شما رسد به سبب اعمالى است كه مرتكب شده‌ايد ، و از بسيارى [ از همان اعمال هم 
  ] درمىگذرد .\r\nوَقالَ عليه السلام : إِنَّ الرَّجُلَ يَذْنُبُ الذَّنْبَ فَيَحْرُمُ صَلاةَ اللَّيْلِ وَإِنَّ الْعَمَلَ السَّيِّئَ أَسْرَعُ فى صاحِبِهِ مِنَ السِّكّينِ فِى اللَّحْمِ « 4 » .\r\n\r\n\r\n","description":"","footnote":"\r\n( 1 ) - جامع السعادات : 3 / 37 .\r\n( 2 ) - شورى ( 42 ) : 30 .\r\n( 3 ) - جامع السعادات : 3 / 37 .\r\n( 4 ) - جامع السعادات : 3 / 37 .\r\n","page_name":" 108 ","page_number":108},
  {"content":"\r\n\r\nو نيز آن حضرت فرمود : مرد مرتكب گناهى مىشود ، نتيجهء آن محروم شدنش از نماز شب است ، به تحقيق عمل بد اثرش در صاحبش از اثر كارد در گوشت سريع‌تر است .\r\nوَقالَ الكاظِمُ عليه السلام : حَقٌّ عَلَى اللّهِ أَن لايُعْصى فى دارٍ إِلّا أَضْحاها لِلشَّمْسِ حَتّى تُطَهِّرَها « 1 » .\r\nو از امام كاظم عليه السلام نقل شده : بر خداوند لازم است ، خانه‌اى كه در آن گناه و معصيت صورت گرفته با نور آفتاب پاك كند . ( كنايه از اين‌كه خانه را لازم است خراب كند تا آفتاب بر آن زمين بتابد ) .\r\nدر روايت آمده است :\r\nحضرت آدم دچار ترك اولايى شد ، به محض ارتكاب ترك اولى ، تمام لباس‌هايش كه زينت بدن او بود از او جدا شد و عريان گشت ، آن گاه امين وحى آمد و تاج كرامت را از سر او برداشت و زيور طرفين بدنش را از او گرفت ، از فوق عرش ندا آمد كه از جوارم به زمين رويد كه عاصى و گناهكار ، حق مجاورت مرا ندارد . آدم به گريه به حوا رو كرد و گفت ، اين اولين بد يُمنى و نحسى گناه بود كه گريبان ما را گرفت و ما را از جوار حبيب دور كرد .\r\nبه آدم خطاب رسيد : من چگونه هم جوارى براى تو بودم ؟ عرضه داشت : هم جوارى نيك ؛ خطاب رسيد : از جوارم بيرون رو و تاج عظمت از سرت بردار كه عاصى نمىتواند مجاور من باشد . روايت شده كه آدم دويست سال بر همان ترك اولى گريست تا توبه‌اش قبول شد « 2 » .\r\n\r\n\r\n","description":"","footnote":"\r\n( 1 ) - الكافى : 2 / 272 ، باب الذنوب ، حديث 18 ؛ بحار الأنوار : 70 / 331 ، باب 137 ، حديث 15 .\r\n( 2 ) - جامع السعادات : 3 / 38 .\r\n","page_name":" 109 ","page_number":109},
  {"content":"\r\n\r\nدقت كنيد و با ديدهء بصيرت بنگريد ، وقتى مؤاخذهء آدم از طرف حق براى تنزيه و تصفيهء او چنين باشد ، در حالى كه عصيان او ترك اولى بوده ، پس با ما چگونه معامله خواهد كرد در حالى كه عصيان ما ارتكاب محرمات است ، محرماتى كه گاهى اثر ناگوارش براى يك فرد يا يك خانواده ، يا يك اجتماع ، يا يك كشور ، يا يك ملت ، يا براى فرهنگ مقدس خداست ! !\r\nسپهر كاشانى در اين زمينه به نصيحت مردم برخاسته مىگويد :\r\n يك قدم بيرون زن آخر از كنار خويشتن * شرم از اين كردار بادت تا به كى اين ما و من\r\nيك قدم تا كوى آن شه بيشتر نبود و ليك * آن قدم بگذاشت بايد بر وجود خويشتن\r\nمرد آن باشد كه از خود بگذرد در راه دوست * تا تو در بند خودى نى مرد باشى و نه زن\r\nاين خودى در هم شكن تا مىنماند جز خدا * بت شكستن‌گرت‌بايد خودشكن شو خودشكن\r\nسر بده خندان كه مرد راه در ميدان عشق * غلط غلطان مىرود خندان لب و خونين كفن\r\nعقل تو مغلوب نفس توست كى جويى تو ملك * تا سليمان تو در حبس است و بر تخت اهرمن \r\nآرى ، نتيجهء گناه ، محروم شدن انسان از سعادت دنيا و آخرت است و دور شدن از بارگاه قدس حضرت ذو الجلال .\r\nو از بدترين گناهان ، بىتوجهى انسان ، به حال گناه و به وقت معصيت و به زمان\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nخطا است ، به اين معنى كه در گناه غرق باشد ، ولى ياد خود و ياد گناه و ياد خدا نباشد و اين فراموشى از خود و در نتيجهء فراموشى از وضع خود همان است كه قرآن مجيد تحت عنوان « استدراج » ياد كرده ، يعنى غرق بودن در انواع وسايل زندگى و وسايل زندگى را در خدمت گناه گرفتن و به ياد خود و خدا نبودن : چون انسان در اين جاده قرار بگيرد ، راهش را بىتوجه و بدون احساس درد ادامه مىدهد ، تا به درك اسفل بيفتد و به نقطه‌اى برسد كه بيدارى و هشيارى كم‌ترين فايده‌اى نداشته باشد و به عذاب‌هاى دردناك گرفتار آيد و دادرس و فريادرسى براى او نباشد .\r\nقرآن و روايات مىگويند كه صاحبان گناه و معصيت كه خود و خداى خود را فراموش كرده و در غفلت از اين معنى هستند كه غرق در انواع آلودگىهايند و انواع وسايل و وقت و مهلت در اختيار آن‌ها است ، خيال نكنند آنچه در اختيار آن‌ها قرار گرفته به نفع آن‌هاست ، بلكه اينان به ميدان استدراج رسيده و اين وسايل بيش از پيش عامل كورى دل و كرى گوش باطن و گنگى آن‌ها از بيان حق است ! !\r\n [ وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ 
  ]  « 1 » .\r\nو كسانى كه كافر شدند ، گمان نكنند مهلتى كه به آنان مىدهيم به سودشان خواهد بود ، جز اين نيست كه مهلتشان مىدهيم تا بر گناه خود بيفزايند ، و براى آنان عذابى خوار كننده است .\r\n [ فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ 
  ]  « 2 » .\r\n\r\n\r\n","description":"","footnote":"\r\n( 1 ) - آل عمران ( 3 ) : 178 .\r\n( 2 ) - انعام ( 6 ) : 44 .\r\n","page_name":" 111 ","page_number":111},
  {"content":"\r\n\r\nپس چون حقايقى را كه [ براى عبرت گرفتنشان 
  ] به آن يادآورى شده بودند ، فراموش كردند ، درهاى همهء نعمت ها را به روى آنان گشوديم ، تا هنگامى كه به آنچه داده شدند ، مغرورانه خوشحال گشتند ، به ناگاه آنان را [ به عذاب 
  ] گرفتيم ، پس يكباره [ از نجات خود 
  ] درمانده و نوميد شدند .\r\n   [ فَذَرْهُمْ فِي غَمْرَتِهِمْ حَتَّى حِينٍ * أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ * نُسارِعُ لَهُمْ فِي الْخَيْراتِ بَلْ لا يَشْعُرُونَ 
  ]    « 1 » .\r\nپس آنان را در غرقاب گمراهى و جهالتشان تا هنگامى [ كه مرگشان فرا رسد 
  ] واگذار . * آيا گمان مىكنند افزونى و گسترشى كه به سبب مال و اولاد به آنان مىدهيم ، * در حقيقت مىخواهيم در عطا كردن خيرات به آنان شتاب ورزيم ؟ [ چنين نيست 
  ] بلكه [ آنان 
  ] درك نمىكنند [ كه ما مىخواهيم با افزونى مال و اولاد ، در تفرقه ، طغيان ، گمراهى و تيره‌بختى بيشترى فرو روند . 
  ]\r\n  [ فَذَرْنِي وَ مَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ * وَ أُمْلِي لَهُمْ إِنَّ كَيْدِي مَتِينٌ 
  ]   « 2 » .\r\nپس مرا با كسانى كه اين قرآن را انكار مىكنند واگذار ، به زودى ما آنان را به تدريج از آن جا كه نمىدانند [ به سوى عذاب 
  ] مىكشانيم ؛ * و [ البته 
  ] آنان را مهلت مىدهيم [ تا گناهشان را در حال بىخبرى به نهايت برسانند 
  ] ، بىترديد نقشه و تدبير من استوار است .\r\nامام صادق عليه السلام در زمينه ، استدراج كه يكى از شديدترين عوامل هلاكت است -\r\n\r\n\r\n","description":"","footnote":"\r\n( 1 ) - مؤمنون ( 23 ) : 54 - 56 .\r\n( 2 ) - قلم ( 68 ) : 44 - 45 .\r\n","page_name":" 112 ","page_number":112},
  {"content":"\r\n\r\nيعنى در وسايل عيش و نوش غرق بودن و مرتكب هر گناهى شدن و توجه نداشتن - مىفرمايد :\r\nملكى از جانب حق روزگارى دراز در زمين زيست ، سپس به مقام بلند خويش برگشت ، به او گفته شد : چه ديدى ؟ گفت : عجايب زيادى مشاهده كردم ، عجيب‌ترين چيزى كه ديدم ، عبدى را غرق در نعمت يافتم ، رزقت را مىخورد و ادعاى خدايى داشت ، از جرأت او نسبت به تو و حلم تو نسبت به او تعجب كردم . خداوند جلّ و علا فرمود : از حلم من تعجب كردى ؟ عرضه داشت : آرى .\r\nخطاب رسيد : چهارصد سال به او مهلت دادم ، رگى از او زده نشد و چيزى از دنيا نخواست مگر اين‌كه به او عنايت كردم ، طعم غذا و آشاميدنى را در مذاق او بر نگرداندم ! ! « 1 » پيامبر عزيز صلى الله عليه و آله فرمود :\r\nوقتى خداوند ، اهل سرزمينى را ببيند كه در گناه و معصيت زياده روى مىكنند و در ميان آنان سه نفر مؤمن وجود دارد ، خطاب مىكند : اى اهل عصيان و گناه ! به جلال من ، اگر مؤمنان دوستدار يكديگر نبودند ، آن مؤمنينى كه زمين و مساجد من به نماز آنان آباد است ، آن مؤمنينى كه در وقت سحر از خوف من به توبه قيام مىكنند ، بر شما عذابى نازل مىكردم و باك نداشتم ! ! « 2 » قالَ اميرالمؤمنين عليه السلام : كَمْ مِنْ مُسْتَدْرِجٍ بِالْإِحْسانِ إلَيْهِ ، وَمَغْرُورٍ بِالسَّتْرِ عَلَيْهِ ، وَمَفْتُونٍ بِحُسْنِ الْقَوْلِ فيهِ وَمَا ابْتُلِىَ اللّهُ أَحَداً بِمِثْلِ الْإمْلاءِ لَهُ « 3 » .\r\n\r\n\r\n","description":"","footnote":"\r\n( 1 ) - بحار الأنوار : 72 / 381 .\r\n( 2 ) - علل الشرايع : 1 / 246 ، باب علة دفاع اللّه ، عز وجل ، حديث 1 ؛ بحار الأنوار : 70 / 381 ، باب 139 ، حديث 3 .\r\n( 3 ) - نهج البلاغة : حكمت 116 .\r\n","page_name":" 113 ","page_number":113},
  {"content":"\r\n\r\nچه بسيار گنهكارى كه با عطاى نعمت و نيكى به سوى او به طرف عذاب رفت و چه بسيار انسانى كه با پرده‌پوشى بر گناهش تصور كرد مورد عفو است و مغرور شد ، چه بسيار انسانى كه بر اثر قول نيك در حقش از سوى مردم به بدبختى و فتنه افتاد و كسى را خدا به مانند مهلت دادن به او نسبت به گناه امتحان و آزمايش نكرد ! !\r\nانسان اگر در سايهء تعليمات انبيا و ائمه و اولياى گرامى ، حق قيمت خود را بفهمد و ارزش خود را بيابد ، براى يك لحظه هم حاضر نخواهد شد كه دامن به گناه - گرچه گناه صغيره باشد - آلوده كند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n[ وَمادامَ الْعَبْدُ مُشْتَغِلًا بِطاعَةِ اللّهِ وَمَعْرِفَةِ عُيُوبِ نَفْسِهِ وَتَرْكِ ما يَشينُ فى دينِ اللّهِ عَزَّ وَجَلَّ وَهُوَ بِمَعْزَلٍ عَنِ الْآفاتِ غائِصٌ فى بَحْرِ رَحْمَةِ اللّهِ عَزَّ وَجَلَّ يَفُوزُ بِجَواهِرِ الْفَوائِدِ مِنَ الْحِكْمَةِ وَالْبَيانِ وَمادامَ ناسِياً لِذُنُوبِهِ جاهلًا لِعُيُوبِهِ راجِعاً إلى حَوْلِهِ وَقُوَّتِهِ لا يُفْلِحُ إذا أَبَداً 
  ]\r\nامام صادق عليه السلام در پايان اين روايت مىفرمايد :\r\nزمانى كه عبد اشتغال به طاعت حق و شناخت عيوب نفسش دارد و از اسباب نقص دينش و آفات مربوط به آخرتش در گريز و ترك است ، غوّاص درياى رحمت خداوند عزّ و جلّ است و به گوهرهاى حكمت الهى از علوم ربانيه و فيوضات سبحانيه نايل مىشود و زمانى كه عبد از گناهان خود غافل باشد و توجهى به معصيت خود نداشته باشد و در پى اصلاح نفس نباشد و متكى به حول و قوت خود بوده از حول و قوت حضرت دوست غافل بماند و كارهايش را تفويض به جناب او ننمايد ، هرگز روى رستگارى نبيند و از عذاب الهى خلاصى نداشته باشد .\r\nبياييد به فرياد خود برسيم و دست به دامن انبيا و امامان عليهم السلام بزنيم و در حيطهء حول و قوت خدا برآييم و خود را با اتصال به حبل اللّه از مهالك دنيا و آخرت برهانيم .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبه قول علاء الدوله سمنانى :\r\nجملهء انبيا براى اين آمده‌اند تا چشم خلق را بگشايند به عيب خود و كمال حق و به عجز خود و قدرت حق و به ظلم خود و عدل حق و به جهل خود و علم حق و به مذلت خود و عزت حق و به بندگى خود و خداوندى حق و به فقر خود و غناى حق و به تقصير خود و نعمت‌هاى حق و به فناى خود و بقاى حق .\r\nفيض كاشانى آن شوريدهء با حال و مست جلال مىفرمايد :\r\n هر آن كس كه خود را پسنديده باشد * به هر مويش ابليس خنديده باشد\r\nنباشد پسنديده جز آن كه حقش * در آيات قرآن پسنديده باشد \r\n ز انوار ايمان و اسرار عرفان * فروغى به سيماش تابيده باشد\r\nزديدار او حق به ديدار آيد * كه نور خدا زو تراويده باشد\r\nدر آيينه روى آن صاحب دل * خداى جهان را عيان ديده باشد \r\n\r\n","description":"","footnote":"","page_name":" 116 ","page_number":116},
  {"content":"\r\n\r\nباب 8\r\nآداب مسواك\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\nقَالَ الصَّادِقُ عليه السلام : قَالَ النَّبِىُّ صلى الله عليه و آله : السِّوَاكُ مَطْهَرَةٌ لِلْفَمِ وَمَرْضَاةٌ لِلرَّبِّ وَجَعَلَهَا مِنَ السُّنَّةِ الْمُؤَكَّدَةِ وَفيها مَنَافِعُ كَثيرَةٌ لِلظَّاهِرِ وَالْباطِنِ ما لا يُحْصى لِمَنْ عَقَلَ وَكَما تُزيلُ ما تَلَوَّثَ مِنْ أَسْنَانِكَ مِنْ مَطْعَمِكَ وَمَأْكَلِكَ بِالسِّواكِ كَذلِكَ أَزِلْ نِجاسَةَ ذُنُوبِكَ بِالتَّضَرُّعِ وَالْخُشُوعِ وَالتَّهَجُّدِ وَالْإِسْتِغْفارِ بِالْأَسْحارِ .\r\nوَطَهِّرْ ظاهِرَكَ وَباطِنَكَ مِنْ كُدُوراتِ الْمُخالَفاتِ وَرُكُوبِ الْمَناهى كُلِّها لِلّهِ تَعالى فَإِنَّ النَّبِىَّ صلى الله عليه و آله أَرادَ بِاسْتِعْمالِها مَثَلًا لِأَهْلِ الْيَقْظَةِ .\r\nوَهُوَ أَنَّ السِّواكَ نَباتٌ لَطيفٌ نَظيفٌ وَغُصْنُ شَجَرِ عَذْبٍ مُبارَكٍ وَالْأَسْنانُ خَلْقٌ خَلَقَهُ اللّهُ تَعالى فِى الْخَلْقِ آلَةً وَاداةً لِلْمَضْعِ وَسَبَباً لِاشْتِهاءِ الطَّعامِ وَإِصْلاحِ الْمِعْدَةِ وَهِىَ جَوْهَرَةٌ صافِيَةٌ تَتَلَوَّثُ بِصُحْبَةِ تَمْضيغِ الطَّعامِ وَتَتَغَيَّرُ بِها رَائِحَةُ الْفَمِ وَيَتَوَلَّدُ مِنْهَا الْفَسادُ فِى الدِّماغِ .\r\nفَإِذا اسْتاكَ الْمُؤمِنُ الْفَطِنِ بِالنَّباتِ اللَّطيفِ وَمَسَخَها عَلَى الْجَوْهَرَةِ الصَّافِيَةِ أَزالَ عَنْها الْفَسادَ وَالتَّغَيُّرِ وَعادَتْ إِلى أَصْلِها « 1 » .\r\nكَذلِكَ خَلَقَ اللّهُ الْقَلْبَ طاهِراً صافِياً وَجَعَلَ غَداءَهُ الذِّكْرَ وَالْفِكْرَ وَالْهَيْبَةَ وَالتَّعْظيمَ وَإِذا شيبَ الْقَلْبُ الصَّافى فى تَغْذِيَتِهِ بِالْغَفْلَةِ وَالْكَدَرِ وَصُقِلَ بِمَصْقَلَةِ التَّوْبَةِ وَنُظِّفَ بِماءِ الْإِنابَةِ لِيَعُودَ عَلى حالَتِهِ الْأُولى وَجَوْهَرَتِهِ الْأَصْلِيَّةِ\r\n\r\n\r\n","description":"","footnote":"\r\n( 1 ) - اين جمله در نسخه عبدالرزاق لاهيجى نمىباشد .\r\n","page_name":" 119 ","page_number":119},
  {"content":"\r\n\r\nالصَّافِيَةِ قالَ اللّهُ تَعالى  [ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ 
  ]  « 1 » وقال النبى صلى الله عليه و آله : عَلَيْكُمْ بِالسِّواكِ ظاهِرَ الْإِسْنانِ وَأرادَ هذا الْمَعْنى .\r\nوَمَنْ أَناخَ تَفَكُّرَهُ عَلى بابِ عَتَبَةِ الْعَبْرَةِ فى اسْتِخْراجِ مِثْلِ هذِهِ الْأَمْثالِ فِى الْأَصْلِ وَالْفَرْعِ فَتَحَ اللّهُ لَهُ عُيُونَ الْحِكْمَةِ وَالْمَزيدِ مِنْ فَضْلِهِ وَاللّهُ لا يُضيعُ أَجْرَ الْمُحْسِنينَ\r\n\r\n\r\n","description":"","footnote":"\r\n( 1 ) - بقرهء ( 2 ) : 222 .\r\n","page_name":" 120 ","page_number":120},
  {"content":"\r\n\r\n[ قَالَ الصَّادِقُ عليه السلام : قَالَ النَّبِىُّ صلى الله عليه و آله : السِّوَاكُ مَطْهَرَةٌ لِلْفَمِ وَمَرْضَاةٌ لِلرَّبِّ وَجَعَلَهَا مِنَ السُّنَّةِ الْمُؤَكَّدَةِ وَفيها مَنَافِعُ كَثيرَةٌ لِلظَّاهِرِ وَالْباطِنِ ما لا يُحْصى لِمَنْ عَقَلَ 
  ]\r\n\r\nبهداشت دهان و دندان\r\nحضرت صادق عليه السلام در جملهء اوّل روايت از فرمودهء نبىّ بزرگوار صلى الله عليه و آله اسلام نقل مىكند كه حضرت فرمود :\r\nمسواك كردن باعث پاك شدن آلودگىهاى دهان از غذاهاى مانده در لابه لاى دندان‌ها و در سطح و گوشه و كنار فضاى دهان است و سبب تحصيل رضاى پروردگار عالم است .\r\nآرى ، وقتى فضاى دهان از آلودگى پاك باشد و لا به لاى دندان‌ها تميز بماند ، لثه‌ها از دچار شدن به مرض خطرناك پيوره در امان خواهد بود ، در نتيجه بزاقى كه از دهان به معده و ساير دستگاه‌هاى گوارشى مىرود ، از ميكروب و اشياى خسارت بار پاك و در نتيجه سلامت انسان پابرجاست و هر مؤمنى اين‌گونه در حفظ سلامت بدن بكوشد - بدنى كه بايد در بسيارى از عبادات ، مانند نماز ، حج ، روزه ، جهاد ، امر به معروف ، نهى از منكر ، كمك به مستمندان و يتيمان و فقيران شركت داشته باشد - البته مورد رضا و عنايت و خشنودى و لطف حضرت دوست است .\r\nكسى كه به بهداشت و به خصوص ، بهداشت دهان و دندان اهميت ندهد\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو باعث هجوم امراض به بدن گردد و در نتيجه بدن او عليل و زار و ناتوان شود ، تا حدى كه از امور مهمهء الهيّه باز بماند ، محبوب خدا نيست ! !\r\nگروهى تصور مىكنند كه جلب عنايت و خشنودى حق ، فقط در پرتو عبادات معنوى است ، در حالى كه تصور آنان صحيح نيست ؛ اسلام براى ظاهر و باطن ، ماديت و معنويت ، دنيا و آخرت ، احكام و قوانينى اصيل و ريشه‌دار دارد كه يك مسلمان و مؤمن بايد به تمام آن قوانين توجه كند و در همهء شؤون حيات ، خود را با اسلام عزيز هماهنگ نمايد ؛ روگردانى از دستورهاى ظاهرى اسلام ، مخصوصاً مسائل بهداشتى عمل بسيار بد و خطرناكى است و ضرر اين روگردانى ، هم دنيايى است و هم آخرتى ! !\r\nمؤمن در هر حال بايد پاك و نظيف و طيب و تميز باشد ؛ خانهء مؤمن ، لباس مؤمن ، شهر مؤمن ، كوچه و خيابان و راه مؤمن و حتى گورستانى كه مربوط به مؤمنان است . بايد كاملًا تميز و بهداشتى باشد .\r\nمسئلهء دهان و دندان در زندگى مسلمان و مؤمن فوق العاده مهم است ، بهداشت آن بايد مورد توجه باشد ؛ زيرا از بركت بهداشت دهان و دندان هر شؤون جسم و جان سالم و ديگران هم از دست انسان در اذيت نخواهند بود .\r\nاما اگر دهان و دندان پاكيزه نباشد ، اولًا : دندان ها زود از بين مىرود ، ثانياً :\r\nدهان انسان بدبو و متعفن شده باعث آزار همسر و فرزندان و ديگران خواهد بود و آزار به ديگران به هر شكل ممنوع و از مصاديق ظلم است ، ثالثاً : پس از مدتى كوتاه انسان دچار امراض مختلف جسمى و گوارشى شده و عليل و ناتوان خواهد شد و اين‌كه انسان خود را در معرض رنج و ديگران را هم در معرض زحمت بيندازد ، از عدالت و حكمت به دور است ! !\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nاهميت مسواك در روايات\r\nاسلام براى مسواك و به تعبير گسترده‌تر براى بهداشت دهان و دندان قواعد محكم و متينى دارد كه اطلاع از آن دستورهاى آسمانى و حكيمانه براى هر مرد و زن مسلمانى لازم است .\r\nاولًا مسواك زدن از پيامبران الهى شروع شده و ثانياً دستور اكيد فرهنگ خداست .\r\nقالَ الصَّادِقُ عليه السلام : السِّواكُ مِنْ سُنَنِ الْمُرْسَلينَ « 1 » ؛\r\nامام صادق عليه السلام فرمود : مسواك از آداب انبيا است .\r\nوَقالَ أبُو عبداللّه عليه السلام : مِنْ أَخْلاقِ الْأَنْبِياءِ السِّواكُ « 2 » ؛\r\nو نيز امام صادق عليه السلام فرمود : مسواك از اخلاق پيامبران خداست .\r\nوَقالَ الصَّادِقُ عليه السلام : أرْبَعٌ مِنْ سُنَنِ الْمُرْسَلينَ : التَّعَطُّرُ وَالسِّواكُ وَالنِّساءُ وَالْحَناءُ « 3 » ؛\r\nو نيز حضرت صادق عليه السلام فرمود : چهار چيز از روش فرستادگان خداست : بوى خوش ، مسواك ، ازدواج ، خضاب با حنا .\r\nقالَ أبُو عبداللّه : نَزَلَ جِبْرَئيلُ عَلى رَسُولِ اللّهِ صلى الله عليه و آله بِالسِّواكِ وَالْخِلالِ\r\n\r\n\r\n","description":"","footnote":"\r\n( 1 ) - الكافى : 6 / 495 ، باب السواك ، حديث 2 ؛ وسائل الشيعة : 2 / 6 ، باب 1 ، حديث 1304 .\r\n( 2 ) - الكافى : 6 / 495 ، باب السواك ، حديث 1 ؛ وسائل الشيعة : 2 / 5 ، باب 1 ، حديث 1302 .\r\n( 3 ) - من لا يحضره الفقيه : 1 / 52 ، باب السواك ، حديث 111 ؛ وسائل الشيعة : 2 / 10 ، باب 1 ، حديث 1317 .\r\n","page_name":" 123 ","page_number":123},
  {"content":"\r\n\r\nوَالحَجامَةِ « 1 » ؛\r\nامام صادق عليه السلام فرمود : جبرئيل با سه چيز بر پيامبر اسلام صلى الله عليه و آله فرود آمد :\r\nمسواك ، خلال دندان‌ها و خون گرفتن .\r\nعَنْ أَبى عبداللّه عليه السلام قالَ : قالَ رَسُولُ اللّهِ صلى الله عليه و آله : اوْصانى جَبْرَئيلُ بِالسِّواكِ حَتَّى خِفْتُ على أَسْنانى « 2 » ؛\r\nامام صادق عليه السلام فرمود : پيامبر صلى الله عليه و آله فرمود : جبرئيل آن چنان مرا به مسواك سفارش كرد ، در حدى كه من بر دندان هايم ترسيدم « كه عجب عضو مهم و حساسى است » .\r\nعَنِ الصَّادِقِ عليه السلام قالَ : قالَ رَسُولُ اللّهِ صلى الله عليه و آله : مازالَ جِبْرَئيلُ يُوصينى بِالسِّواكِ حَتّى ظَنَنْتُ أَنَّهُ سَيَجْعَلُهُ فَريضَةٌ « 3 » ؛\r\nامام صادق عليه السلام نقل مىكند ، پيامبر صلى الله عليه و آله فرمود به طور دائم جبرئيل مرا به مسواك سفارش كرد ، تا جايى كه گمان كردم از امور واجب خواهد شد .\r\nعَنْ أبى جَعْفَرٍ عليه السلام قالَ : قالَ النَبِىُّ صلى الله عليه و آله : مازالَ جِبْرَئيلُ يُوصينى بِالسِّواكِ حَتّى خِفْتُ أَنْ أُحْفِىَ أَوْ أُدْرِدَ « 4 » ؛\r\nامام باقر عليه السلام مىفرمايد : پيامبر صلى الله عليه و آله فرمود : جبرئيل دائماً مرا به مسواك سفارش مىكرد ، تا جايى كه ترسيدم دندان‌هايم بدون مسواك ساييده شود يا از\r\n\r\n\r\n","description":"","footnote":"\r\n( 1 ) - الكافى : 6 / 376 ، باب الخلال ، حديث 2 ؛ وسائل الشيعة : 2 / 6 ، باب 1 ، حديث 1305 .\r\n( 2 ) - الكافى : 6 / 496 ، باب السواك ، حديث 8 ؛ وسائل الشيعة : 2 / 9 ، باب 1 ، حديث 1314 .\r\n( 3 ) - من لا يحضره الفقيه : 4 / 13 ، باب ذكر جمل من مناهى النبى ، حديث 4968 ؛ وسائل الشيعة : 2 / 9 ، باب 1 ، حديث 1315 .\r\n( 4 ) - الكافى : 3 / 23 ، باب السواك ، حديث 3 ؛ وسائل الشيعة : 2 / 5 ، باب 1 ، حديث 1300 .\r\n","page_name":" 124 ","page_number":124},
  {"content":"\r\n\r\nبين برود .\r\nرسول عزيز اسلام صلى الله عليه و آله مسئلهء مسواك را در اين روايات با ذكر نام مبارك جبرئيل يك امر الهى و متكى به وحى دانسته و روشن مىكند كه مسئلهء مسواك دندان و بهداشت دهان يك امر الهى است و البته پيروى از اين امر موجب خشنودى صاحب امر است ، به همين خاطر در ابتداى روايت امام صادق عليه السلام از كلام رهبر اسلام آورده : مسواك ، باعث جلب خشنودى خداست .\r\nقَالَ رَسُولُ اللّهِ صلى الله عليه و آله : فِى السِّواكِ ثَمانِيَةُ خِصالٍ : يَطيبُ الْفَمَ ، وَيَشُدُّ اللّثَّةَ ، وَيَجْلُو الْبَصَرَ ، وَيَذْهَبُ بِالْبَلْغَمِ ، وَيَفْرَحُ الْمَلائِكَةَ ، وَيُرْضِى الرَّبَّ ، وَيَزيدُ الْحَسَناتِ ، وَيَصِحُّ الْمِعْدَةَ « 1 » ؛\r\nپيامبر اسلام صلى الله عليه و آله فرمود : در مسواك هشت خصلت است :\r\nدهان را پاكيزه مىكند ، لثه را محكم مىنمايد ، به چشمان جلا و روشنايى مىدهد ، بلغم را از بين مىبرد و فرشتگان را شاد و خداوند را خشنود مىسازد ، به حسنات مىافزايد و بهداشت معده است .\r\nاما كلمهء « طيب » از نظر مفهوم وسيع‌تر از لغت طاهر است ، در حقيقت پيامبر صلى الله عليه و آله مىخواهند بفرمايند :\r\nمسواك نفعش شامل پاكى دندان ، قسمت‌هاى جوار دندان ، پاكيزگى دهان و زيبايى ميناى دندان و زيبايى چهرهء انسان است .\r\nاستحكام لثه با مسواك زدن به علت بر طرف شدن آلودگىهايى است كه در شيار بين دندان ها و لثه‌ها وجود دارد و همين آلودگى هاست كه با مسواك بر طرف مىشود و لبهء لثه را كه مرتب در آلودگىها غرق بوده از بين برده و لثهء محكم و نو مىروياند .\r\n\r\n\r\n","description":"","footnote":"\r\n( 1 ) - مشابه اين حديث در الكافى : 6 / 495 ؛ وسائل الشيعة : 2 / 7 آمده است .\r\n","page_name":" 125 ","page_number":125},
  {"content":"\r\n\r\nاما جلاى چشم : شما وقتى عينك غبار نشستهء خود را خوب پاك مىكنيد يا سربازى كه تفنگ خود را خوب تميز مىكند ، مىگويند : جلا يافت و آنچه در طب وارد است ، همين كلمه جلاست .\r\nاگر در حوالى چشم‌ها هر عامل عفونى و آلودگى بر طرف شود ، جلا و جلوهء خاصى مىيابد و بر عكس اگر دچار همسايهء بد شود رو به كدورت مىرود ، تا آنجا كه ممكن است يك دندان چركين يا يك سينوس عفونت يافته ، چشم را تار و حتى به طرف كورى بكشاند و چه بسا وجود يك كانون عفونى در دهان و دندان بر كليه يا كبد اثر گذاشته و غيرمستقيم جلا و روشنايى چشم را كم نمايد .\r\nنبىّ اكرم در هر مطلبى حتى در مورد جلاى چشم به ذكر خواص مسواك زدن و اثر آن بر اعضاى مجاور پرداخته‌اند ، گويا اصطلاحات طبى است كه از دهان حضرت خارج مىشود .\r\nمثلًا براى دهان كلمهء « طيب » انتخاب مىفرمايد و براى لثه كلمه « شدت » و براى چشم كلمهء « جلا » و پس از اين‌كه انگشت بر دگمهء احساسات و عواطف پيروان خود مىگذارند و مىگويند :\r\nاى مسلمان ! تو اگر دهانت را طيب و لثه‌ات را شديد و چشمت را جلا دادى و برادرت و افراد ديگر خانواده‌ات و همه اين كار را كردند ، به سلامتى اجتماع مسلمانان افزوده شده و پيشبرد اجتماع مسلمانان به طرف يك بهداشت صحيح و اصولى نه تنها فرشتگان را شاد مىسازد ، بلكه آن كه خالق فرشتگان و دهان و لثه و چشم است ، راضى مىگردد .\r\nبا توجه به اين‌كه هركس خدا از او راضى است ، بهداشت روحى و روانى بسيار جالبى هم دارد ، علاوه بر اين‌كه از اين راه بر حسنات خود افزوده و مأجور و مثاب است معدهء خود را صحت بخشيده است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nنمىدانم به اين معجزهء حضرت توجه فرموديد كه چرا جلاى چشم و طيب بودن دهان را اوّل آورده و بعد به خشنودى و رضاى فرشتگان و خدا پرداخته و در آخر بهداشت معده را بيان كرده است ؟\r\nمگر نيست كه در اسلام هميشه و همه جا ترتيب رعايت شده و مطالب بر حسب اهميت ، مىآيند . اما در اينجا چه شد كه بهداشت دهان و دندان آغاز سخن است و در ميان خشنودى خدا و فرشتگان و در پايان از صحت معده صحبت مىشود ! !\r\nاگر بهداشت روانى شما درست نباشد ، « يعنى مجرى دستورهاى روحى و عبادى و معنوى حضرت حق نباشيد » مسواك ، دندان‌ها را پاك و دهان را خوشبو و لثه را محكم مىسازد ، اما با روان نادرست و روحيهء مضطرب ، ناحيهء هيپوتالاموس و ساير غدد و اعضا اجازه نمىدهند كه گوارش درست باشد ، از اين‌رو مسواك و خشنودى خدا با هم عامل سلامتى معده‌اند « 1 » .\r\nآرى ، به فرمودهء قرآن مجيد :\r\n [ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ 
  ]  « 2 » .\r\nيقيناً خدا كسانى را كه بسيار توبه مىكنند ، و كسانىكه خود را [ با پذيرش انواع پاكىها از همهء آلودگىها 
  ] پاكيزه مىكنند . دوست دارد .\r\n\r\nشيوهء مسواك زدن\r\nاين مسئله را نيز بايد توجه داشت كه دندان پزشكان سفارش مىكنند كه مسواك\r\n\r\n\r\n","description":"","footnote":"\r\n( 1 ) - اولين دانشگاه و آخرين پيامبر .\r\n( 2 ) - بقره ( 2 ) : 222 .\r\n","page_name":" 127 ","page_number":127},
  {"content":"\r\n\r\nرا از عرض دندان بزنيد و اين مطلبى است كه در چهارده قرن قبل نبىّ بزرگ اسلام صلى الله عليه و آله سفارش كرده‌اند .\r\nقالَ رَسُولُ اللّهِ صلى الله عليه و آله : إِذا اسْتَكْتُمْ فَاسْتاكُوا عَرضاً « 1 » .\r\nپيامبر صلى الله عليه و آله فرمود : چون خواستيد مسواك كنيد ، از عرض دندان‌ها مسواك بزنيد .\r\n\r\nوقت مسواك\r\nقبل از خوابيدن ، وقت بسيار مناسبى براى مسواك است ، براى اين‌كه ساعت‌ها محيط دهان در آرامش است ، عمل تخمير به راحتى در آن محوطهء مساعد مىتواند انجام گيرد ، يا اگر ميكروبى باشد قدرت دارد فعل و انفعالاتى صورت دهد .\r\nو بعد از خواب وقت بسيار خوبى است ؛ زيرا هرچه در زمان استراحت به وجود آمده و حاصل رشد ميكرب‌ها يا عمل تخمير است ، بايد پاك كرد .\r\nبراى آنان كه كمى محتاط ترند ، مسواك كردن قبل از غذا كه در اثر تماس غذا با آلودگىها حتى يك ذره كثافت وارد گوارش نشود و مسواك زدن بعد از غذا تا چيزى نماند كه براى عمل تخمير يا آلودگى كانونى باشد ، بسيار مناسب است .\r\nپيامبر گرامى اسلام صلى الله عليه و آله به حضرت على عليه السلام فرمود :\r\nوَعَلَيْكَ بِالسِّواكِ عِنْدَ كُلِّ وُضُوءٍ « 2 » .\r\nيا على ! بر تو باد كه با هر وضو مسواك كنى .\r\n\r\n\r\n","description":"","footnote":"\r\n( 1 ) - سنن الكبرى : 1 / 40 ؛ جامع الصغير : 1 / 68 .\r\n( 2 ) - الكافى : 8 / 79 ، وصية النبى صلى الله عليه و آله ، حديث 33 ؛ بحار الأنوار : 73 / 132 ، باب 18 ، حديث 30 .\r\n","page_name":" 128 ","page_number":128},
  {"content":"\r\n\r\nو در روايتى فرمود :\r\nيا على ! بر تو باد با هر وضويى كه نماز مىخواهى بخوانى به مسواك زدن .\r\nو از آن حضرت است كه :\r\nمسواك زدن نصف وضوست « 1 » .\r\nو نيز آن حضرت فرمود :\r\nاگر امتم به رنج نمىافتادند ، به آنان دستور مىدادم كه با هر وضو مسواك كنند .\r\nدربارهء مسواك زدن با وضو آورده‌اند كه مردى قبل از وضو فراموش كرد كه مسواك بزند . نزد حضرت صادق عليه السلام آمد و جريان را به عرض حضرت رساند .\r\nحضرت فرمود : اكنون كه قبل از وضو مسواك را فراموش كرده‌اى مسواك نصف وضو است .\r\nپيامبر صلى الله عليه و آله فرمود :\r\nيا عَلى عَلَيْكَ بِالسِّواكِ لِكُلِّ صَلاةٍ « 2 » .\r\nيا على ! بر تو باد كه با هر نماز مسواك بزنى .\r\nقالَ الصَّادِقُ عليه السلام : رَكْعَتانِ بِالسِّواكِ أَفْضَلُ مِنْ سَبْعينَ رَكْعَةً بِغَيْرِ سِواكٍ « 3 » .\r\nامام صادق عليه السلام فرمود : دو ركعت نماز با مسواك ، از هفتاد ركعت نماز بدون مسواك بالاتر است .\r\nدر روايت آمده :\r\n\r\n\r\n","description":"","footnote":"\r\n( 1 ) - وسائل الشيعة : 2 / 17 ، باب استحباب السواك عند الوضوء ، حديث 2 و 3 .\r\n( 2 ) - الكافى : 6 / 496 ، باب السواك ، حديث 10 ؛ بحار الأنوار : 73 / 132 ، باب 18 ، حديث 31 .\r\n( 3 ) - الكافى : 3 / 22 ، باب السواك ، حديث 1 ؛ وسائل الشيعة : 2 / 19 ، باب 5 ، حديث 1353 .\r\n","page_name":" 129 ","page_number":129},
  {"content":"\r\n\r\nنبىّ اسلام صلى الله عليه و آله شبى سه بار مسواك مىزد : يك بار پيش از خواب ، يك بار وقتى كه از خواب براى راز و نياز برمىخاست و يك بار پيش از نماز صبح « 1 » .\r\nامام صادق عليه السلام مىفرمايد :\r\nهرگاه شب بلند شدى مسواك بزن كه فرشته مىآيد و دهان بر دهانت مىگذارد و هر حرفى مىزنى و مىخوانى ملك از آسمان‌ها بالا مىبرد ، پس دهانت بايد خوشبو باشد « 2 » .\r\nاز حضرت باقر عليه السلام است :\r\nهرگاه از بستر برخاستى به اطراف آسمان‌ها نظر كن و بگو : « الحمد للّه » و بر تو باد به مسواك زدن كه مسواك زدن در سحر پيش از وضو از مقررات است ، سپس وضو بگير « 3 » .\r\nنبىّ اكرم فرمود :\r\nدهان‌هاى شما يكى از راه‌هاى نزديك شدن به خداست ، پس محبوب‌ترين دهان‌ها خوشبوترين آن‌هاست ، هر اندازه مىتوانيد دهان را خوشبو نگه داريد « 4 » .\r\nدر دنبالهء جملات مورد شرح ، امام صادق عليه السلام مىفرمايد :\r\nپيامبر اسلام صلى الله عليه و آله مسواك را از سنت‌هاى سخت و آداب مهم دين خود شمرده و در مسئلهء مسواك براى ظاهر و باطن بدن ، يا براى ظاهر جسم و باطن جان منافع زيادى است كه صاحبان عقل از شمردن آن عاجزند .\r\n\r\n\r\n","description":"","footnote":"\r\n( 1 ) - بحار الأنوار : 76 / 135 ، باب 18 ، حديث 47 .\r\n( 2 ) - الكافى : 3 / 23 ، باب السواك ، حديث 7 .\r\n( 3 ) - وسائل الشيعة : 2 / 21 ، باب 6 ، حديث 1361 .\r\n( 4 ) - المحاسن : 2 / 558 ، باب الخلال والسواك ، حديث 929 ؛ بحار الأنوار : 73 / 131 ، باب 18 ، حديث 23 .\r\n","page_name":" 130 ","page_number":130},
  {"content":"\r\n\r\n[ وَكَما تُزيلُ ما تَلَوَّثَ مِنْ أَسْنَانِكَ مِنْ مَطْعَمِكَ وَمَأْكَلِكَ بِالسِّواكِ كَذلِكَ أَزِلْ نِجاسَةَ ذُنُوبِكَ بِالتَّضَرُّعِ وَالْخُشُوعِ وَالتَّهَجُّدِ وَالْإِسْتِغْفارِ بِالْأَسْحارِ 
  ]\r\nامام صادق عليه السلام مىفرمايد :\r\nچنان‌كه چرك دندان را با مسواك از غذاهاى مانده شب پاك مىكنى ، همچنين آلودگىهاى نفس و وجود خويش را كه به سبب گناه و عصيان فراهم آورده‌اى با گريه و خشوع قلب و نماز شب و استغفار در سحر پاك‌كن .\r\nدر اين جمله به چهار موضوع بسيار مهم كه در پاكسازى وجود انسان از اهم عوامل است اشاره شده است :\r\n1 - گريه و زارى .\r\n2 - خشوع .\r\n3 - شب زنده دارى به عبادت .\r\n4 - استغفار در سحر .\r\n\r\nگريه\r\nگريه و زارى در پيشگاه حضرت حق - چه از شوق ، چه از خوف ، چه از عشق ، چه به هنگام دعا يا قرائت قرآن يا خواندن مطالب و اشعارى كه آدمى را به ياد\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدوست مىاندازد ، چه براى فراق از حضرت يار - در قرآن مجيد و روايات عالى اسلامى از موضع بسيار مهمى برخوردار است .\r\nگريه و زارى براى خدا از مهم‌ترين ارزش‌ها و بهترين كارها و از والاترين عبادت هاست .\r\nمؤمن در پيشگاه حضرت دوست ، داراى علائمى است و از علائم مهم او گريه و اشك چشم است .\r\nگريه بر فقدان دنيا و ماديات و به هنگام شكست از عشق‌هاى مادى و موسمى ، دليل بر پستى روح و دنائت نفس است .\r\nگريه براى جناب او ، به خصوص در خلوت و به هنگام عبادت و گريه بر فقدان اوليا به خصوص حضرت سيد الشهدا عليه السلام و گريه براى مرگ عزيزانى كه از ارزش ايمانى برخوردارند ، گريه صحيح و گريه‌اى است كه انسان به خاطر آن مأجور است ، البته اجر انسان به تناسب موضوع گريه است ، اگر گريه براى خدا يا براى حضرت حسين عليه السلام باشد ، در صورتى كه انسان از شرايط ايمانى برخوردار باشد ، اجرش عظيم و مزدش بىپايان است .\r\nگريه از اعظم نعمت‌هاى معنوى خداوند به انسان است و چشمى كه اشك ندارد ، صاحبش از ارزش و الا برخوردار نيست و جمود چشم او علامت قساوت قلب است ، چنين انسانى حتماً بايد در رفع عيب خود بكوشد .\r\n\r\nگريه علامت مؤمن\r\nدر باب اين‌كه گريه از علائم الهى بودن عبد است ، در قرآن مجيد مىخوانيم :\r\n [ وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا \r\n\r\n","description":"","footnote":"","page_name":" 132 ","page_number":132},
  {"content":"\r\n\r\n مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ 
  ]  « 1 » .\r\nو چون آنچه را كه بر پيامبر اسلام نازل شده بشنوند ، ديدگانشان را مىبينى به سبب آنچه از حق شناخته‌اند ، لبريز از اشك مىشود ، مىگويند . پروردگارا ! ايمان آورديم ، پس ما را در زمرهء گواهان [ به حقّانيّت پيامبر و قرآن 
  ] بنويس .\r\n [ إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا 
  ]  « 2 » .\r\nهنگامى كه آيات [ خداىِ 
  ] رحمان بر آنان خوانده مىشد ، سجده كنان و گريان به رو مىافتادند .\r\nگريه براى خدا ، دليل حال درون و خشوع قلب و خضوع اعضا و جوارح انسان در پيشگاه مقدس ربوبى است .\r\nمسئلهء گريه در پيشگاه حضرت احديت آن قدر با ارزش است كه حضرت سجاد عليه السلام ، در يكى از دعاهاى خود عرضه مىدارد :\r\nالهى ! روزى كه چشم من از گريه در خانهء تو بخواهد باز بماند ، آن روز را روز مرگ من قرار بده « 3 » .\r\nو در زيارت امين اللّه عرضه مىدارد :\r\nوَعَبْرَةَ مَنْ بَكَى مِنْ خَوْفِكَ مَرْحُومَةً ؛\r\nاشكى كه از براى خوف تو بريزد ، مورد ترحّم تو است .\r\nدر مقدمهء دعاى عرفه حضرت سيد الشهدا عليه السلام آمده :\r\nپس شروع فرمود آن حضرت در سئوال از حق و اهتمام نمود در دعا و آب از\r\n\r\n\r\n","description":"","footnote":"\r\n( 1 ) - مائده ( 5 ) : 83 .\r\n( 2 ) - مريم ( 19 ) : 58 .\r\n( 3 ) - مكارم الأخلاق : 99 .\r\n","page_name":" 133 ","page_number":133},
  {"content":"\r\n\r\nديده‌هاى مباركش جارى بود پس بدين گونه دعا را ادامه داد . . .\r\nآرى ، گريه و زارى در پيشگاه حضرت دوست از روى خضوع و تذلل و مسكنت و فقر ، به هنگام دعا و نيايش و به خصوص در وقت نماز و عبادت ، يكى از مهم‌ترين كارهاى انبيا و امامان عليهم السلام بود .\r\nجلال الدين مولوى بلخى در دفتر پنجم مىگويد :\r\n تا نگريد ابر كى خندد چمن * تا نگريد طفل كى نوشد لبن\r\nطفل يك روزه همى داند طريق * كه بگريم تا رسد دايه شفيق\r\nتو نمىدانى كه دايه دايگان * كم دهد بىگريه شيرت رايگان\r\nگفت « وليبكوا كثيراً » گوش دار * تا بريزد شير فضل كردگار\r\nگريهء ابر است و سوز آفتاب * استن دنيا همين دو رشته ياب\r\nگر نبودى سوز مهر و اشك ابر * كى شدى اجسام ما زفت و ستبر\r\nكى بدى معمور اين هر چار فصل * گر نبودى اين تف و اين گريه اصل\r\nسوز مهر و گريهء ابر جهان * چون همىدارد جهان را خوش دهان\r\nآفتاب عقل را در سوز دار * چشم را چون ابر اشك افروز دار\r\nچشم گريان بايدت چون طفل خرد * كم خور اين نان را كه نان آب تو برد \r\n\r\nارزش گريه در روايات\r\nروايات و دعاهاى اسلامى ارزش والايى براى گريه قائل شده‌اند ؛ روايات مربوط به گريه عموماً در معتبرترين كتب روايى آمده است كه لازم است به نمونه‌هايى از آن روايات عالى اشاره شود :\r\nپيامبر بزرگ اسلام صلى الله عليه و آله به على عليه السلام مىفرمايد :\r\nتو را براى خودت به خصلت‌هايى سفارش مىكنم . سپس فرمود : خدايا ! او را\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدر اين امور كمك كن .\r\nاول : به صدق و راستى ، از دهانت هرگز دروغ خارج نشود .\r\nدوم : به ورع و پاكدامنى ، هيچ گاه جرأت به خيانت در خود راه مده .\r\nسوم : خوف از خدا ، به گونه‌اى كه او را مىبينى .\r\nچهارم : زياد گريه كردن از خشيت خداى عزّ و جلّ كه به هر قطره اشكى ، خانه‌اى در بهشت برايت بنا مىشود .\r\nپنجم : بخشيدن مال و جان در راه خدا و حفظ دين .\r\nششم : پيروى از روش من در نماز و روزه و صدقه ، اما نماز پنجاه و يك ركعت ، اما روزه در هر ماه سه روز ، پنجشنبهء اوّل ماه و چهارشنبهء وسط ماه و پنج شنبهء آخر ماه ، اما صدقه در حدى كه بگويند اسراف در بخشش دارد ولى اسراف نكرده باشى .\r\nتو را به نماز شب سفارش مىكنم ، تو را به نماز شب سفارش مىكنم ، تو را به نماز شب سفارش مىكنم و تو را به نماز زوال شمس سفارش مىنمايم ، در هر حال قرآن بخوان ، در نماز دست را بلند كرده و در پيشگاه حق آن را دگرگون و واژگون كن ، با هر وضو و نمازى مسواك كن و به تمام حسنات اخلاقى آراسته شو و از تمام سيئات اخلاقى دورى نما ، اگر اين برنامه‌ها را انجام ندادى و دچار انواع خسارت‌ها شدى ، خود را سرزنش كن « 1 » .\r\nأَنَّهُ صلى الله عليه و آله كَانَ يَبْكى حَتّى يُغْشى عَلَيْهِ « 2 » ؛\r\nرسول گرامى اسلام صلى الله عليه و آله در برابر حضرت حق آن‌قدر گريه مىكرد ، تا جايى كه از حال مىرفت ! !\r\n\r\n\r\n","description":"","footnote":"\r\n( 1 ) - وسائل الشيعة : 15 / 181 ، باب 4 ، حديث 20228 .\r\n( 2 ) - سفينة البحار : 1 / 357 ، باب الباء بعده الكاف .\r\n","page_name":" 135 ","page_number":135},
  {"content":"\r\n\r\nدر روايت آمده :\r\nابوذر از خشيت حضرت رب به حدى گريه كرد كه چشم درد گرفت . گفتند : اگر از خدا رفع چشم دردت را مىخواستى ، شفا مىيافت . گفت : از چشم منصرفم و درد چشم غصهء بزرگ من نيست . گفتند : چه علتى تو را از درد چشم منصرف كرده ؟ گفت : دو موضوع بزرگ : بهشت و جهنم ! ! « 1 » پيامبر اسلام صلى الله عليه و آله به ابوذر فرمودند :\r\nعلمى كه باعث گريهء انسان نشود ، علم با منفعت نيست .\r\nخداوند در قرآن مجيد ، عالمان را بدين‌گونه ستوده :\r\n   [ إِنَّ الَّذِينَ أُوتُوا الْعِلْمَ مِنْ قَبْلِهِ إِذا يُتْلى عَلَيْهِمْ يَخِرُّونَ لِلْأَذْقانِ سُجَّداً * وَ يَقُولُونَ سُبْحانَ رَبِّنا إِنْ كانَ وَعْدُ رَبِّنا لَمَفْعُولًا * وَ يَخِرُّونَ لِلْأَذْقانِ يَبْكُونَ وَ يَزِيدُهُمْ خُشُوعاً 
  ]    « 2 » .\r\nهمانا كسانى كه پيش از [ نزول 
  ] آن معرفت و دانش يافته‌اند ، زمانى كه بر آنان مىخوانند ، سجده‌كنان به رو در مىافتند . * و مىگويند : منزّه و پاك است پروردگارمان بىترديد وعدهء پروردگارمان [ به پاداش مؤمنان و كيفر مجرمان 
  ] قطعاً انجام شدنى است . * و گريه‌كنان به رو در مىافتند و [ شنيدن قرآن 
  ] بر فروتنى و خشوعشان مىافزايد .\r\nو نيز پيامبر بزرگ صلى الله عليه و آله فرمود :\r\nاى ابوذر ! كسى كه مىتواند گريه كند ، پس گريه كند ، اگر نمىتواند قلباً محزون\r\n\r\n\r\n","description":"","footnote":"\r\n( 1 ) - الخصال : 1 / 39 ، حديث 25 ؛ بحار الأنوار : 22 / 431 ، باب 12 ، حديث 40 .\r\n( 2 ) - اسراء ( 17 ) : 107 - 109 .\r\n","page_name":" 136 ","page_number":136},
  {"content":"\r\n\r\nشود و به صورت گريه كن درآيد كه قلب سخت و قاسى ، از خدا دور است . . . « 1 » .\r\nپيامبر صلى الله عليه و آله فرمود :\r\nعلامت بدبختى ، خشكى چشم ، سنگ دلى ، شدت حرص در طلب رزق و اصرار بر گناه است « 2 » .\r\nدر روايات آمده :\r\nچيزى از عمل خير برابر با گريه از خوف خدا نيست « 3 » .\r\nو نيز در حديث آمده :\r\nچشمى كه از خوف خدا گريست ، در قيامت گريان نيست و قطره‌اى از اشك چشم براى خدا ، دريايى از آتش را خاموش مىكند و اگر گريه كننده‌اى در امتى بگريد به همه رحم خواهد شد و خوشا به حال بنده‌اى كه خداوند او را در گريه ببيند و گريه كنندگان در قيامت در رفيق اعلا هستند و نزديك ترين مرحلهء عبد به رب گريه در سجده است « 4 » .\r\nآرى ، گريه در سجده چه گريهء پرارزش و با قيمتى است و راستى كارى هم چون او در ميان برنامه‌هاى عبادتى نمىتوان يافت .\r\nانسان توفيق پيدا كند در كنج خلوتى به وقت سحر با توجه به عظمت دوست و حقارت خود و با توجه به پروندهء سياه و پر از وزر و و بال ، عصيان و خطايى كه نسبت به حضرت يار داشته ، سر به سجده گذارد و با توجه كامل و دل شكسته\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 529 ، حديث 1162 ؛ بحار الأنوار : 74 / 80 ، باب 4 ، حديث 3 .\r\n( 2 ) - الكافى : 2 / 290 ، باب فى اصول الكفر ، حديث 6 .\r\n( 3 ) - سفينة البحار : 1 / 353 ، باب الباء بعده الكاف .\r\n( 4 ) - سفينة البحار : 1 / 353 ، باب الباء بعده الكاف .\r\n","page_name":" 137 ","page_number":137},
  {"content":"\r\n\r\nو اشك ريزان بخواند و با خواندن و گريه تمام وجود خود را شستشو دهد .\r\n خوش آن سروى كه بستانش تو باشى * خوش آن گل كه گلستانش تو باشى\r\nچمن گاه دل و بستان جانم * بود خرم چو دهقانش تو باشى\r\nخوشا آن بلبل سرمست عاشق * كه در هر صبح دستانش تو باشى\r\nخوشا آن دل كه دلبر در بر اوست * خوشا آن جان كه جانانش تو باشى\r\nدلم چون گوى در چوگانت افتاد * خوشا گويى كه چوگانش تو باشى\r\nخوشا انسان كه در عينش تو باشى * خوشا عينى كه انسانش تو باشى\r\nخوش آن مسلم كه اسلامش تو دادى * خوش آن محسن كه احسانش تو باشى \r\n سر و سامان من جز عشق تو نيست * خوشا آن سر كه سامانش تو باشى \r\n\r\nخشوع\r\nبسيارى از سالكان راه و عارفان بيدار و عاشقان وصال عقيده دارند كه خشوع امرى است قلبى و يكى از عالىترين حالات دل انسانى است و راه تحصيلش معرفت باللّه است .\r\nتفسير شريف « الميزان » در توضيح آيهء شريفهء :\r\n [ أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ 
  ]  « 1 » ؛\r\nآيا براى اهل ايمان وقت آن نرسيده كه دل هايشان براى ياد خدا و قرآنى كه نازل شده نرم و فروتن شود ؟\r\nمىفرمايد :\r\nخشوع ، اثر برداشتن قلب از عظمت و جلال وجود مقدس حضرت اوست . انسانى كه به درك صفات او توفيق پيدا كند ، بدون شك قلب خاشعى نصيب او خواهد شد .\r\n\r\n\r\n","description":"","footnote":"\r\n( 1 ) - حديد ( 57 ) : 16 .\r\n","page_name":" 138 ","page_number":138},
  {"content":"\r\n\r\nصاحب « قاموس قرآن » مىگويد « 1 » :\r\nآنچه مسلم است اين است كه خشوع به معنى تذلل و تواضع است و آن با سكوت و آرامى و اطاعت و سر به زير انداختن قابل جمع و تطبيق است .\r\nو اين حقيقت هم دربارهء قلب به كار رفته هم دربارهء ساير اعضا و به عبارت ديگر داراى معناى وسيعى است ، هم شامل حال درون است و هم شامل وضع بيرون آدمى است . در آيهء فوق دربارهء قلب به كار رفته و در آيهء ذيل براى صدا :\r\n [ وَ خَشَعَتِ الْأَصْواتُ لِلرَّحْمنِ فَلا تَسْمَعُ إِلَّا هَمْساً 
  ]  « 2 » .\r\nو صداها در برابر [ خداى 
  ] رحمان فرو مىنشيند و جز صدايى آهسته [ چيزى 
  ] نمىشنوى .\r\nدر هر صورت بيش‌ترين استعمال خشوع در مسئلهء قلب است ، چنانچه آيات و روايات نشان مىدهد .\r\nامام صادق عليه السلام مىفرمايد :\r\nخداوند عزّ و جل به موسى خطاب كرد : مىدانى چرا از ميان اين همه افراد خلقم تو را به صحبت خود انتخاب كردم ؟ عرضه داشت : يا رب ! براى چه ؟ پاسخ شنيد : اى موسى ! بندگانم را زير و رو كردم ، كسى را در مقام نفس متذلل‌تر از تو نسبت به خودم نيافتم ، اى موسى ! هرگاه نماز مىخواندى صورتت را بر خاك مىگذاشتى .\r\nخشوع نمىگذارد ، انسان از عبادت و بيدارى شب و گريه در گوشهء خلوت راحت باشد ، دل خاشع پرقيمت‌ترين دل در بارگاه قدس حضرت دوست است .\r\n\r\n\r\n","description":"","footnote":"\r\n( 1 ) - قاموس قرآن : 2 / 249 .\r\n( 2 ) - طه ( 20 ) : 108 .\r\n","page_name":" 139 ","page_number":139},
  {"content":"\r\n\r\nقلب ، مهم‌ترين و حساس‌ترين و پرارزش‌ترين عضو است ، در صورتىكه به صفت خشوع ، اخلاص ، يقين ، محبت . . . آراسته باشد .\r\nعين القضاة در بيان عظمت قلب مىفرمايد :\r\nدريغا هرگز ندانسته‌اى كه قلب ، لطيفه است و از عالم علوى است و قالب ، كثيف است و از عالم سفلى است .\r\nخود هيچ الفت و مناسبت ميان ايشان نبود و نباشد ، واسطه و رابطهء ميان دل و قالب بر گماشتند كه :\r\n [ أَنَّ اللَّهَ يَحُولُ بَيْنَ الْمَرْءِ وَ قَلْبِهِ 
  ]  « 1 » .\r\nخدا ميان آدمى و دلش حايل و مانع مىشود [ تا حق را باطل و باطل را حق مپندارد 
  ] .\r\nتا ترجمان قلب و قالب باشد ، تا آنچه نصيب دل باشد دل با آن لطيفه بگويد و آن لطيفه با قالب بگويد .\r\nدريغا از   [ أَ لَمْ نَشْرَحْ لَكَ صَدْرَكَ 
  ]   « 2 » چه فهم كرده‌اى ، اگر قلب را مجرّد در قالب تعبيه كردندى ، قلب با قالب قرار و انس نگرفتى و قالب به احوال قلب طاقت نداشتى و گداخته شدى .\r\nاين لطيفه ، حقيقت آدمى را واسطه و حايل كردند ميان قلب و قالب ، دريغا اين قدردانى كه قلب ملكوتيست و قالب ملكى ، در ملك كسى زبان ملكوت نداند ، اگر زبان جبروتى نباشد اگر خواهى مثالش بشنو .\r\nعجمى زبان عربى فهم نكند الا به واسطهء ترجمانى كه هم عربيت داند و هم\r\n\r\n\r\n","description":"","footnote":"\r\n( 1 ) - انفال ( 8 ) : 24 .\r\n( 2 ) - انشراح ( 94 ) : 1 .\r\n","page_name":" 140 ","page_number":140},
  {"content":"\r\n\r\nعجميت ، آخر معلوم باشد كه جز اين پنج حواس صورتى ، پنج حواس معنوى و باطنى هست ، اكنون اين همه در نهاد تو تعبيه است .\r\nدريغا اى عزيز ! كه قلب ندارى كه اگر داشتى آن گاه با تو بگفتى كه قلب چيست ؟ كار دل دارد ، دل را طلب كن و با دست آر ، دانى كه دل كجاست ؟ دل را بين « اصبعين من اصابع الرحمن » طلب مىكن . دريغا اگر جمال اصبعين من اصابع الرحمن حجاب كبريا برداشتى ، همه دل ها شفا يافتندى ، دل داند كه دل چيست و دل كيست . منظور الهى دل آمد و خود دل لايق بود كه :\r\nإِنَّ اللّهَ لا يَنْظُرُ إلى صُوَرِكُمْ وَلا إلى أمْوالِكُمْ وَلكِنْ يَنْظُرُ إلى قُلُوبِكُمْ وَأَعْمالِكُمْ « 1 » ؛\r\nمسلماً خداوند متعال به هيئت و هيكل و اموال شما نگاه نمىكند بلكه به دلهاى شما و اعمالتان نگاه مىكند .\r\nاى دوست ! دل نظرگاه خداست ، چون قالب رنگ دل گيرد و هم رنگ دل شود قالب نيز منظور باشد .\r\nدريغا ،   [ بَلْ هُوَ قُرْآنٌ مَجِيدٌ * فِي لَوْحٍ مَحْفُوظٍ 
  ]   « 2 » ابن عباس گفت : اين لوح محفوظ دل مؤمنانست مگر كه مصطفى صلى الله عليه و آله از اينجا گفت كه :\r\nإنَّ الْعَرْشَ يَنالُ جَميعَ ما خَلَقَ اللّهُ ؛\r\nيعنى عرش مجيد ، محيط جملهء مخلوقات و موجودات آمده است ، باش تا بدانى كه :\r\n\r\n\r\n","description":"","footnote":"\r\n( 1 ) - مستدرك الوسائل : 11 / 264 ، باب وجوب تقوى اللّه ، حديث 6 .\r\n( 2 ) - بروج ( 85 ) : 21 - 22 .\r\n","page_name":" 141 ","page_number":141},
  {"content":"\r\n\r\nما وَسَعَنى أَرْضى وَلا سَمائى وَلكِنْ وَسَعَنى قَلْبُ عَبْدِىَ الْمُؤْمِنِ « 1 » ؛\r\nزمين مرا بر نتابد و آسمان طاقت ما ندارد ، عرش در خور ما نيامد و دل مؤمن ما را قبول كرد ، نخست ما او را قبول كرده بوديم .\r\nروزى يكى از مصطفى پرسيد كه : أين اللّه ؟ كجاست خداوند ؟\r\nگفت : فى قُلُوبِ عِبادِه .\r\nدر دل بندگان ، خود بايد جست .\r\n [ وَ هُوَ مَعَكُمْ أَيْنَ ما كُنْتُمْ 
  ]  « 2 » .\r\nو او با شماست هرجا كه باشيد .\r\nاين معنا باشد ، چون دل تو را حاصل آمد و دل را باز يافتى روح خود جمال عزت با تو نمايد ؛ در هر صورت خشوع يكى از مهم‌ترين عوامل تطهير دل و ارتقاى قلب به مدارج كمال است .\r\nبه قول عارف شوريده دل و حكيم سالك ، صفاى اصفهانى :\r\n ساقى جان به جام من ريخت مىمدام دل * گشت زپاى تا سرم مست مدام جام دل\r\nملك دل است رام من ، سكهء دل به نام من * دل همگى به كام من ، من همگى به كام دل\r\nصدر جلال پادشه شاه بر اوست متكى * كوه و زمين و آسمان صف زده در سلام دل \r\n\r\n\r\n","description":"","footnote":"\r\n( 1 ) - عوالى اللآلى : 4 / 7 ، حديث 7 ؛ فيض القدير : 2 / 629 .\r\n( 2 ) - حديد ( 57 ) : 4 .\r\n","page_name":" 142 ","page_number":142},
  {"content":"\r\n\r\n عقل ستاده پشت در عشق به گاه مستقر * نوبت سلطنت زند بر طبقات بام دل\r\nعرش بدان معظمى گشت به پاى دل زمى * دولت عرش اعظمى يافت زفيض عام دل\r\nگفتم من گداى تو خاك در سراى تو * مىدهدم نداى تو فيض على الدوام دل\r\nكعبه تويى مراد را ، راه تويى معاد را * اين‌كه دهى جماد را سرعت سير گام دل\r\nمست مدام حق منم بادهء جام حق منم * سرِّ تمام حق منم از سر اهتمام دل \r\n\r\nشب زنده‌دارى\r\n\r\nنعمت با عظمت شب\r\nشب از اعظم نعمت‌هاى الهى است كه با تمام منافعش به بندگان عنايت شده است .\r\nخلوت شب براى عارفان و عاشقان و عابدان وساجدان از بهترين ساعات روزگار است .\r\nبسيارى از اوليا و عاشقان با مركب شب به مقام قرب و ميدان وصال حضرت دوست رسيدند .\r\nمعراج بزرگ انسان روزگار ، عقل كل ، هادى سُبل ، حضرت محمد صلى الله عليه و آله در شب بود .\r\nمهمانى خاص حضرت موسى در كوه طور ، در پيشگاه حضرت دوست در چهل شب بود .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nنزول قرآن مجيد در شب قدر بود و بسيارى از اتفاقات الهيّه و ريزش فيوضات ربانيه در شب بود .\r\nبه قول عارف واله ، حافظ شيراز در معنويت شب :\r\n دوش وقت سحر از غصه نجاتم دادند * وندر آن ظلمت شب آب حياتم دادند\r\nبى خود از شعشعهء پرتو ذاتم كردند * باده از جام تجلى صفاتم دادند\r\nچه مبارك سحرى بود و چه فرخنده شبى * آن شب قدر كه اين تازه براتم دادند\r\nاين همه شهد و شكر كز سخنم مىريزد * اجر صبريست كز آن شاخ نباتم دادند\r\nهمت حافظ و انفاس سحر خيزان بود * كه زبند غم ايام نجاتم دادند \r\nقرآن مجيد براى شب بيداران ارزشى بس بلند قائل است و بيدارى شب را براى عبادت از علائم عاشقان و والهان و عابدان و متصفان به محبت محبوب حقيقى عالم مىداند .\r\n [ أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ 
  ]  « 1 » .\r\n[ آيا چنين انسان كفران‌كننده‌اى بهتر است 
  ] يا كسى كه در ساعات شب به\r\n\r\n\r\n","description":"","footnote":"\r\n( 1 ) - زمر ( 39 ) : 9 .\r\n","page_name":" 144 ","page_number":144},
  {"content":"\r\n\r\nسجده و قيام و عبادتى خالصانه مشغول است ، از آخرت مىترسد و به رحمت پروردگارش اميد دارد ؟ بگو : آيا كسانى كه معرفت و دانش دارند و كسانى كه بىبهره از معرفت و دانش‌اند ، يكسانند ؟ فقط خردمندان متذكّر مىشوند .\r\nبسيارى از مفسران عقيده دارند ، اين آيت در شأن آنان كه شب را به عبادت دوست مشغولند ، نازل شده است .\r\n   [ إِنَّ الْمُتَّقِينَ فِي جَنَّاتٍ وَ عُيُونٍ * آخِذِينَ ما آتاهُمْ رَبُّهُمْ إِنَّهُمْ كانُوا قَبْلَ ذلِكَ مُحْسِنِينَ * كانُوا قَلِيلًا مِنَ اللَّيْلِ ما يَهْجَعُونَ 
  ]    « 1 » .\r\nبىترديد پرهيزكاران در بهشت‌ها و چشمه سارهايند . * آنچه را پروردگارشان به آنان عطا كرده دريافت مىكنند ؛ زيرا كه آنان پيش از اين همواره نيكوكار بودند . * آنان اندكى از شب را مىخوابيدند [ و بيشتر آن را به عبادت و بندگى مىگذراندند . 
  ]\r\n\r\nشب زنده دارى ائمهء اطهار عليهم السلام\r\nانبياى الهى و ائمهء طاهرين عليهم السلام و بيداران راه و عاشقان جمال و عارفان به حضرت مولا قسمت عمده‌اى از ساعات شب خود را به قيام و سجود و ركوع و قنوت و گريه مىگذراندند و بالاترين لذت را از اين برنامهء عظمى و مسئلهء و الا مىبردند .\r\nبيدارى شب و عبادت و مناجات رسول عزيز اسلام صلى الله عليه و آله داستانى است كه هر انسانى از شنيدن آن تعجب مىكند و گاهى انسان ، طاقت استماع عبادات رسول مكرم الهى صلى الله عليه و آله را ندارد .\r\n\r\n\r\n","description":"","footnote":"\r\n( 1 ) - ذاريات ( 51 ) : 15 - 17 .\r\n","page_name":" 145 ","page_number":145},
  {"content":"\r\n\r\nعلى عليه السلام اعبد مردم و سيد عابدين و مصباح متهجدين بود ، نمازش از همه كس بيشتر و روزه‌اش فزون‌تر بود ، تمام بندگان الهى از آن جناب نماز شب و ملازمت در اقامت نوافل را آموختند و شمع يقين را در راه دين از مشعل او افروختند . پيشانى نورانىاش از كثرت سجود پينه كرده بود و محافظت آن بزرگوار بر اداى نوافل به حدى بود كه نوشته‌اند :\r\nدر ليلة الهرير در جنگ صفين در بين دو لشكر نطعى برايش گسترده بودند و بر آن نماز مىكرد و تير از راست و چپ او مىگذشت و بر زمين مىآمد و ابداً آن حضرت را تزلزلى نبود و وحشتى در ساحت وجود مقدسش راه نداشت ؛ به هنگام شب آن چنان در عبادت و گريه غرق بود كه گاهى غش مىكرد و مهم‌تر از همه اين‌كه حضرت على بن الحسين عليه السلام با آن كثرت عبادت و نماز مىفرمود :\r\nوَمَنْ يَقْوى عَلى عِبادَةِ عَلِىِّ بْنِ أَبيطالِبٍ عَلَيْهِ السَّلامُ « 1 » ؟ !\r\nچه انسانى را توانايى عبادت على بن ابيطالب عليه السلام است ؟ !\r\nامام صادق عليه السلام مىفرمايد :\r\nامام حسن عليه السلام در زمان خود از همهء اهل زمان عبادت و زهدش بيشتر بود .\r\nهرگاه ياد مرگ و قبر و بعث و نشور و گذشتن بر صراط مىكرد ، گريه مىكرد و چون عرض اعمال را بر حضرت حق توجه مىنمود ، نعره مىكشيد و مدهوش مىگشت و چون به نماز مىايستاد ، بندهاى بدنش مىلرزيد ؛ براى اين‌كه خود را در برابر حضرت ذوالجلال مىديد و چون ياد بهشت و دوزخ مىكرد ، مضطرب مىشد ، مانند اضطراب كسى كه دچار گزش مار و عقرب شده ، در آن حال از خداوند طلب بهشت مىكرد و به حضرت او از عذاب جهنم پناه مىبرد .\r\n\r\n\r\n","description":"","footnote":"\r\n( 1 ) - وسائل الشيعة : 1 / 92 ، باب 20 ، حديث 215 .\r\n","page_name":" 146 ","page_number":146},
  {"content":"\r\n\r\nابن بابويه به سند معتبر از امام مجتبى عليه السلام روايت مىكند كه حضرت فرمود :\r\nدر شب جمعه مادرم فاطمه عليها السلام در محراب خود ايستاده و مشغول بندگى حق تعالى گرديد و پيوسته در ركوع و سجود و قيام و دعا بود تا صبح طالع شد « 1 » .\r\nابن‌عبد ربه - / كه از علماى بزرگ اهل سنت است - / در كتاب « عقد الفريد » روايت كرده كه :\r\nخدمت حضرت على بن الحسين عرض شد : چرا اولاد پدر شما كم است ؟\r\nفرمود : تعجب است كه چگونه مثل من اولادى از براى او باشد ؟ چه آن كه پدرم در هر شبانه روز هزار ركعت نماز مىگذارد ، پس چه زمان فرصت رفتن پهلوى زن داشت « 2 » ؟\r\nامام چهارم عليه السلام عابدترين مردم اهل روزگار بود و كسى از مردم عالم طاقت عبادت او را نداشت ! !\r\nآن حضرت در شبانه روز هزار ركعت نماز مىخواند و به وقت نماز بر بدنش لرزه مىافتاد و رنگش زرد مىشد و چون به نماز مىايستاد ، مانند ساق درخت بىحركت بود و چون به [ مالك يوم الدين 
  ] مىرسيد چندان آن را تكرار مىكرد كه نزديك بود قالب تهى كند و وقتى كه به سجده مىرفت ، سر بر نمىداشت تا عرق از جبين مباركش جارى شود و شب‌ها را به عبادت به روز مىآورد .\r\nاز حضرت صادق عليه السلام روايت شده كه پدرم امام باقر عليه السلام فرمود :\r\nروزى كه بر پدرم على بن الحسين عليه السلام وارد شدم ، ديدم كه عبادت در آن حضرت بسيار تأثير كرده و رنگ مباركش از بيدارى زرد گرديده و ديده‌اش از بسيارى گريه مجروح گشته و پيشانى نورانيش از كثرت سجود پينه كرده و قدم شريفش از\r\n\r\n\r\n","description":"","footnote":"\r\n( 1 ) - علل الشرايع : 1 / 182 ، باب 145 ، حديث 1 .\r\n( 2 ) - وسائل الشيعة : 4 / 100 ، باب 30 ، حديث 4620 .\r\n","page_name":" 147 ","page_number":147},
  {"content":"\r\n\r\nزيادى قيام در نماز ورم كرده ، چون او را بر اين حال مشاهده كردم ، خودم را نتوانستم از گريه حفظ كنم ، بسيار گريستم ، آن حضرت متوجه تفكر بودند ، بعد از زمانى به من نظر انداختند و فرمودند كه بعضى از كتاب ها كه عبادت على عليه السلام در آنجا نوشته شده به من ده ، چون بياوردم و پاره‌اى بخواندند ، بر زمين گذاشتند و فرمودند : چه كسى ياراى آن را دارد كه مانند على بن ابيطالب عبادت كند « 1 » .\r\nبراى هريك از ائمه عليهم السلام به همين‌گونه عباداتى به خصوص به وقت شب نوشته‌اند كه انسان از خواندن يك سطر آن ، از عبادات تمام عمرش خجالت مىكشد !\r\nحالاتى كه براى شب عاشقان نوشته‌اند ، آدمى را به حيرت انداخته و گاهى تصورش براى انسان مشكل است ، چه رسد به تصديقش !\r\nدربارهء ابو اسحاق سبيعى از اصحاب حضرت زين العابدين عليه السلام و اوثق ثقات و خواهر زادهء برير كه يكى از شهداى كربلا بود ، نوشته‌اند :\r\nدر زمان وى عابدتر و صادق‌تر از او نبود و چهل سال تمام با وضوى شام نماز صبح را خواند « 2 » ! !\r\n\r\nعظمت نماز شب\r\nعارف بزرگ ، مرحوم حاج ميرزا جواد آقا ملكى در « اسرار الصلاة » خود دربارهء تهجد و بيدراى شب مىفرمايد :\r\nاز جمله نوافلى كه خيلى بر انجام آن تأكيد شده نماز شب است و تو از بزرگى و عظمت اين حقيقت بىخبرى ؛ اين واقعيت نورى است در برابر تاريكى و انسى\r\n\r\n\r\n","description":"","footnote":"\r\n( 1 ) - وسائل الشيعة : 1 / 91 - 92 ، باب 20 ، حديث 215 .\r\n( 2 ) - بحار الأنوار : 46 / 117 ، باب 8 ، حديث 4 .\r\n","page_name":" 148 ","page_number":148},
  {"content":"\r\n\r\nاست از وحشت و خلوتى است از كثرت .\r\nاز امام صادق عليه السلام رسيده :\r\nنماز شب علت خشنودى حق و عشق ملائكه و سنت انبيا و نور معرفت و ريشهء ايمان و راحت بدن و موجب تنفر شيطان و سلاح عليه دشمنان و موجب قبولى دعا و پذيرش اعمال و بركت در روزى و واسطه و شفيع بين انسان و ملك الموت و چراغ قبر و فرش گور و جواب منكر و نكير و مونس آدمى در قبر تا قيامت است و به وقت قيامت سايهء بالا سر و تاج سر و لباس بدن و نورى است كه پيشاپيش انسان در حركت است .\r\nو نماز شب ، پوششى بين انسان و آتش و حجتى بين آدمى و خداوند و مايه سنگينى ميزان و گذرنامهء عبور از صراط و كليد بهشت است « 1 » .\r\nو نيز در روايت آمده :\r\nخانه‌هايى كه در آن نماز شب خوانده مىشود و قرآن تلاوت مىگردد ، به همان‌گونه كه ستارگان بر اهل زمين مىدرخشند ، اين بيوت هم بر اهل آسمان مىدرخشند « 2 » .\r\nرسول خدا صلى الله عليه و آله سه بار على عليه السلام را در يك مجلس سفارش به نماز شب كردند و فرمودند :\r\nآيا به آنان كه نماز شب مىگزارند نمىنگريد ؟ اينان زيباترين مردم هستند ؛ زيرا كه آن‌ها در شب براى پروردگار نمازگزاردند و خداوند هم از نور خود بر آن‌ها پوشاند « 3 » .\r\n\r\n\r\n","description":"","footnote":"\r\n( 1 ) - بحار الأنوار : 84 / 161 ، باب 6 ، حديث 52 ؛ ارشاد القلوب : 316 .\r\n( 2 ) - الكافى : 2 / 499 ، باب ذكر اللّه عزوجل ، حديث 1 .\r\n( 3 ) - وسائل الشيعة : 15 / 181 ، باب 4 ، حديث .\r\n","page_name":" 149 ","page_number":149},
  {"content":"\r\n\r\nغير آيات قرآن ، رواياتى كه در فضيلت نماز شب رسيده در حد تواتر است .\r\nخداوند متعال در قرآن مجيد مىفرمايد :\r\n [ وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً 
  ]  « 1 » .\r\nو پاسى از شب را براى عبادت و بندگى بيدار باش كه اين افزون [ بر واجب 
  ] ويژهء توست ، اميد است پروردگارت تو را [ به سبب اين عبادت ويژه 
  ] به جايگاهى ستوده برانگيزد .\r\nعبد براى آماده كردن خود جهت تهجد بايد مراقب وضع خود باشد و از وظايف و آداب آنچه را مناسب حال خود مىنگرد و تشخيص مىدهد عمل كند ؛ گذشتگان ما از اهل اللّه سعى و كوششان در تحصيل رقّت و نرم ساختن دل بود و براى دست يافتن به آن و ساير حالات عاليه به بعضى از حالات ، مثل پوشيدن لباس هاى زبر و خشن و . . . و در خاك غلتيدن و اعضاى بدن را نزديك آتش بردن و پاشيدن خاك بر سر و روى خود و دخول در گورها و نداى مردگان و ملامت خويش و خطاب به خود به عقاب‌هاى قرآنى و اختيار دعاها و مناجات هايى كه به دل آتش مىزند ، متوسل مىشدند .\r\nنماز شب ، آبروى عبد نزد مولا و مركب حركت به سوى مقام قرب و وصال حضرت دوست است ؛ شب را از خوراك و خواب كم كن تا بتوانى برخيزى و چون برخاستى با كمال خضوع و خشوع به پيشگاه مولايت بشتاب و از حضرت او آنچه مىخواهى بخواه كه اگر شرايط استجابت دعا در تو جمع باشد بدون شك دعايت مستجاب و به تمام خواسته‌هاى دنيوى و اخروى خود خواهى رسيد ، علاوه بر اين همان‌طور كه حضرت صادق عليه السلام در متن روايت فرموده‌اند : نماز شب علت پاكى و طهارت درون تو است .\r\n\r\n\r\n","description":"","footnote":"\r\n( 1 ) - اسراء ( 17 ) : 79 .\r\n","page_name":" 150 ","page_number":150},
  {"content":"\r\n\r\n\r\nاستغفار در سحر\r\nمسئلهء استغفار در سحر كه حضرت صادق عليه السلام در متن روايت مطرح كرده‌اند از مسائل بسيار مهم الهى است .\r\nاستغفار هميشه مطلوب است ، ولى در هنگام سحر مطلوب‌تر و قدر و اعتبارش بيشتر است .\r\n [ الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ 
  ]  « 1 » .\r\nآنان كه صبر كنندگان و راستگويان و فرمانبرداران و انفاق كنندگان و استغفار كنندگان در سحرهايند .\r\n [ وَ بِالْأَسْحارِ هُمْ يَسْتَغْفِرُونَ 
  ]  « 2 » .\r\nو سحرگاهان از خدا درخواست آمرزش مىكردند .\r\nدر آيات نود و هفت و نود و هشت سورهء يوسف ، امام صادق عليه السلام مىفرمايند :\r\nتأخير استغفار براى رسيدن سحر شب جمعه بود « 3 » .\r\n  [ قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ * قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ 
  ]   « 4 » .\r\nگفتند : اى پدر ! آمرزش گناهانمان را بخواه ، بىترديد ما خطاكار بوده‌ايم . *\r\nگفت : براى شما از پروردگارم درخواست آمرزش خواهم كرد ؛ زيرا او بسيار آمرزنده و مهربان است .\r\n\r\n\r\n","description":"","footnote":"\r\n( 1 ) - آل عمران ( 3 ) : 17 .\r\n( 2 ) - ذاريات ( 51 ) : 18 .\r\n( 3 ) -\r\n( 4 ) - يوسف ( 12 ) : 97 - 98 .\r\n","page_name":" 151 ","page_number":151},
  {"content":"\r\n\r\nدر روايت و حديثى كه « منهج الصادقين » نقل مىكند آمده :\r\nيعقوب بيش از بيست سال در هر شب جمعه براى فرزندان استغفار مىكرد تا حق تعالى از گناهان آنان گذشت « 1 » .\r\nبعضى از علماى تفسير مىگويند :\r\nچون يعقوب به مصر آمد و از عفو يوسف نسبت به برادران آگاه شد ، شب به نماز برخاست و بعد از تهجد رو به قبله ايستاد و يوسف را در پشت سر خود و برادران را پشت سر يوسف قرار داد و دعا كرد و آنان آمين گفتند و خداوند ، دعاى آنان را مستجاب كرد .\r\nيكى از اصحاب مىگويد :\r\nسحرگاهى به در حجرهء عبداللّه بن مسعود مىگذشتم ، شنيدم مىگفت :\r\nاللّهُمَّ إِنَّكَ دَعَوْتَنى فَأَجَبْتُ وَأَمَرْتَنى فَأَطَعْتُ وَهذا سَحَرٌ فَاغْفِرْلى « 2 » ؛\r\nپروردگارا ! مرا دعوت كردى به پيشگاهت بيايم ، آمدم و امر به اطاعت كردى اطاعت كردم ، هم اكنون هنگام سحر است مرا بيامرز .\r\nدعاى ابوحمزهء ثمالى كه از حضرت سجاد نقل شده ، بهترين مناجات و استغفار در وقت سحر است ؛ سحر وقتى توأم با بيدارى و اشك استغفار شود عالى ترين عامل براى زوال ناپاكى ها از روح و نفس و عقل و جان و اخلاق و عمل است .\r\n\r\n\r\n","description":"","footnote":"\r\n( 1 ) - منهج الصادقين : 5 / 77 ، ذيل آيه 98 سورهء يوسف .\r\n( 2 ) - مجمع الزوائد : 10 / 155 .\r\n","page_name":" 152 ","page_number":152},
  {"content":"\r\n\r\n[ وَطَهِّرْ ظاهِرَكَ وَباطِنَكَ مِنْ كُدُوراتِ الْمُخالَفاتِ وَرُكُوبِ الْمَناهى كُلِّها لِلّهِ تَعالى 
  ]\r\nدر ادامهء بحث امام صادق عليه السلام مىفرمايد :\r\nظاهر و باطن خود را از كدوراتى كه به وسيلهء ارتكاب معاصى به هم رسيده از روى اخلاص و محض تقرب الى اللّه پاك كن و از اين‌كه مناهى حق مركب زندگيت باشد بپرهيز .\r\nبه طور حتم از نتايج شوم گناه ، پديد آمدن تاريكى و كدورت بر صفحهء قلب و جان است و ادامهء گناه اين سياهى و تاريكى را وسعت داده تا جايى كه نعوذ باللّه همهء صفحهء هستى انسان را بگيرد و از توبه محروم شود .\r\nعَنْ أبى بَصيرٍ قالَ : سَمِعْتُ أبا عبداللّه عليه السلام يَقُولُ : إذا أذْنَبَ الرَّجُلُ خَرَجَ فى قَلْبِهِ نُكْتَةٌ سَوداءٌ فَإِنْ تابَ إِنْمَحَتْ وَإِنْ زَادَ زَادَتْ حَتّى تَغْلِبَ عَلى قَلْبِهِ فَلا يُفْلِحُ بَعْدَها أَبَداً « 1 » .\r\nابو بصير مىگويد : از امام صادق عليه السلام شنيدم كه مىفرمود : وقتى مرد ، گناهى مرتكب مىشود در قلبش نقطهء سياهى پيدا مىشود ، اگر توبه كند از بين مىرود و اگر بر گناه افزوده شود ، آن نقطهء سياه اضافه مىشود تا بر قلب غلبه كند\r\n\r\n\r\n","description":"","footnote":"\r\n( 1 ) - الكافى : 2 / 271 ، باب الذنوب ، حديث 13 ؛ بحار الأنوار : 70 / 327 ، باب 137 ، حديث 10 .\r\n","page_name":" 153 ","page_number":153},
  {"content":"\r\n\r\nو همهء دل را بگيرد ، آن گاه انسان بعد از فرو رفتن قلب در تاريكى ، روى رستگارى را هرگز نخواهد ديد .\r\nاين بندهء ضعيف و فقير دل شكسته ، در درد دورى از مقام دوست گفته‌ام :\r\n خبر ز درد و غم دل به آشنا بدهيد * كه من مريض فراقم به من دوا بدهيد\r\nفروغ خانهء من يار دلنواز برفت * شما به كلبهء احزان من صفا بدهيد\r\nنگاه بر من افسرده حال زار كنيد * دلم گرفته عزيزان به من شفا بدهيد\r\nچومن كسى نبودمستحق جرعهء وصل * به اين فقير از آن جرعه از وفا بدهيد\r\nگره فتاده به كارم كجاست راه نجات * نشان زكوى حبيب گره گشا بدهيد\r\nخموش گشته زهجران نواى ناى دلم * چه مىشود كه به اين ناى من نوا بدهيد \r\n هرآنچه اين دل مسكين‌طلب زيار كند * كسى به يار بگويد كه آن را به ما بدهيد \r\n\r\n","description":"","footnote":"","page_name":" 154 ","page_number":154},
  {"content":"\r\n\r\n[ فَإِنَّ النَّبِىَّ صلى الله عليه و آله أَرادَ بِاسْتِعْمالِها مَثَلًا لِأَهْلِ الْيَقْظَةِ 
  ]\r\nاين همه پافشارى پيامبر بزرگ اسلام صلى الله عليه و آله در مسئلهء مسواك و طهارت دهان و دندان ، مثل و راهنمايى است براى بيداران كه وقتى براى يك فضاى كوچكى مثل دهان و چند عدد دندان اين همه سفارش براى طهارت دارم ، پس سفارش من چقدر زياد و فوق العاده است براى طهارت باطن كه عالمى گسترده و جهانى وسيع است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n[ وَهُوَ أَنَّ السِّواكَ نَباتٌ لَطيفٌ نَظيفٌ وَغُصْنُ شَجَرٍ عَذْبٍ مُبارَكٍ وَالْأَسْنانُ خَلْقٌ خَلَقَهُ اللّهُ تَعالى فِى الْخَلْقِ آلَةً وَاداةً لِلْمَضْعِ وَسَبَباً لِاشْتِهاءِ الطَّعامِ وَإِصْلاحِ الْمِعْدَةِ وَهِىَ جَوْهَرَةٌ صافِيَةٌ تَتَلَوَّثُ بِصُحْبَةِ تَمْضيغِ الطَّعامِ وَتَتَغَيَّرُ بِها رَائِحَةُ الْفَمِ وَيَتَوَلَّدُ مِنْهَا الْفَسادُ فِى الدِّماغِ 
  ]\r\n\r\nحركت از ظاهر به باطن\r\nاين جمله اشارتيست به راه انتقال از ظاهر به باطن و از صورت به معنى و از محسوس به معقول ، همان كه حضرت صادق عليه السلام فرمود :\r\nپيامبر صلى الله عليه و آله از اين همه تأكيد نسبت به ظاهر ، ارادهء حركت از ظاهر به باطن نسبت به همه را داشته‌اند و تأكيد آن حضرت بر طهارت باطن قابل مقايسه با ظاهر نيست ؛ در هر صورت حضرت صادق عليه السلام مىفرمايند :\r\nچوب مسواك ، چوبى است لطيف و پاكيزه و از شاخهء درخت مباركى است و دندان ، خلقى از مخلوقات حضرت اوست كه به حكمت بالغه پديد آورده تا وسيله و عاملى براى جويدن و آسان شدن هضم غذا باشد و معده در پرتو آن به راه صلاح باشد .\r\nو دندان در اصل خلقت جوهريست در نهايت صفا و جلا كه با هم نشينى با مواد غذايى چرك و كثيف مىشود و به سبب ماندن كثافت در دندان و دهان عفونت به\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nهم مىرسد و عفونت دهان موجب فساد دماغ مىگردد .\r\nوقتى طعام مانده در بن دندان ها و در فضاى دهان ، اين همه خسارت به بار آورد ، پس چه خسارتى گناهان مانده در دل و عقل و روح و اعضا و جوارح به جاى خواهد گذاشت ؟ !\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n[ فَإِذا اسْتاكَ الْمُؤمِنُ الْفَطِنُ بِالنَّباتِ اللَّطيفِ وَمَسَحَها عَلَى الْجَوْهَرَةِ الصَّافِيَةِ أَزالَ عَنْها الْفَسادَ وَالتَّغَيُّرَ وَعادَتْ إِلى أَصْلِها 
  ]\r\nمؤمن زيرك هرگاه به چوب لطيف مسواك بر دندان كشيد ، از دندان چرك و كثافت پاك شده به صفت اصلى خود كه صفا و جلاست بر مىگردد .\r\nهمچنين دل مؤمن در اصل خلقت و پيش از ارتكاب معاصى در غايت صفا و جلاست و از كدورت جسمانى و تعلقات شهوانى و غواشى هيولانى ، عارى و مجرّد است و به سبب مجاورت با بدن ظلمانى و اشتغال به تعليقات جسمانى ظلمت و تيرگى به هم رسانده و مثل دندان آلوده به غذا چركين شده و از غذاى اصلى و قوت روحانى كه ذكر خدا و عبادت و حال است ، دور مانده و بر تو است كه آن را با توبه و زارى و خشوع و تضرع و استغفار در سحر و ذكر خدا جلا داده به حال اوّل برگردانى ، چنانچه حضرت صادق عليه السلام در بخش ديگر روايت بدين‌گونه هشدار مىدهد :\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n[ كَذلِكَ خَلَقَ اللّهُ الْقَلْبَ طاهِراً صافِياً وَجَعَلَ غَداءَهُ الذِّكْرَ وَالْفِكْرَ وَالْهَيْبَةَ وَالتَّعْظيمَ وَإِذا شيبَ الْقَلْبُ الصَّافى فى تَغْذِيَتِهِ بِالْغَفْلَةِ وَالْكَدَرِ صُقِلَ بِمِصْقَلَةِ التَّوْبَةِ وَنُظِّفَ بِماءِ الْإِنابَةِ لِيَعُودَ عَلى حالَتِهِ الْأُولى وَجَوْهَرِيَّةِ الْأَصْلِيَّةِ الصَّافِيَةِ قالَ اللّهُ تَعالى  [ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ 
  ]  
  ]\r\nهمچنين خداوند ، دل آدمى را مانند دندان ، در اصل خلقت پاك و صاف و منزه از تيرگى و ظلمت آفريده و غذاى واقعى آن را ذكر و فكر جناب خودش قرار داده و هرگاه آلوده شود با خوردن غفلت و كدورت به كثافت و ظلمت دچار مىگردد .\r\nدر اين حال بايد با صيقل توبه و آب انابه ، قلب را از ظلمات گناه و كدورات معاصى پاك كرد و به حال اوّل و جوهر اصلى و صافى خودش برگرداند ، تا با برگرداندن قلب ، عبد مورد محبت دوست گردد ، چنانچه حضرت حق مىفرمايد :\r\nبه حق كه خداوند ، توّابين و متطهّرين را دوست دارد .\r\n[ وَقالَ النَبِىُّ صلى الله عليه و آله : عَلَيْكُمْ بِالسِّواكِ ظاهِرَ الْإِسْنانِ وَأرادَ هذا الْمَعْنى 
  ]\r\nو پيامبر صلى الله عليه و آله فرمود : بر شما باد به مسواك ظاهر دندان ، مرادش تطهير ظاهر است با تطهير باطن و تشبيه معقولست به محسوس .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n[ وَمَنْ أَناخَ تَفَكُّرَهُ عَلى بابِ عَتَبَةِ الْعَبْرَةِ فى اسْتِخْراجِ مِثْلِ هذِهِ الْأَمْثالِ فِى الْأَصْلِ وَالْفَرْعِ فَتَحَ اللّهُ لَهُ عُيُونَ الْحِكْمَةِ وَالْمَزيدِ مِنْ فَضْلِهِ وَاللّهُ لا يُضيعُ أَجْرَ الْمُحْسِنينَ 
  ]\r\nو هركس مرغ بلند پرواز فكرت را بر آستانهء در عبرت بنشاند و به حقايق و مخلوقات نظر كند و بخواهد از اصل و فرع مسائل ، اين رموزات را استخراج نمايد ، خداوند چشمه‌هاى حكمت و معرفت را به روى دل او مىگشايد و عنايات و الطاف بيرون از حد گفتگو به او كرامت مىفرمايد و به يقين و تحقيق كه خداوند مزد نيكوكاران را ضايع نمىكند .\r\nو راستى كدام كار نيك بهتر از اين‌كه آدمى دنبال يافتن حقايق برود و با كشف رموز و اسرار مسائل الهى بر شخصيت الهى خود افزوده و شوق و عشق بيشترى براى عبادت و اطاعت از حضرت مولا پيدا كند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nباب\r\n9\r\nدر بيان مبرز\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\nقالَ الصَّادِقُ عليه السلام : إنَّما سُمِّىَ الْمُسْتَراحُ مُسْتَراحاً لِاسْتِراحَةِ الْأَنْفُسِ مِنْ أَثْقالِ النِّجاساتِ وَاسْتِفْراغِ الْكَثيفاتِ وَالْقَذَرِ فيها وَالْمُؤْمِنُ يَعْتَبِرُ بِها عِنْدَها أَنَّ الْخالِصَ مِنْ حُطامِ الدُّنْيا كَذلِكَ يَصيرُ عاقِبَتُها فَيَسْتَريحُ بِالْعُدُولِ عَنْها وَتَرْكِها وَيُفَرِّغُ نَفْسَهُ وَقَلْبَهُ عَنْ شُغْلِها وَيَسْتَنْكِفُ عَنْ جَمْعِها وَأَخْذِهَا اسْتِنْكافَهُ عَنِ النِّجاسَةِ وَالْغائِطِ وَالْقَذَرِ .\r\nوَيَتَفَكَّرْ فى نَفْسِهِ الْمُكَرَّمَةِ فى حالٍ كَيْفَ يَصيرُ دَليلُهُ فى حالٍ وَيَعْلَمُ أَنَّ التَّمَسُّكَ بِالْقَناعَةِ وَالتَّقْوى يُورِثُ لَهُ راحَةَ الدَّارَيْنِ .\r\nوَأَنَّ الرّاحَةَ فى هَوانٍ الدُّنيا وَالْفَراغِ مِنَ التَّمَتُّعِ بِها وَفى إِزالَةِ النَّجاسَة مِنَ الْحَرامِ وَالشُّبْهَةِ فَيُغْلِقُ عَنْ نَفْسِهِ بابَ الْكِبْرِ بَعْدَ مَعْرِفَتِهِ إِيّاها وَيَفِرُّ مِنَ الذُّنُوبِ وَيَفْتَحُ بابَ التَّواضُعِ وَالنَّدَمِ وَالْحَياءِ .\r\nوَيَجْتَهِدُ فى أَداءِ أَوامِرِهِ وَاجْتِنابِ نَواهيهِ طَلَباً لِحُسْنِ الْمَآبِ وَطيبِ الزُّلْفِ وَيَسْجُنُ نَفْسَهُ فى سِجْنِ الْخَوْفِ وَالصَّبْرِ وَالْكَفِّ عَنِ الشَّهَواتِ إِلى أَنْ يَتَّصِلَ بِأَمانِ اللّهِ فى دارِ الْقَرارِ وَيَذُوقُ طَعْمَ رِضاهُ فَإِنَّ الْمُعَوَّلَ عَلى ذلِكَ وَما عَداهُ لاشَىْءَ .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n[ قالَ الصَّادِقُ عليه السلام : إنَّما سُمِّىَ الْمُسْتَراحُ مُسْتَراحاً لِاسْتِراحَةِ الْأَنْفُسِ مِنْ أَثْقالِ النِّجاساتِ وَاسْتِفْراغِ الْكَثيفاتِ وَالْقَذَرِ فيها 
  ]\r\n\r\nاستراحت نفوس از نجاسات\r\nامام‌م صادق عليه السلام مىفرمايد :\r\nبه محل تخليهء كثافات شكم به اين خاطر مستراح مىگويند كه نفوس مردم از سنگينى نجاسات پس مانده از غذاى خورده شده و كثافات و آلودگى ها راحت مىشوند .\r\nخوراكى هايى كه انسان مىخورد ، بدن به آن اندازه‌اى كه براى قدرت و قوت و ادامهء حيات لازم دارد بر مىدارد و مازاد آن را تبديل به نجاست و كثافت كرده و به انسان فشار مىآورد كه به مستراح رفته و آن را از بدن بيرون براند و اگر انسان به نداى شكم در اين زمينه پاسخ نگويد ، آبروى آدمى را مىبرد ! !\r\nخوراكى ها هرچه سنگين‌تر و رنگين‌تر و خوشمزه‌تر باشد ، كثافت و نجاسات و تعفن و بوى آن بيشتر و ضربه و خسارتش به بدن سنگين‌تر است .\r\nبه اندازه خوردن يا كمتر از حد خوردن و ساده خوردن ، كم خرج‌تر و حملش آسان‌تر و كثافتش كمتر و پس دادنش راحت‌تر است .\r\nآه ! خوراكى كه بيشترش در شكم مىخواهد تبديل به نجاست شود ، نجاستى كه هر موجود زنده‌اى از آن فرارى است و حملش باعث زحمت آدم است ، بر چه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nحسابى انسان براى به دست آوردنش اين همه ظلم و جور ، غل و غش ، خدعه و حيله نسبت به ديگران بورزد ؟ !\r\nچرا انسان راه حلال را طى نكند ؟ چرا براى خدا به محل كسب نرود ؟ چرا در خريد و فروش رعايت احكام حق را نكند ؟ چرا براى بيشتر به دست آوردن دزدى كند ، احتكار جنس نمايد ، ظلم بورزد و تا جايى پيش برود كه براى لقمه نانى دست به خون مظلوم يا مظلومانى بيالايد ؟ !\r\nاميرالمؤمنين عليه السلام درباره مردمى كه از تربيت الهى دورند و همتى جز شكم و شهوت ندارند و از هر راهى كه قدرتشان اقتضا مىكند ، پيدا مىكنند و مىخورند مىفرمايد :\r\nقيمت اينان با آنچه از شكمشان مىريزد ، مساوى است ! !\r\nآرى ، اينان بيش از اين قيمت و ارزش ندارند و هم اينانند كه خداوند آنان را در قرآن به عنوان بدتر از حيوانات و درندگان وصف فرموده است .\r\nمواد خوراكى قبل از اين‌كه به انسان برسند ، طيب و طاهر و پاكيزه است ، طعم عالى و رنگ‌هاى چشمگير دارند ، چون به شكم برسند ، قسمتى از آن‌ها تبديل به انرژى براى جسم و بقيه تبديل به كثافات و فضولات مىشوند ؛ اگر انسان در به دست آوردن مواد و خوردن آن عبد حضرت حق باشد ، خوشا به حالش و اگر بندهء شيطان و بردهء شكم باشد ، در حقيقت بايد گفت كه وجود او با تمام شؤونش كارخانهء كود سازى است .\r\n\r\nابوسعيد و مسئلهء پند و عبرت\r\nابوسعيد ابوالخير با جمعى از اصحاب از كنار دهى در نيشابور به طرف مقصدى مىگذشتند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمردى كنّاس مشغول خالى كردن چاه مستراح بود ، اصحاب از بوى تعفن كثافات دماغ خود را گرفتند و به سرعت از آن محل گذشتند ، ولى مشاهده كردند شيخ نيامد .\r\nچون نظر كردند ديدند شيخ با حالت تفكر كنار كثافات ايستاده . فرياد زدند :\r\nاستاد ! بيا . فرمود : مىآيم ، پس از مدتى تأمل در كنار كثافات به سوى اصحاب روان شد ، چون به آنان رسيد ، عرضه داشتند : اى راهنما ! براى چه كنار كثافات ايستادى ؟\r\nفرمود : چون شما دماغ خود گرفتيد و به سرعت حركت خود افزوديد ، آوازى از كثافات و فضولات برخاست كه هان اى روندگان ! ديروز ما با حالتى طيب و طاهر و پاكيزه و رنگ و بويى بسيار عالى بر سر بازار به صورت سبزيجات و ميوه‌جات و حبوبات قرار داشتيم و شما بنىآدم به خاطر به دست آوردن ما ، بر سر و بار يكديگر مىزديد و به انواع حيله‌ها و خدعه‌ها متوسل مىگشتيد و از هيچ گونه تقلب و زورى خوددارى نمىكرديد ، چون ما را به دست آورديد خورديد ، ما بر اثر چند ساعت همنشينى با شما تبديل به اين حال گشته و به اين سيه روزى افتاديم ، به جاى اين‌كه ما از شما فرار كنيم ، شمايى كه باعث اين تيره‌بختى براى ما شديد ، شما از ما فرار مىكنيد ؟ ! اى اف بر شما ! !\r\nمن كنار كثافات ايستاده و به پند و نصيحت آنان گوش فرا داده تا شايد عبرتى از آنان بگيرم !\r\n ناصر خسرو به راهى مىگذشت * مست و لايعقل نه چون ميخوارگان\r\nديد قبرستان و مبرز روبرو * بانگ بر زد گفت كِايى نظارگان \r\n\r\n","description":"","footnote":"","page_name":" 166 ","page_number":166},
  {"content":"\r\n\r\n نعمت دنيا و نعمت خواره بين * اينش نعمت ، اينش نعمت خوارگان « 1 » \r\n* * *\r\n جدّ تو آدم بهشتش جاى بود * قدسيان كردند بهر او سجود\r\nيك گنه چون كرد گفتندش تمام * مُذنبى مُذنب برو بيرون خرام\r\nتو طمع دارى كه با چندين گناه * داخل جنت شوى اى رو سياه « 2 » \r\n* * * در هر صورت نبايد با توجه به شكم و مواد غذايى دچار غفلت از حقايق بلند آسمانى و انسانى شد ، خوردن را بايد وسيلهء بدست آوردن قدرت براى عبادت و تفكر قرار داد ؛ همت اگر شكم باشد ، انسان بدون شك از آدميت و انسانيت خارج خواهد شد .\r\nانسان در برخورد با هر برنامه‌اى بايد به عاقبت آن بينديشد و با كمال دقت نتيجه و محصول هر كارى را توجه كند و بداند عاقبت مرگ است و پس از مرگ بازپرسى از عمل و مزد عمل .\r\nغزالى در « كيمياى سعادت » در ركن اوّل مىگويد :\r\nاما آنچه مهم است در هر روز آن است كه در مرگ و نزديكى اجل تفكر كند و با خود گويد كه ممكن است كه از اجل يك روز بيش نمانده است كه فايدهء اين فكرت\r\n\r\n\r\n","description":"","footnote":"\r\n( 1 ) - كشكول شيخ بهايى .\r\n( 2 ) - نان و حلوا ، شيخ بهايى .\r\n","page_name":" 167 ","page_number":167},
  {"content":"\r\n\r\nعظيم است كه اين خلق كه روى به دنيا آورده‌اند از درازى امل است و اگر به يقين دانندى كه تا يك ماه يا يك سال بخواهند مرد ، از هرچه بدان مشغولند دور باشندى و باشد كه تا يك روز بخواهند مرد و ايشان به تدبير كارى مشغولند كه تا ده سال به كار خواهد آمد و براى اين گفت حق تعالى :\r\n [ أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ 
  ]  « 1 » .\r\nآيا در [ فرمانروايى و 
  ] مالكيّت [ و ربوبيّت 
  ] بر آسمان‌ها و زمين و هر چيزى كه خدا آفريده و اين‌كه شايد پايان عمرشان نزديك شده باشد با تأمل ننگريسته‌اند ؟\r\nو چون دل صافى كند و اين تأمل كند رغبت ساختن زاد آخرت در دل حركت كند و بايد تفكر كند تا درين روز چند خير ميسر تواند بود وى را و از هرچه معصيت است ، حذر مىبايد كرد و در گذشته چه تقصير كرده است كه مىتدارك بايد كرد و اين همه را به تدبر و تفكر حاجت بود .\r\nپس اگر كسى را راه گشاده بود ، تا در ملوك آسمان و زمين نگرد و در عجايب صنع نگرد ، بلكه در جمال و جلال حضرت الهيت نگرد ، اين تفكر از همهء عبادات و از همهء تفكرها فاضل‌تر كه تعظيم حق تعالى بر دل غالب شود و تا تعظيم غالب نشود محبت غالب نشود و كمال سعادت در كمال محبت است ، ليكن اين هركسى را ميسر نباشد .\r\nليكن در بدل اين بايد كه در نعمت‌هاى حق تعالى كه بر وى است تفكر كند و در محنت‌ها كه در عالم است از بيمارى و درويشى و انواع عقوبات كه ورا از آن خلاص\r\n\r\n\r\n","description":"","footnote":"\r\n( 1 ) - اعراف ( 7 ) : 185 .\r\n","page_name":" 168 ","page_number":168},
  {"content":"\r\n\r\nداده‌اند ، تا بداند كه شكر بر وى واجب است و شكر بدان بود كه فرمان ها به جاى آرد و از معصيت‌ها دور باشد و در جمله ساعتى در آن‌ها تفكر كند « 1 » .\r\nبهاء الدين ولد فرزند مولوى مىگويد :\r\n گفت احمد هركه دو روزش يكى است * هست مغبون و گرفتار شكى است\r\nبى يقينى مىزند در ابلهى * پر ز بادى هم چو انبان تهى\r\nهر دمى پس مىرود از پيش صف * مىشود صافيش دردى هم چو كف\r\nرنج او هر لحظه بدتر مىشود * هر دمى او زشت و ابتر مىشود\r\nسوى دوزخ مىرود آن ردّ باب * بى عذاب بحر در بحر عذاب\r\nپيش از آن كه كار تو آنجا رسد * هر دمى غفلت تو را واپس برد\r\nرو به سوى اصل خود هم چون خليل * بگذر از استاره و چرخ نبيل\r\nپاى همت بر خور و بر ماه نه * سر بر آن ايوان و آن درگاه نه\r\nاين خودى را خرج كن اندر خدا * تا نمانى هم چو ابليسى جدا\r\nآب جان را ريز اندر بحر جان * تا شوى درياى بىحد و كران \r\n\r\nشهوت شكم يا تنور جهنم\r\nجاذبه شكم و جاذبهء مواد چرب و شيرين و خوش طعم غذايى بسيار قوى است ، در حدى كه بسيارى از اهل عالم با قوت و قدرت اين دو جاذبه با سرعتى فوق العاده به هلاكت و فنا ، به شقاوت و بدبختى ، به تيره روزى و عاقب سوزى افتادند .\r\nگرسنگى در تمام ايام عمر و خوش مزه بودن مواد غذايى ، دو علت قوى براى\r\n\r\n\r\n","description":"","footnote":"\r\n( 1 ) - كيمياى سعادت : 218 - 219 ، ركن اول .\r\n","page_name":" 169 ","page_number":169},
  {"content":"\r\n\r\nحركت انسان به سوى به دست آوردن مواد و خوردن و سير شدن است و پس از سير شدن . . .\r\nراستى اگر انسان مقيد به تربيت الهى نباشد و دست به دامان اولياى خدا نداشته باشد در مقابل شكم و مواد غذايى چه خواهد كرد .\r\nفيض كاشانى در كتاب « محجة البيضاء » مىنويسد « 1 » :\r\nاز بزرگ ترين عوامل هلاكت براى فرزند آدم شهوت شكم است ، به خاطر همين مسئله آدم و حوا از خانه قرار به خانه مذلت و بيچارگى در افتادند .\r\nاينان را خداوند مهربان از خوردن آن درخت نهى كرد ، اما شهوت شكم بر هر دو غلبه كرد و از آن درخت خوردند و پس از آن عريان از لباس بهشتى شده و بيرون رانده شدند .\r\nشكم بدون شك چشمهء شهوات و مركز آلام و بيمارى ها و همه‌گونه آفات است .\r\nشهوت جنسى و شدت ميل به زن از آثار شكم و شهوت خوراك مىباشد .\r\nميل شديد به خوراكى ها و ميل فوق العاده به شهوت جنسى و شدت رغبت به مال و جاه ، وسيله‌هايى هستند كه آدمى را در توسعه دادن به زمينه براى به دست آوردن خوراك و عامل شهوت به حركت شديد وا مىدارند !\r\nبه دنبال شكم است كه انسان به جمع مال و به دست آوردن جاه خودكشى كرده و دچار سستى در مسائل الهى گشته و به چاه فخر فروشى و حسد ورزى خواهد افتاد و از همين زمينه‌هاى شيطانى است كه آفت ريا و غائله تفاخر و تكاثر و خود بزرگ بينى به انسان هجوم مىآورد .\r\n\r\n\r\n","description":"","footnote":"\r\n( 1 ) - محجة البيضاء : 5 / 145 ، كتاب كسر الشهوتين .\r\n","page_name":" 170 ","page_number":170},
  {"content":"\r\n\r\nحسد ، حقد ، عداوت ، كينه و دشمنى از آثار بندگى شكم است و تمام اين موارد انسان را به غرق شدن در درياى تجاوز و فحشا و منكرات كمك مىنمايد .\r\nاگر عبد ، نفسش را رام جوع كند و مجارى شيطان را ببندد ، در اطاعت خدا خواهد افتاد و راه طغيان و سركشى بر او بسته خواهد شد .\r\nشكم پرست مجبور است آخرت را به دنيا ، معنى را به ظاهر ، انسانيت را به حيوانيت ، خدا را به شيطان بفروشد !\r\n\r\nروايات طعام و شكم\r\nروايات در زمينهء شكم ، مسائل بسيار بلند و قابل توجهى دارند كه لازم است به پاره‌اى از آن‌ها اشاره شود :\r\nقالَ رَسُولُ اللّهِ صلى الله عليه و آله : جاهِدُوا أَنْفُسَكُمْ بِالْجُوعِ وَالْعَطَشِ فَإِنَّ الْأَجْرَ فى ذلِكَ كَأَجْرِ الْمُجاهِدِ فى سَبيلِ اللّهِ وَإِنَّهُ لَيْسَ مِنْ عَمَلٍ أَحَبُّ إِلَى اللّهِ تَعالى مِنْ جُوعٍ وَعَطَشٍ « 1 » .\r\nپيامبر اسلام صلى الله عليه و آله فرمود : با گرسنگى و تشنگى به مبارزه با نفس برخيزيد ، اجر اين مبارزه مانند اجر رزمنده در راه خداست ، به تحقيق عملى در پيشگاه خدا محبوب‌تر از گرسنگى و تشنگى نيست .\r\nقالَ رَسُولُ اللّهِ صلى الله عليه و آله : لا يَدْخُلُ مَلَكُوتَ السَّماوَاتِ قَلْبُ مَنْ مَلَأَ بَطْنُهُ « 2 » .\r\nپيامبر صلى الله عليه و آله فرمود : قلب كسى كه شكمش پر است ، وارد ملكوت آسمان ها نمىشود .\r\n\r\n\r\n","description":"","footnote":"\r\n( 1 ) - محجة البيضاء : 5 / 146 ، كتاب كسر الشهوتين .\r\n( 2 ) - محجة البيضاء : 5 / 146 ، كتاب كسر الشهوتين .\r\n","page_name":" 171 ","page_number":171},
  {"content":"\r\n\r\nقيلَ يا رَسُولَ اللّهِ أَىُّ النّاسِ أَفْضَلُ ؟ قالَ : مَنْ قَلَّ طُعْمَهُ وَضِحْكَهُ وَرَضِىَ بِما يَسْتُرُ بِهِ عَوْرَتَهُ « 1 » .\r\nگفتند : يا رسول اللّه ! از مردم كداميك برترند ؟ فرمود : كسى كه غذا و خندهء او كم باشد و به آنچه عيوب او را مىپوشاند ، خشنود باشد ، ( شايد كنايه از آراسته بودن انسان به حسنات اخلاقى باشد ) .\r\nقالَ النَّبِىُّ صلى الله عليه و آله : الْفِكْرُ نِصْفُ الْعِبادَةِ وَقِلَّةُ الطَّعامِ هِىَ الْعِبادَةُ « 2 » .\r\nپيامبر صلى الله عليه و آله فرمود : انديشه نصف عبادت است و كمى طعام خود عبادت .\r\nوَقالَ رَسُولُ اللّهِ صلى الله عليه و آله : إِنَّ اللّهَ يُباهِى الْمَلائِكَةَ بِمَنْ قَلَّ طُعْمَهُ فِى الدُّنْيا يَقُولُ : أُنْظُرُوا إلى عَبْدى ابْتَلَيْتُهُ بِالطَّعامِ وَالشَّرابِ فِى الدُّنْيا فَتَرَكَهُما لِأَجْلى اشْهَدُوا يا مَلائِكَتى مَا مِنْ أَكْلَةٍ تَرَكَها لِأَجْلى إِلّا أَبْدَلْتُهُ بِها دَرَجاتٍ فِى الْجَنَّةِ « 3 » .\r\nرسول خدا صلى الله عليه و آله فرمود : خداوند به كسى كه غذايش در دنيا مختصر است به ملائكه مباهات مىكند و مىفرمايد : به بنده‌ام بنگريد ، او را به طعام و آشاميدنى آزمايش كردم ، هر دو را به خاطر من رها كرد . اى ملائكه ! شاهد باشيد غذايى را براى خاطر من ترك نمىكند مگر اين‌كه به جاى آن درجاتى در بهشت به او عطا مىكنم .\r\nوَقالَ صلى الله عليه و آله : لا تُميتُوا الْقُلُوبَ بِكَثْرَةِ الطَّعامِ وَالشَّرابِ فَإِنَّ الْقَلْبَ كَالزَّرعِ يَمُوتُ إِذا كَثُرَ عَلَيْهِ الْماءُ « 4 » .\r\n\r\n\r\n","description":"","footnote":"\r\n( 1 ) - محجة البيضاء : 5 / 146 ، كتاب كسر الشهوتين .\r\n( 2 ) - محجة البيضاء : 5 / 146 ، كتاب كسر الشهوتين .\r\n( 3 ) - محجة البيضاء : 5 / 147 ، كتاب كسر الشهوتين .\r\n( 4 ) - محجة البيضاء : 5 / 147 ، كتاب كسر الشهوتين .\r\n","page_name":" 172 ","page_number":172},
  {"content":"\r\n\r\nو نيز آن حضرت فرمود : دل ها را با طعام و آشاميدن زياد به مرگ و نابودى نكشيد ، حقيقتاً قلب مانند زراعت است ، وقتى آب فراوان به او برسد از بين مىرود .\r\nقالَ الصَّادِقُ عليه السلام قالَ رَسُولُ اللّهِ : بِئْسَ الْعَوْنُ عَلَى الدِّينِ قَلْبٌ نَخيبٌ ، وَبَطْنٌ رَغيبٌ وَنَعْظٌ شَديدٌ « 1 » .\r\nامام صادق عليه السلام فرمود : پيامبر صلى الله عليه و آله فرمود : چه عامل بدى است براى از بين بردن دين ، ترسويى ، پرخورى و كثرت شهوت رانى .\r\nعَنْ أبى جَعْفَرٍ عليه السلام : ما مِنْ شَىْءٍ أَبْغَضُ إِلَى اللّهِ مِنْ بَطْنٍ مَمْلُوءٌ « 2 » .\r\nامام باقر عليه السلام فرمود : چيزى از شكم پر ، در پيشگاه حق مبغوض‌تر نيست .\r\nوَقالَ داوُدُ عليه السلام : تَرْكُ لُقْمَةٍ مَعَ الضَّرُورَةِ إلَيْها أَحَبُّ إلَىَّ مِنْ قِيامِ عِشْرين لَيْلَةٍ « 3 » .\r\nداود عليه السلام فرمود : ترك يك لقمه در كمال احتياج به آن براى من از بيدارى و عبادت بيست شب محبوب‌تر است .\r\nقالَ النَبِىُّ صلى الله عليه و آله : وَيْلٌ لِلنَّاسِ مِنَ الْقَبْقَبَيْنِ فَقيلَ : وَما هُما يَا رَسُولَ اللّهِ ؟ قَالَ\r\n\r\n\r\n","description":"","footnote":"\r\n( 1 ) - الكافى : 6 / 269 ، باب كراهية كثرة الأكل ، حديث 3 ؛ محجة البيضاء : 5 / 150 ، كتاب كسر الشهوتين .\r\n( 2 ) - الكافى : 6 / 270 ، باب كراهية كثرة الأكل ، حديث 11 ؛ محجة البيضاء : 5 / 150 ، كتاب كسر الشهوتين .\r\n( 3 ) - مستدرك الوسائل : 16 / 211 ، باب 1 ، حديث 19627 ؛ محجة البيضاء : 5 / 151 ، كتاب كسر الشهوتين .\r\n","page_name":" 173 ","page_number":173},
  {"content":"\r\n\r\nالْبَطْنُ وَالْفَرْجُ « 1 » .\r\nپيامبر صلى الله عليه و آله فرمود : واى بر مردم از قبقبين ! گفتند : آن دو چيست ؟\r\nفرمود : شكم و شهوت .\r\nلقمان به فرزندش فرمود :\r\nيا بُنَىَّ إِذَا امْتَلَئَتِ الْمِعْدَةُ نَامَتِ الْفِكْرَةُ وَخَرَسَتِ الْحِكْمَةُ وَقَعَدَتِ الأَعْضاءُ عَنِ الْعِبادَةِ « 2 » .\r\nپسرم ! هنگامى كه معده پر شود ، فكر مىخوابد ، زبان حكمت لال مىشود و اعضا از عبادت باز مىمانند .\r\n\r\nآثار و فوايد كم‌خورى\r\nبزرگان فرموده‌اند :\r\nجوع و گرسنگى در نزد خدا در خزينهء اوست و آن را تنها به كسى مىدهد كه به او علاقه داشته باشد .\r\nكم خورى و گرسنگى داراى فوائد بسيارى است از جمله :\r\n1 - صفا و روشنى قلب .\r\n2 - رقّت و دل رحمى .\r\n3 - انكسار و ذل در پيشگاه حضرت حق .\r\n\r\n\r\n","description":"","footnote":"\r\n( 1 ) - مستدرك الوسائل : 16 / 212 ، باب 1 ، حديث 19627 ؛ محجة البيضاء : 5 / 151 ، كتاب كسر الشهوتين .\r\n( 2 ) - مجموعة ورام : 1 / 102 ، باب تهذيب الأخلاق ؛ محجة البيضاء : 5 / 151 ، كتاب كسر الشهوتين .\r\n","page_name":" 174 ","page_number":174},
  {"content":"\r\n\r\n4 - توجه به آزمايش‌هاى الهى و عذاب آخرت .\r\n5 - شكستن شهواتى كه علت گناهان است .\r\n6 - كم خوابى و دوام بيدارى به خصوص بيدارى شب .\r\n7 - آسان شدن مواظبت بر عبادت .\r\n8 - صحت بدن و سلامت اعضا و جوارح .\r\n9 - راحت بودن در كسب و كار و عدم خدعه و حيله و گناهان مربوط به مال .\r\n10 - تمكّن از ايثار اضافهء مال و خوراكى به مستحق شرعى .\r\nفيض كاشانى و غزالى در ذيل اين ده فائده بياناتى بس مهم دارند ، عاشقان حقايق بيشتر مىتوانند به جلد پنجم « محجة البيضاء » مراجعه كنند .\r\nمولوى در فضيلت جوع مىفرمايد :\r\n رنج جوع از رنج‌ها پاكيزه‌تر * خاصه در جوع است صد فضل و هنر\r\nرنج جوع اولى بود خود زان علل * هم به لطف و هم به خفت هم عمل\r\nجوع خود سلطان داروهاست هين * جوع بر جان نه چنين خوارش مبين \r\n جوع نور چشم باشد در بصر * جوع باشد قابليت در نظر\r\nجمله ناخوش از مجاعت خوش شود * جمله خوش‌ها از مجاعت‌هاست رد \r\nدر پايان ترجمهء جملهء اوّل حديث بايد گفت :\r\nاولًا به هر قيمتى كه تمام مىشود ، خوراك خود را از حلال تهيه كنيد و به هنگام خوردن يا به اندازه يا اگر بتوانيد كم بخوريد ؛ زيرا عاقبت خوراكى ها به خصوص اگر بيش از اندازه خورده شود مريضى و همچنين فضولات و كثافات است و چيزى كه عاقبتش چنين است ، ارزش اين را ندارد كه انسان براى به دست آوردنش از صراط مستقيم دور مانده و دست به گناه و عصيان بيالايد .\r\nبراى خدا تهيه كنيد و براى خدا بخوريد و براى خدا عبادت كنيد و براى خدا عمر گرانمايه را صرف كنيد و براى خدا قسمتى از انرژى گرفته شده از غذا را صرف\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخدمت به خلق خدا كنيد .\r\nحمّال كثافت و فضولات نباشيد و به نحوى زندگى نكنيد كه دربارهء شما بگويند كه اوّل او نطفه و حال او حمال فضولات و آخر او جيفه متعفّن و بدبوست ! ! و آه كه از آدميت و انسانيت در وجود او خبرى و اثرى نيست !\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n[ وَالْمُؤْمِنُ يَعْتَبِرُ بِها عِنْدَها أَنَّ الْخالِصَ مِنْ حُطامِ الدُّنْيا كَذلِكَ يَصيرُ عاقِبَتُها فَيَسْتَريحُ بِالْعُدُولِ عَنْها وَتَرْكِها وَيُفَرِّغُ نَفْسَهُ وَقَلْبَهُ عَنْ شُغْلِها وَيَسْتَنْكِفُ عَنْ جَمْعِها وَأَخْذِهَا اسْتِنْكافَهُ عَنِ النِّجاسَةِ وَالْغائِطِ وَالْقَذَرِ 
  ]\r\nامام صادق عليه السلام مىفرمايد :\r\nمؤمن را سزاوار و لايق است كه در مبرز در وقت دفع شدن كثافات ، به چشم عبرت نظر كند و به نفس خود خطاب نمايد كه اى نفس ! زبده و خلاصهء لذت هاى دنيا عاقبتش اين است كه تا از تو دفع نمىشود در آزار و زحمتى و اكنون كه دفع شده به اين عفونت و بدبويى است و هرگاه خلاصه لذات دنيا نتيجه‌اش اين باشد ، كجا دنيا براى اضافه به دست آوردنش ، قابليت اين همه زحمت را دارد كه ، عزيزترين سرمايه خود را كه عمر است براى آن تلف كنى ؟ !\r\nمؤمن ، وقتى در اين‌گونه اوقات به خود فكر كند ، رفته رفته دوستى دنيا و جمع مال دنيا و علاقه به آن در نظر او كم و بى اعتبار مىشود و همت و محبت خود را از آن قطع مىكند و ديگر متوجه آن نمىشود ، مگر براى ضرورت و ننگش مىآيد كه پيرامون آن بگردد ، مثل اين‌كه از جمع كردن نجاست ننگ دارد .\r\nدر روايت است كه :\r\nانسان وقتى به مستراح مىرود ، فرشته‌اى سر او را به پايين متمايل مىكند تا به\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمحصول شكم خود نظر كند و ببيند و بداند كه چه بوده و چه شده و از اين منظره عبرت بگيرد « 1 » ! !\r\nخوشا به حال آن انسان‌هايى كه در تمام امور حيات به حساب خود رسيدند ، خود را در اين جهان و كنار اين سفره مسافر و مهمان ديدند و وطن اصلى خويش را مقام قرب و آخرت دانستند ، انبيا را شناخته و ائمهء بزرگوار عليهم السلام را هادى راه حساب كرده و بر اساس اين واقعيت‌هاى عالى حيات و زندگى را استوار كردند .\r\nبه قول يك اهل دل :\r\n برخيز تا كه رو به در آشنا كنيم * باشد گره ز كار فروبسته وا كنيم\r\nآنجا كه كاروان محبت كند گذر * بر ديدهء خاك مقدمشان توتيا كنيم\r\nهركس در اين جهان به كسى اقتدا كند * ما پيروى ز مذهب اهل صفا كنيم\r\nدر قسمت زمانه اگر زهر يا كه شهد * شرط طريق نيست كه چون و چرا كنيم\r\nتا نشكنيم رونق بازار مشك ناب * اين عقده‌هاى زلف ببوييم و وا كنيم\r\nگر ديگران نهند سر اندر هواى يار * ما طى راه عشق به ترك هوا كنيم \r\n\r\n\r\n","description":"","footnote":"\r\n( 1 ) - بحار الأنوار : 77 / 164 ، باب 1 ، حديث 3 با كمى اختلاف .\r\n","page_name":" 178 ","page_number":178},
  {"content":"\r\n\r\n[ وَيَتَفَكَّرْ فى نَفْسِهِ الْمُكَرَّمَةِ فى حالٍ كَيْفَ يَصيرُ دَليلُهُ فى حالٍ وَيَعْلَمُ أَنَّ التَّمَسُّكَ بِالْقَناعَةِ وَالتَّقْوى يُورِثُ لَهُ راحَةَ الدَّارَيْنِ 
  ]\r\nنفسى كه فى الجمله صفا و جلا دارد نفس مكرم است و چنين نفسى داراى قدرت تفكر است و مىتواند در حالى كه در آن است انديشه كند تا از بركت انديشه از آن حال به حالت عالىتر راه برد و به همين خاطر امام صادق عليه السلام در اين جمله مىفرمايد : انديشه و تعقل كند در نفس مكرمه در حالتى كه فعلًا دارد ، چگونه راهنماى او نسبت به حال شريف‌تر و عالىتر مىگردد ، در اين صورت مىفهمد و مىداند كه وقتى حاصل مواد غذايى با همهء ارزشش فضولات و كثافات است ، بايد به قناعت و تقوا تكيه كرد كه اين دو حقيقت ، بهترين علت راحت دو دنياست .\r\nآرى ، اهل قناعت و تقوا سبك بار و سبك بالند ؛ زيرا در برنامه ظاهر به خاطر قناعتشان و تقواشان كم خوراك و كم مؤونه و در برنامهء باطنشان از گناه معصيت سبك بار و راحتند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n[ وَأَنَّ الرّاحَةَ فى هَوانِ الدُّنيا وَالْفَراغِ مِنَ التَّمَتُّعِ بِها وَفى إِزالَةِ النَّجاسَةِ مِنَ الْحَرامِ وَالشُّبْهَةِ فَيُغْلِقُ عَنْ نَفْسِهِ بابَ الْكِبْرِ بَعْدَ مَعْرِفَتِهِ إِيّاها وَيَفِرُّ مِنَ الذُّنُوبِ وَيَفْتَحُ بابَ التَّواضُعِ وَالنَّدَمِ وَالْحَياءِ 
  ]\r\nو به اين نتيجه خواهد رسيد كه راحت انسان و توشهء قيامت در سبك گرفتن امور مادى است و جدايى از تمتّعات غلط دنيا و همچنين تمتّعات غير ضرورى و همچنين راحت دنيا در ازالهء نجاست حرام و شبهه از زندگى است و چون كم اعتبارى دنيا و پستى آن ظاهر شد هرگز عجب و تكبر به خود راه نمىدهد و ملازم عجز و شكستگى و ذلت و افتقار در پيشگاه محبوب خواهد شد .\r\nآرى ، پس از شناخت مهالك و آفات دنيا براى عجب و كبر و ساير صفات رذيله جايى نمىماند ، در اين حال از معاصى مانند گوسپندى كه از گرگ فرار مىكند ، مىگريزد و در تواضع و پشيمانى و حيا به روى خود باز مىكند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n[ وَيَجْتَهِدُ فى أَداءِ أَوامِرِهِ وَاجْتِنابِ نَواهيهِ طَلَباً لِحُسْنِ الْمَآبِ وَطيبِ الزَّلْفِ وَيَسْجُنُ فى سِجْنِ الْخَوْفِ وَالصَّبْرِ وَالْكَفِّ عَنِ الشَّهَواتِ إِلى أَنْ يَتَّصِلَ بِأَمانِ اللّهِ فى دارِ الْقَرارِ وَيَذُوقَ طَعْمَ رِضاهُ فَإِنَّ الْمُعَوَّلَ عَلى ذلِكَ وَما عَداهُ لاشَىءَ 
  ]\r\nپس از شناخت دنيا و صورت و سيرت و محصول آن ، براى اداى واجبات حق و دورى از نواهى آن جناب ، جهت عاقبت بخيرى و رسيدن به درجات عاليه به كوششى سخت برخواهد آمد و نفس سركش و طاغى را در زندان ترس از مقام حق و پايدارى در اعمال صالح و اخلاق حسنه و خوددارى از شهوات حبس خواهد كرد ، تا اتصال به امان حق در دارالقرار آرام گيرد و طعم خشنودى دوست را بچشد كه تنها ماندنى از انسان همين عبادت و اطاعت است و غير آن چيزى نيست .\r\nمگر اداى واجبات و به خصوص ترك محرمات كار ساده‌اى است ، اداى فرائض و كناره‌گيرى از معاصى مهم‌ترين كارى است كه در دورهء تاريخ بشر انجام داده و تمام انبياى خدا و ائمهء طاهرين عليهم السلام به همين خاطر به سوى انسان فرستاده شدند كه انسان حيات و زندگى خويش را منطبق بر فرمان‌هاى حضرت حق قرار دهد .\r\nاگر همه به دستورهاى انبيا و ائمه عليهم السلام آگاه شوند و همه پس از آگاهى در مقام عمل برآيند ، به قسمت اعظمى از مشكلات مادى ، خانوادگى ، اجتماعى و معنوى جامعه خاتمه داده خواهد شد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاگر زندگى و شؤونش را در اين ناحيه قرار دهيد ، از لذتى برخودار خواهيد شد كه ما فوق آن تصور نيست ، علاوه حركت مثبت شما ابدى خواهد شد و از لحظه به لحظهء اين حركت عشقى به شما دست مىدهد كه حتى ملائكه از درك آن عاجزند ؛ اين راه ، راه خداست و اين منزل ، منزل عشق است و آن را پايانى نيست .\r\nاز سيد برهان الدين محقق ، شيخ مولانا پرسيدند : راه خدا را حدّى و آخرى هست ؟ فرمود : راه را آخر هست ، اما منزل را پايانى و كرانى نيست ؛ زيرا راه خدا تويى و تو را واجب است كه از خود و هستى بگذرى ، لابد كه اين را آخرى هست الا چون به حق رسيدى طلب و سير حقيقى آن است كه بعد از يافت ، راه وصال را پايان نيست ، اولين را كه از خودى گذشتن است « سير الى اللّه » گويند و آخرين كه بعد از وصل است « سير فى اللّه » خوانند .\r\n پس يقين دان راه بعد وصل هوست * اوليا را راه اندر عين اوست\r\nسير الى اللّه را بود پايان و حد * سير فى اللّه را نه حد باشد نه عد\r\nاين چنين سيرى فن آن بنده است * كاو زخود مرده است و از حق زنده است\r\nمرده را كش سيل هر سو مىبرد * او ندارد زآن خبر جو مىبرد\r\nسير سيل است آن و مرده بىخبر * مىرود بر روى آب اى نامور\r\nهمچنين چون بنده مرد از هست خود * او نماند و گشت فانى در احد\r\nغير حق بعد از فنا در كار نيست * يار حق حقست و حق را يار نيست\r\nپس بود در راه وصلت سير حق * اوست تنها كژ مخوان اينجا ورق\r\nغير سير حق مدان آن سير را * زو ببين آن طاعت و آن خير را \r\n\r\n","description":"","footnote":"","page_name":" 182 ","page_number":182},
  {"content":"\r\n\r\nباب 10\r\nدر بيان طهارت\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\nقالَ الصَّادِقُ عليه السلام : إِذا أَرَدْتَ الطَّهارَةَ وَالْوُضُوءَ فَتَقَدَّمْ إِلَى الْماءِ تَقَدُّمَكَ إِلى رَحْمَةِ اللّهِ ، فَإِنَّ اللّهَ قَدْ جَعَلَ الْماءَ مِفْتاحَ قُرْبِهِ وَمُناجاتِهِ وَدَليلًا إلى بَساطِ خِدْمَتِهِ .\r\nفَكَما أَنَّ رَحْمَتَهُ تُطَهِّرُ ذُنُوبَ الْعِبادِ كَذلِكَ نِجاساتُ الظَّاهِرِ يُطَهِّرُهَا الْماءُ لا غَيْرُ قالَ اللّهُ تَعالى :  [ وَ هُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِهِ وَ أَنْزَلْنا مِنَ السَّماءِ ماءً طَهُوراً 
  ]  « 1 » وَقالَ اللّهُ تَعالى :  [ وَ جَعَلْنا مِنَ الْماءِ كُلَّ شَيْءٍ حَيٍّ 
  ]  « 2 » .\r\nفَكَما أَحْيا بِهِ كُلَّ شَىْءٍ مِنْ نَعيمِ الدُّنْيا كَذلِكَ بِرَحْمَتِهِ وَفَضْلِهِ جَعَلَهُ حَياةَ الْقُلُوبِ .\r\nوَتَفَكَّرْ فى صَفاءِ الْماءِ وَرِقَّتِهِ وَطَهُورَتِهِ وَبَرَكَتِهِ وَلَطيفِ امْتِزاجِهِ بِكُلِّ شَىْءٍ وَفى كُلِّ شَىْءٍ .\r\nوَاسْتَعْمِلْهُ فى تَطْهيرِ الأَعْضاءِ الَّتى أَمَرَكَ اللّهُ بِتَطْهِيرِها ، وَاْتِ بِأَدائِها فَرائِضَهُ وَسُنَنَهُ فَإِنَّ تَحْتَ كُلِّ واحِدٍ مِنْها فَوائِدَ كَثيرَةً إِذا اسْتَعْمَلْتَها بِالْحُرْمَةِ انْفَجَرَتْ لَكَ عَيْنُ فَوائِدِهِ عَنْ قَريبٍ .\r\n\r\n\r\n","description":"","footnote":"\r\n( 1 ) - اعراف ( 7 ) : 57 .\r\n( 2 ) - انبياء ( 21 ) : 30 .\r\n","page_name":" 185 ","page_number":185},
  {"content":"\r\n\r\nثُمَّ عاشِرْ خَلْقَ اللّهِ كَامْتِزاجِ الْماءِ بِالأَشْياءِ يُؤَدّى كُلَّ شَىءٍ حَقَّهُ وَلا يَتَغَيَّرْ عَنْ مَعْناهُ مُعْتَبِراً لِقَوْلِ رَسُولِ اللّهِ صلى الله عليه و آله : مثَلُ الْمُؤْمِنِ الْخالِصِ كَمَثَلِ الْماءِ .\r\nوَلْتَكُنْ صَفْوَتُكَ مَعَ اللّهِ تَعالى فى جَميعِ طاعاتِكَ كَصَفْوَةِ الْماءِ حينَ أَنْزَلَهُ مِنَ السَّماءِ .\r\nوَطَهِّرْ قَلْبَكَ بِالتَّقْوى وَالْيَقينِ عِنْدَ طَهارَةِ جَوارِحِكَ بِالْماءِ .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n[ قالَ الصَّادِقُ عليه السلام : إِذا أَرَدْتَ الطَّهارَةَ وَالْوُضُوءَ فَتَقَدَّمْ إِلَى الْماءِ تَقَدُّمَكَ إِلى رَحْمَةِ اللّهِ ، فَإِنَّ اللّهَ قَدْ جَعَلَ الْماءَ مِفْتاحَ قُرْبِهِ وَمُناجاتِهِ وَدَليلًا إلى بَساطِ خِدْمَتِهِ 
  ]\r\n\r\nطهارت\r\nامام صادق عليه السلام مىفرمايد :\r\nهرگاه ارادهء طهارت و وضو كردى - چه مستحب ، چه واجب - پس توجه كن به طرف آب ، مثل توجه كردن به سوى رحمت الهى .\r\nبه تحقيق كه خداوند مهربان آب را در جهت طهارت و وضو ، كليد قرب و مناجات خود قرار داده و دليل و راهنما به سوى بساط خدمتش .\r\nچنانچه قرب به بزرگان دنيا و نزديكى به بساط ايشان موقوف است به طهارت ظاهر از اوساخ و كثافات ، قرب الهى و قرب به بساط حضرت او موقوف است به طهارت ظاهر از لوث نجاسات و طهارت باطن از كثافات گناه و نجاسات تعلقات غير حق .\r\nكلمهء وضو در متن روايت بعد از كلمه طهارت ، ظاهراً ذكر خاص بعد از عام است به اين معنى كه كلمه طهارت شامل تيمم ، وضو و غسل است و با اين‌كه اين كلمه داراى معنى عام است در عين حال به خاطر اين‌كه اكثراً در عبادات احتياج مردم به وضو بيش از تيمم و غسل است و تيمم و غسل جز در موارد خاصى اتفاق\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنمىافتد ؛ امام صادق عليه السلام بعد از لغت طهارت به مسئلهء وضو اشاره مىنمايد و در اينجا لازم است به هر سه مسئله از نظر فقهى و عرفانى در حدى كه اين نوشته اقتضا دارد اشاره شود .\r\n\r\nوضو ، تيمم و غسل در قرآن مجيد\r\nوضو ، تيمم و غسل سه مورد از موارد طهارت هستند كه خداوند مجيد در قرآن كريم نسبت به آن‌ها دستور دارد و اين هر سه طهارت ، مقدمه براى ورود به مهم‌ترين عبادت و برترين كار يعنى نماز است و مقدمه براى بسيارى از عبادات واجبه و امور مستحبه .\r\n [ يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ 
  ]  « 1 » .\r\nاى اهل ايمان ! هنگامى كه به [ قصدِ 
  ] نماز برخيزيد ، صورت و دست‌هايتان را تا آرنج بشوييد و بخشى از سرتان و روى پاهايتان را تا برآمدگى پشت پا مسح كنيد و اگر جُنُب بوديد ، غسل كنيد و اگر بيمار هستيد يا در سفر مىباشيد يا يكى از شما از قضاى حاجت [ دستشويى 
  ] آمده ، يا با زنان آميزش كرده‌ايد و آبى [ براى وضو يا غسل 
  ] نيافتيد ، به خاكى پاك ، تيمم كنيد و از آن بخشى از\r\n\r\n\r\n","description":"","footnote":"\r\n( 1 ) - مائده ( 5 ) : 6 .\r\n","page_name":" 188 ","page_number":188},
  {"content":"\r\n\r\nصورت و دست‌هايتان را مسح نماييد . خدا نمىخواهد [ با احكامش 
  ] بر شما تنگى و مشقت قرار دهد ، بلكه مىخواهد شما را [ از آلودگىها 
  ] پاك كند و نعمتش را بر شما تمام نمايد ، تا سپاس گزاريد .\r\n\r\nآب و خاك نعمت‌هاى گران‌بها\r\nآب و خاك ، دو نعمت بسيار با عظمت هستند كه اكثر مردم به ارزش و قدر و قيمت آن بىتوجهند .\r\nيك لحظه در دنياى ذهن خود ، زندگى را از آب و خاك خالى و جدا ملاحظه كنيد ، تا به قيمت و ارزش اين دو نعمت بزرگ بيشتر توجه كنيد .\r\nمراكزى كه بعضى از سال ها به كم آبى و خشك سالى دچار مىشوند ، با چه بلاها و خطرهاى سنگين و گاهى غير قابل جبران روبرو مىشوند ؟ !\r\nآب مساوق با حيات و حيات مساوق با آب است ، آنجا كه حيات هست ، آب هست و آنجا كه آب هست ، حيات هست .\r\nقسمت عمده‌اى از زندگى شايد نزديك به نود درصدش بستگى به آب دارد و اگر موجودات زنده به كم آبى يا بىآبى دچار شوند ، با مرگ و نيستى روبرو خواهند شد .\r\n\r\nآب و خاك در قرآن\r\nقرآن در آيات كريمه‌اش كراراً به نعمت آب و خاك اشاره كرده و هر دو را منبع انواع بركات براى بشر معرفى مىكند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n [ وَ هُوَ الَّذِي أَنْزَلَ مِنَ السَّماءِ ماءً فَأَخْرَجْنا بِهِ نَباتَ كُلِّ شَيْءٍ 
  ]  « 1 » .\r\nو اوست كه از آسمان آبى فرستاد ، و به وسيلهء آن گياهان گوناگون را [ از زمين 
  ] رويانديم .\r\n [ إِذْ يُغَشِّيكُمُ النُّعاسَ أَمَنَةً مِنْهُ وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ 
  ]  « 2 » .\r\nو [ ياد كنيد 
  ] هنگامى را كه به سبب امنيت و آرامشى كه ازسوى خدا يافتيد ، خواب سبكى را به همه شما مسلط كرد و برايتان آبى از آسمان نازل كرد تا شما را به وسيلهء آن [ از آلودگىها 
  ] پاك كند ، و وسوسهء شيطان را [ كه از بدترين كثافات است 
  ] از شما بر طرف نمايد ، و دل‌هايتان را استحكام دهد ، و گام‌هايتان را به آن استوار و پا برجا كند .\r\nآيهء شريفه در ارتباط با جنگ بدر است ، به آن هنگامى كه مسلمانان دچار كم آبى بودند و قدرت و قوت و تداركات آنان در برابر مشركان قابل توجه نبود كه در آن هنگامهء عظيم با عنايت خدا باران سختى باريد و همان باران از عوامل بسيار مهم پيروزى آنان شد .\r\n [ وَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ حَتَّى إِذا أَقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَأَنْزَلْنا بِهِ الْماءَ فَأَخْرَجْنا بِهِ مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ 
  ]  « 3 » .\r\nو اوست كه بادها را پيشاپيشِ [ بارانِ 
  ] رحمتش به عنوان مژده دهنده\r\n\r\n\r\n","description":"","footnote":"\r\n( 1 ) - انعام ( 6 ) : 99 .\r\n( 2 ) - انفال ( 8 ) : 11 .\r\n( 3 ) - اعراف ( 7 ) : 57 .\r\n","page_name":" 190 ","page_number":190},
  {"content":"\r\n\r\nمىفرستد تا هنگامى كه ابرهاى سنگين بار را بردارند ، آن را به سوى سرزمينى مرده مىرانيم ، پس به وسيلهء آن باران نازل مىكنيم و به وسيلهء باران از هر نوع ميوه [ از زمين 
  ] بيرون مىآوريم [ و 
  ] مردگان را نيز [ در روز قيامت 
  ] اين گونه [ از لابه لاى گورها 
  ] بيرون مىآوريم ، [ باد ، ابر ، باران ، زمين ، روييدن گياهان و انواع ميوه‌ها را مثل زديم 
  ] تا متذكّر و يادآور [ اراده و قدرت بىنهايت خدا 
  ] شويد .\r\n [ اللَّهُ الَّذِي خَلَقَ السَّماواتِ وَ الْأَرْضَ وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ وَ سَخَّرَ لَكُمُ الْأَنْهارَ 
  ]  « 1 » .\r\nخداست كه آسمان‌ها و زمين را آفريد ، و از آسمان آبى نازل كرد ، و براى شما به وسيله آن از محصولات و ميوه‌هاى گوناگون روزى بيرون آورد ، و كِشتىها را مسخّر شما قرار داد تا به فرمان او در دريا روان شوند ، و نيز نهرها را مسخّر شما كرد .\r\nآب ، نعمت بسيار مهمى است كه به مناسبت‌هاى گوناگون در قرآن و روايات از آن ياد شده و از خاك هم كه از اعظم نعمت‌ها است به همان‌گونه ياد شده و از تركيب اين دو حقيقت است كه به ارادهء حضرت حق انواع بركات و نعمت‌ها به انسان مىرسد .\r\nآب در طهارت و بهداشت زندگى از اعظم وسايل و انفع عوامل است و آنچه را آب در زندگى موجودات و در عالم هستى به عهده دارد ، نعمت ديگر به عهده ندارد .\r\n\r\n\r\n","description":"","footnote":"\r\n( 1 ) - ابراهيم ( 14 ) : 32 .\r\n","page_name":" 191 ","page_number":191},
  {"content":"\r\n\r\nنقش آب ، نقش به سزايى است و يك قطرهء آن گاهى به اندازهء قيمت حيات يك موجود است .\r\nزمين و كوه و هوا و دريا و بيابان و هامون و كوير و نبات و حيوان و انسان و همه و همه زنده به آب هستند ! !\r\n\r\nطهارت و بهداشت جسم و جان\r\nلفظ طهارت در حديث حضرت صادق عليه السلام لفظ عامى است و همانطور كه از اصل روايت استفاده مىشود و خود حضرت صادق عليه السلام توضيح مىدهند ، منظور از طهارت در آيات قرآن و روايات هر دو نوع از طهارت است : طهارت ظاهرى و طهارت باطنى ، طهارت و بهداشت جسم و طهارت و بهداشت روح و روان و به نظر مىرسد كه در اين زمينه گفتار بيشترى لازم است ، تا مطالعه كنندگان به اين واقعيت آگاه شوند كه اسلام به بهداشت جسم و جان چقدر اهميت داده است .\r\nطهارتى كه در جسم و جان اسلام منظور دارد ، گاهى با آب ، زمانى با غسل ، وقتى با تيمم و در مرحله‌اى با تقوا و در جايى با پرهيز غذايى و در موردى با ترك گناه و در مرتبه‌اى با توجه به دستورهاى طبى نسبت به آب و هوا و غذا و در قسمتى با روزه و در جانبى با اجراى فرائض براى انسان حاصل مىشود و نيز مراعات حسنات اخلاقى و دورى از رذايل دو عامل بسيار مهم براى بهداشت روح و تزكيهء نفس است .\r\nيكى از نويسندگان گذشته ، در جزوه‌اى كه فعلًا در گوشهء بعضى از كتابخانه‌ها است و از دسترس مردم خارج است ، ده اصل در بهداشت جسم و تن و ده اصل در بهداشت نفس و روح ذكر مىكند كه خلاصه هر يك از ده اصل از نظر شما مىگذرد ، تا دورنمايى از دو بهداشت بر اساس قرآن و روايات و مسائل علمى در\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاختيار شما قرار بگيرد و در ضمن مطالب آن جزوه از زواياى فراموشى خارج گشته و با خواندن و عمل به آن ثوابى به روح نويسندهء آن برسد .\r\n\r\n1 - بهداشت غذا\r\nاكثر مردم از رموز و كيفيت و كميت و اسرار غذا بىخبرند ، گمان مىكنند سفره‌هاى رنگين و لقمه‌هاى چرب و نرم بهترين غذاست و حال آن كه سفره‌هاى رنگارنگ بيش از ميدان جنگِ موجب اتلاف نفوس است .\r\nغذاهاى بد و فاسد و مانده و آن غذاهايى كه در معرض حشرات كثيف بوده نيز موجب مرض و هلاكت است .\r\nتا گرسنه نشويد غذا نخوريد و هنوز كه اشتها باقى است دست از غذا برداريد ، غذا را كاملًا بجويد ، سحق و صلايه كنيد ، تا تودهء خميرى شكل حاصل شود ، آن گاه بلع كنيد .\r\nاز تمام جهاز هاضمه فقط دهان در اختيار شماست ، پس آهسته بخوريد و از پرخورى اجتناب جوييد ؛ از قديم گفته‌اند : پرخورها با دندان ، گور خود را مىكنند .\r\nرسول اكرم صلى الله عليه و آله فرمود : هيچ چيز نزد خدا منفورتر از معدهء انباشته نيست « 1 » .\r\nغذاى خوب آن است كه از حيث وزن و حجم كم و از نظر دارا بودن ويتامين و سلولز و چيزهايى كه بايد بدل ما يتحلل قرار گيرد زياد باشد و الا پر كردن شكم از غذاهاى پر حجم ولى كم انرژى جز خسران و ضرر چيزى عايد انسان نمىكند .\r\nبيش از سه وعده غذا نخوريد ، به هنگام غذا داراى حالت شاد باشيد ، چون حالات مثبت روحى در هضم غذا مؤثر است ، سعى كنيد در هنگام خوردن از افكار\r\n\r\n\r\n","description":"","footnote":"\r\n( 1 ) - مستدرك الوسائل : 16 / 212 ، حديث 19629 .\r\n","page_name":" 193 ","page_number":193},
  {"content":"\r\n\r\nحزن‌آور دور باشيد و از غصه و عوامل هيجان‌انگيز بر حذر بمانيد .\r\nاگر سن شما از چهل افزون است ، شب‌ها از خوردن گوشت و تخم مرغ خوددارى كنيد ، حتى المقدور از كنسروها اجتناب نماييد ، سعى كنيد غذاى تازه بخوريد .\r\nبهترين سفره‌ها آن است كه در آن كلم ، كاهو ، پياز ، ميوه ، سالاد روغن زيتون ، سبزى ، هويج ، پنير كهنه و سركه ديده شود .\r\nنان در صورتى بسيار خوب است كه آرد آن را نبيخته باشند ؛ زيرا سبوس نان داراى سلولز و انواع ويتامين ب است .\r\nدر هواى گرم ، مواد گوشتى و چربى و قندى كمتر استعمال نماييد . كالرى غذا بايد متناسب با سن و شغل و مقدار كار و آب و هوا باشد ، يعنى اگر كم كار هستيد كمتر بخوريد . ظروف غذا بايد تميز باشد ، اگر مسى است بايد ماهى يك بار به سپيدگرى برود ، معده بنا به گفتهء رسول اسلام صلى الله عليه و آله جايگاه تمام امراض است « 1 » كه در نتيجهء پرخورى و شكم پرستى حاصل مىشود ، اغلب بيمارى هاى كبدى ، كليوى ، فشار خون و امراض معده‌اى در اثر عدم بهداشت غذايى است ، بيهوده و نابهنگام نخوريد ، از محركات بپرهيزيد ، گاه گاهى روزه بگيريد و امساك كنيد تا اعضاى گوارشى استراحت كنند .\r\n\r\n2 - بهداشت هوا\r\nهواى جو ، غذاى حيات است ، بزرگ‌ترين عامل مهم بهداشت انسان هوا است ، هوا بايد پاك و بىآلايش نگاه داشته شود .\r\n\r\n\r\n","description":"","footnote":"\r\n( 1 ) - مستدرك الوسائل : 16 / 453 ، باب 109 ، باب الحمية للمريض .\r\n","page_name":" 194 ","page_number":194},
  {"content":"\r\n\r\nهوا در زندگى موجودات آن قدر ضرورى است كه آفريدگار مهربان آن را رايگان در اختيار گذاشت .\r\nعده‌اى از مردم از روى جهل و ناآگاهى ، هوا را آلوده مىكنند و اهميتى به پاكى و طهارت آن نمىدهند ، در نتيجه خود و ديگران را به ضعف مزاج مبتلا مىكنند و خويش را در پيشگاه حضرت حق مسؤول مىنمايند .\r\nوقتى هواى تميز تنفس نشد و بخار سمى از بدن خارج نگشت ، اشتها از بين مىرود و بر اثر از بين رفتن اشتها سوء تغذيه پيش مىآيد و سوء تغذيه باعث از بين رفتن تاب و توان مىگردد و جسم ميدان بروز امراض مىشود .\r\nبخارىهاى نفتى و دود چراغ براى تنفس مضر است ؛ زيرا هر دو باعث آلودگى هوا هستند ، در صورتى كه سه دقيقه به انسان هوا نرسد ، مرگ آدمى حتمى است .\r\nهوا در بدن اثر فيزيكى و شيميايى دارد و از دو طريق مختلف نفوذ مىكند و آن عبارت است از ريتين و جلد ، چون آدمى هر دقيقه شانزده مرتبه شهيق و شانزده مرتبه زفير مىآورد ، پس در هر شبانه روزى بيست هزار مرتبه تنفس و در هر تنفس نيم ليتر هوا اخذ مىكند كه مجموعاً در شبانه روز معادل ده متر مكعب هوا داخل ريتين مىگردد و در شبانه روز معادل ده هزار ليتر خون با اين ده هزار ليتر مجاورت پيدا مىكند .\r\nاز اين ارقام به سهولت روشن مىشود كه هوا به نسبت بسيار عظيمى ، عمل تصفيهء خون را به عهده دارد ، بنابراين اندك تغيير شيميايى اين غذاى حياتى موجب سستى و فتور بدن مىشود .\r\nاسلام ، آلوده كردن هوا را حرام دانسته و هر مسلمان موظف است در حفظ سلامت هوا بكوشد و از آلوده كردن هوا كه نتيجهء آن آلوده شدن بدن به خصوص اطفال و مخصوصاً بيماران است بپرهيزد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nحفظ محيط حيات و رعايت بهداشت آن از اهم تكاليفى است كه اسلام عزيز بر عهدهء مردم مؤمن گذاشته است .\r\n\r\n3 - بهداشت آب\r\nآب ، نعمت با عظمتى است كه ارزان و مفت در اختيار موجودات زنده قرار گرفته و رعايت پاكى و پاكيزگى آن بر تمام مردم واجب و لازم است .\r\nآب خوراكى بايد شفاف ، خنك ، بىبو ، بىطعم و هشت تا پانزده درجه حرارت داشته باشد و اكسيژن در آن محلول باشد ، پس آب جوشيده وقتى قابل شرب است كه مثل دوغ آن را تكان دهند .\r\nآب هايى كه در كنار آن شاهى آبى مىرويد ، يا ماهى قزل آلا در آن وجود دارد براى شرب داراى كمال صلاحيت است .\r\nآب چشمه‌ها و رودخانه‌ها و آبى كه در آن ماهى و حلزون يافت شود بسيار نيكو است .\r\nآب دريا و رودخانه‌هايى كه كمتر از يك متر عمق و هشت متر عرض باشد براى آشاميدن خوب نيست .\r\nآب سرد اگر كم كم آشاميده شود اعمال هضم را تحريك نموده ، حرارت بدن را تنزل مىدهد ، اما اگر استعمال آب سرد متمادى و به افراط صورت گيرد ، موجب اسهال و عوارض معدى مىشود .\r\nآب هاى معدنى به علت زيادى املاح چندان قابل شرب نيست ، اما استحمام آن‌ها و شرب موقت آن براى بعضى از امراض خوب است .\r\nآلوده كردن آب آشاميدنى مردم ، گناهى بس بزرگ و در پيشگاه حضرت حق مسؤوليت بسيار سنگينى دارد ، سعى كنيد از آلوده كردن آب آشاميدنى مردم بپرهيزيد .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n4 - بهداشت خواب\r\nيكى از ضروريات زندگى خواب است ؛ قرآن مجيد ، خواب را يكى از نعمت‌هاى الهى بر بشر معرفى مىكند .\r\nيك لحظه فكر كنيد ، اگر خواب از شما گرفته شود ، يا جايى گرفتار شويد كه نگذارند بخوابيد ، چه بر سر شما مىآيد .\r\nالبته استراحت و خواب بايد به اندازه باشد ، زياده روى در خواب و در هر چيزى براى جسم و جان مضر است .\r\nاسلام ، خواب زياد را هم چون پرخورى مضر دانسته و مردم مؤمن را از افراط در خواب منع مىكند ، مزاحمت فراهم كردن براى كسانى كه در استراحت‌اند خلاف شرع و دور از انسانيت است .\r\nمردم بالغ در بيست و چهار ساعت اگر هشت ساعت بخوابند رعايت اعتدال در خواب را كرده‌اند .\r\nاز اين‌كه تمام شب را بيدار بمانيد پرهيز كنيد ؛ زيرا قرآن مجيد از بيدار ماندن در تمام شب منع فرموده ، بىخوابى بر اعصاب و قلب فشار مىآورد ؛ بهترين وقت بيدارى در شب هنگام سحر است آن هم براى مناجات و استغفار .\r\nاتاق خواب بايد از سر و صدا و مزاحمت ديگران دور باشد و حداقل لازم است حدود دو ساعت در روز در اطاق باز باشد تا از نور آفتاب بهره بگيرد .\r\nمىگويند : تمام علم بهداشت را مىتوان در سه جمله خلاصه كرد : غذاى منظم ، كار منظم ، خواب منظم ؛ اين سه دستور ، شما را با صحت و سلامت هم آغوش مىكند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\n5 - بهداشت غريزه\r\nازدواج ، در سلامت انسان‌ها نقش بسيار مهمى دارد ؛ پيامبر اسلام صلى الله عليه و آله مىفرمودند : نكاح ، سنت من است و هركس از اين سنت روى گردان شود از من نيست « 1 » .\r\nلازم است به هنگام ازدواج ، زن و مرد از سلامت كامل برخوردار باشند و امروز بهترين راه تشخيص سلامت ، گرفتن تصديق صحت مزاج از طبيبان حاذق و متعهد است .\r\nدر اعمال مسائل جنسى حتماً به مقررات الهى - كه در قرآن و روايات منعكس است - مراجعه كنيد .\r\nدر انجام مسائل جنسى از افراط بپرهيزيد كه نيروى انسان را به خاك مىريزد و منبع بدبختى و پريشان حالى است .\r\nجسم و جان خود را در آستان افراط در شهوت قرار ندهيد و عصارهء حيات را با زياده روى در برنامهء جنسى به آتش شهوت مسوزانيد .\r\nاعتدال در اين امر شما را از خطرات دور مىكند ؛ گفته‌اند : افراط در هر نوع لذت ، نوعى خودكشى است .\r\nازدواج پيش از بلوغ براى زن و مرد خطرناك است ، براى سالم ماندن از خطرات غريزهء جنسى به همسر خود قناعت كنيد و از چشم چرانى و شركت در مجالس گناه و مجالسى كه محرك شهوات حيوانى است ، بپرهيزيد ؛ چشم ، مقدمه بسيارى از گناهان است و گناهان مقدمهء سقوط جسم و جان و دروازه ورود به محيط خشم\r\n\r\n\r\n","description":"","footnote":"\r\n( 1 ) - جامع الأخبار : 101 ، الفصل الثامن والخمسون ، فى التزويج ؛ بحار الأنوار : 100 / 220 ، باب 1 ، حديث 23 .\r\n","page_name":" 198 ","page_number":198},
  {"content":"\r\n\r\nو غضب خداست و عاقبت گناهان آتش جهنم و عذاب دردناك دوزخ و خلاصه دور ماندن از سعادت دنيا و آخرت است .\r\nخوشا به حال آن انسانى كه لذت واقعى خود را در ارتباط با حضرت دوست قرار داده و از ساير لذات مشروع به اندازهء ضرورت استفاده مىكند .\r\nبه خدا قسم ساعتى براى انسان ، خوش تر از ساعت ارتباط با دوست نيست ، آن ساعتى كه قلب با حضرت مولا در ارتباط قرار گرفته و صداى پرسوز انسان در گوشهء خلوت براى مناجات از ناى جان بيرون آمده و اشك ديده بر رخسار آدمى جارى گشته و به قول الهى قمشه‌اى اين عارف وارسته ، عجب ساعت خوشى است :\r\n مرا يك شب به وصل خود كنى شادان چه خواهد شد * دمى جانم رهانى از غم هجران چه خواهد شد\r\nبه ياد خود دلم از غيرپردازى چه مىگردد * روانم را نگه دارى بر اين پيمان چه خواهد شد\r\nنكاهد حسن بىپايانت اى ماه از نگاه من * رخت بىپرده بنمايى به چشم جان چه خواهد شد \r\n به شكر آن كه در ملك نكويى شاه يكتايى * گذارى يك قدم در كوى مسكينان چه خواهد شد\r\nگرفتار بلاى دشمنى چون نفس خونخوارم * نگهدارى گرم زين خصم بىايمان چه خواهد شد\r\nبه نزهتگاه انسم گر دهى مأوا چها گردد * به خلوتخانهء وصلم كنى مهمان چه خواهد شد \r\n\r\n","description":"","footnote":"","page_name":" 199 ","page_number":199},
  {"content":"\r\n\r\n رقيبان را به حكم عشق با ما مهربان سازى * نكويان را رهانى از غم دوران چه خواهد شد\r\nهزاران يوسف مصرى تو اى مه مشترى دارى * مرا هم گر شمارى از خريداران چه خواهد شد \r\n\r\n6 - بهداشت مسكن\r\nدر انتخاب و تعيين مسكن محل زندگى بايد توجه كامل داشت ؛ زيرا خانه و محل سكونت از عوامل بسيار مهم بهداشت جسم و جان است .\r\nمنزل بايد از مجاورت مرداب‌ها ، مزبله‌ها ، كارخانجات و مراكز شلوغ و پرجمعيت دور باشد ، اگر نزديك باغستان ها و بيشه‌ها و در محيطى كه از سرسبزى و خرمى برخوردار است باشد ، در سلامت انسان بسيار مؤثر است .\r\nدر سردترين شب هاى زمستان درجهء حرارت اتاق خواب بايد بين دوازده و شانزده درجه باشد .\r\nساختمان منزل نبايد از سه طبقه بيشتر باشد و خانهء انسان نبايد مزاحم آب و هوا و آفتاب خانهء ديگران باشد .\r\nخانه‌اى كه محل زندگى است بايد خشك و بدون رطوبت باشد ، بهترين روشنايىها براى منزل برق است ؛ زيرا چراغ نفتى هر قدر هم تميز نگاهداشته شود بوى نفت مىدهد و براى تنفس مضر است ، روزى سه چهار مرتبه درها بايد باز شود تا هواى ساختمان به كلى عوض شود .\r\nدر موقع نظافت ساختمان كارى كنيد كه گرد و غبار ، كم برخيزد ؛ زيرا بيم آن مىرود كه ميكروب سل و ساير ميكروب ها به شما آزار برساند ، جلوى بينى خود را به هنگام تنظيف منزل بگيريد ، با كفشى كه در معابر رفت و آمد مىكنيد به اتاق ها\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nنرويد ، اخلاط سينه و آب بينى را روى زمين و به خصوص روى زمين منزل نيندازيد .\r\nدستورهاى عالى اسلام را در پاكيزه نگاه داشتن خانه و محل سكونت كاملًا مراعات كنيد ، خداوند مهربان انسان را براى عبادت و تكامل آفريده ، با جسم مريض و روح كسل نمىتوان هدف حضرت دوست را تأمين كرد .\r\nرعايت بهداشت در تمام زمينه‌ها در اسلام واجب شرعى و اخلاقى است ، پيامبر بزرگ اسلام صلى الله عليه و آله در جمله معروف پر قدر و قيمتش نظافت را از ايمان دانسته و فرموده‌اند :\r\nالنِّظافَةُ مِنَ الإِيمانِ « 1 » .\r\nانسان هاى آلوده ، افراد كثيف و مردمى كه به بهداشت خود در تمام امور و زمينه‌ها توجهى ندارند ، چگونه مىتوانند ادعاى مسلمانى كنند ، مسلمان كسى است كه از دستورهاى حق و فرمان‌هاى پيامبر صلى الله عليه و آله و خواسته‌هاى سعادت بخش ائمهء طاهرين عليهم السلام پيروى كند و در هيچ برنامه‌اى جداى از مقررات الهى و حلال و حرام خداوندى زيست نكند .\r\n\r\n7 - نور آفتاب\r\nزندگى و سكونت بايد در اتاق‌هاى آفتاب‌گير باشد ؛ آفتاب ، منبع مهم‌ترين انرژى ها و ميدان مهم‌ترين منافع براى موجودات زنده است .\r\nآفتاب ، هم چون آب و هوا در زندگى موجودات امرى ضرورى است ، موجودات زنده‌اى كه در تاريكى نشو و نما مىنمايند ، نحيف ، پژمرده و غمناك\r\n\r\n\r\n","description":"","footnote":"\r\n( 1 ) - طب النبىّ : 21 ؛ مستدرك الوسائل : 16 / 319 ، باب 92 ، حديث 20016 .\r\n","page_name":" 201 ","page_number":201},
  {"content":"\r\n\r\nو خونشان رقيق و گيجى و كسالت رفيق آن‌هاست .\r\nاثر نور ، اوّل روى جلد و سپس روى سلسلهء اعصاب است ، خانه‌اى كه آفتاب ندارد نيازمند طبيب است !\r\nدر و پنجره بايد عريض و مرتفع ساخته شود ، تا آفتاب از طريق آن‌ها به تمام اطاق بتابد و نقطهء تاريكى بجا نماند .\r\nروزى چند دقيقه در آفتاب قدم بزنيد كه بهترين قدرت براى از بين رفتن ميكروب ها در آفتاب است .\r\n\r\n8 - بهداشت عمومى بدن\r\nپوست بدن داراى سه عمل است :\r\nاول : اعتدال و سلامتى سلسلهء اعصاب و كليهء كار دستگاه‌هاى حياتى در ارتباط با سلامت پوست بدن است ، همين كه در پوست اخلالى پيدا شود به روى تمام آن دستگاه‌ها اثر منفى مىگذارد .\r\nدوم : تنفس از مهم‌ترين برنامه‌هاى پوست است ، كثيف بودن پوست عمل تنفس را كند و براى درون بدن ضرر و خسارت دارد .\r\nسوم : تعديل و تنظيم حرارت بدن و حفظ دائمى آن ، بر سبيل استمرار رطوبت خود را كه قريب يك ليتر مىشود به سطح بدن آورده بخار مىنمايد و موجب خنكى بدن مىگردد .\r\nپوست بايد هميشه نفوذپذير باشد ، چون كه محصولات جامد عرق با محصولات ترشح غدد پيوسته در سطح بشره با غبارهاى خارج و كرك لباس مخلوط شده و اندود مستحكمى كه چرك بدن باشد توليد مىنمايد .\r\nسلول‌هاى مردهء بدن دائماً از بشره جدا شده و توليد يك قشر مىكنند و محصول\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاين قشر متمادى با محصول غدد مختلفه مخلوط شده لعابى مىسازد و بر ضخامتش افزوده مىگردد ، آن گاه به عمل پوست زيان سخت وارد مىسازد و از اينجا علت تأكيد در وضو و اغسال مستحبه از طرف اسلام روشن مىشود .\r\nپاكيزگى بدن اولين شرط سلامتى است ؛ زيرا آمارها نشان مىدهد كه مرگ و مير در نزد طائفه‌هاى تميز كمتر و پيش توده‌هاى كثيف بيشتر است .\r\nبدن را با آفتاب و هواى تميز و آب آشنا كنيد ، عادت كنيد از بينى تنفس كنيد ، قبل از غذا دست و ناخن‌ها را با صابون بشوييد . بعد از قضاى حاجت دست خود را با مواد صابونى شستشو دهيد ، ناخن‌ها را كوتاه كنيد كه ناخن بلند خانهء ميكروب و آلودگى ها است .\r\nانسان بر اثر عمل نكردن به قواعد بهداشتى در حقيقت خودكشى مىكند ، اگر بهداشت را مراعات كنيد پيرى و مرگ را به عقب انداخته‌ايد .\r\n\r\nبهداشت ورزش\r\nورزش ، سبب حسن جريان خون در اعضا و عضلات شده ، سلول هاى بدن بهتر تغذيه مىشوند .\r\nورزش كسالت و تنبلى را از بين مىبرد ، ورزش بايد در هواى آزاد و تميز انجام گيرد ، بهترين ورزش تنفس عميق است كه دهان بسته باشد .\r\nدر هنگام ورزش بايد لباس تنگ نباشد ، تا حركات ورزشى به خوبى انجام گيرد و نيز از بهترين ورزش‌ها راه رفتن و به فرمودهء اسلام اسب سوارى ، تيراندازى ، شنا و شكار و نيكوتر از اين‌ها باغبانى و كشاورزى و خلاصه فعاليت و كار و به خصوص كار منزل براى كمك به اهل خانه است .\r\nروزهاى تعطيل را در صحارى و دامن كوه ها به سر برده و روح و جسم را از\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمشاهدهء آثار دلكش طبيعت و آنچه لطف و كرم و عنايت حضرت حق اقتضا كرده نيرو ببخشيد .\r\nپياده‌روى در آفتاب به اندازهء متوسط نيز ورزش خوبى است ، افراط در ورزش‌هاى مختلفه صحيح نيست ، تمام اين برنامه‌ها براى اين است كه جسم و روح نيرومند و با نشاط شوند ، تا تكاليف الهيّه با نشاط و با حال انجام گيرد ، تمام امور ظاهر مقدمهء امور باطن است . حركت انسان با توجه به احكام حضرت حق هميشه بايد حركت از ظاهر به باطن باشد ، اكتفا كردن به دنياى محض يا آخرت محض كار غلطى است . تغذيهء جسم و جان لازم است و در اين زمينه بايد عدالت را رعايت كرد و با توجه به خواسته‌هاى حضرت مولا در هر دو زمينه حركت نمود .\r\nورزش را به اين هدف انجام دهيد كه جسم براى اجراى مقررات الهى نيرومند شود ، اگر اين هدف در كار نباشد ، در حقيقت ورزش عامل پروراندن ناحيهء حيوانى وجود است !\r\n\r\nبهداشت روان\r\nبه اندازه‌اى كه به سلامت جسم اهميت مىدهيم ، بيش از آن بايد به سلامت روح و روان اهميت دهيم .\r\nجسم و جان به هم پيوسته است و در يكديگر مؤثرند ، آن كه درد روحى دارد بالطبع اين درد در جسمش اثر خواهد گذاشت .\r\nبعضى از دانشمندان ، بروز بسيارى از امراض را علت روحى مىدانند و اين مسئله به تجربه ثابت شده است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nغم و غصه و بدبينى و نارضايتى از زندگى ، خيالات واهى و ماليخوليايى « 1 » ، زيان خيز و موجب بيمارى است ، مخصوصاً اگر سن غصه دار از چهل سال بيشتر باشد ، همان‌طور كه آيات و روايات مىگويند در زندگى صابر و ثابت قدم و با حوصله و با حلم باشيد و در هيچ برنامه‌اى بردبارى را از دست ندهيد ، نگذاريد اندوه و غم و تندخويى بر شما حاكم شود .\r\nدر مجالس لهو و لعب و شهوت‌انگيز وارد نشويد ، از معاشرت با مردمى كه شما را به گناه آلوده مىكنند ، بپرهيزيد .\r\nاز خدا غافل نمانيد ، قرآن و روايات و سرگذشت انبيا و امامان عليهم السلام و چهره‌هاى پاك تاريخ را زياد مطالعه كنيد .\r\nاتصال روح را با حضرت دوست حفظ كنيد و از ياد جناب او غافل نمانيد ، غفلت از حق موجب پريشانى و اضطراب روح و دل است و اين اضطراب مايهء بسيارى از امراض است .\r\n\r\nاصول بهداشت روان\r\nاصول بهداشت روان ، نيز مانند جسم بر ده اصل استوار است كه توضيح آن ده اصل در شرح روايات كتاب شريف « مصباح الشريعة » مندرج است و هريك در اين فصل به طور جداگانه شرح لازم ندارد ، اصول ده گانهء بهداشت روان عبارت است از :\r\n\r\n\r\n","description":"","footnote":"\r\n( 1 ) - ماليخوليا : گونه‌اى مرض عصبى است كه با اختلال قواى عضلانى و دماغى همراه است و معمولًا در دنبالهء فلج عمومى يا تحت شكنجهء شديد روحى و جسمى و يا بر اثر مرض صرع يا به طور مادرزادى پديد مىآيد .\r\n","page_name":" 205 ","page_number":205},
  {"content":"\r\n\r\n1 - ايمان به حق و روز قيامت .\r\n2 - صبر و شكيبايى در برابر حوادث .\r\n3 - دورى از ترس و خوف .\r\n4 - حذر از تمام رذايل اخلاقى .\r\n5 - خو كردن به خوشبينى .\r\n6 - محبت ورزيدن و كمك به خلق خدا .\r\n7 - پرورش اراده و عزم .\r\n8 - به طور دائم فعاليت سودمند كردن .\r\n9 - خويشتن‌شناسى و مراقبه و محاسبه .\r\n10 - پيوسته به ياد مرگ بودن .\r\nمردان حق ، هميشه از سلامت روح و جان برخوردار بودند و از پرتو سلامت روح داراى توانايى جسمى بودند و از بركت اين دو سلامت در تمام شؤون حيات به بهترين صورت به بندگى حضرت حق مشغول بوده و وجودشان براى ديگران شمع هدايت و چراغ راه بود .\r\nبه قول فروغى بسطامى :\r\n مردان خدا پرده پندار دريدند * يعنى همه جا غير خدا هيچ نديدند\r\nهر دست كه دادند همان دست گرفتند * هر نكته كه گفتند همان نكته شنيدند\r\nيك فرقه به عشرت در كاشانه گشودند * يك زمره به حسرت سر انگشت گزيدند\r\nفرياد كه در رهگذر آدم خاكى * پس دانه فشاندند و بسى دام تنيدند\r\nهمت طلب از باطن مردان سحرخيز * زيرا كه يكى را ز دو عالم طلبيدند\r\nزنهار مزن دست به دامان گروهى * كز حق ببريدند و به باطل گرويدند\r\nچون خلق درآيند به بازار حقيقت * ترسم نفروشند متاعى كه خريدند \r\n\r\n","description":"","footnote":"","page_name":" 206 ","page_number":206},
  {"content":"\r\n\r\nطهارت در اسلام شرح بسيار مفصلى دارد كه فقيهان بزرگ اسلامى كتاب هاى پرارزشى در اين زمينه نوشته‌اند ؛ مراجعه به آن كتب انسان را به اين نتيجه مىرساند كه در تمام ادوار تاريخى ، مكتبى به اندازهء اسلام بر طهارت و بهداشت در دو ناحيهء جسم و جان اصرار نورزيده ؛ در اين نوشتار ، از توضيح مفصل مسئلهء طهارت ، چشم پوشيده و جنبهء معنويت آن بيان مىشود .\r\n\r\nتيمم معنوى\r\nچون آب براى غسل و وضو يافت نشد و يا آب براى بدن ضرر داشت به حكم قرآن براى تحقق طهارت جهت عبادت بايد روى به خاك آورد .\r\nابتدا بايد به خاك به ديدهء عبرت نظر كرد ؛ خاك ، منبع انواع بركات براى موجودات زنده است ؛ تو هم از خاك درس بگير ، براى تمام مردم منبع خير و بركت باش ، خاك بستر شكفته شدن گل ها و صحنهء به وجود آمدن مرغزارها و مراكز با صفا و با طراوت است ، تو نيز ميدان شكفته شدن ديگران باش ، بگذار خلق خدا در جنب تو از غصه درآيند ، از رنج راحت شوند ، از بلا نجات پيدا كنند و گره از كار بستهء آنان باز شود و چهرهء آنان چون گل در جنب تو بشكفد .\r\nخاك با اين همه قدر و قيمت خيلى سهل و آسان در اختيار مردم است ، تو هم مانند خاك سهل و آسان در اختيار مردم باش .\r\nخاك با همه ارزشى كه دارد زير پاى تمام موجودات قرار گرفته و اين از كمال تواضع اوست كه تكويناً دارا است ، تو نيز مانند خاك ، خاكى باش و با داشتن انواع شؤونات مادى و معنوى در كمال تواضع و فروتنى با مردم زندگى كن .\r\nبه قول سعدى :\r\n به طاعت بنه چهره بر آستان * كه اين است سجادهء راستان \r\n\r\n","description":"","footnote":"","page_name":" 207 ","page_number":207},
  {"content":"\r\n\r\n اگر بنده‌اى سر بر اين در بنه * كلاه خداوندى از سر بنه\r\nبه درگاه فرماندهء ذوالجلال * چو درويش پيش توانگر بنال\r\nچوطاعت كنى لبس شاهى مپوش * چو درويش مخلص برآور خروش\r\nكه پروردگارا توانگر تويى * توانا و درويش پرور تويى\r\nنه كشور گشايم نه فرمان دهم * يكى از گدايان اين درگهم\r\nدعا كن به شب چون گدايان به سوز * و گر مىكنى پادشاهى به روز \r\nچون به ديدهء عبرت و پندگيرى بر خاك نظر كردى ، نيت كن و پس از نيت پاك و خالص دو دست خود بر خاك بزن سپس تمام پيشانى را با خاك مسح كن ، آن گاه روى دو دستت را ، در اين حال است كه به طهارت ظاهر آراسته شده‌اى ولى هنوز لياقت حضرت او را ندارى ؛ زيرا عمدهء برنامه در طهارت باطن است .\r\nفيلسوف بزرگ ، مرحوم حاج ملا هادى سبزوارى در جلد دوّم « اسرار الحكم » در باب وضو و غسل و تيمم مىفرمايد :\r\nچنان‌كه با احداث ظاهره نتوان داخل در نماز شد ، همچنين با آلايش باطنه نتوان ادعاى محبت ، بلكه طالبيت حق كرد .\r\n غسل در اشك زدم كه اهل طريقت گويند * پاك شو اوّل و پس ديده بر آن پاك انداز « 1 » \r\n\r\nمراتب طهارت\r\nبالجمله طهارت را چهار مرتبه است :\r\nاول : تطهير ظاهر از احداث و اخباث .\r\n\r\n\r\n","description":"","footnote":"\r\n( 1 ) - حافظ .\r\n","page_name":" 208 ","page_number":208},
  {"content":"\r\n\r\nدوم : تطهير جوارح و اندام‌ها از جرايم و ذنوب چون دست اندازى هاى بى جا و كج روشى اندام ها به خلاف شرع مطهر .\r\nسوم : تطهير قلب از اخلاق رذيله و خوى هاى بد .\r\nچهارم : تطهير لطيفهء سريه از تعلق به ماسوى اللّه تعالى .\r\nو اين طهارت انبيا و صديقين از اوليا است و به هر مرتبهء عاليه از اين مراتب رسيده نمىشود مگر به طى مرتبهء سافلهء پيش از آن .\r\nپس نمىرسد به طهارت لطيفهء سريه از ما سوى اللّه و تنوير آن به معرفة اللّه مادامى كه فارغ نشود مطهر از تطهير قلب از اخلاق رذيله و تزيين آن به اخلاق حميده .\r\nو همچنين نمىرسد به طهارت قلبيه مادامى كه فارغ نشود از طهارت جوارح از مثالب و تبعات و تنظيف آن‌ها به مناقب و طاعات پس امر تطهير خطير است نه همين به تطهير ظاهر تيسير است .\r\n\r\nاسرار تيمّم\r\nعارف كم نظير ، مرحوم سيد حيدر آملى كه از اعاظم علماى شيعه و از مفاخر عالم انسانيت است و داراى كتب عرفانى مهمى است ، تمام مسائل عالى الهى را به سه درجه تقسيم كرده است :\r\nعمل به مسائل بر وفق ظاهر احكام تحت عنوان عمل اهل شريعت .\r\nعمل به مسائل بر وفق باطن احكام تحت عنوان عمل اهل طريقت « راه يافتگان به باطن » .\r\nعمل به مسائل بر وفق باطن احكام ، تحت عنوان عمل اهل حقيقت كه در اينجا به ترجمهء مختصرى از مقالات او اكتفا مىشود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر باب تيمم در كتاب « اسرار الشريعه و اطوار الطريقه و انوار الحقيقه » مىفرمايد « 1 » :\r\nتيمم ، نزد اهل شريعت عبارت از طهارت ترابيه است و آن عملى است به جاى وضو و غسل ، به هنگامى كه انسان از آب معذور باشد .\r\nعذر هم در سه صورت حاصل است : اوّل پيدا نكردن آب بعد از گشتن دنبال آن به مقدار لازم ، دوّم نداشتن وسيله جهت تهيهء آب مانند پول ، يا دلو و طناب و امثال آن ، سوّم ترس بر جان و مال در صورت استعمال آب .\r\nچون شرايط تيمم جمع شود ، تيمم صحيح نيست مگر بر زمين يا آنچه به اسم زمين است مانند خاك ، يا گل يا سنگ ؛ زيرا گل و سنگ هم در حقيقت همان خاك است كه بر اثر عوامل طبيعى محكم شده است .\r\nو شكل و كيفيت تيمم هم بر همه معلوم است ، اگر بدل از وضو است ، يك بار دست بر خاك بزند و دو دست را پس از به خاك زدن بتكاند ، آن گاه به پيشانى بكشد سپس با باطن دست چپ به پشت دست راست و با باطن دست راست به پشت دست چپ بكشد و اگر بدل از غسل است يك بار ديگر دست به خاك زده و پشت دو دست را مسح كند « 2 » و از مباح بودن آنچه در وضو گفته شده در تيمم هم هست .\r\nاما تيمم اهل طريقت ، فهم اين‌گونه تيمم محتاج به دو مقدمه است : مقدمهء تحقيق در آب حقيقى ، مقدمهء دوّم تحقيق در خاك حقيقى .\r\nآب حقيقى به حكم عقل و نقل عبارت از علوم و معارف الهيّه است كه از آن\r\n\r\n\r\n","description":"","footnote":"\r\n( 1 ) - اسرار الشريعة : 146 .\r\n( 2 ) - مراجع عظام تقليد « دام ظلهم » مىفرمايند : تيمم بدل از غسل و بدل از وضو با هم فرقى ندارد ، كه براى توضيح بيشتر مىتوانيد به رسالهء توضيح المسائل مراجعه كنيد .\r\n","page_name":" 210 ","page_number":210},
  {"content":"\r\n\r\nتحت عنوان حيات حقيقى اسم مىبرند .\r\nهم چنان كه آب ها از نظر شيرينى و تلخى با هم متفاوت‌اند ، علوم هم از نظر شرافت و خست با هم تفاوت دارند ، همهء علوم با هم يكى نيستند ، معارف الهيّه كجا و علوم ظاهرى و رسمى كجا ، به همين خاطر عقل و نقل از معارف الهيّه تعبير به حيات حقيقى مىكنند .\r\nو هيچ موجودى در اين عالم به حسب استعداد و استحقاق و قابليت از اين علم كه در حقيقت حيات اوست خالى نيست و نمىتواند خالى باشد ، چون در صورت خلو ، عدم خواهد بود ، موجوديت موجود در هر شأنى كه از وجود قرار دارد بسته به اين علم است و حيات هر ذى حياتى در گرو اين علم است چنانچه در آيهء شريفهء :\r\n [ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ 
  ]  « 1 » .\r\nو هيچ چيزى نيست مگر اين‌كه همراه با ستايش ، تسبيح او مىگويد ، ولى شما تسبيح آن‌ها را نمىفهميد .\r\nتوضيح دادم و گفتم براى شىء تسبيحى نيست مگر بعد از معرفت و اقرار به وجود مقدس حضرت مولا و اين معرفت و اقرار قابل صدور نيست مگر از موجودى كه زنده باشد به حيات صورى يا حيات معنوى پس صحيح است كه بگويم : براى هر شيئى در وجود سه چيز است : علم ، معرفت ، حيات .\r\nو گفتار حضرت پروردگار در آيهء شريفهء :\r\n [ أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها 
  ]  « 2 » .\r\n\r\n\r\n","description":"","footnote":"\r\n( 1 ) - اسراء ( 17 ) : 44 .\r\n( 2 ) - رعد ( 13 ) : 17 .\r\n","page_name":" 211 ","page_number":211},
  {"content":"\r\n\r\nخدا از آسمان آبى نازل كرد كه در هر درّه و رودى به اندازهء گنجايش و وسعتش [ سيلابى 
  ] جارى شد .\r\nبه اتفاق اكثر مفسرين ، « آب » به معنى علم ، « اوديه » به معنى قلوب ، « بقدرها » به معنى استعداد و قابليت هر موجود است .\r\nو گفتار پروردگار :\r\n [ وَ كانَ عَرْشُهُ عَلَى الْماءِ 
  ]  « 1 » .\r\nو او كسى است كه آسمان‌ها و زمين را در شش روز آفريد ، در حالى كه تخت فرمانروايىاش بر آب [ كه زيربناى حيات است 
  ] قرار داشت .\r\nدلالت بر همين معناى حقيقى دارد ؛ زيرا بين عرش صورى و آب صورى نه بر طريق شرع و نه بر ترتيب موجودات و نه بر طريق عقل و تحقيق مخلوقات هيچ مناسبتى وجود ندارد ، منظور از آب در اين آيه علم و حيات حقيقى و معرفت است .\r\nدر هر صورت آب در اين‌گونه آيات به معناى آن حقيقت ساريه در كل شىء به اندازه ظرفيت هر شىء است .\r\n [ ذلِكَ تَقْدِيرُ الْعَزِيزِ الْعَلِيمِ 
  ] *  « 2 » .\r\nاين است اندازه‌گيرى تواناى شكست‌ناپذير و دانا .\r\nاين تعبير در حقيقت بهترين تعبير است ؛ زيرا عرش و غير عرش قيامى جز به حقيقت ندارد و حيات حقيقى چيزى جز علم نيست ، پس حيات واقعى هر شيئى\r\n\r\n\r\n","description":"","footnote":"\r\n( 1 ) - هود ( 11 ) : 7 .\r\n( 2 ) - انعام ( 6 ) : 96 ، يس ( 36 ) : 38 ، فصلت ( 41 ) : 12 .\r\n","page_name":" 212 ","page_number":212},
  {"content":"\r\n\r\nبه علم است و معناى آيه معناى مطابقى است و ذكر عرش به خصوص در آيهء شريفه به خاطر اين است كه اعظم اجسام و اقرب اشيا به مقامات بالاى مجرّده است .\r\nوقتى اعظم اشيا مخصوص به شيئى از اوصاف مشترك بين كل شد ، به ناچار احقر اشيا هم از اين وصف برخوردار است .\r\nدر گفتار حضرت حق :\r\n [ الرَّحْمنُ عَلَى الْعَرْشِ اسْتَوى 
  ]  « 1 » .\r\n[ خداى 
  ] رحمان بر تخت فرمانروايى و تدبير امور آفرينش چيره و مسلّط است .\r\nنيز همين معانى را بايد گفت ؛ زيرا « استوى » به معناى استيلا است و ذكر خصوص عرش براى اين است كه اعظم اشيا و اعظم اجسام است و استيلا بر اعظم اشيا مستلزم استيلا بر احقر اشيا است به طريق اولى و در اينجا مباحثى از معقول وجود دارد كه جايش نيست ، اين مسئلهء آب حقيقى .\r\nاما مسئلهء خاك حقيقى كه به حكم عقل در ازاى آب حقيقى است و خاك حقيقى عبارت از علوم ظاهرى است كه به منزلهء خاك صورى در برابر آب صورى است و به منزلهء پوست در برابر مغز است .\r\nهم چنان كه مراد از آب حقيقى علوم روحانى و معارف قدسى است ، مراد از خاك حقيقى علوم حسى كسبى و معارف فكرى حدسى است .\r\nهمه جا خاك به معناى خاك صورى نيست ، آنجا كه خداوند در قرآن مىفرمايد : مثل عيسى مثل آدم است ، از خاك آفريده شده ، آيا تمام هستى عيسى\r\n\r\n\r\n","description":"","footnote":"\r\n( 1 ) - طه ( 20 ) : 5 .\r\n","page_name":" 213 ","page_number":213},
  {"content":"\r\n\r\nاز خاك آفريده شده يا از خاك و عناصر ديگر ، در حدى كه خاك هم جزئى از اجزاى جسم اوست ؟ البته از خاك و غير خاك آفريده شده ولى بنابر اغلبيت به خاك اشاره شده ، پس در اين آيه خاك به معناى واقعيت‌هاى ديگر هم آمده است .\r\nپس از بيان اين مطلب بايد گفت : هر دانشى كه منبع و منشأش حواس ظاهره و باطنه باشد مانند علوم كسبى كه قبلًا ذكر شد نسبت دادن اين علوم به خاك اولى و انسب است .\r\nو هر علمى كه منبع و منشأش كشف و فيض است كه عبارت از علوم الهيّه و معارف ربانيه ، آن علومى كه به آن وحى و الهام و علم لدنى اطلاق مىشود نسبتش به آب اولى و انسب است .\r\nو به اين دو مرحله خداوند بزرگ در قرآن مجيد اشاره فرموده ، آنجا كه مىگويد :\r\n [ وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ 
  ]  « 1 » .\r\nو اگر آنان تورات و انجيل [ واقعى 
  ] و آنچه را كه از سوى پروردگارشان به آنان نازل شده برپا مىداشتند ، بىترديد از بركات آسمان و زمين بهره‌مند مىشدند .\r\nكه مراد از اين فوق ، عالم روحانى و علوم نازله از اوست و مراد از تحت ، عالم جسمانى و علوم حاصله از اوست .\r\nو قول مفسّرين كه مىگويند : مراد از فوق ، باران و مراد از تحت ، نبات است بر اصل صحيحى استوار نيست .\r\nزيرا باران و نبات به كسى كه قائم به تورات و انجيل و قرآن است مىرسد و به كسى كه قائم نيست از انسان هاى بىدين و همچنين حيوانات نيز مىرسد ، پس اين\r\n\r\n\r\n","description":"","footnote":"\r\n( 1 ) - مائده ( 5 ) : 66 .\r\n","page_name":" 214 ","page_number":214},
  {"content":"\r\n\r\nمعنى كه معناى معمولى است ، ظاهراً درست به نظر نمىرسد ؛ آيهء شريفه حصول اين دو نوع خوراك را موقوف به قيام به تورات و انجيل و قرآن مىداند ، البته وجود مشروط بدون شرط محال است و اين معنى بر داناى زيرك پنهان نيست .\r\nاما نتيجهء بحث و تحقيق در آب و خاك حقيقى : اهل طريقت هرگاه با آب حقيقى يعنى علوم الهيّه و فيوضات ربانيه امكان طهارت باطن را به خاطر موانعى نداشتند ، بايد به خاك حقيقى كه قواعد ظاهرى براى تصفيهء باطن و صفاى آن به اندازهء استعداد است ، مراجعه كنند . چون قواعد و مسائل ظاهرى شريعت و علوم باطنى طريقت و آنچه برتر از اين دو معنا است ، حقيقت است .\r\nمراجعه به خاك حقيقى ، براى پاكى و طهارت مقدمه‌اى است براى رسيدن به طهارت باطن ، چون از آب حقيقى براى تصفيه باطن ذات محروم و معذور بودى به قواعد و علوم مراجعه كن .\r\nخداوند ، بنده‌اش را امر فرموده با كمك بدن كه خاك پاك است به طهارت جان رجوع كن ، كمك‌گيرى از بدن به اين است كه جسم را به وظائف شرعيه در تمام شؤون وادار كنى آنجا كه قدرت طهارت جان را با آب حقيقى ندارى كه طهارت ظاهر اگر ادامه پيدا كند كم كم زمينهء طهارت باطن را براى تو فراهم مىكند ، فعلًا وظيفهء تو تيمم بر خاك حقيقى است ، يعنى لمس و مس علوم ظاهرى و قواعد شرعى و به كارگيرى آن علوم و قواعد ، چون ظاهر را با خاك حقيقى آراستى ، باطن لياقت رسيدن به آب حقيقى پيدا مىكند ، آنجاست كه به انوار حق و فيوضات الهى منور شده و به عالم ديگرى قدم مىگذارى و لايق قرار گرفتن در بساط قرب مىشوى .\r\nسالك ، وقتى تمكّن از استعمال آب حقيقى ندارد و نمىتواند به تحصيل طهارت باطن برخيزد به خلقت خاكيش بنگرد ، خاكى كه از دل اشيا و اخس\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nآن‌هاست ، تا با توجه به خاك وجود به مقام شكستن بت خودى و ذلت تامى كه خصيصهء وجود او است برسد و به مقام فقر و انكسار كه دو علت مهم براى ورود به حضرت عزت است دست يابد آن مقامى كه از آن تعبير به جنت ذات شده كه حضرت حق فرموده : أَنَا عِنْدَ الْمُنْكَسِرَةِ قُلُوبُهُمْ لأجلى « 1 » .\r\nدر هر صورت تيمم به اين شكل به هنگام فقدان آب حقيقى بر سالك واجب است تا زمانى كه به آب حقيقى برسد و با آن طهارت برقرار كند .\r\nو ترتيب اين تيمم چنين است كه سر و حقيقتش را از آلودگى هر تعلقى و پليدى هر محبوبى جز حق پاك كند و ظاهرش را به اعمال شرعى و قوانين نبوى بيارايد ، سپس طرف راست واقعى وجودش يعنى قلب را از علقه به آخرت و نعيم آن و حور و قصورش ببرد ، سپس طرف چپ حقيقى وجودش يعنى نفس را از تعلق به دنيا و مال و جاهش و تعريف و تمجيد مردم جدا سازد كه طهارت قلب و نفس جز به اين‌گونه ميسر نيست ؛ چون به اين نحو تيمم كرد به صف آزادگان مىپيوندد و عبادتش در حدى قيمت پيدا مىكند ! ! اين است تيمم بر مسلك اهل طريقت .\r\nاما تيمم اهل حقيقت : تيمم نزد ايشان عبارت از فناى محض از تمام عالم ظاهر است ؛ زيرا اين فنا است كه آنان را از انيت و غيريت كه لازمهء تعلق به دنيا و مافيها است پاك مىنمايد .\r\nبه عبارت ديگر عالم ظاهر كه همه جا از آن تعبير به ملك شده به منزلهء خاك است و عالم باطن كه از آن تعبير به ملكوت شده به منزلهء آب است .\r\nحق تعالى از عالم ملك تعبير به ارض و از ملكوت تعبير به سماء فرموده و ارض است كه با خاك تناسب دارد براى سنگينى و كثافتش ، بلكه زمين در حقيقت همان\r\n\r\n\r\n","description":"","footnote":"\r\n( 1 ) - من نزد آنانم كه دلشان براى خاطر من شكست ، منية المريد : 123 ، فصل فى فضل العلم ؛ بحار الأنوار : 70 / 157 ، باب 125 .\r\n","page_name":" 216 ","page_number":216},
  {"content":"\r\n\r\nخاك است و سماء تناسب با آب دارد براى لطافت و سبك بودنش و بلكه آب در حقيقت همان سماء است و اهل حقيقت از ملك به تمام معنى گذشته و در ملكوت آن چنان غرقند كه از آن هم انصراف داشته ، جز محبوب چيزى توجه آن‌ها را معطوف نمىدارد .\r\nاينان وقتى با فناى روحانيات باطن كه مانند نيت است در طهارت و مانند استعمال آب در پاكى از طهارت باطن فارغ شدند ، با فناى جسمانيات كه مانند فعل است در طهارت و مانند خاك است در تيمم شروع به طهارت مىكنند و اين همان است كه در زبان اهل اللّه تعبير به فناء الفنا شده ؛ در حقيقت تيمم اهل حقيقت فناى از جان و جسم است ، فناى از جان به منزلهء نيت و استعمال آب در طهارت و فناى از جسم به منزلهء عمل در طهارت براى ايشان است .\r\nو فرق بين اهل طريقت و اهل حقيقت در اين زمينه اين است كه اهل طريقت در دو طهارت جسم و جان ، خود را از اخلاق ذميمه و ملكات پست نجات داده به اخلاق حميده و ملكات حسنه مىآرايند و اهل حقيقت در طهارت جسم و جان از انانيت و بقاء و بودن كه به دوئيت و غيريت مىرسد خود را پاك مىكنند .\r\nدر هر صورت طهارت مائيه و طهارت ترابيه كه از آن‌ها تعبير به افناء عالم ملكوت و افناء عالم ملك مىكنند و تكاندن دو دست كه اشاره به جدا شدن از دو عالم و اتصال صرف به مولا است ، كيفيت تيمم اهل حقيقت است .\r\nو ترتيب اين طهارت چنين است : زدن دو دست كه عبارت از عقل و نفس است به خاك عالم ظاهر و عالم باطن و نفى هر دو از نظر به تمامه ، سپس تكاندن دو دست يعنى عقل و نفس از ديدن اين نفى و فنا ، آن گاه با عقل و نفس مسح وجه حقيقى كه عبارت است از سر و روح ، تا جايى كه بفهمد از محبت دو عالم برايش چيزى باقى نمانده سپس مسح عقل با باطن نفس و مسح نفس با باطن عقل تا\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبرايش روشن شود كه برايش ذره‌اى تعلق نسبت به همهء عالم نمانده كه تعلق به غير كم يا زياد از طهارت حقيقى منع مىكند ، چه طهارت مائيه باشد چه ترابيه ! !\r\nبر سالك به حقيقت واجب است كه بعد از افناى ظاهر و باطن باز در مقام جستجو باشد كه آيا علقه‌اى نسبت به دو عالم برايش مانده يا نه كه رهبر بزرگوار اسلام فرمودند :\r\nالدُّنْيا حَرامٌ عَلى أَهْلِ الآخِرَةِ ، والآخِرَةُ حَرامٌ عَلى أَهْلِ الدُّنْيا وَهُما حَرامانِ عَلى أَهْلِ اللّهِ « 1 » .\r\nدنيا بر اهل آخرت حرام است و آخرت بر اهل دنيا و هر دو بر اهل اللّه .\r\nبراى اهل حقيقت ، محبت دنيا و آخرت حجاب و شرك است و با حجاب و شرك حصول طهارت محال است و به فرمودهء قرآن ، شرك نجس است و طهارت و نجاست دو ضدند و هيچ كجا قابل جمع نيستند ؛ واجب است اوّل رفع نجاست كرد ، سپس به ميدان طهارت قدم گذاشت و از آنجا به بساط قرب دوست راه يافت و توفيق اين‌گونه طهارت را فقط بايد از او خواست .\r\n\r\nغسل معنوى\r\nغسل از مسائل مهم الهى و شرعى است ، در غسل بايد تمام بدن شسته شود ؛ زيرا تمام بدن در امر شهوت دخالت دارد .\r\nغسل معمولًا در حمام انجام مىگيرد و لازم است انسان به هنگام ورود به حمام ، نظر عبرت بين خود را باز كرده از حمام و وضع آن براى بيدارى و توجه خود عبرت بگيرد .\r\n\r\n\r\n","description":"","footnote":"\r\n( 1 ) - عوالى اللآلى : 4 / 119 ، حديث 190 .\r\n","page_name":" 218 ","page_number":218},
  {"content":"\r\n\r\nفيض در « الحقايق » مىفرمايد :\r\nاز اميرالمؤمنين عليه السلام روايت شده : حمام ، خوب خانه‌اى است ؛ زيرا حرارت آن آتش جهنم را به ياد مىآورد و چرك بدن را مىبرد « 1 » .\r\nاين فرموده اشاره به اين مطلب است كه انسان خردمند هيچ گاه آخرت را فراموش نمىكند و هميشه به فكر آن دنيا و ورود به آن مىباشد ، بنابراين با ديدن هر آب و آتش و تاريكى ، براى خود آيينه عبرت مىسازد و بالاتر از آن هرچه مىبيند از آن درس و پند مىگيرد ؛ اگر تاريكى ببيند به ياد تاريكى گور مىافتد ، اگر مار ببيند به ياد افعى جهنم مىافتد ، اگر صداى خوفناك بشنود به ياد نفخه صور مىافتد ، اگر زيبايى ببيند به ياد نعمت بهشت مىافتد ، اگر كلمه رد و قبول استماع كند متذكر رد و قبول حساب آخرت مىشود .\r\nحمام ، شبيه‌ترين اماكن به جهنم است ، چون زير آن آتش فروزان است ، بنابراين سزاوار است كسى كه وارد حمام مىشود به ياد حرارت آتش دوزخ افتد و حال خود را در ظرف ساعتى كه به اختيار خودش در خانه گرمى محبوس است با حبس در آتش دوزخ كه بدون اختيار است ، مقايسه كند .\r\nامام صادق عليه السلام مىفرمايد :\r\nچون وارد صحن حمام شدى ، بگو :\r\nنَعُوذُ بِاللّهِ مِنَ النَّارِ وَنَسْأَلُهُ الْجَنَّةَ « 2 » .\r\nخدايا ! از آتش جهنم پناه به تو مىبرم و از تو مىخواهم كه مرا لايق بهشت گردانى .\r\n\r\n\r\n","description":"","footnote":"\r\n( 1 ) - الكافى : 6 / 496 ، باب الحمام ، حديث 1 .\r\n( 2 ) - من لا يحضره الفقيه : 1 / 112 ، باب غسل يوم الجمعة ، حديث 232 ؛ الأمالى ، شيخ صدوق : 363 ، المجلس الثامن والخمسون ، حديث 4 .\r\n","page_name":" 219 ","page_number":219},
  {"content":"\r\n\r\n\r\nاسرار غسل\r\nحاج ملا هادى سبزوارى در اسرار غسل مىفرمايد :\r\nغسل ترتيبى سلوك را ماند و ارتماسى جذبه را كه جَذْبَةٌ مِنْ جَذَباتِ الْحَقِّ تُوازى عَمَلَ الثَّقَلَيْنِ .\r\nفيض كاشانى مىفرمايد :\r\nدر غسل بايد تمام بدن شسته شود ؛ زيرا نزديك‌ترين حالات انسانى و استوارترين آن‌ها به ملكات شهوانى ، حال نزديكى با زنان و فراهم كردن اسباب غسل است و شكى نيست كه تمام اعضاى بدن در اين عمل مداخله مىكنند ؛ به همين جهت رسول اكرم صلى الله عليه و آله فرمود : زير هر مويى موجبات جنابت موجود است و چون در حال هم خوابى با زنان ، تمام بدن از مرتبهء روحانى خود دور افتاده و به لذت ناچيز دنيوى متوجه گرديده بايستى تمام بدن را غسل داد و اين مهم شرعى را عملى ساخت تا بتواند متوجه حضرت حق گشته به عبادت بپردازد .\r\nو نظر به اين‌كه قلب آدمى بيش از اعضاى ديگر از نعمت عبادت بهره ور مىگردد ، بايستى آن را شستشوى كامل داد و آن را به تمام معنى از رذايل و امورى كه مانع از وصول به حقيقت است پاكيزه نگاه داشت و اگر نتوانستيم او را از خوىهاى ناپسند باز داريم ، آن را در مقام سرزنش و استهزا در آوريم و به عتاب و تحقير تأديبش كنيم ؛ زيرا ممكن است هنگامى مولاى رحيم و سيد كريم بدان التفاتى كند و او با كمال انكسار و فروتنى باشد و بدين مناسبت افاضه‌اى از نور درخشان او به وى تابش كند ، چون فيض او به طورى كه در خبرى آمده در دل هاى شكسته است .\r\nبا توجه به اين بيانات مدارج ترقى و كمال را طى كن و موجبات خوشبختى خود\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nرا تحصيل و اعمال گذشته را جبران كن .\r\nعارف باللّه ، مرحوم حاج ميرزا جواد آقا ملكى در « اسرار الصلاة » در باب غسل مىگويد :\r\nانسان از شستشوى تمام بدن در غسل به اين حقيقت بايد برسد كه تطهير به قدر نجاست و كثافت است و از اين امر تكليفش را در تطهير قلب و روح و باطن خود از آنچه كه باعث پليدى است در مىيابد .\r\nدر غسل ، مستحب است كه ابتدا بسم اللّه گفته شود و در اثناى آن اين دعا را متذكر گردد .\r\nاللَّهُمَّ طَهِّرْ قَلْبِى وَاشْرَحْ لِى صَدْرِى وَأَجْرِ عَلَى لِسانِى مِدْحَتَكَ وَالثَّناءَ عَلَيْكَ اللَّهُمَّ اجْعَلْهُ لِى طَهُوراً وَشِفاءً وَنُوراً إِنَّكَ عَلَى كُلِّ شَىْءٍ قَدِيرٌ « 1 » .\r\nخداوندا ! قلبم را پاك كن ، شرح صدرم عطا كن ، مدح و ثنايت را بر زبانم جارى ساز ، غسلم را پاكى و شفا و نور قرار بده ، تو بر هر چيز توانايى .\r\nدر همين دعا دقت كنيد ، فلسفه و حكمت غسل از متن دعا پيدا است ، اين مكلف است كه با توجه كامل به عمل غسل و حقيقت غسل بايد خود را به واقعيت برنامه‌ها برساند ، از غسل به طهارت قلب ، شرح صدر ، مدح و ثناى حق ، طهارت نفس ، شفاى امراض روحى و منور شدن به نور الهى .\r\nو پس از فراغت از غسل بگويد :\r\nاللَّهُمَّ طَهِّرْ قَلْبِى وَزَكِّ عَمَلِى وَتَقَبَّلْ سَعْيى وَاجْعَلْ ما عِنْدَكَ خَيْراً لى اللَّهُمَّ اجْعَلْنِى مِنَ التَّوابِينَ وَاجْعَلْنِى مِنَ المُتَطَهِّرينَ « 2 » .\r\n\r\n\r\n","description":"","footnote":"\r\n( 1 ) - مستدرك الوسائل : 1 / 478 ، باب 28 ، حديث 1208 .\r\n( 2 ) - مستدرك الوسائل : 1 / 478 ، باب 28 ، حديث 1208 .\r\n","page_name":" 221 ","page_number":221},
  {"content":"\r\n\r\nپروردگارا ! دلم را پاك كن ، عملم را خالص كن ، سعى و كوششم را قبول كن ، خير را براى من قرار بده ، مرا جزء توبه كنندگان و پاكيزگان مقرر فرما .\r\nو دعاهاى ديگرى هم در اين زمينه رسيده كه اين دعاها نشان دهندهء حقيقت طهارت قلب و شرح صدر است كه از رسول خدا صلى الله عليه و آله روايت شده ، نورى است كه در دل افكنده مىشود و شرح صدر ثمره و ميوه آن است و علامت آن نور كناره‌گيرى از دار غرور و آماده شدن براى بازگشت به سراى جاودانى است .\r\nبعضى از اهل معرفت فرموده‌اند : مراد از آن نور همانا نور معرفت نفس است و آن عبارت از اين است كه آدمى حقيقت نفس خود را كه مجرّد از صورت و ماده است و نورى كه داراى زندگى و علم است ببيند و همين نور است كه در آخر مناجات شعبانيه به آن اشاره فرموده :\r\nوَأَلْحِقْنى بِنُورِ عِزِّكَ الأَبْهَجِ فَأَكُونَ لَكَ عارِفاً « 1 » .\r\nو مرا به نور عزتت كه فروزنده‌تر است ، ملحق كن تا عارف به تو گردم .\r\nبعضى از مشايخ فرموده‌اند :\r\nهرگاه به عبد نور معرفت نفس كه به توسط آن امكان وصول به معرفت ذات اقدس حق براى انسان حاصل مىشود عطا شد ، با اين نور ملكوت همهء اين عوالمى كه براى مردم محسوس است خواهد ديد و انسانى ملكوتى خواهد شد و به خاطر غلبهء روحانيت بر او در دار خلود وارد خواهد گشت و مراد از انابه و بازگشت به سراى جاويد همين است .\r\nو همان‌گونه كه طهارت اعضا و جوارح موانعى را كه بر سر راه انسان براى دخول در مساجد و نماز است بر مىدارد ، همچنين طهارت سرّ و درون هم از آنچه كه اين\r\n\r\n\r\n","description":"","footnote":"\r\n( 1 ) - الاقبال : 687 .\r\n","page_name":" 222 ","page_number":222},
  {"content":"\r\n\r\nعالم محسوس كه عالم طبيعت و عالم ظلمانى است آن را اقتضا مىكند كه موانع بازگشت انسان به دار الخلود كه دارالسلام و سراى زندگى و جوار حضرت حق تعالى است از ميان برمىدارد و با دخول عبد در آن سراى ، عبد به خدا نزديك شده و از طريق كشف و شهود معرفت برايش حاصل مىشود و آن زمان است كه آنچه را كه نزد خدا است ، بهتر از آنچه نزد خود او و ديگران است مىبيند و در مىيابد كه اين عالم و اين سرايى كه در او زندگى مىكند و به آن دل بسته دار غرور است .\r\nبه قول فيض كاشانى :\r\n خوش آن كه به عشق تو گرفتار بميرم * بيدار در اين منزل خونخوار بميرم\r\nزين خوابگه بىخبران زنده برآيم * واقف ز سراپردهء اسرار بميرم\r\nكارى چو بِه از خدمت معشوقه و مىنيست * ساقى مددى كن كه درين كار بميرم\r\nبشتاب و بده يك دو سه ساغر ز پى هم * مپسند كه در ميكده هشيار بميرم\r\nخونين جگر و خسته دل از محنت هجران * جانا تو پسندى كه چنين زار بميرم\r\nآن يار به كس رخ ننمايد چه توان كرد * بگذار كه در حسرت ديدار بميرم\r\nگفتار خود اى فيض به كردار بيارا * مگذار كه در زخرف گفتار بميرم \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nاقسام غسل از ديدگاه عارفان\r\nعارف بيدار دل ، مرحوم سيد حيدر آملى ، غسل را به سه كيفيت ترسيم كرده ، غسل بر طريق آنان كه جز به ظاهر قواعد نمىنگرند ، غسل بر طريق آگاهان ، غسل بر طريق حقيقت بينان .\r\nاما غسل اهل شريعت : غسل نزد آنان مشتمل بر واجبات و مستحبات و محرمات و مكروهات است كه شرح هريك مفصل است .\r\nمقصود اصلى از غسل ، غسلى است كه بر انسان ايجاد طهارت جهت اعمال واجبه مىكند . در چنين غسلى بايد نيت كرد . سپس ترتيب فقهى غسل كه سر و گردن و طرف راست و طرف چپ بدن است در شستشو مراعات نمود .\r\nو اما غسل آگاهان و اهل طريقت : يعنى آنان كه به معنويت مسائل نظر دارند ؛ طهارت آنان پس از غسلى كه شستشوى سر و گردن و راست و چپ بدن است ، طهارت از جنابت حقيقى است .\r\nو آن جنابت محصول عشق غلط به دنيا است ، دنيايى كه در حقيقت مانند زنى است كه هر ساعت در آغوش شوهرى است ، آن دنيايى كه براى على عليه السلام به مانند يك زن عشوه‌گر ممثل شد و حضرت به او خطاب كرد :\r\nقَدْ طَلَّقْتُكَ ثَلاثاً لا رَجْعَةَ فيها « 1 » .\r\nمن تو را سه طلاقه كرده‌ام و رجوعى در كار نيست .\r\nو اگر دنيا مانند زن يا در حكم زن نبود ، شخصيتى چون حضرت مولى الموحدين اين چنين به آن خطاب نمىكرد !\r\n\r\n\r\n","description":"","footnote":"\r\n( 1 ) - نهج البلاغة : حكمت 77 ؛ غرر الحكم : 144 ، فى ذم الدنيا ، حديث 2587 .\r\n","page_name":" 224 ","page_number":224},
  {"content":"\r\n\r\nبر اساس اين حقيقت هركس به كمك نفس يا روح يا قلب با چنين دنيايى جمع شود ، جنب حقيقى است كه همان دورى از حضرت اوست .\r\nآرى ، عاشق دنيا بعيد از خدا است كه به محبت و قرب دنيا با محبت و قرب خدا دو ضدى هستند كه قابل جمع نيستند ، چنانچه در قرآن آمده :\r\n [ مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ 
  ]  « 1 » .\r\nكسى كه زراعت آخرت را بخواهد ، بر زراعتش مىافزاييم و كسى كه زراعت دنيا را بخواهد ، اندكى از آن را به او مىدهيم ، ولى او را در آخرت هيچ بهره و نصيبى نيست .\r\nو امام عارفان و سرحلقهء عاشقان اين چنين مىفرمايد :\r\nإِنَّ الدُّنْيا وَالآخِرَةَ عَدُوّانِ مُتَفاوِتانِ وَسَبيلانِ مُخْتَلِفانِ ، فَمَنْ أَحَبَّ الدُّنْيا وَتَوَلّاها أَبْغَضَ الآخِرَةَ وَعاداها وَهُما بِمَنْزِلَةِ الْمَشْرِقِ وَالْمَغْرِبِ وَماشٍ بَيْنَهُما كُلَّما قَرُبَ مِنْ واحدٍ بَعُدَ مِنَ الآخَرِ وَهُما بَعْدُ ضَرَّتانِ « 2 » .\r\nدنيا و آخرت ، دو دشمن متفاوت و دو راه مختلفند : كسى كه عاشق دنياست ، دشمن آخرت است ، دنيا و آخرت به مانند مشرق و مغربند ، رونده بين اين دو به هريك نزديك شود از ديگرى دور مىگردد ، اين دو مانند دو هوو هستند .\r\nغسل و طهارت از اين جنابت به ترك دنيا و مافيها است ، به طورى كه به اندازهء يك مو تعلقى در انسان نسبت به دنيا نماند .\r\nمگر نمىدانيد كه در غسل ظاهرى اگر بر بدن يك مويى باشد كه مانع از رسيدن\r\n\r\n\r\n","description":"","footnote":"\r\n( 1 ) - شورى ( 42 ) : 20 .\r\n( 2 ) - نهج البلاغة : حكمت 103 ؛ بحار الأنوار : 70 / 129 ، باب 122 ، حديث 134 .\r\n","page_name":" 225 ","page_number":225},
  {"content":"\r\n\r\nآب به پوست گردد آن غسل صحيح نيست و صاحبش از جنابت بيرون نمىآيد ، براى تعلق به دنيا هم همين حكم جارى است ، اگر ذره‌اى علقهء غلط با انسان باشد بعيد از خداست ، تعلق در هر صورت تعلق است چه كم چه زياد ، چنان‌كه گفته‌اند :\r\nمحجوب بالاخره محجوب است ، مىخواهد بين او و محبوب يك حجاب باشد يا هزار حجاب .\r\nترتيب غسل معنوى\r\nاما ترتيب اين غسل : سالك اوّل بايد قلبش را به آب حقيقى كه از درياى قدس نازل مىشود از آلودگى هاى اهواى مختلفه و آراى متشتتهء متعلقه به دنيا و محبت دنيا بشويد ، آن محبتى كه موجب ورود به هاويه است .\r\nهوا وقتى بر دل غالب شد ، صاحبش را به بندگى بتان داخلى و خارجى مىكشد ، خارجى مانند عبادت و بندگى نسبت به ستمگران ، مال ، جاه و بتان داخلى مانند عبادت غرائز و اميال و شهوات چنانچه حق فرموده :\r\n [ أَ رَأَيْتَ مَنِ اتَّخَذَ إِلهَهُ هَواهُ 
  ]  « 1 » .\r\nآيا كسى كه هواى [ نفسش 
  ] را معبود خود گرفته ديدى ؟\r\nآرى ، عاقبت هواپرست دخول در آتش است ، چنانچه حضرت حق مىفرمايد :\r\n  [ وَ أَمَّا مَنْ خَفَّتْ مَوازِينُهُ * فَأُمُّهُ هاوِيَةٌ 
  ]   « 2 » .\r\nو اما هركس اعمال وزن شده‌اش سبك و بىارزش است * پس جايگاه و پناهگاهش هاويه است .\r\n\r\n\r\n","description":"","footnote":"\r\n( 1 ) - فرقان ( 25 ) : 43 .\r\n( 2 ) - قارعه ( 101 ) : 8 - 9 .\r\n","page_name":" 226 ","page_number":226},
  {"content":"\r\n\r\nاهل اللّه كه اهل علم حقيقى و عمل صالح‌اند و از عقل سالم الهى برخوردارند دائماً موصوف به سكينه و وقار و طمأنينهء واجبات و امثال اين حقايق‌اند ، چنانچه قرآن مىفرمايد :\r\n  [ فَأَمَّا مَنْ ثَقُلَتْ مَوازِينُهُ * فَهُوَ فِي عِيشَةٍ راضِيَةٍ 
  ]   « 1 » .\r\nاما هركس اعمال وزن شده‌اش سنگين و باارزش است * پس او در يك زندگى خوش و پسنديده‌اى است .\r\nاما اهل هوا و بدعت موسوم به خفت و كم عقلى و عدم سكينه و وقارند و همين حالات در انسان از اخبث خبائث و از پليدترين پليدىهاست و آلوده به اين رذايل از هر جنبى جنب‌تر و از هر آلوده‌اى آلوده‌تر است .\r\nقرآن مجيد راه مستقيم الهى را به عباد نشان مىدهد و راه عمل صالح را به آنان مىآموزد و طريق بهشت رفتن را به آنان تعليم مىدهد :\r\n  [ وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى * فَإِنَّ الْجَنَّةَ هِيَ الْمَأْوى 
  ]   « 2 » .\r\nو اما كسى كه از مقام و منزلت پروردگارش ترسيده و نفس را از هوا و هوس بازداشته است ؛ * پس بىترديد جايگاهش بهشت است .\r\nخداوند مهربان به مصلحت انسان ، در اين آيه تشويق به منع نفس از هوا مىكند و راه دخول در بهشت را به آدمى ارائه مىدهد ، بهشتى كه ماوراى اصلى و وطن حقيقى انسان است ، بهشتى كه جاى سبكباران و پاكان است ، چنانچه على عليه السلام تَخَفَّفُوا تَلْحَقُوا « 2 » .\r\nمىفرمايد :\r\n\r\n\r\n","description":"","footnote":"\r\n( 1 ) - قارعه ( 101 ) : 6 - 7 .\r\n( 2 ) - نازعات ( 79 ) : 40 - 41 .\r\n","page_name":" 227 ","page_number":227},
  {"content":"\r\n\r\nاز سنگينى هواى نفس ، خويشتن را سبك سازيد تا به كاروان بهشتيان ملحق شويد .\r\nسپس طرف راست وجود را غسل بدهد ، يعنى روحى كه از جانب يمين به اودميده شده ، يمينى كه در روايات از آن تعبير به روحانيات يا تعبير به آخرت يا تعبير به جنت شده است .\r\nسپس چپ را غسل دهد ، آن جانبى كه از آن تعبير به جسمانيات و سفليات و نفسانيات يا تعبير به دنيا شده است .\r\nدر اين دو شستشو آب ترك و تجريد لازم است كه از علقه به دنيا و آخرت پاك شده و فقط اتصال به مولا پيدا كنى ، چرا كه دنيا مخصوص اهل شمال و آخرت مخصوص اهل يمين است ، اما خدا مخصوص به سابقون و مقربون است .\r\nاما غسل اهل حقيقت : آن طهارت از جنابت حقيقى است كه عبارت از مشاهدهء غير است مطلقاً .\r\nدر قسمت قبل گذشت كه جنابت به معناى بعد و دورى از حق است و كدام دورى بدتر از مشاهدهء غير حق است ، امكان ازالهء اين دورى جز با قرب نيست ، آن هم قرب به توحيد حقيقى كه مشاهدهء حق است با چشم دل من حيث هو هو ، در قرآن نخوانده‌اى :\r\n [ شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا ؛ هُوَ الْعَزِيزُ الْحَكِيمُ 
  ]  « 1 » .\r\nخدا در حالى كه برپا دارندهء عدل است [ با منطق وحى ، با نظام مُتقن آفرينش و با زبان همهء موجودات 
  ] گواهى مىدهد كه هيچ معبودى جز او نيست و فرشتگان و صاحبان دانش نيز گواهى مىدهند كه هيچ معبودى جز او نيست ؛ معبودى كه تواناى شكست‌ناپذير و حكيم است .\r\nترتيب اين غسل چنين است : شستن رأس و سر حقيقى كه روح مجرّد است به آب توحيد ذاتى از آلودگى مشاهدهء غير .\r\nزيرا عشق به حق وظيفهء باطن است كه از آن تعبير به نفس مطمئنه شده و معرفت اين عشق و محبت و توحيد وظيفهء قلب و مشاهده‌اش وظيفه روح است چنانچه وصول وظيفه سر است كه باطن روح مىباشد .\r\nو به همين ترتيب امام صادق عليه السلام در يكى از دعاهايش اشاره فرموده :\r\nاللَّهُمَّ نَوِّرْ ظَاهِرى بِطاعَتِكَ وَبَاطِنى بِمَحَبَّتِكَ وَقَلْبى بِمَعْرِفَتِكَ وَرُوحى بِمُشاهَدَتِكَ وَسِرّى بِاسْتِقْلالِ إتِّصالِ حَضْرَتِكَ .\r\nخداوندا ! نورانى كن ظاهرم را به اطاعتت و باطنم را به محبّتت و قلبم را به معرفتت و روحم را به مشاهده‌ات .\r\n\r\n\r\n","description":"","footnote":"\r\n( 1 ) - نهج البلاغة : خطبه 166 ؛ غرر الحكم : 145 ، حديث 2633 ؛ بحار الأنوار : 1 / 135 ، باب 4 ، حديث 36 .\r\n","page_name":" 228 ","page_number":228},
  {"content":"\r\n\r\nو اين غسل تحقق نمىيابد مگر به فناى عارف در معروف و شاهد در مشهود كه از آن تعبير به فناى در توحيد شده و آن مشاهدهء حق است من حيث هو هو ، يعنى مشاهدى به نحوى كه غير ديده نشود ، يعنى در وجود جز وجود واحد و ذات واحده كه مجرّد از جميع اعتبارات و تعينات است نبيند و به همين معنا قرآن اشاره دارد :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n [ كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ 
  ]  « 1 » .\r\nهر چيزى مگر ذات او هلاك شدنى است ، فرمانروايى [ بر همهء جهان هستى 
  ] ويژهء اوست ، و فقط به سوى او بازگردانده مىشويد .\r\nو در آيهء ديگر :\r\n  [ كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ 
  ]   « 2 » .\r\nهمهء آنان كه روى اين زمين هستند ، فانى مىشوند * و تنها ذات باشكوه و ارجمند پروردگارت باقى مىماند .\r\nتوحيد ، در حقيقت همان صراط مستقيمى است كه شخصيتى مانند پيامبر بزرگ اسلام صلى الله عليه و آله مأمور به ايستادگى و استقامت در راه آن بود و آن حدّ وسطى است كه قرآن مجيد مردم را به آن دعوت مىكند .\r\nتوحيد اجمالى طرف تفريط و تفصيلى طرف افراط است ؛ طهارت در اينجا دورى از دو جانب افراط و تفريط است كه افراط جانب ايمن و تفريط جانب ايسر است و هر دو را بايد از افراط و تفريط خلاص كرد و در حد وسطى قرار گرفت و آراسته به طهارت كبرى شد .\r\n\r\nوضوى معنوى\r\nوضو از اعظم مسائل شرعى و اهم مسائل الهى است ؛ وضو موجب طهارت و ايجاد كننده نورانيت و مقدمه‌اى براى ورود در عبادات و عاملى معنوى براى لايق شدن انسان ، در بساط قرب الهى است .\r\n\r\n\r\n","description":"","footnote":"\r\n( 1 ) - قصص ( 28 ) : 88 .\r\n( 2 ) - الرحمن ( 55 ) : 26 - 27 .\r\n","page_name":" 230 ","page_number":230},
  {"content":"\r\n\r\nاز ميان سه نوع طهارت ، انسان با وضو بيش از دو نوع ديگر سر و كار دارد و چه بهتر كه مكلف هميشه با وضو باشد .\r\nبه هنگام انجام وضو پس از مفروض بودن اباحيت آب و داشتن نيت خالص ، بايد مسائلى را توجه كرد ، تا به فرمودهء رسول عزيز اسلام صلى الله عليه و آله انسان موفق به وضوى اسباغى شود « 1 » .\r\n\r\n( آداب وضو )\r\nدر رساله‌هاى عمليه آمده :\r\nكسى كه وضو مىگيرد ، مستحب است هنگام نگاه به آب بخواند :\r\nبِسْمِ اللّهِ وباللّهِ وَالْحَمْدُ لِلّهِ الَّذى جَعَلَ الْماءَ طَهُوراً وَلَمْ يَجْعَلْهُ نَجِساً .\r\nبه نام خدا و به خدا و شكر خداى كه آب را پاك كننده قرار داد نه نجس .\r\nو پيش از وضو كه دست را مىشويد ، بگويد :\r\nاللّهُمَّ اجْعَلنى مِنَ التّوّابينَ واجْعَلنى مِنَ المُتطهّرينَ .\r\nپروردگارا ! مرا از توبه كنندگان و پاكان قرار ده .\r\nو به هنگام گرداندن آب در دهان بخواند :\r\nاللّهُمَّ لَقِّنى حُجَّتى يَومَ القاكَ واطْلِقْ لِسانى بِذِكْرِكَ .\r\nپروردگارا ! روز ملاقات حجتم را بر من تلقين كن و زبانم را با ذكرت آزاد بگذار .\r\nو زمان استنشاق آب در بينى بگويد :\r\n\r\n\r\n","description":"","footnote":"\r\n( 1 ) - اسباغ : كامل كردن ، وضوى كامل و جامع .\r\n","page_name":" 231 ","page_number":231},
  {"content":"\r\n\r\nاللّهُمَّ لا تُحَرّمْ علىَّ رِيحَ الجَنَّةِ واجْعَلنى مِمَّنْ يَشُمُّ ريحَها وَرَوْحَها وَطِيبَهَا .\r\nخداوندا ! بوى بهشت را بر من حرام مكن و مرا از آنان قرار داده كه بو و نسيم بهشت را استشمام كنم .\r\nو در وقت شستن صورت بگويد :\r\nاللّهُمَّ بَيّضْ وجْهى يَومَ تَسْوَدُّ فِيهِ الوُجُوهُ ولا تُسَوّدْ وجْهى يومَ تَبْيَضُّ فِيهِ الوُجُوهُ .\r\nپروردگارا ! روزى كه چهره‌ها سياه مىشود ، رويم را سپيد گردان و روز سپيدى چهره‌ها رويم را سياه مكن .\r\nو در وقت شستن دست راست بخواند :\r\nاللّهُمَّ اعْطِنى كِتابى بِيَمينى والخُلْدَ فى الجِنانِ بِيَسارى وحاسِبْنى حِساباً يَسيراً .\r\nخداوندا ! كتابم را به دست راستم ده و خُلد در جنان را در دست چپم قرار ده و به آسانى از من حساب بگير .\r\nو در موقع شستن دست چپ بخواند :\r\nاللّهُمَّ لا تُعْطِنى كِتابى بِشِمالى ولا مِنْ وَرآءِ ظَهرى ولا تَجْعَلْها مَغْلُولةً الى عُنُقى وَاعُوذُ بِكَ مِنْ مُقَطَّعاتِ النّيرانِ .\r\nپروردگارا ! پرونده‌ام را به دست چپم مگذار و كتابم را از پشت سر به من مده و دستم را به گردنم غل مكن و از قطعات آتش جهنم به تو پناه مىبرم .\r\nو به وقت مسح سر بگويد :\r\nاللّهُمَّ غَشِّنى بِرَحْمَتِكَ وبَرَكاتِكَ وعَفْوِكَ .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nپروردگارا ! مرا در پردهء رحمت و بركات و عفوت بپوشان .\r\nو به وقت مسح پا بگويد :\r\nاللّهُمّ ثَبِّتْنى عَلى الصّراطِ يَومَ تَزِلُّ فيهِ الأقدامُ واجْعَلْ سَعْيى فيما يُرضِيكَ عَنّى يا ذا الجلالِ والإكرامِ « 1 » .\r\nخداوندا ! مرا بر صراط ثابت قدم بدار ، در آن روزى كه قدم ها مىلغزد و كوشش مرا در راه خشنودى خود قرار ده اى صاحب جلال و اكرام .\r\n\r\nاسرار وضو\r\nحاجى سبزوارى در « اسرار الحكم » در باب اسرار وضو مىگويد :\r\nاز آلودگى دنيا و الواث اخلاق رذيلهء دست قلب را بشوى .\r\n ما را خواهى ز خويشتن دست بشوى * خود را يله كن پس آنگهى ما را جوى \r\nو آبرويى نزد حبيب پيدا كن و متفطن شو به اين‌كه هرگاه تطهير جوارح كه مانند خوادمند براى قلب به جهت حضور در نزد سلطان لازم باشد ، پس تطهير سپهدار الزم خواهد بود كه اقبح چيزى است كه بزرگى به خدمت سلطان عظيمى مشرف شود و خدم و حشم او منظف و مطهر باشند ، ولى خود او ملوّث باشد ! !\r\nو نيز ملتفت شو كه هرگاه قشر اقرب كه بدن باشد و قشر ابعد كه جامه باشد واجب التطهير باشد ، لب كه قلب باشد تطهيرش از هواجس و وساوس اوجب خواهد بود .\r\nعلى عليه السلام مىفرمايد : چگونه است كه دينت را به هر رجسى نجس مىپسندى ، اما لباس بىارزش دنياييت را هميشه پاك نگاه مىدارى ؟ !\r\n\r\n\r\n","description":"","footnote":"\r\n( 1 ) - من لا يحضره الفقيه : 1 / 41 ، باب صفة وضوء ، حديث 84 ؛ ثواب الاعمال : 16 .\r\n","page_name":" 233 ","page_number":233},
  {"content":"\r\n\r\nو معلوم است كه محل ايمان و ايقان قلب و فؤاد است ، فى الحديث :\r\nإِنَّ اللّهَ لا يَنْظُرُ إلى صُوَرِكُمْ وَلا أموالُكُمْ وَلكِنْ يَنْظُرُ إلى قُلُوبِكُمْ ونِيَاتِكُمْ « 1 » .\r\nمسلماً خداوند به هيئت و هيكل و اموال شما نگاه نمىكند بلكه به دلها و نيت‌هاى شما نظر مىكند .\r\n\r\nسرّ مضمضه و استنشاق\r\nو مضمضه ، اذاقهء حلاوت ذكر است و استنشاق ، استشمام روايح نسيم حديقهء اوست ، فى الحديث :\r\nإِنَّ لِلّهِ فى أَيّامِ دَهْرِكُمْ نَفَحاتٌ أَلا فَتَرصَّدُوا لَها « 2 » .\r\nهمانا براى پروردگار در ايام زندگانى شما وزشهاى روحانى است . آگاه باشيد و انتظار آن را بكشيد .\r\n بينى آن باشد كه آن بويى برد * بوى او را جانب كويى برد « 3 » \r\nچنان كه اخشم « 4 » صورى مىباشد ، اخشم معنوى نيز مىباشد .\r\nبدان كه : چنان‌كه قالب را رويى است ظاهر و صورت همهء مشاعر پنجگانه در آن آشكار است و بايد اين‌ها را در نزد ارادهء حضور ، به محضر نور النور تعالى شست كه توجه به غير كرده‌اند ، همچنين قلب را رويى است كه مقاطع باشد ، چه حروف\r\n\r\n\r\n","description":"","footnote":"\r\n( 1 ) - جامع الأخبار : 100 ، الفصل السادس والخمسون فى الإخلاص ؛ بحار الأنوار : 67 / 248 ، باب 54 ، حديث 21 .\r\n( 2 ) - عوالى اللآلى : 1 / 296 ، الفصل العاشر ، حديث 195 ؛ بحار الأنوار : 74 / 168 ، باب 7 ، حديث 2 .\r\n( 3 ) - مولوى .\r\n( 4 ) - اخشم : گرفتگى بينى .\r\n","page_name":" 234 ","page_number":234},
  {"content":"\r\n\r\nو كلماتى كه معرب عما فى الضميرند به مقاطع و مخارج انجام پذيرند و حروف روى معانى قلبند و زينت و آرايش مقاطع‌اند و مقاطع منابع آب حيات جارياتند كه حروف و كلماتند و به وجهى منازل بيست و هشت‌گانهء قمر دم و نفس مكرم آدمند كه مادهء حروف است :  [ وَ الْقَمَرَ قَدَّرْناهُ مَنازِلَ 
  ]  « 1 » .\r\nو كلمه از كلم به معنى جرح و تأثير است و مظهر قدرت است كه امور سياست و افادت و استفادت در كشف ضماير به اين بيست و هشت حرف و تركيب از اين‌ها است ، بلكه در فرس مستحدث به سى و دو حرف چنان كه بيايد .\r\nپس بايد به مضمضه ، مقاطع را كه روى قلبند و مؤدى حروفند از ياد غير شستشو داد .\r\n هركه نه گويا به تو خاموش بِهْ * هرچه نه ياد تو فراموش بِهْ \r\n* * *\r\n مقيدان تو از ياد غير خاموشند * به خاطرى كه تويى ديگران فراموشند \r\nو بينى را نيز به استنشاق ، چه بينى چون دهان مجراى هوا است كه مادهء نفس است كه نفس حامل حروف لفظيه است ، چون وجود منبسط كه نفس رحمانى است و حامل حروف تكوينيه است كه عقول كليه‌اند كه غير مستقل بالانيه‌اند و حامل كلمات اسميه است كه نفوسند و حامل كلمات فعليه است كه موجودات متجددهء زمانيه‌اند و بعد دست راست و چپ را بشويد از تصرف در دنيا . . . بلكه اهل اللّه و طالبان قربت محضه هر دو دست را بشويند از مطلوبات اصحاب يمين و اصحاب شمال .\r\n\r\n\r\n","description":"","footnote":"\r\n( 1 ) - و براى ماه منزل‌هايى قرار داديم ، يس ( 36 ) : 39 .\r\n","page_name":" 235 ","page_number":235},
  {"content":"\r\n\r\n\r\nسرّ مسح سر\r\nمسح سر ، اشارت است به اين‌كه سر و دماغ را تر و تازه مىكنيم در طلب دوست و مسح پا به اين‌كه پاى استقامت مىخواهم در پيمودن راه دوست كه تلوين مردود است و استقامت و تمكين مقبول كه در هر مقامى خطرها است و حال و ملكه و استقامت اين است كه در مسح پا گويى : اللّهُمَّ ثَبِّتْ قَدَمَىَّ عَلَى الصِّراطِ « 1 » .\r\nو تر كردن پا به مسح اشارت است به آن‌كه لينت و سرعت مىخواهم در پيمودن راه دوست كه لينت در اعضا موجب سهولت حركت و ارسال و انعطاف آن‌هاست كه : الْمُؤْمِنُونَ هَيِّنُونَ لَيِّنُونَ « 2 » وَالْمُؤْمِنُ لَيِّنُ الْعَريكَةِ « 3 » .\r\nو اين‌كه بايد دست راست را تا ميان شست كه مرفق باشد كه آلت رفق و مدارا است ، اشارت است به ميانه روى در امور دنيا كه بالمره دست از امور دنيا كشيدن كه متضرر شود خوب نيست .\r\n\r\nاسرارى ديگر از وضو\r\nعارف بزرگ ، سيد حيدر آملى پس از بيان وضو بر طبق مسائل شرعى و فقهى مىگويد :\r\nوضو در نزد اهل راه پس از وضوى فقهى عبارت است از پاك كردن نفس از\r\n\r\n\r\n","description":"","footnote":"\r\n( 1 ) - خداوندا ! دو قدمم را بر پل صراط استوار بدار .\r\n( 2 ) - مؤمنان ، مردمى ملايم و قابل انعطاف هستند ، الكافى : 2 / 234 ، باب المؤمن وعلاماته ، حديث 14 ؛ بحار الأنوار : 64 / 355 ، باب 14 ، حديث 58 .\r\n( 3 ) - مؤمن سست مهار و سر به راه است ، غرر الحكم : 89 ، الفصل السابع فى المؤمن صفاته ، حديث 1516 .\r\n","page_name":" 236 ","page_number":236},
  {"content":"\r\n\r\nرذايل اخلاقى و برنامه‌هاى پست و فرومايه و پاك كردن عقل از افكار هلاك كننده و آنچه باعث گمراهى و گمراه كردن است و نيز عبارت است از پاك كردن سرّ درون از نظر به اغيار و پاك كردن تمام اعضا از كارهايى كه عقلا و شرعاً ناپسند است .\r\nاما افعال اين وضو :\r\nدر مرحلهء اوّل بايد مكلف به قلب و سرّش نيت كند كه كارى مخالف رضاى دوست انجام ندهد و تمام عباداتش براى حضرت يار خالص باشد ، چنانچه در قرآن مجيد آمده :\r\n  [ قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ * لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ 
  ]   « 1 » .\r\nبگو : مسلماً نماز و عبادتم و زندگى كردن و مرگم براى خدا پروردگار جهانيان است * او را شريكى نيست ، و به اين [ يگانه‌پرستى 
  ] مأمورم ، و نخستين كسى هستم كه [ در اين آيين 
  ] تسليم [ فرمان‌ها و احكام 
  ] اويم .\r\n\r\nسرّ شستن روى\r\nسپس روى قلب را از آلودگى تعلق به دنيا و آنچه در اوست بشويد كه دنيا جيفه است و خواهندهء او سگ و خواهان و خواسته شده هر دو نجس‌اند ، به همين خاطر حضرت امام صادق عليه السلام فرمودند :\r\nحُبُّ الدُّنْيا رَأْسُ كُلِّ خَطيئَةٍ « 2 » .\r\nدوستى با دنيا ريشهء هر خطايى است .\r\n\r\n\r\n","description":"","footnote":"\r\n( 1 ) - انعام ( 6 ) : 162 - 163 .\r\n( 2 ) - وسائل الشيعة : 16 / 9 ، باب 61 ، حديث 4 .\r\n","page_name":" 237 ","page_number":237},
  {"content":"\r\n\r\nو على عليه السلام فرمود :\r\nيا دُنْيا . . . غُرّى غَيْرى لا حاجة لى فيك قَدْ طَلَّقْتُكِ ثَلاثاً لا رَجْعَةَ فيها « 1 » .\r\nاى دنيا ! . . غير مرا فريب بده . كه مرا به تو نيازى نيست ، تو را سه طلاقه كرده‌ام كه آن را بازگشتى نيست .\r\n\r\nسرّ شستن دو دست\r\nو شستن دو دست به اين است كه دست از نقود دنيا و جنس مربوط به دنيا و آخرت بشويد كه دو دست جز به اين نحو پاك نخواهد شد .\r\nمعناى شستن دست از دنيا و جنس و نقد آن جدايى محض از حرام دنيا و اكتفا به ضرورت و معناى شستن دست از آخرت ، بريدن طمع از نعمت‌هاى اوست كه عبد واقعى كسى است كه جز به خشنودى حضرت دوست به چيزى فكر نكند .\r\nبه قول نظام وفا :\r\n به نام دوست گشاييم دفتر دل را * به فرّ عشق فروزان كنيم محفل را\r\nزاشك چشم و ز خون جگر به هر فصلى * خوش آب و رنگ توان داشت غنچهء دل را\r\nامان ز برق نگاهش كه هر كجا كه گذشت * بسوخت خرمن و بر باد داد حاصل را\r\nبه جز هواى تو نقشى دگر نمانده به دل * كه زان زدوده‌ام انديشه‌هاى باطل را \r\n\r\n\r\n","description":"","footnote":"\r\n( 1 ) - نهج البلاغة ، حكمت 77 .\r\n","page_name":" 238 ","page_number":238},
  {"content":"\r\n\r\n به عشق كوش گرت عقده‌اى بود مشكل * كه عشق باز كند عقده‌هاى مشكل را\r\nنظام مىرسد آن كس به ساحل مقصود * كه زير پاى نهد موج‌هاى حايل را \r\n\r\nسرّ مسح سر\r\nمسح سر در حقيقت مسح سر حقيقى است كه از آن تعبير به عقل يا نفس مىكنند و وقتى مسح واقعى انجام مىگيرد كه از محبت دنيا و مال و جاهش چيزى در بساط وجود نماند .\r\n\r\nسرّ مسح پا\r\nمسح دو پا به اين است كه هر دو از حركت در راه غير خدا ظاهراً و باطناً منع شوند ، البته مراد از دو پاى ظاهر معلوم است و مراد از دو پاى باطن به نظر عده‌اى عبارت از دو قوهء نظريه و عمليه است و به نظر عده‌اى ديگر عبارت از دو قوهء شهوت و غضب است .\r\nآرى ، وقتى وضوى فقهى را گرفتى و اين وضو را نيز به آن ضميمه كردى ، مصداق آن روايت مىشوى كه پيامبر بزرگ اسلام صلى الله عليه و آله فرمود :\r\nالْوُضُوءُ عَلَى الْوُضُوءِ نُورٌ عَلى نُورٍ « 1 » .\r\nوضو گرفتن بر وضو نورانيتى بر نور است .\r\n\r\n\r\n","description":"","footnote":"\r\n( 1 ) - من لا يحضره الفقيه : 1 / 41 ، باب صفة وضوء رسول اللّه صلى الله عليه و آله ، حديث 82 ؛ وسائل الشيعة : 1 / 377 ، باب 8 ، حديث 997 .\r\n","page_name":" 239 ","page_number":239},
  {"content":"\r\n\r\nيعنى وقتى صفاى ظاهر با باطن جمع شود ، نور على نور است و به عبارت ديگر وقتى نور شرع كه از وضوى فقهى حاصل مىشود و نور بصيرت كه از توحيد و توجه و عمل خالص به دست مىآيد ، نور على نور و سبب ثبات و استقامت سالك در طريق مستقيم دنيا و آخرت است ، چنان كه در قرآن كريم آمده :\r\n [ يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ 
  ]  « 1 » .\r\nخدا مؤمنان را به سبب اعتقاد و ايمانشان در زندگى دنيا و آخرت ثابت قدم و پابرجا مىدارد .\r\n\r\nبيان اسرارى ديگر\r\nاما وضو نزد اهل حقيقت كه از آن به طور مطلق تعبير به طهارت شده ، عبارت است از طهارت سر از مشاهده غير مطلقاً .\r\nنيت در آن به اين است كه سالك در سرش نيت كند ، براى ابد غير او نبيند و به غير او توجه نكند ؛ زيرا هركس در باطن به غير او توجه كند مشرك به شرك خفى است و مشرك چنان كه در قرآن آمده نجس است و طهارت جز به اين نيت و عمل به آن كه عبارت از تحقق توحيد حقيقى است ميسر نيست ، توحيدى كه با تمام قدرت شرك را از همهء نواحى وجود دفع و رفع مىكند .\r\nاما شستن صورت در حقيقت شستن صورت حقيقى وجود يعنى سر باطن از آلودگى توجه به غير است ، همان‌طورى كه غير وجه كريم حضرت او مشاهده نشود كه در قرآن آمده :\r\n\r\n\r\n","description":"","footnote":"\r\n( 1 ) - ابراهيم ( 14 ) : 27 .\r\n","page_name":" 240 ","page_number":240},
  {"content":"\r\n\r\n [ فَأَيْنَما تُوَلُّوا فَثَمَّ وَجْهُ اللَّهِ 
  ]  « 1 » .\r\nپس به هر كجا رو كنيد آنجا روى خداست .\r\nو غير ذات محيط او را نشناسد ، ذاتى كه قرآن مىفرمايد :\r\n [ أَلا إِنَّهُ بِكُلِّ شَيْءٍ مُحِيطٌ 
  ]  « 2 » .\r\nآگاه باش ! كه يقيناً او به همه چيز [ با قدرت و دانش بىنهايتش 
  ] احاطه دارد .\r\nاز چنين توحيدى است كه قرآن از زبان ابراهيم عليه السلام خبر مىدهد :\r\n [ إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ 
  ]  « 3 » .\r\nمن به دور از انحراف و با قلبى حق‌گرا همهء وجودم را به سوى كسى كه آسمان‌ها و زمين را آفريد ، متوجه كردم و از مشركان نيستم .\r\nو غسل و شستن دو دست عبارت است از بىالتفاتى نسبت به متاع دنيا و آخرت ؛ متاع دنيا مانند مال و جاه و اهل و ولد و متاع آخرت مثل علم و زهد و طاعت ، البته آن التفاتى كه عبد را از مولا دور كند .\r\nزيرا التفات به طاعت و خود را به خاطر آن مستحق تعظيم شمردن نزد اهل اللّه معصيت است كه در روايات آمده ، گناهى كه تو را ناراحت كند ازعبادتى كه عجب‌آور باشد بهتر است و تو اگر پس از گناه داراى توبه شوى ، داراى بهترين عمل شدى و دنيا بر اهل آخرت حرام و آخرت بر اهل دنيا حرام و هر دو بر اهل اللّه حرام است « 4 » .\r\n\r\n\r\n","description":"","footnote":"\r\n( 1 ) - بقره ( 2 ) : 115 .\r\n( 2 ) - فصلت ( 41 ) : 54 .\r\n( 3 ) - انعام ( 6 ) : 79 .\r\n( 4 ) - عوالى اللآلى : 4 / 119 ، الجملة الثانية فى الاحاديث المتعلقة ، حديث 190 .\r\n","page_name":" 241 ","page_number":241},
  {"content":"\r\n\r\nو مسح سر ، عبارت از تنزيه سر و تقديس باطن از انانيت و حدث غيريت است ، غيريتى كه حاجز بين انسان و محبوب است ، چنانچه بعضى از عارفان فرموده‌اند : بَيْنى وَبَيْنَكَ إِنّيّى يُنازِعُنى فَارْفَعْ بِلُطْفِكَ إِنّيّى مِنَ الْبَيْنِ « 1 » بين من و تو انيت من فاصله است ، به فضل و لطفت اين انيت را از ميان من و خود بردار . گفته‌اند : وُجُودُكَ ذَنْبٌ لا يُقاسُ بِهِ ذَنْبٌ « 2 » .\r\nبا اين آلودگى ها ، به خصوص آلودگى انيت راهى براى ورود به حريم عالم قدس نيست .\r\nو مسح دو پا عبارت از تنزيه قوهء علميه و عمليه از سير در غير الى اللّه و باللّه و فى اللّه است كه انسان با اين دو قوه سعى در طلب حق مىكند و با آن دو قوه به مقام وصل محبوب مىرسد ، اگر دچار آلودگى باشد ، چگونه به طلب برخيزد و چگونه به مقام وصل برسد ؟\r\nو با ديدهء تحقيق بايد گفت :  [ فَاخْلَعْ نَعْلَيْكَ 
  ]  « 3 » .\r\nاشاره به اين دو قوه است ، به اين معنا كه وقتى به واسطهء اين دو قوه به ما رسيدى از هر دو خالى شو ؛ زيرا با رسيدن به مقام وصل احتياج به توجه به غير نيست و در صورت عدم احتياج توجه به غير اگر توجه شود عين شرك است ! !\r\nو نزد بعضى مراد از نعلين دنيا و آخرت است و نزد بعضى عالم ظاهر و باطن است و نزد بعضى نفس و بدن است و تمام اين نظريات به طور مسلم صحيح است و نسبت به چنين حالتى است كه در حديث قدسى آمده :\r\n\r\n\r\n","description":"","footnote":"\r\n( 1 ) - شرح الاسماء الحسنى : 1 / 3 ؛ 2 / 14 ، شعر از محى الدين .\r\n( 2 ) - شرح الاسماء الحسنى : 1 / 3 ؛ 2 / 14 و 59 .\r\n( 3 ) - طه ( 20 ) : 12 .\r\n","page_name":" 242 ","page_number":242},
  {"content":"\r\n\r\nلا يَزالُ الْعَبْدُ يَتَقَرَّبُ إِلَىَّ بِالنَّوافِلِ وَالْعِباداتِ حَتّى أُحِبُّهُ فَإِذا أَحْبَبْتُهُ كُنْتُ سَمْعَهُ الَّذى يَسْمَعُ بِهِ وَبَصَرَهُ الَّذى يَبْصُر بِهِ وَيَدَهُ الَّتى يَبْطشُ بِها وَرِجْلَهُ الَّتى يمشى بها « 1 » ؛\r\nعبد ، هميشه با اجراى مستحبات و عبادات به من نزديك مىگردد ، تا حدى كه من به او علاقه پيدا كنم ، چون محبوب من شد ، گوش او مىشوم ، گوشى كه به آن مىشنود ؛ چشم او مىشوم ، چشمى كه با آن مىبيند ؛ دست او مىشوم ، دستى كه با آن كار انجام مىدهد و پاى او مىشوم ، پايى كه با آن راه مىرود .\r\nبه قول عارف مؤمن ، علاء الدولهء سمنانى :\r\n هر آن جان كز غمش بر وى رقم نيست * نديمش در دو عالم جز ندم نيست\r\nدلى كز درد او درمان نسازد * وجود او به معنا جز عدم نيست \r\n سرى كز سر معنى با خبر شد * در آن گنجايش شادى و غم نيست\r\nجهان از عكس رويش گشته روشن * اگر ابله نبيند هيچ غم نيست\r\nتو محرم نيستى محروم از آنى * ره نامحرمان اندر حرم نيست\r\nحجاب توست اين هستى موهوم * كه هرگز نور با ظلمت به هم نيست \r\n\r\n\r\n","description":"","footnote":"\r\n( 1 ) - عوالى اللآلى : 4 / 103 .\r\n","page_name":" 243 ","page_number":243},
  {"content":"\r\n\r\n[ فَكَما أَنَّ رَحْمَتَهُ تُطَهِّرُ ذُنُوبَ الْعِبادِ كَذلِكَ نِجاساتُ الظَّاهِرِ يُطَهِّرُهَا الْماءُ لا غَيْرُ . قالَ اللّهُ تَعالى :  [ وَ هُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِهِ وَ أَنْزَلْنا مِنَ السَّماءِ ماءً طَهُوراً 
  ]  « 1 »  [ وَ جَعَلْنا مِنَ الْماءِ كُلَّ شَيْءٍ حَيٍّ 
  ]  « 2 » . فَكَما أَحْيا بِهِ كُلَّ شَىْءٍ مِنْ نَعيمِ الدُّنْيا كَذلِكَ بِرَحْمَتِهِ وَفَضْلِهِ جَعَلَهُ حَياةَ الْقُلُوبِ 
  ]\r\nهم‌چنان كه رحمت آن جناب گناهان بندگان را از پرونده آنان پاك مىكند ، به همان صورت نجاسات ظاهر را آب پاك مىكند و لاغير . حصر لاغير به احتمال زياد حصر اضافى است .\r\nخداوند متعال فرموده :\r\nو اوست كه بادها را پيشاپيش [ باران 
  ] رحمتش به عنوان مژده دهندهء باران فرستاد و از آسمان آبى پاك و پاك كننده نازل كرديم و هر چيز زنده‌اى را از آب آفريديم .\r\nو به تناسب اين‌كه هر موجود زنده‌اى از آب است ، پس براى ادامه حيات و زندگى ، نياز ضرورى به آب دارد ، در حقيقت مىتوان گفت حيات موجودات مساوق با آب است .\r\n\r\n\r\n","description":"","footnote":"\r\n( 1 ) - فرقان ( 25 ) : 48 .\r\n( 2 ) - انبياء ( 21 ) : 30 .\r\n","page_name":" 244 ","page_number":244},
  {"content":"\r\n\r\nو همان طورى كه به وسيلهء آب هر نعمتى از نعيم دنيا را زنده كرد هم چنان به فضل و رحمتش آب را كه مقدمهء بسيارى از عبادات است و بدون آن نمىتوان راه به بساط قرب پيدا كرد ، حيات قلوب قرار داده .\r\n\r\nاوصاف آب\r\nحكيم بزرگوار ، ملا عبدالرزاق لاهيجى در تشريح اين جمله مىگويد :\r\nو انديشه كن در خلقت آب كه حكيم على الاطلاق به حكمت كاملهء خود آن را خلق كرده و به چند صفت آن را موصوف كرده كه هر كدام از آن صفات براى ترتب فوايد آب دخل عظيم دارد :\r\nاول : صفاى آب است كه اگر چركين و كثيف خلق مىشد ، باعث تنفر طبع مىبود و صلاحيت وساطت حيات قلب كه جوهر لطيف است نمىداشت ، چه تناسب ميان سبب و مسبب شرط است .\r\nدوم : رقّت و تُنُكى است كه اگر غليظ القوام مىبود مثل عسل ، تطهير چيزها به خصوص چيزهاى لزج به او نمىشد و آب هم محتاج به آب ديگر مىشد و نيز غلظت مانع مىشد از نفوذ كردن در عمق اجسام شخيه « 1 » با وجود احتياج به نفوذ و نيز بردن آن به جاهاى دور نيز متعسر بلكه متعذر مىشد ! !\r\nسوم : وفور و بسيارى اوست كه اگر عياذاً باللّه با عموم احتياج خلايق به او كم مىبود و به زحمت به دست مىآمد ، فقرا و ارباب حاجت در تحصيل آن به زحمت مىافتاد و رنج مىكشيدند .\r\nچهارم : پاك بودن كه اگر در اصل خلقت طهارت نمىداشت ، تطهير نجاسات به او نمىشد و بر وجودش فايدهء تمام مترتب نمىبود .\r\n\r\n\r\n","description":"","footnote":"\r\n( 1 ) - شخيه : اجسام زبر و خشك .\r\n","page_name":" 245 ","page_number":245},
  {"content":"\r\n\r\n[ وَتَفَكَّرْ فى صَفاءِ الْماءِ وَرِقَّتِهِ وَطَهُورَتِهِ وَبَرَكَتِهِ وَلَطيفِ امْتِزاجِهِ بِكُلِّ شَىءٍ وَفى كُلِّ شَىءٍ 
  ]\r\nانديشه كن در صفا و رقّت و تُنُكى آب و در پاكى و پاك كنندگى آن و نفوذ كردن و ممزوج شدن آن به هر چيزى و در هر چيزى .\r\nو اين همه گفتار لطيف و مسائل عالى در جنب آب براى اين است كه به انسان توجه داده شود كه در صفاى باطن و رقّت قلب و آميزش با مردم مؤمن هم چون آب باش و از همه مهم‌تر هم چنان كه آب اصل مطهرات و بهترين عامل براى پاكى و پاكيزگى است ، تو نيز در جامعه پاك و پاك كننده باش ؛ به اين معنى كه در تمام شؤون زندگى سعى كن پاك باشى و با عمل و اخلاق و امر به معروف و نهى از منكر ديگران را نيز از آلودگى ها پاك نمايى .\r\nمولوى چنين مىگويد :\r\n آب گفت آلوده را در من شتاب * گفت آلوده كه دارم شرم از آب\r\nگفت آب اين شرم بى من كى رود * بى من اين آلوده زايل كى شود\r\nز آب هر آلوده گر پنهان شود * الحياء يمنع الايمان بود\r\nدل ز پايه حوض تن گلناك شد * تن ز آب حوض دل ها پاك شد\r\nگرد پايه حوض دل گرد اى پسر * هان ز پايه حوض تن مىكن حذر\r\nبحر تن بر بحر دل بر هم زنان * در ميانشان برزخ لا يبغيان \r\n\r\n","description":"","footnote":"","page_name":" 246 ","page_number":246},
  {"content":"\r\n\r\n[ وَاسْتَعْمِلْهُ فى تَطْهيرِ الأَعْضاءِ الَّتى أَمَرَكَ اللّهُ بِتَطْهِيرِهَا وَاْتِ بِأَدائِها فَرائِضَهُ وَسُنَنَهُ فَإِنَّ تَحْتَ كُلِّ واحِدٍ مِنْها فَوائِدَ كَثيرَةً إِذا اسْتَعْمَلْتَها بِالْحُرْمَةِ انْفَجَرَتْ لَكَ عَيْنُ فَوائِدِهِ عَنْ قَريبٍ 
  ]\r\nو به جاىآور فرائض و واجبات و مستحبات تطهير را ، مثل ازالهء نجاست از بدن و لباس و مواضع وضو از براى نماز و طواف .\r\nدر كنار هريك از صفات و آثارى كه براى آب گفته شد ، فوائد بسيارى است كه به شرط فكر و تأمل و عدم قساوت قلب فايدهء هر كدام از اين صفات براى متأمل منفجر و ظاهر مىگردد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n[ ثُمَّ عاشِرْ خَلْقَ اللّهِ كَامْتِزاجِ الْماءِ بِالأَشْياءِ يُؤَدّى كُلَّ شَىْءٍ حَقَّهُ وَلا يَتَغَيَّرْ عَنْ مَعْناهُ مُعْتَبِراً لِقَوْلِ رَسُولِ اللّهِ صلى الله عليه و آله : مثَلُ الْمُؤْمِنِ الْخالِصِ كَمَثَلِ الْماءِ 
  ]\r\n\r\nفوائد آب براى اهل بصيرت\r\nاين جمله اشاره به فوائدى دارد براى اهل بصيرت از جوهر آب ظاهر مىشود ، امام صادق عليه السلام مىفرمايد :\r\nلطف امتزاج آب به همه چيز اشارت است به طريق سلوك هر شخص انسان با بنى نوع خود ، يعنى اختلاط و معاشرت هر شخص با مردم بايد مثل امتزاج آب باشد به اشيا ، يعنى معاشرت بايد در نهايت هموارى و آسانى باشد و چنان كه ملاقات آب به هر چيزى مناسب آن چيز است و از حقيقت خود به در نمىرود مثلًا با اجسام متخلخله كه ملاقات مىكند مثل دوشاب و گل و غير اين‌ها به ظاهر و باطن ملاقات مىكند و اثر خود را به هر جزء آن مىرساند و به اجسام صلبه كه ملاقات مىكند مثل سنگ و مانند آن به ظاهر آن ملاقات مىكند و بس ؛ پس آدمى نيز بايد چنين باشد و اختلاطش با هركس مناسب حال آن كس باشد ، اگر اختلاطش با مؤمنان خُلّص و صحيح الاعتقاد و يا با دوستان صادق العقيده باشد ، مجارات ظاهرى و باطنى مجوز است ، يعنى به ظاهر و باطن با او مىتوان آشنايى و رفاقت و ملاقات داشت و با غير اينان ملاقات ظاهرى كافى است تا وقتى كه بر اثر اين\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nملاقات ظاهرى آنان هم مانند انسان اهل باطن و عقيده و دين شوند .\r\nخلاصه انسان بايد مانند آب نسبت به خودش طاهر و نسبت به فرزندان و خانواده و اجتماعش مطهر باشد ، تا روى سعادت بيند و به خير دنيا و آخرت برسد .\r\nخداوند بزرگ ، انسان را در اصل خلقت برابر با آيهء فطرت پاك خلق فرموده و انسان وظيفه و مسؤوليت دارد كه اين پاكى را در سايهء توحيد و عمل به دستورهاى الهى حفظ كرده و در مقام پاك كردن ديگران نيز فعاليت كند .\r\nواى به حال كسى كه در قيامت در محضر حضرت دوست حاضر شود ، در حالى كه با گناه و عصيان ، خود و ديگران را نيز نجس كرده باشد ! !\r\nنجس و منجس زندگى كردن از شأن انسان به دور است كه انسان در زمين جانشين خدا است و بايد در گردونهء طهارت بگردد و اين طهارت را با دو بال امر به معروف و نهى از منكر به ديگران هم سرايت دهد و با تربيت و تزكيهء مردم ، اثر نيكى از خود در عالم بگذارد .\r\nبه قول شاعر خوش بيان ، عباس شهرى :\r\n قصه شنيدم كه يكى نيك مرد * منزل ، در خانهء سقراط كرد\r\nگفت به سقراط كه اى هوشيار * از چه بود خانهء تو تنگ و تار\r\nاز چه بود خانهء تو اى حكيم * تنگ تر از كاسهء چشم لئيم\r\nگفت به سقراط نگر ، خانه چيست * خانه اگر تنگ بود عيب نيست\r\nتيره اگر خانهء تنگ من است * شكر خدا را كه دلم روشن است\r\nنيست در اين خانه چو ما را درنگ * غم نخورم گر كه بود خانه تنگ\r\nبا همه اين خانه كه مشتى است خاك * پر نتوان كرد ز ياران پاك\r\nدر پى آن باش كه در روزگار * از تو بماند اثرى يادگار \r\n\r\n","description":"","footnote":"","page_name":" 249 ","page_number":249},
  {"content":"\r\n\r\n نيست هنر نقره و زر داشتن * خانه بنا كردن و بگذاشتن\r\nقدرت شاهان بلند اقتدار * چند صباحى است درين روزگار \r\n ليك بود تا فلك چيره دست * سلطنت و حكمت سقراط هست \r\n\r\n","description":"","footnote":"","page_name":" 250 ","page_number":250},
  {"content":"\r\n\r\n[ وَلْتَكُنْ صَفْوَتُكَ مَعَ اللّهِ تَعالى فى جَميعِ طاعاتِكَ كَصَفْوَةِ الْماءِ حينَ أَنْزَلَهُ مِنَ السَّماءِ . وَطَهِّرْ قَلْبَكَ بِالتَّقْوى وَالْيَقينِ عِنْدَ طَهارَةِ جَوارِحِكَ بِالْماءِ 
  ]\r\nامام صادق عليه السلام مىفرمايد :\r\nبايد طاعت و بندگى تو براى خدا ، در صفا و خلوص و پاكى و عدم غش به اغراض مزيفهء مضيعه مثل صفاى آب باشد در وقت فرود آمدن از آسمان ، چرا كه عمل مغشوش مقبول درگاه حضرت او نيست ، چنان‌كه در حديث آمده روز قيامت به رياكار مىگويند : مزد عملت را از كسى كه به خاطر او اين عمل را انجام دادى بگير و پاك كن دل خود را از آلايش كدورات و اوساخ ذنوب و معاصى و محلى و مزين ساز آن را به تقوا و يقين ؛ خلاصه در وقت تطهير اعضا از كثافات ظاهرى غافل از تطهير كثافات باطنى نباش ، چنان‌كه آلودگى هاى ظاهر را به خاطر نظر خلايق پاك مىكنى ، آلودگى هاى باطن را به خاطر نظر حق پاك كن كه پاكى باطن اهم از ظاهر و قابل مقايسه با آن نيست .\r\nاز خداوند بزرگ بخواهيم كه بعد از فراگيرى اين روايات پر قيمت - كه از درياى مواج علم حضرت صادق عليه السلام به ما رسيده - به آن عمل كنيم كه اثر در عمل است نه در علم تنها .\r\nگروهى فرا مىگيرند و مىآموزند ، براى اين‌كه به ديگران بياموزند ، اينان\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتيره‌بخت و بيچاره‌اند ، حمّالى علم كار مهمى نيست ، فرا گرفتن و عمل كردن و ياد دادن ارزش دارد .\r\nقالَ الْخِضرُ لِمُوسى عليهما السلام : يا مُوسى تَعَلَّمِ الْعِلْمَ لِتَعْمَلَ بِهِ ولا تُعَلِّمْهُ لِتُعَلِّمَهُ فَيَكُونُ عَلَيْكَ بُورُهُ وَلِغَيْرِكَ نُورُهُ ثُمَّ تُوارِى الْخِضْرُ وَبَقِىَ مُوسى يَبْكى « 1 » .\r\nخضر به موسى فرمود : علم را براى عمل بياموز نه براى ياد دادن تنها كه در ياد دادن تنها براى تو هلاكت و براى دانش‌آموز تو نور است ، آن گاه خضر موسى را رها كرد و رفت و موسى در تنهايى گريه كرد .\r\n\r\n\r\n","description":"","footnote":"\r\n( 1 ) - مخلاة : 5 .\r\n","page_name":" 252 ","page_number":252},
  {"content":"\r\n\r\nباب 11\r\nدر آداب خروج از منزل\r\n\r\n","description":"","footnote":"","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\nقالَ الصَّادِقُ عليه السلام : إِذا خَرَجْتَ مِنْ مَنْزِلِكَ فَاخْرُجْ خُرُوجَ مَنْ لا يَعُودُ ، وَلا يَكُنْ خُرُوجُكَ إلّابِطاعَةٍ أَوْ في سَبَبٍ مِنْ أَسْبابِ الدّينِ .\r\nوَأَلْزِمِ السَّكينَةَ وَالْوِقارَ وَاذْكُرِ اللّهَ سِرّاً وَجَهْراً ، سَئَلَ بَعْضُ أصْحابِ أَبي الدَّرْدآءَ أَهْلَ دارِهِ عَنْهُ فَقالَتْ : خَرَجَ ، فَقالَ : مَتى يَعُودُ ؟ قَالَتْ مَتى يَرْجِعُ مَنْ رُوحُهُ بِيَدِ غَيْرِهِ ؟ ! وَلا يَمْلِكُ لِنَفْسِهِ نَفْعاً وَلا ضَرّاً .\r\nوَاعْتَبِرْ بِخَلْقِ اللّهِ تَعالى بَرّهِمْ وَفاجِرِهِمْ أَيْنَما مَضَيْتَ وَاسْئَلِ اللّهَ تَعالى أَنْ يَجْعَلَكَ مِنْ خاصِّ عِبادِهِ وَأَنْ يَلْحَقَكَ بِالْماضينَ مِنْهُمْ وَيَحْشُرَكَ في زُمْرَتِهِمْ وَاحْمَدْهُ وَاشْكُرْهُ عَلى ما عَصَمَكَ عَنِ الشَّهَواتِ وَجَنَّبَكَ عَنْ قُبْحِ أَفْعالِ الْمُجْرِمينَ . وَغُضَّ بَصَرَكَ عَنِ الشَّهَواتِ وَمَواضِعِ النَّهْيِ [ وَاقْصِدْ في مَشْيِكَ 
  ] « 1 » وَراقِبِ اللّهَ في كُلَّ خُطْوَةٍ كَأَنَّكَ عَلَى الصِّراطِ جائِزٌ وَلا تَكُنْ لَفّاتاً وَافْشِ السَّلامَ لِأَهْلِهِ مُبْتَدِئاً وَمُجيباً وَأَعِنْ مَنِ اسْتَعانَ بِكَ في حَقٍّ وَارْشِدِ الضّالَّ وَأَعْرِضْ عَنِ الْجاهِلينَ .\r\nوَإِذا رَجَعْتَ وَدَخَلْتَ مَنْزِلَكَ فَادْخُلْ دُخُولَ الْمَيِّتِ فِى الْقَبْرِ حَيْثُ لَيْسَ لَهُ هِمَّةٌ إلّارَحْمَةُ اللّهِ تَعالى وَعَفْوُهُ .\r\n\r\n\r\n","description":"","footnote":"\r\n( 1 ) - اين جمله در نسخه عبدالرزاق لاهيجى نمىباشد .\r\n","page_name":" 255 ","page_number":255},
  {"content":"\r\n\r\n[ قالَ الصَّادِقُ عليه السلام : إِذا خَرَجْتَ مِنْ مَنْزِلِكَ فَاخْرُجْ خُرُوجَ مَنْ لا يَعُودُ 
  ]\r\n\r\nخروج از منزل بى اميد به بازگشت\r\nامام صادق عليه السلام مىفرمايد :\r\nهنگامى كه از خانه‌ات بيرون رفتى ، تصور كن كه ديگر به خانه بر نمىگردى .\r\nمسئلهء بيرون رفتن از خانه و برنگشتن تاكنون براى ميليون‌ها نفر اتفاق افتاده و بايد هر انسانى از اين اتفاق عبرت گرفته و پند بياموزد .\r\nچه تاجرانى كه با هزاران نقشهء تجارتى از خانه بيرون رفتند و برنگشتند ! چه اميرانى كه با هزاران نقشهء سياسى از منزل خارج شدند و برنگشتند ! چه آرزودارانى كه با هزاران آرزو از خانه رفتند و به خانه نيامدند ! چه دامادها و نوعروس‌هايى كه با صدها آمال و خواسته از خانه به در آمدند و به خانه بازنگشتند ! چه عالمان و دانشمندانى كه از منزل براى هدفى و الا بيرون رفتند و به خانه نيامدند ! شايد تو هم يكى از اين قافله باشى كه از خانه خارج شوى به اميد اين‌كه پس از رسيدن به آرزوهايت به خانه برگردى ، ولى براى ابد برنگردى ! !\r\nچه مىدانى ساعت مرگت چه وقت است ؟ مگر به تو ضمانت داده‌اند كه چون از خانه بيرون روى به خانه برگردى ؟\r\nعمرو ليث صفارى با چند صد هزار نيروى رزمى و هزاران آمال و آرزو براى جنگ با امير اسماعيل سامانى از خانه بيرون رفت .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nهنوز آتش جنگ شعله‌ور نشده بود كه اسب عمرو سركشى كرده او را نزديك اردوى امير اسماعيل آورد و به چنگ سربازان امير اسماعيل سپرد ! !\r\nبه دستور امير اسماعيل ، عمرو را در خيمه‌اى در كنار لشگر زندانى كردند ، چون شب شد ، از امير اسماعيل دستور غذا براى عمرو خواستند ، بنا شد غذايى گرم در يك سطل معمولى براى عمرو ببرند ، سطلى از غذاى داغ در حالى كه بخار از آن برمىخاست برابر عمرو گذاشتند ، در اين حال سگى گرسنه سر رسيد ، سر به سطل برد ، از داغى غذا پوزه‌اش بسوخت ، با عجله سر از سطل بيرون كرد ، دسته سطل به گردن سگ افتاد ، سطل را با خود برداشته و با شتاب به بيابان روان شد عمرو خندهء بلند و تلخى كرد ، زندانبان از او سبب خنده پرسيد ، پاسخ گفت : شب قبل رئيس آشپزخانه‌ام از كمبود مركب جهت حمل آشپزخانه ناله داشت ، دستور دادم صد شتر براى حمل وسايل به شترانش اضافه كنند ، شب گذشته دويست شتر از حمل آشپزخانه‌ام عاجز بودند ، امشب سگى ظرف غذايم را به راحتى برد ، از اين جهت خنده‌ام گرفت ، عمرو مدت كمى اسير امير بود تا كشته شد و ديگر به خانه برنگشت .\r\nبه قول فروغ الدين اصفهانى :\r\n بنگر به چرخ و گردش وارونش * گردن منه به بازى گردونش\r\nغره مشو به صلح سحرگاهش * غافل ممان زجنگ شبيخونش\r\nبگسل به قهر رشتهء طنبورش * بشكن به سنگ ساغر گلگونش\r\nزهر است در عصارهء ترياقش * درد است در خميرهء معجونش\r\nرنگى كه او به حيله بياميزد * نتوان همى سترد به صابونش\r\nدنيا متاع بازى طفلانست * تف بر چنين متاع و به مفتونش \r\nاگر انسان خروج از منزل را هم‌چون سفر قابل بازگشت به حساب آورد ، آنچه\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nلازمهء سفر غير قابل برگشت است از وصيت و تحصيل برائت ذمه از حقوق اللّه و حقوق الناس به جا آورد ، چون در هر نفسى احتمال موت مىرود و انسانى كه در تمام امور زندگى خود نسبت به حق و خلق پاك و پاكيزه است ، اگر پس از بيرون رفتن از منزل به كام مرگ افتد براى او پشيمانى و حسرت و اندوه و غبن نخواهد بود .\r\nملكيت خانه ملكيت اعتبارى است ، اولًا به خاطر به دست آوردن ملك اعتبارى خود را آلوده به حرام مكن ، ثانياً به ملكى كه قبل از تو صدها نفر در آن زندگى كردند و مردند و عن قريب از دست تو هم خواهد رفت دل مبند ! !\r\nخانه را نعمتى از نعم حق و وسيله‌اى از وسايل الهى بدان كه براى عبادت و راحت در اختيار تو گذاشته‌اند و اين وسيله مانند همهء وسايل از دست رفتنى است .\r\nدر حد لازم و ضرورت ، عمر و مال را خرج خانه كن ، از اسراف در اين زمينه بپرهيز كه در دادگاه الهى جواب از خطا و عصيان كار مشكل بلكه محال است .\r\nخوشا به حال مردمى كه خانه و كوچه و بازار و خيابان و در هر كجا هستند ، براى آنان مسجد و محل ذكر و مركز عبادت است و خلاصه از هر قطعه و نقطهء زمين به عنوان مركز كار براى دنيا و آخرت استفاده مىكنند و در هر كجا كه قرار مىگيرند ياد خدا نموده و آن را وسيله‌اى براى رسيدن به محبوب واقعى قرار مىدهند .\r\nو چه بدبخت و تيره روز آن مردمى كه در خانه و كوچه و خيابان و مغازه و در هر نقطهء از زمين كه هستند ، آن را محل فساد و افساد و معصيت و عصيان و گناه و خطا قرار مىدهند ، اينان تا زمانى كه از قطعات زمين ، اين‌چنين خائنانه استفاده مىكنند ، منفور و مبغوض حقّند و جز ضرر و زيان و خسارت مادى و معنوى چيزى نصيب آنان نمىگردد ! !\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nانسان بنا به فرمودهء اميرالمؤمنين عليه السلام در « نهج البلاغه » نسبت به قطعات زمينى كه در اختيار دارد مسؤول خداست .\r\nخانه را براى خود و زن و فرزند محل تربيت ، فضيلت ، كرامت ، همت ، درستى ، عبرت آموزى و عبادت قرار دهيد .\r\nسعى كنيد از خانهء شما ، افرادى پاك ، خوش اخلاق ، درستكار ، بصير ، بابينش بيرون بيايند .\r\nخانه را مركز توجه حضرت معبود قرار دهيد ، خانه بايد خانهء اسلام و خانهء قرآن و خانهء انبيا و خانهء اهل بيت وحى باشد .\r\nسعى كنيد فضاى خانهء شما از غيبت ، دروغ ، خطا ، گناه ، مهمانى هاى خلاف شرع و وسايل معصيت خالى باشد .\r\nاهل خانه بايد اهل اللّه بوده و چون بيرون مىروند ، فضايل و حسنات را با خود به بيرون برده و به ديگران منتقل كنند .\r\nخانه از آن خانه‌هايى نباشد كه هر ساعت و هر لحظه و هر روز و هر شب از دست ساكنانش به حضرت دوست بنالد و بگويد : خداوندا ! من از اعظم نعمت‌هاى تو هستم كه در دست اين مردمم ، ولى شاهد باش كه اهل من از من در راه مخالفت و جنگ با تو بهره بردارى مىكنند ! !\r\nسعى كنيد به فرمودهء رسول اسلام صلى الله عليه و آله ، خانهء شما براى اهل سماوات هم چون درخشنده‌ترين ستاره براى اهل زمين بدرخشد .\r\nدر خانهء خود ساعتى در هر شب ، در آن وقتى كه همه خواب‌اند و مشغول استراحت ، با حضرت دوست خلوت كنيد و بر عمر گذشته اندوه خورده و اشكى بريزيد كه آن قطعه از زمين در قيامت به نفع شما شهادت دهد .\r\nوقتى به خانه و بيرون خانه و تمام دنيا و مافيها به نظر وسيله بنگرى و توجه\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nداشته باشى كه آنچه در دست توست از دستت مىرود ، از تعلق قلبى و محبت خارج از حد نسبت به آن‌ها آزاد مىشوى و به جاى افتادن در موج خطرناك گناه ، پروانه‌وار به دور معشوق حقيقى به گردش آمده و دائم نسبت به حضرت او احساس فقر و نياز و احتياج كرده از ضربه و زيان و خسارت استغنا كه بدترين مرض و مهلك‌ترين آفت است ، دور خواهى ماند و با قدرت احساس فقر نسبت به حضرت حق به آن جايى خواهى رسيد كه دست ملك مقرب از آن كوتاه است .\r\nبه قول عارف نيشابورى :\r\n در كلاه فقر مىبايد سه ترك * ترك دنيا ترك عقبا ترك ترك\r\nگر كلاه فقر خواهى سر ببر * از خود و هر دو جهان يك سر ببر\r\nاين كلاه بىسران است اى پسر * كى دهندت تا تو مىنازى به سر\r\nشعر وشرع وعرش از هم خاستند * اين دو عالم زين سه حرف آراستند\r\nترك دنيا گير تا سلطان شوى * ورنه گر چرخى تو سرگردان شوى\r\nباچنين عمرىكه بيش ازبرق نيست * گر بخندى ور بگريى فرق نيست\r\nكار بيرون است از تصوير تو * چند جنبانم سر زنجير تو\r\nكاملى گفت است مىبايد بسى * علم و حكمت تا شود گويا كسى\r\nيا كه بايد عقل بىحد و قياس * تا شود خاموش يك حكمت شناس \r\nآرى ، دنيا و آنچه در اوست به هنگام مرگ از دست تو گرفته مىشود ، عاقلانه نيست كه خود را براى از دست رفتنى به رنج حرام و ظلم و جور افكنى ، آنچه براى تو مىماند همان است كه براى حضرت دوست خالصانه به جاى آورده‌اى كه فرموده‌اند :\r\nالدُّنيا كُلُّها جَهْلٌ إلّاالْعِلْمِ وَالْعِلْمُ كُلُّهُ حُجَّةٌ إلّامَوْضِعُ الْعَمَلِ ، وَالْعَمَلُ كُلُّهُ\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nهَباءٌ إلّامَوْضِعُ الإِخْلاصِ « 1 » .\r\nدنيا تاريكىها است مگر جاى علم و تمام علم بر باد است مگر جاى عمل و تمام عمل بر باد است الا عمل خالص .\r\nو در خبر است :\r\nلَمّا ماتَ مُوسى عليه السلام قالَتِ الْمَلائِكَةُ : لَمّا ماتَ مُوسى كَليمُ اللّهِ فَأَىُّ الْخَلْقِ لا يَمُوتُ ؟\r\nإخْواني لابُدَّ مِنَ الْمَوْتِ وَإِنْ طالَ الْعُمُرُ لِأَنَّ حَياتَنا عارِيَةٌ فَلابُدَّ أَنْ تُؤْخَذَ مِنّا الْعارِيَةُ كَما قالَتِ الْحُكَماءُ الْعيشُ عارِيَةٌ وَالرُّوحُ عارِيَةٌ وَالدُّنْيا عارِيَةٌ وَالْمالُ عارِيَةٌ وَسَتُؤْخَذُ الْعارِيَةَ « 2 » .\r\nزمانى كه موسى از دنيا رفت ، ملائكه گفتند : وقتى موسى كليم خدا بميرد ، پس چه كسى نمىميرد ؟ برادران ! از مرگ چاره‌اى نيست گرچه عمر طولانى شود ، براى اين‌كه حيات ما عاريتى است و به ناچار اين حيات عاريت از ما گرفته مىشود ، چنان‌كه حكما گفته‌اند : زندگى و روح و دنيا و مال همه عاريت است و به همين زودى اين عاريت از دست گرفته خواهد شد ! !\r\nآرى ، به فرمودهء حضرت صادق عليه السلام : إِذا خَرَجْتَ مِنْ مَنْزِلِكَ فَاخْرُجْ خُرُوجَ مَنْ لا يَعُودُ .\r\nپايهء دنيا و اساس زندگى بر يك نَفَس است ، اگر اجازهء آمدن آن نفس را ندادند به ناگاه رابطه‌ات با تمام برنامه‌ها قطع مىشود و به عالم ديگر برده مىشوى ، براى اين‌كه به تمام لحظات عمرت رسيدگى شود ، چه بهتر كه به طور دائم آمادهء خروج از دنيا باشى ، خروجى كه برگشتى برايش نيست ! !\r\n\r\n\r\n","description":"","footnote":"\r\n( 1 ) - مخلاة : 5 .\r\n( 2 ) - مخلاة : 20 .\r\n","page_name":" 261 ","page_number":261},
  {"content":"\r\n\r\n\r\nخانه از نظر اسلام\r\nاسلام نسبت به تمام شؤون حيات و زندگى انسان داراى نظريات مهم و قابل توجهى است .\r\nاسلام براى سعادت انسان در تمام جوانب زندگى قانون وضع كرده است .\r\nبراى انسان چيزى نيست ، يا چيزى پيش نمىآيد ، مگر اين‌كه اسلام براى آن برنامه‌اى سازنده و نقشه‌اى الهى دارد .\r\nشايد مسئلهء خانه و منزل و مسكن و سكنى از نظر مردم چيزى نباشد ، ولى اسلام براى خانه و محيط خانه و اهل خانه و مسؤوليت انسان نسبت به خانه مسائل بسيار مهمى دارد .\r\nاسلام ، علاقه دارد مرد با زن و فرزندش داراى خانه باشد و داشتن خانهء وسيع يا به قدر حاجت و ضرورت را از سعادت و خوشبختى مرد مىداند .\r\nاسلام براى خانه و ساختن آن و ورود به آن و خروج از آن شرايط بسيار مهم و قابل توجهى دارد كه لازم است به بخشى از شرايط اسلام نسبت به خانه و ورود و خروج آن اشاره شود . . .\r\nفيما أَوْصى بِهِ النَّبِيُّ صلى الله عليه و آله عَلِيّاً عليه السلام : يا عَلِيُّ الْعيشُ في ثَلاثَةٍ : دارٍ قَوْراءَ ، وَجارِيَةٍ حَسْناءَ وَفَرَسٍ قَبّاءٍ « 1 » .\r\nدر سفارش‌هاى پيامبر صلى الله عليه و آله به على عليه السلام است : يا على ! زندگى در سه چيز است :\r\nخانهء وسيع ، زن زيبا ، اسب شكم لاغر . ( اسب نژاد تازى ، مركب خوب )\r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 358 ، باب النوادر ، حديث 5762 ؛ بحار الأنوار : 73 / 148 ، باب 26 ، حديث 1 .\r\n","page_name":" 262 ","page_number":262},
  {"content":"\r\n\r\nعَنْ أَبي عَبْدِاللّهِ عليه السلام قالَ : ثَلاثَةٌ لِلْمُؤْمِنِ فيهِنَّ راحَةٌ : دارٌ واسِعَةٌ تُوارِي عَوْرَتُهُ وَسُوءَ حالِهِ مِنَ النّاسِ ، وَامْرَأَةٌ صالِحَةٌ تُعينُهُ عَلى أَمْرِ الدُّنْيا وَالآخِرَةَ ، وَابْنَةٌ أَوْ أُخْتٌ يَخْرُجُها مِنْ مَنْزِلِهِ بِمَوْتٍ أَوْ بِتَزْويجٍ « 1 » .\r\nامام صادق عليه السلام فرمود : در سه چيز براى مؤمن راحت است : خانهء وسيعى كه عيب و بدحالى او را از مردم بپوشاند ، همسر شايسته‌اى كه او را بر برنامه‌هاى دنيا و آخرت كمك كند ، دختر يا خواهرى كه به مرگ يا به ازدواج از خانهء او بيرون رود ( كنايه از اين‌كه به فساد اخلاقى كشيده نشود ) .\r\nقالَ النَّبِيُّ صلى الله عليه و آله : مَنْ بَنى بُنْياناً رياءً وَسُمْعَةً حَمَلَهُ يَوْمَ الْقِيامَةِ مِنَ الأَرْضِ السّابِعَةِ وَهُوَ نارٌ تَشْتَعِلُ ، ثُمَّ يُطَوِّقُ في عُنُقِهِ وَيُلْقى فِي النّارِ ، فَلا يُحْبِسُهُ شَىْءٌ مِنْها دُونَ قَعْرِها إِلّا أَنْ يَتُوبَ قيلَ : يا رَسُولَ اللّهِ كَيْفَ يَبْنى رِياءً وَسُمْعَةً ؟ قالَ :\r\nيَبْنى فَضْلًا عَلى ما يَكْفيهِ إسْتِطالَةً مِنْهُ عَلى جيرانِهِ وَمُباهاةً لِإِخْوانِهِ « 2 » .\r\nپيامبر صلى الله عليه و آله فرمود : كسى كه براى خودنمايى و شهرت خانه‌اى بسازد ، آن خانه را تا طبقهء هفتم زمينش در قيامت به دوش خواهد گرفت و آن آتش شعله‌ورى است كه طوق گردن اوست و به همان صورت به جهنم خواهد رفت ، چيزى در اين زمينه از او فروگذار نمىشود مگر اين‌كه توبه كند . گفتند : اى رسول خدا ! چگونه براى ريا و شهرت بنا كند ؟ فرمود : اضافه از اندازه بنا كند تا نسبت به همسايگانش سرفرازى كرده و با آن خانه به برادرانش فخرفروشى كند .\r\n\r\n\r\n","description":"","footnote":"\r\n( 1 ) - الكافى : 6 / 525 ، باب سبعة المنزل ، حديث 3 ؛ بحار الأنوار : 73 / 148 ، باب 26 ، حديث 2 .\r\n( 2 ) - من لا يحضره الفقيه : 4 / 11 ، باب ذكر جمل من مناهى النبى صلى الله عليه و آله ، حديث 4968 ؛ الأمالى ، شيخ صدوق : 426 ، المجلس السادس والستون ، حديث 1 ؛ بحار الأنوار : 73 / 149 ، باب 26 ، حديث 4 .\r\n","page_name":" 263 ","page_number":263},
  {"content":"\r\n\r\nدر روايت آمده :\r\nدر پيشگاه حضرت صادق عليه السلام دربارهء شومى ، سخن گفته شد ، حضرت فرمود :\r\nشومى در سه چيز است : زن ، مركب ، خانه . اما بدى زن در مهر زياد و عاق بودن نسبت به شوهر است ، اما بدى مركب ، در چموشى و سوارى ندادن است ، اما بدى خانه در تنگى و كوچكى محيط آن و بدى همسايه و زيادى عيب و نقص آن است « 1 » .\r\nعَنْ أَبي عَبْدِاللّهِ عليه السلام قالَ : مِنَ السَّعادَةِ سِعَةُ الْمَنْزِلِ « 2 » .\r\nامام صادق عليه السلام فرمود : وسعت خانه از سعادت است .\r\nإِنَّ أَبَا الْحَسَنِ عليه السلام سُئِلَ عَنْ أَفْضَلِ عيشِ الدُّنْيا فَقالَ : سِعَةُ الْمَنْزِلِ وَكَثْرَةُ الْمُحِبّينَ « 3 » .\r\nاز ابا الحسن عليه السلام پرسيدند : بهترين لذت دنيا چيست ؟ فرمود : خانهء وسيع و دوستداران زياد .\r\nقالَ النَّبِيُّ صلى الله عليه و آله : مِنْ سَعادَةِ الْمَرْءِ الْمَرْءةُ الصّالِحَةُ ، وَالْمَسْكَنُ الْواسِعُ ، وَالْمَرْكَبُ الْبَهِيُّ ، وَالْوَلَدُ الصّالِحُ « 4 » .\r\nپيامبر صلى الله عليه و آله فرمود : از سعادت مرد زن شايسته ، خانهء وسيع ، مركب زيبا و فرزند صالح است .\r\n\r\n\r\n","description":"","footnote":"\r\n( 1 ) - بحار الأنوار : 73 / 149 ، باب 26 ، حديث 6 ؛ الخصال : 1 / 100 ؛ معانى الأخبار : 152 .\r\n( 2 ) - الكافى : 6 / 525 ، باب سعة المنزل ، حديث 1 ؛ وسائل الشيعة : 5 / 299 ، باب 1 ، حديث 6592 .\r\n( 3 ) - المحاسن : 2 / 611 ، باب سعة المنزل ، حديث 24 ؛ بحار الأنوار : 73 / 152 ، باب 26 ، حديث 27 .\r\n( 4 ) - مكارم الأخلاق : 125 ، فى مسكن الواسع ؛ بحار الأنوار : 73 / 153 ، باب 26 ، حديث 34 .\r\n","page_name":" 264 ","page_number":264},
  {"content":"\r\n\r\nعلى عليه السلام در بصره براى عيادت علاء بن زياد آمد ، چون خانهء وسيع او را ديد ، فرمود :\r\nچنين خانهء وسيعى را در دنيا براى چه مىخواهى ؟ تو در آخرت به خانهء وسيع محتاج‌ترى .\r\nآرى ، اگر به وسيلهء اين خانه وسعت خانهء آخرت بخواهى ، در آن از مهمان پذيرايى كن و صلهء رحم بجاى آر و حقوق شرعيه را از آن آشكار كن ، چون چنين عمل كنى به خانهء وسيع آخرت رسيده‌اى « 1 » .\r\nمسمع كه يكى از ياران حضرت صادق عليه السلام است مىگويد :\r\nامام صادق عليه السلام نامه‌اى به من نوشت كه دوست دارم در بعضى از اتاق هايت در منزل جايى را به عنوان مسجد انتخاب و اتخاذ كنى ، آن‌گاه دو جامهء كهنه زبر بپوشى سپس آزادى از آتش جهنم و ورود به بهشت را از خداوند بخواهى و در آنجا كلمهء باطل و سخن خارج از حدود شرعى از تو صادر نشود « 2 » .\r\n\r\nآداب ورود به منزل و خروج\r\nاسلام براى ورود به منزل و خروج از آن آداب مهمى دارد كه رعايت آن آداب بر هر فرد مسلمانى لازم است .\r\nاميرالمؤمنين عليه السلام مىفرمايد :\r\nهرگاه يكى از شما داخل در خانهء خود شد ، بر اهل خانه سلام كند ، اگر نبودند ، بگويد : سلام بر ما از جانب پروردگار و نيز سورهء اخلاص را بخواند كه زُدايندهء فقر است « 3 » .\r\n\r\n\r\n","description":"","footnote":"\r\n( 1 ) - بحار الأنوار : 73 / 155 ، باب 26 ، حديث 36 .\r\n( 2 ) - بحار الأنوار : 73 / 162 ، باب 31 ، حديث 3 .\r\n( 3 ) - بحار الأنوار : 73 / 170 ، باب 34 ، حديث 15 .\r\n","page_name":" 265 ","page_number":265},
  {"content":"\r\n\r\nدر روايت مهمى آمده :\r\nوقتى قصد خروج از منزل كردى بگو :\r\nبِسْمِ اللّهِ وَلا حَوْلَ ولا قُوَّةَ إِلّا بِاللّهِ تَوَكَّلْتُ عَلَى اللّهِ « 1 » .\r\nبه نام خداوند هيچ قدرت و قوتى نيست مگر با كمك خداوند ، واگذار مىكنم كارهايم را بر خدا .\r\nچون گفتى : « بسم اللّه » ، ملكى مىگويد : راهنمايى شدى ، چون گفتى : « لا حول و لا قوة الا باللّه » ، مىگويد : از هر شرى حفظ شدى ، چون گفتى : « توكلت على اللّه » ، مىگويد . خداوند تو را كفايت كرد ؛ در اين حال است كه شيطان مىگويد : چه كنم با بنده‌اى كه راهنمايى شده و حفظ گرديده و او را كفايت كرده‌اند .\r\nسپس « قل هو اللّه » را از جانب راست و چپ و روبرو و پشت سر و بالاى سر و زير پا بخوان كه در تمام روز در امان خدا باشى .\r\nو وقتى وارد منزل شدى ، بر اهل بيت خود سلام كن ، اگر نبودند بگو :\r\nبِسْمِ اللّهِ وَبِاللّهِ وَالسَّلامُ عَلى رَسُولِ اللّهِ وَالسَّلامُ عَلَيْنا وَعَلى عِبادِ اللّهِ الصَّالِحينَ « 2 » .\r\nبه نام خداوند و سلام و درود بر فرستادهء خداوند ، و سلام و درود بر ما و بر بندگان صالح خدا .\r\nدر جميع برنامه‌هايت تقوا پيشه كن ، خلقت را نيكو گردان ، در معاشرت با بزرگ و كوچك جانب اعتدال را رعايت كن ، با اهل علم و دين متواضع باش ، با آن كسى كه در يد قدرت توست مدارا كن ، با برادران ايمانى هم پيمان باش ، در قضاى\r\n\r\n\r\n","description":"","footnote":"\r\n( 1 ) - مستدرك الوسائل : 3 / 460 ، باب 13 ، حديث 3994 .\r\n( 2 ) - مستدرك الوسائل : 8 / 377 ، باب 44 ، حديث 9720 .\r\n","page_name":" 266 ","page_number":266},
  {"content":"\r\n\r\nحاجت و حل مشكل آنان سرعت به خرج بده . از غيبت و سخن چينى و سوء خلق با زن و فرزندت بپرهيز ، با همسايه نيكى كن كه خداوند از تو نسبت به همسايه مىپرسد !\r\nاز پيامبر عزيز اسلام صلى الله عليه و آله آمده :\r\nخدا مرا به همسايه سفارش كرد ، در حدى كه گمان بردم از من ارث مىبرد « 1 » !\r\nامام صادق عليه السلام فرمود :\r\nكسى كه وقت خروج از منزل ، ده بار « قل هو اللّه » را بخواند در حفظ و مراقبت خداست تا برگردد « 2 » .\r\nامام رضا عليه السلام مىفرمايد :\r\nپدرم هرگاه از منزل خارج مىشد ، مىگفت :\r\nبِسْمِ اللّهِ الرَّحْمنِ الرَّحيمِ خَرَجْتُ بِحَوْلِ اللّهِ وَقُوَّتِهِ لا بِحَوْلٍ مِنّى وَلَا قُوَّتي بَلْ بِحَوْلِكَ وَقُوَّتِكَ يا رَبِّ مُتَعَرَّضاً لِرِزْقِكَ فَأْتِني بِهِ في عافِيَةٍ « 3 » .\r\nبه نام خدا كه رحمتش بسيار و مهربانىاش هميشگى است ، خارج شدم به قوت و نيروى خداوند نه به قدرت و نيروى خويش بلكه به قدرت و نيروى تو اى پروردگارم روزىات را خواستارم ، آن را در همين عافيت به من عنايت كن .\r\nامام رضا عليه السلام از پدرش از حضرت صادق عليه السلام نقل مىكند :\r\nهرگاه از منزلت بيرون رفتى بگو :\r\n\r\n\r\n","description":"","footnote":"\r\n( 1 ) - بحار الأنوار : 73 / 167 ، باب 34 ، حديث 6 .\r\n( 2 ) - عدة الداعى : 300 ، حديث 16 ؛ بحار الأنوار : 73 / 168 ، باب 34 ، حديث 9 .\r\n( 3 ) - الكافى : 2 / 542 ، باب الدعاء اذا خرج الانسان من منزله ، حديث 7 ؛ بحار الأنوار : 73 / 169 ، باب 34 ، حديث 13 .\r\n","page_name":" 267 ","page_number":267},
  {"content":"\r\n\r\nبِسْمِ اللّهِ تَوَكَّلْتُ عَلَى اللّهِ ما شاءَ اللّهُ لا قُوَّةَ إلّابِاللّهِ اللّهُمَّ إِنّي أَسْئَلُكَ خَيْرَ ما خَرَجْتُ لَهُ وَأَعُوذُ بِكَ مِنْ شَرِّ ما خَرَجْتُ إِلَيْهِ ، اللّهُمَّ وَسِّعْ عَلَيَّ مِنْ فَضْلِكَ وَأَتِمَّ عَلَيَّ نِعْمَتَكَ وَاسْتَعْمِلْني في طاعَتِكَ وَاجْعَلْني راغِباً فيما عِنْدَكَ وَتَوَفَّني في سَبيلِكَ وَعَلى مِلَّتِكَ وَمِلَّةِ رَسُولِك « 1 » .\r\nبه نام خدا ، توكل كردم بر خداوند ، آنچه خدا خواهد ، جنبش و نيرويى نيست مگر به خداوند ، خداوندا ! خير آنچه به خاطرش از خانه بيرون شدم از تو مىخواهم و از شرّ آنچه به خاطرش بيرون آمدم به تو پناه مىآورم . خداوندا ! از فضلت بر من وسعت بخش و نعمتت را بر من كامل كن و مرا در طاعتت به كار گير و اشتياقم را در آنچه نزد توست قرار ده و مرا بر آيينت و آيين رسولت بميران .\r\nامام باقر عليه السلام فرمود :\r\nكسى كه اين دعا را هنگام خروج از منزل بخواند :\r\nأَعُوذُ بِمَا عاذَتْ بِهِ مَلائِكَةُ اللّهِ وَرِسُولِهِ مِنْ شَرِّ هذَا الْيَوْمِ الْجَديدِ الَّذي إذا غابَتْ شَمْسُهُ لَمْ تَعُدْ ، مِنْ شَرِّ نَفْسي وَمِنْ شَرِّ غَيْري وَمِنْ شَرِّ الشَّياطينِ وَمِنْ شَرِّ مَنْ نَصَبَ لِأَوْلِياءِ اللّهِ وَمِنْ شَرِّ الْجِنِّ وَالإِنْسِ وَمِنْ شَرِّ السَّباعِ وَالْهَوامِ وَمِنْ شَرِّ رُكُوبِ الْمَحارِمِ كُلِّها ، أُجيرُ نَفْسي مِنَ اللّهِ مِنْ كُلِّ سُوءٍ .\r\nپناه مىبرم به آنچه ملائكه خدا و رسولش به آن پناه بردند از شرّ اين روزى كه چون خورشيد غروب كند برنمىگردد و از شرّ نفس خودم و ديگران و شياطين و دشمنان اولياى الهى و جن و انس و حيوانات وحشى و حشرات و محرّمات الهى ! پناه مىبرم به خداوند از تمام بدىها .\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 371 ، المجلس الثالث عشر ، حديث 799 ؛ بحار الأنوار : 73 / 170 ، باب 34 ، حديث 16 .\r\n","page_name":" 268 ","page_number":268},
  {"content":"\r\n\r\nخدا او را مىآمرزد و به او توجه مىكند و مهم او را كفايت كرده و از بدى و شر او را نگهدارى مىكند « 1 » .\r\n\r\nهمسايه در اسلام\r\nاسلام براى همسايهء منزل ارزش فوق العاده قائل شده و دوست‌دار آنان كه با هم همسايه هستند . مقررات اسلام را نسبت به همسايه رعايت كرده و باب عواطف و محبت را به روى خويش باز گذارده و غم خوار و دوست‌دار و معين يكديگر باشند .\r\nدر اين زمينه روايات مهمى نقل شده كه به بعضى از آن‌ها اشاره مىشود :\r\nپيامبر عزيز اسلام صلى الله عليه و آله فرمود :\r\nكسى كه يك وجب از زمين به همسايه خيانت كند ، خداوند آن يك وجب را تا هفتم مرحلهء زمين در قيامت به گردن او آويزد مگر اين‌كه توبه كند و از خيانتش دست بردارد .\r\nو فرمود : هركس همسايه را بيازارد بوى بهشت بر او حرام مىشود و جايش در جهنم است و بد جايى است و هركس حق همسايه‌اش را ضايع كند از ما نيست ؛ جبرئيل ، مرتب سفارش همسايه را به من مىكرد تا جايى كه گمان بردم از او ارث مىبرم « 2 » .\r\nعَنْ أَبي بَصيرٍ قالَ : سَمِعْتُ أَباعَبْدِاللّهِ عليه السلام يَقُولُ : مَنْ كَفَّ أَذاهُ عَنْ جارِهِ أَقالَهُ اللّهُ عَزَّ وَجَلَّ عَثْرَتَهُ يَوْمَ الْقِيامَةِ ، وَمَنْ عَفَّ بَطْنُهُ وَفَرْجُهُ كانَ فِى الْجَنَّةِ مَلِكاً مَحْبُوراً\r\n\r\n\r\n","description":"","footnote":"\r\n( 1 ) - المحاسن : 2 / 350 ، باب 9 ، حديث 34 ؛ بحار الأنوار : 73 / 170 ، باب 34 ، حديث 17 .\r\n( 2 ) - الأمالى ، شيخ صدوق : 427 ، المجلس السادس والستون ، حديث 1 ؛ بحار الأنوار : 71 / 150 ، باب 9 ، حديث 2 .\r\n","page_name":" 269 ","page_number":269},
  {"content":"\r\n\r\nوَمَنْ أَعْتَقَ نَسَمَةً مُؤْمِنَةً بَنَى اللّهُ لَهُ بَيْتاً فِى الْجَنَّةِ « 1 » .\r\nابىبصير مىگويد : از حضرت صادق عليه السلام شنيدم كه فرمود : كسى كه از آزار همسايه‌اش خوددارى كند ، در قيامت خداوند از لغزش هايش مىگذرد و هركس شكم و شهوتش داراى عفت باشد ، در بهشت ملك مسرورى خواهد بود و هركس انسان مؤمنى را در راه خدا آزاد كند ، خداوند در بهشت خانه‌اى براى او بنا مىكند .\r\nپيامبر اكرم صلى الله عليه و آله به حضرت على عليه السلام فرمود :\r\nچهار چيز كمرشكن است : پيشوايى كه معصيت خدا كند و ملت از او فرمان ببرند ، زنى كه شوهرش از هر جهت او را مراعات كند ، ولى او به شوهر خيانت كند ، فقرى كه دوايى براى آن نباشد ، همسايهء بد در خانه‌اى كه اقامتگاه انسان است « 2 » .\r\nعلى عليه السلام فرمود :\r\nحريم مسجد چهل ذرع است و همسايه چهل خانه از چهار طرف « 3 » .\r\nقالَ الرَّضا عليه السلام : لَيْسَ مِنّا مَنْ لَمْ يَأْمَنْ جارَهُ بَوائِقَهُ « 4 » .\r\nامام رضا عليه السلام فرمود : از ما نيست كسى كه همسايه‌اش از شرّش در امان نباشد .\r\nبه پيامبر عزيز اسلام صلى الله عليه و آله گفتند : غير زكات در مال حقى هست ؟ فرمود : آرى ،\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 552 ، المجلس الثانى والثمانون ، حديث 4 ؛ بحار الأنوار : 71 / 150 ، باب 9 ، حديث 3 .\r\n( 2 ) - الخصال : 1 / 206 ، حديث 24 ؛ بحار الأنوار : 71 / 150 ، باب 9 ، حديث 5 .\r\n( 3 ) - الخصال : 2 / 544 ، حديث 20 ؛ وسائل الشيعة : 5 / 202 ، باب 6 ، حديث 6331 .\r\n( 4 ) - عيون اخبار الرضا : 2 / 24 ، باب 31 ، حديث 3 ؛ بحار الأنوار : 71 / 151 ، باب 9 ، حديث 7 .\r\n","page_name":" 270 ","page_number":270},
  {"content":"\r\n\r\nنيكى با مال با رحمى كه به انسان پشت كرده ، صله نسبت به همسايهء مسلمان ، به من ايمان ندارد كسى كه شب را سير بخوابد و همسايه‌اش آن هم همسايهء مسلمانش گرسنه باشد . سپس فرمود : جبرئيل آن قدر سفارش همسايه را كرد در حدى كه گمان كردم از او ارث مىبرم « 1 » .\r\nراوى مىگويد : مردى از انصار خدمت رسول اسلام صلى الله عليه و آله آمد ، عرض كرد :\r\nخانه‌اى در بنى فلان خريده‌ام نزديك ترين همسايه‌ام كسى است كه اميدى به خير او نيست و از شرّش در امان نيستم ، حضرت به سلمان و اباذر و مقداد امر فرمود كه در مسجد فرياد بزنند كه هركس همسايگان از شرّش در امان نباشد ، ايمان ندارد و اين مسئله را سه مرتبه فرياد كردند . آن گاه فرياد زدند كه از هر طرف خانه تا چهل خانه همسايه است « 2 » .\r\nقالَ اميرُالْمُؤْمِنين عليه السلام في وَصِيَّتِهِ عِنْدَ وَفاتِهِ اللّهُ اللّهُ في جيرانِكُمْ فَإِنَّهُ وَصِيَّةُ نَبِيِّكُمْ مازالَ يُوصي بِهِمْ حَتّى ظَنَنّا أَنَّهُ سَيُوَرِّثُهُمْ « 3 » .\r\nاميرالمؤمنين عليه السلام به هنگام ساعت وفاتش فرمود : خدا را خدا را نسبت به همسايگان كه سفارش پيامبر شماست ، به طورى وصيت نسبت به آنان كرد كه گمان برديم از آنان ارث مىبريم .\r\nاين بود قسمتى از مسائل مهمى كه دربارهء اصل خانه و ورود به آن و خروج از آن و حقوق همسايهء آن در اسلام آمده كه به مناسبت لفظ « دار » در اصل روايت به آن اشاره شد .\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 520 ، المجلس الثامن عشر ، حديث 1165 ، بحار الأنوار : 71 / 151 ، باب 9 ، حديث 8 .\r\n( 2 ) - الكافى : 2 / 666 ، باب حق الجوار ، حديث 1 ؛ بحار الأنوار : 71 / 152 ، باب 9 ، حديث 12 .\r\n( 3 ) - نهج البلاغة : نامه 47 ؛ تحف العقول : 197 ؛ بحار الأنوار : 71 / 153 ، باب 9 ، حديث 16 .\r\n","page_name":" 271 ","page_number":271},
  {"content":"\r\n\r\nاميد است خانهء همهء ما خانهء عبادت ، تربيت ، فضيلت ، كرامت ، اجراى حقوق الهى باشد و خروج ما از منزل همراه با عبرت و به نيت خدمت به تمام مسلمانان و گره گشايى از گرفتاران عالم باشد و همانطور كه حضرت صادق عليه السلام فرمودند ، به‌گونه‌اى از خانه خارج شو كه گويى ديگر به آن بر نمىگردى ! !\r\nجداً آنان كه به اين خانه‌هاى از دست رفتنى و به اين خشت و گل ناقابل دل بسته‌اند و براى به دست آوردن و حفظ آن خود را به هر آب و آتشى مىزنند و مراعات حلال و حرام خدا را نمىكنند ، از نور عقل محجوب و از بارگاه قدس دور و از فيوضات ربانى آيينهء دل آنان مستور است .\r\n بيابانست و كوه و خانه‌اى چند * درون خانه‌ها ديوانه‌اى چند\r\nنه مردى بينى اينجا نه حقيقت * سراسر كودك و افسانه‌اى چند\r\nهمه پير خراباتش بنامند * كهن رندى كه زد پيمانه‌اى چند\r\nز روى سالكانش چشم بد دور * پرى جويان زهم ديوانه‌اى چند \r\n بسوزد شمع اينجا خويشتن را * براى خاطر پروانه‌اى چند\r\nنه گنجى هست و نه جوياى گنجى * همه در كاوش ويرانه‌اى چند\r\nچه خوش بودى گر اين دارالمجانين * شدى خلوتگه فرزانه‌اى چند \r\n\r\n","description":"","footnote":"","page_name":" 272 ","page_number":272},
  {"content":"\r\n\r\n[ وَلا يَكُنْ خُرُوجُكَ إلّابِطاعَةٍ أَوْ في سَبَبٍ مِنْ أَسْبابِ الدّينِ 
  ]\r\n\r\nخروج از خانه\r\nامام صادق عليه السلام مىفرمايد :\r\nبيرون رفتنت از خانه يا براى طاعت از حق و انبيا و امامان عليهم السلام باشد ، يا علت خروجت مسأله‌اى از مسائل دين الهى .\r\nآنچه در اسلام خير و نيكى شناخته شده ، انجام آن اطاعت از امر حق و به جاى آوردن آن عبادت و بندگى خداست . خروج از منزل اگر به نيت كار خير و انجام يك برنامهء نيك و گره گشايى از كار مسلمانان باشد ، در حقيقت گردش و حركت در مدار طاعت خداست .\r\n\r\nنيّات خروج در روايات\r\nدر زمينهء نيّت هر كار خير و عمل نيكى كه انسان به هنگام خروج از خانه داشته باشد ، روايات مهمى در كتب اسلامى وارد شده است كه به بعضى از آن روايات اشاره مىشود .\r\nقالَ رَسُولُ اللّهِ : مَنْ أَصْبَحَ لا يَهْتَمُّ بِأُمُورِ الْمُسْلِمينَ فَلَيْسَ بِمُسْلِمٍ « 1 » .\r\n\r\n\r\n","description":"","footnote":"\r\n( 1 ) - الكافى : 2 / 163 ، باب الإهتمام بأمور المسلمين ، حديث 1 ؛ بحار الأنوار : 71 / 337 ، باب 20 ، حديث 116 .\r\n","page_name":" 273 ","page_number":273},
  {"content":"\r\n\r\nنبىّ اكرم صلى الله عليه و آله فرمود : هركس صبح كند و تصميم به قيام جهت امور مسلمانان نداشته باشد ، مسلمان نيست .\r\nقالَ رَسُولُ اللّهِ صلى الله عليه و آله أَنْسَكُ النّاسِ نُسُكاً أَنْصَحُهُمْ جَيْباً وَأَسلَمُهُمْ قَلْباً لِجَميعِ الْمُسْلِمينَ « 1 » .\r\nپيامبر خدا صلى الله عليه و آله فرمود : خداپرست‌ترين مردم آن كس است كه نسبت به مردم خيرخواه‌تر و دل پاك‌تر براى تمام مسلمانان باشد .\r\nقالَ : سَمِعْتُ أَباعَبْدِاللّهِ عليه السلام يَقُولُ : عَلَيْكَ بِالنُّصْحِ لِلّهِ في خَلْقِهِ فَلَنْ تَلْقاهُ بِعَمَلٍ أَفْضَلَ مِنْهُ « 2 » .\r\nراوى مىگويد شنيدم امام صادق عليه السلام فرمود : بر تو باد كه خيرخواه خلق باشى و اندرزگوى آنان كه به كارى بهتر از آن با حضرت حق برخورد نكنى .\r\nعَنْ أبي عَبْدِاللّهِ عليه السلام قالَ : قالَ رَسُولُ اللّهِ صلى الله عليه و آله : الْخَلْقُ عِيالُ اللّهِ فَأَحَبُّ الْخَلْقِ إِلَى اللّهِ مَنْ نَفَعَ عِيالَ اللّهِ وَأَدْخَلَ عَلى أَهْلِ بَيْتٍ سُرُوراً « 3 » .\r\nامام صادق عليه السلام فرمود : رسول خدا صلى الله عليه و آله فرمودند : خلق روزى خور و عيال خدايند و محبوبترين مردم نزد خدا كسى است كه به عيال خدا سود دهد و براى خانواده‌اى سرور و شادى فراهم كند .\r\n\r\n\r\n","description":"","footnote":"\r\n( 1 ) - الكافى : 2 / 163 ، باب الإهتمام بأمور المسلمين ، حديث 2 ؛ بحار الأنوار : 71 / 338 ، باب 20 ، حديث 117 .\r\n( 2 ) - الكافى : 2 / 164 ، باب الإهتمام بأمور المسلمين ، حديث 3 ؛ بحار الأنوار : 71 / 338 ، باب 20 ، حديث 118 .\r\n( 3 ) - الكافى : 2 / 164 ، باب الإهتمام بأمور المسلمين ، حديث 6 ؛ بحار الأنوار : 71 / 339 ، باب 20 ، حديث 121 .\r\n","page_name":" 274 ","page_number":274},
  {"content":"\r\n\r\nسُئِلَ رَسُولُ اللّهِ صلى الله عليه و آله : مَنْ أَحَبُّ النّاسِ إلَى اللّهِ ؟ قَالَ أَنْفَعُ النّاسِ لِلنّاسِ « 1 » .\r\nاز پيامبر صلى الله عليه و آله پرسيدند : محبوب ترين مردم نزد خدا كيست ؟ فرمود :\r\nسودمندترين مردم براى مردم .\r\nقالَ رَسُولُ اللّهِ صلى الله عليه و آله : مَنْ رَدَّ عَنْ قَوْمٍ مِنَ الْمُسْلِمينَ عادِيَةَ ماءٍ أَوْ نارٍ وَجَبَتْ لَهُ الْجَنَّة .\r\nپيامبر اسلام صلى الله عليه و آله فرمود : كسى كه از مسلمانان ضرر هجوم آبى يا آتشى را بگرداند ، بهشت بر او واجب مىشود .\r\nآرى ، با نيت اين برنامه‌ها هركس از خانه خارج شود ، خروج او خروج در طاعت و عبادت خداست ؛ اگر تمام مرد و زن مسلمان در بيرون رفتن از خانه با چنين قصد و نيتى خارج گردند بسيارى از مشكلات مردم حل خواهد شد و زندگى بر همگان آسان خواهد گشت .\r\nدر روايات مهم اسلامى آمده كسى كه از خانه خود براى صلهء رحم و رسيدگى به مشكلات اقوام وخويشان خود قدم بردارد ، ثواب آن قدم در پيشگاه حضرت دوست ثوابى عظيم و فوق العاده است .\r\nفي مَناهِى النَّبِيِّ قالَ : مَنْ مَشى إِلى ذي قَرابَةٍ بِنَفْسِهِ وَمالِهِ لِيَصِلَ رَحِمَهُ أَعْطاهُ اللّهُ عَزَّ وَجَلَّ أَجْرَ مِأَةِ شَهيدٍ وَلَهُ بِكُلِّ خُطْوَةٍ أرْبَعُونَ أَلْفَ حَسَنَةٍ وَيَمْحى عَنْهُ أرْبَعُونَ أَلْفَ سَيِّئَةٍ وَيَرْفَعُ لَهُ مِنَ الدَّرَجاتِ مِثْلُ ذلِكَ وَكَأَنَّما عَبَدَ اللّهَ مِأَةَ سَنَةٍ صابِراً مُحْتَسِباً « 2 » .\r\n\r\n\r\n","description":"","footnote":"\r\n( 1 ) - الكافى : 2 / 164 ، باب الإهتمام بأمور المسلمين ، حديث 7 ؛ بحار الأنوار : 71 / 339 ، باب 20 ، حديث 122 .\r\n( 2 ) - من لا يحضره الفقيه : 4 / 15 ، باب ذكر جمل من مناهى النبى ، حديث 4968 ؛ الأمالى ، شيخ صدوق : 431 ، المجلس السادس والستون ، حديث 1 ؛ بحار الأنوار : 71 / 89 ، باب 3 ، حديث 6 .\r\n","page_name":" 275 ","page_number":275},
  {"content":"\r\n\r\nپيامبر صلى الله عليه و آله فرمود : كسى كه با جان و مال براى صلهء رحم حركت كند ، ثواب صد شهيد در نامهء عملش نوشته مىشود و براى او به هر قدمى چهل هزار حسنه و پاك شدن چهل هزار گناه است و به همين صورت داراى درجات است و گويى خدا را صد سال صابر و محتسب عبادت كرده است .\r\nامام سجاد عليه السلام فرمود :\r\nهيچ قدمى نزد خداوند محبوب تر از اين دو قدم نيست : قدمى كه مؤمنى بر مىدارد و با آن صف جهاد را محكم مىكند و قدمى را كه براى صلهء رحم برمىدارد « 1 » .\r\nامام صادق عليه السلام فرمود :\r\nصلهء رحم و نيكى به مردم حساب قيامت را آسان و آدمى را از گناه حفظ مىكند ، به رحم خود برسيد و با برادران نيكى كنيد ، گرچه به خوبى سلام كردن و جواب سلام باشد « 2 » .\r\nامام باقر عليه السلام فرمود :\r\nعلى عليه السلام مىفرمود : ما اهل بيتى هستيم كه دستور داريم اطعام طعام كرده و به داد مصيبت زده رسيده و به هنگامى كه مردم در خوابند نماز بخوانيم « 3 » .\r\n\r\n\r\n","description":"","footnote":"\r\n( 1 ) - الأمالى ، شيخ مفيد : 11 ، المجلس الأول ، حديث 8 ؛ مستدرك الوسائل : 15 / 252 ، باب 12 ، حديث 18148 .\r\n( 2 ) - الكافى : 2 / 157 ، باب صلة الرحم ، حديث 31 ؛ بحار الأنوار : 71 / 131 ، باب 3 ، حديث 98 .\r\n( 3 ) - الكافى : 4 / 50 ، باب فضل اطعام الطعام ، حديث 4 ؛ بحار الأنوار : 71 / 360 ، باب 23 ، حديث 6 .\r\n","page_name":" 276 ","page_number":276},
  {"content":"\r\n\r\nامام صادق عليه السلام فرمود :\r\nبراى نماز از خانه درآمده و به مسجد حاضر شويد ، براى مردم همسايه نيكى باشيد ، اقامهء شهادت كنيد و در تشييع جنازه حاضر گرديد ، شما را جز زندگى با مردم چاره‌اى نيست كه حيات كسى بىنياز از مردم نمىباشد ؛ ما آن قدر با مردم خون گرميم كه حتى در كنار جنازهء آنان حاضر مىشويم ، بر شماست كه با مردم به مانند ما ائمه رفتار كنيد ، تا مردم اهل اسلام و ايمانند ؛ اگر بخواهيد از مردم جدا گرديد ، از هواپرستان جدا شويد . سپس حضرت فرمود : نماز را نيكو به جا آوريد و براى آخرت و به نفع خويش عمل كنيد كه مردى نسبت به امر دنيا زرنگ است ، مىگويند : فلانى زرنگ است ولى زرنگ واقعى فقط زرنگ نسبت به آخرت است « 1 » .\r\nپيامبر صلى الله عليه و آله فرمود :\r\nاگر كسى شما را دعوت كرد اجابت كنيد ، به عيادت مريض برويد ، هديه را بپذيريد و به احدى از مسلمانان ظلم نكنيد « 2 » .\r\nقالَ رَسُولُ اللّهِ صلى الله عليه و آله : سائِلُوا الْعُلَماءَ ، وَخالِطُوا الْحُكَماءَ ، وَجالِسُوا الْفُقَراءَ « 3 » .\r\nپيامبر عزيز خدا صلى الله عليه و آله فرمود : از علما بپرسيد ، با حكما همنشين شويد و با فقرا مجالست كنيد .\r\n\r\n\r\n","description":"","footnote":"\r\n( 1 ) - مستدرك الوسائل : 8 / 313 ، باب 1 ، حديث 9529 ؛ بحار الأنوار : 71 / 162 ، باب 10 ، حديث 24 .\r\n( 2 ) - الأمالى ، شيخ طوسى : 638 ، حديث 1317 ؛ بحار الأنوار : 71 / 163 ، باب 10 ، حديث 27 .\r\n( 3 ) - تحف العقول : 41 ؛ مشكاة الأنوار : 134 ، الفصل الثامن فى العلم ؛ بحار الأنوار : 71 / 188 ، باب 13 ، حديث 14 .\r\n","page_name":" 277 ","page_number":277},
  {"content":"\r\n\r\n\r\nحقوق مؤمن بر مؤمن\r\nمعلى بن خنيس به حضرت صادق عليه السلام عرضه داشت :\r\nحق مؤمن بر مؤمن چيست ؟ حضرت فرمود : هفت حق واجب است كه مخالفت با هريك ، خروج از ولايت خدا و طاعت اوست ! ! عرضه داشتم : آن‌ها چيستند ؟\r\nفرمود : اى معلى ! دوست توام و بر تو مىترسم كه اين حقوق را بگويم و تو ضايع كنى و در مقام حفظش بر نيايى و بدانى و عمل ننمايى .\r\nعرضه داشتم : « لا قوة الا باللّه » .\r\nفرمود : آسان ترين حق اين است كه دوست بدارى براى او آنچه را براى خود دوست دارى و نخواهى براى او آنچه را براى خود نمىخواهى .\r\nحق دوّم : در برآوردن حاجتش حركت كرده و كوشش كنى و خشنودى و رضاى او را بجويى و با گفتارش مخالفت ننمايى .\r\nحق سوّم : با نفس و مال نسبت به او توجه كنى و با دست و قدم و زبان به او يارى دهى .\r\nحق چهارم : ديدبان و دليل و آيينه و پوشش او باشى .\r\nحق پنجم : تو سير نباشى او گرسنه ، تو پوشيده نباشى او برهنه ، تو سيراب نباشى او تشنه .\r\nحق ششم : اگر براى تو زن و خدمتكار هست ، ولى او بدون زن و خدمتكار است ، خدمتكار خود را به خانهء او فرستى كه لباسش را بشويد و طعامش را آماده كند و رختخوابش را پهن نمايد كه اين‌ها حقوق بين تو و اوست .\r\nحق هفتم : قسمش را تصديق كنى ، دعوتش را اجابت نمايى ، به تشييع\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nجنازه‌اش حاضر شوى و در مرضش از او عيادت نمايى ، بدنت را براى حل مشكلش آماده كنى ، كارى كنى كه حاجتش را مجبور نشود از تو بخواهد ، بلكه به محض فهميدن حاجت او به قضاى حاجتش اقدام كنى ، چون اين حقوق را به جاى آوردى ولايت و دوستىات را به او متصل و از آن جانب به ولايت حق متصل شده است « 1 » ! !\r\nقالَ أبُوعَبْدِاللّهِ عليه السلام : أَحْسِنْ يا إسحاقَ إلى أَوْلِيائي ما اسْتَطَعْتَ فَما أَحْسَنَ مُؤْمِنٌ إلى مُؤْمِنٍ وَلا أَعانَهُ إلّاخَمَشَ وَجْهُ إبليسَ وَقَرَّحَ قَلْبُهُ « 2 » .\r\nامام صادق عليه السلام فرمود : اى اسحاق ! به دوستانم تا جايى كه مىتوانى نيكى كن كه مؤمن به مؤمن نيكى نمىكند مگر اين‌كه صورت ابليس لطمه خورده و قلبش پر از هم و غم مىگردد .\r\nامام صادق عليه السلام فرمود :\r\nمؤمن ، برادر مؤمن و چشم او و راهنماى اوست ، به او خيانت نمىكند و خذلان او را نمىخواهد ، مؤمن براى مؤمن بركت است ، دو مؤمن وقتى وارد منزل مؤمنى مىشوند و آن مؤمن گرسنگى آن‌ها را بر طرف مىنمايد بهتر از آزاد كردن يك بنده است ؛ وقتى مؤمنى به مؤمنى قرض بدهد به خاطر خدا ، اجرش همانند صدقه است و وقتى مؤمن براى حل مشكل مؤمن قدم بردارد ، به هر قدمى حسنه‌اى به او عنايت مىشود و سيئه‌اى از او محو مىگردد و درجه‌اى از او بالا مىرود و پس از آن به ده حسنه رسيده و ده حاجتش برآورده مىگردد و مؤمنى كه پشت سر مؤمن دعا\r\n\r\n\r\n","description":"","footnote":"\r\n( 1 ) - الكافى : 2 / 169 ، باب حق المؤمن على اخيه ، حديث 2 ؛ بحار الأنوار : 71 / 238 ، باب 15 ، حديث 40 .\r\n( 2 ) - الكافى : 2 / 207 ، باب فى الطاف المؤمن وإكرامه ، حديث 9 ؛ وسائل الشيعة : 16 / 377 ، باب 32 ، حديث 21807 .\r\n","page_name":" 279 ","page_number":279},
  {"content":"\r\n\r\nكند ، ملكى مىگويد همانند اين براى خود تو است و مؤمنى كه غمى از دل مؤمن بر دارد خدا غمى از غم‌هاى آخرت او برمىدارد و مؤمنى كه مظلومى را كمك دهد برايش از روزهء يك ماه و اعتكاف در مسجد الحرام بالاتر است و هرگاه مؤمنى مؤمن را يارى دهد ، خدا در دنيا و آخرت او را يارى دهد « 1 » .\r\nدر اين زمينه‌ها روايات بسيارى وجود دارد ؛ كه وظيفهء انسان را به هنگام خروج از خانه معين كرده و مىخواهد انسان مسلمان به هنگام خروج از خانه فقط براى طاعت و امور دين خارج گردد ، چون به اين نيت خارج شود و نيت خود را در تمام زمينه‌ها عملى سازد خروجش خروج طاعت و موقعيتش در پيشگاه حضرت ربوبى بهترين موقعيت خواهد گشت .\r\nراستى چه پر ارزشند آن بزرگوارانى كه به قصد خدمت به اسلام و مسلمانان از خانه خارج مىشوند .\r\n\r\nدر راه خدمت به خلق\r\nيكى از بزرگان داستان مهمى برايم نقل كرد از اوايل جنگ جهانى اوّل در تهران كه در آن درس و عبرت و پند براى همگان است .\r\nمردى بود متقى ، با فضيلت ، بزرگوار و آراسته به تربيت الهى و داراى روح ملكوتى كه در بازار تهران داراى يك مغازه بود .\r\nدرآمد مالى خود را دو تقسيم كرده بود ، قسمتى را براى مخارج خانهء خود گذاشته بود و سهم ديگر را براى رفع نياز نيازمندان .\r\nبدون انجام كار خير راحت نبود ، دلش مالامال از غم براى مسلمانان بود ، كار\r\n\r\n\r\n","description":"","footnote":"\r\n( 1 ) - الاختصاص : 27 ، حديث الغار ؛ بحار الأنوار : 71 / 311 ، باب 20 ، حديث 67 .\r\n","page_name":" 280 ","page_number":280},
  {"content":"\r\n\r\nنيكى نبود مگر آن‌كه در آن سهم داشته باشد . از خانه جز براى كار خير و طاعت حق و امرى از امور اسلام خارج نمىگشت .\r\nروزى از خانه مطابق با نيت هميشگى خود خارج شد ، ولى آن روز به كار خيرى برنخورد ، با كمال اندوه و تأسف به خانه برگشت ، به همين سبب ميلى به غذا نداشت ، خوابش نمىبرد ، ناراحت و رنجيده بود .\r\nساعت‌ها از شب مىگذشت ، شهر به خواب رفته بود ، اما ديدهء او بيدار بود ، لباس پوشيد و به همسرش گفت : من به قصد حل مشكل مسلمانى يا انجام كار خيرى از خانه خارج مىشوم .\r\nخانه را ترك كرد و از اين كوچه به آن كوچه ، از اين محل به آن محل ، از اين خيابان به آن خيابان در حركت بود ، از خداى مهربان توقع داشت در آن وقت شب كار خيرى نصيبش شود ! !\r\nناگهان صداى ناله‌اى توجه او را جلب كرد ، به سوى صاحب ناله رفت ، جوانى را ديد سر به ديوار گذاشته ، آه مىكشد و اشك مىريزد .\r\nبه جوان سلام كرد ، دردش را پرسيد ، از گفتن درد و رنجش ابا داشت ، به او گفت : جز براى رفع حاجت و بر طرف كردن درد دردمند از خانه بيرون نيامده‌ام ، دردت را بگو .\r\nجوان در پاسخ گفت : اينجا نزديك محلهء بدكاران است ، مرا قدرت ازدواج نيست ، به تازگى دختر جوان زيبارويى را به اين خانه كه خانهء بدكاران است آورده‌اند ، من مايل به آن دخترم ، به خاطر پول كم من ، رئيس اين خانه كه خانم نسبتاً مسنى است از ورود من به خانه و ديدار دختر جلوگيرى مىكند !\r\nآن مرد بافضيلت به جوان گفت : اكنون كه دختر در معرض فساد مفسدين قرار نگرفته ، اگر به او علاقهء شديد دارى و حاضر به ازدواج با او هستى ، من وسائلش را فراهم كنم .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nجوان باور نمىكرد ، بهت زده شده بود ، در پاسخ آن مرد گفت : اگر اين خدمت را نسبت به من انجام دهى ، كار بزرگى كرده‌اى .\r\nآن مرد با كرامت در خانه را زد ، خانم رئيس در را باز كرد ، چشمش به قيافه‌اى الهى و چهره‌اى ملكوتى افتاد ، سخت تعجب كرد ، فرياد زد : اى مؤمن ! مىدانى اينجا كجاست ؟ اينجا محله بدكاران است ، شما را چه شده به اين ناحيه گذر كرده‌اى ؟\r\nجواب داد : دخترى را كه جديداً به خانهء شما آورده‌اند ، براى اين پسر مىخواهم ، چنانچه ميسر است اين خدمت را انجام داده و دلى را از اندوه و رنج به در آر .\r\nجواب داد : اين دختر جهت ماندن در اين خانه نزديك به پنجاه تومان ضمانت سپرده ، شما حاضرى آن پنجاه تومان را بپردازى ؟\r\nگفت : آرى ، با آن‌كه پنجاه تومان در آن زمان پول زيادى بود و با آن مىتوانستند كار عمده‌اى انجام دهند ، ولى آن مرد بزرگوار در راه رضاى محبوب حاضر به پرداخت آن پول بود .\r\nآرى ، عاشق اللّه جان و مال را فقط براى حضرت او مىخواهد ، مال و جان اگر در راه او نباشد ، مال و جان نيست و بال و بار شيطانى است .\r\nعاشق جز به معشوق و محب جز به محبوب فكر نمىكند ، جان و مال عنايت خداست و بايد خرج خدا شود .\r\nدر صورتى كه مال در راه دوست مصرف شود ، براى انسان سودمند است ورنه در برزخ و قيامت جز بار سنگين و عذاب مهلك چيز ديگرى براى انسان نيست .\r\nاهل حال و اهل خدا جز خدا نمىشناسند و سراپايى جز دلبر نمىدانند ، آنان هرچه مىخواهند براى او مىخواهند و هرچه انجام مىدهند براى او انجام مىدهند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nعمر و وقت و زمان را فقط براى او مىخواهند ، فدا كردن مال و جان در راه او براى آنان سهل است . عشق براى آنان چيزى جز خدا باقى نگذاشته ، آنچه مربوط به محبوب آنان نيست از آن روى گردانند و هرچه در ارتباط با محبوب آنان است ، به جان و دل به طرف آن مىدوند .\r\nبه قول يكى از شعراى معاصر :\r\n به جان دوست كه گر عالم و هر آنچه در اوست * دهند من ندهم نقد دولت غم دوست\r\nنهاده پا به ره پيشگاه عشق كسى * كه پشت پا زده بر روزگار و آنچه در اوست\r\nتفاوتى نكند خواه درد ، خواه دوا * ز دوست هرچه رسد در مذاق جان نيكوست\r\nوجود دلبر و من حكم جان و تن دارد * تمام قدرت من در كف ارادهء اوست\r\nبه روى دوست گر افتد نگاه عاشق مست * عجيب نيست نگنجد گر از شعف در پوست\r\nچه غم كه دود غم عشق را دوايى نيست * كه دردمند تو را درد بىدوا داروست\r\nتو دوست باش چه پروا زيك جهان دشمن * تو يار باش چه انديشه از ملامت گوست \r\nآن مرد كريم و بافضيلت پنجاه تومان را داد و آن دختر را گرفت و همراه پسر به خانهء خود برد ، از پسر درخواست كرد جهت كار نزد خودم باش و از همسرش\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nدرخواست نمود به دختر تعاليم اسلامى بياموزد .\r\nپس از مدت كمى كه دختر آراسته به فضايل شد و پسر رموز كار را ياد گرفت ، عروسى مفصلى جهت آنان برگزار كرد .\r\nمدت‌ها گذشت ، روزى پسر به نزد آن مرد باكرامت آمد ، عرضه داشت : تو مانند يك پدر جهت من حق پدرى به جاى آوردى و بالاترين خدمت را نسبت به من انجام دادى ، هم اكنون از تو مىخواهم به من اجازه دهى همراه همسرم از تهران كوچ كرده و به محل اصلى خود شهر منجيل بروم .\r\nآن مرد بزرگوار به او رخصت سفر داد ، پسر همراه با همسرش به شهر اصلى خود آمد ، در آنجا ماندگار شد ، رابطهء او با آن مرد بزرگ توسط نامه بود .\r\nسالها گذشت ، براى آن مرد باكرامت سفرى به سوى رشت و بندر انزلى اتفاق افتاد ، هنگام غروب به شهر منجيل رسيد ، جمعيت كثيرى را كنار نانوايى ديد كه همه جهت نان گرفتن گرد آمده ولى نان كم و مقدارى گران بود .\r\nسؤال كرد : چه خبر است ؟ گفتند : ايام جنگ جهانى اوّل است ، آذوقه خيلى كم شده ، به علاوه مهاجرين زيادى در مساجد و حسينيه‌هاى شهر مقيم شده و از كمبود نان رنج مىبرند ! !\r\nپرسيد : گندم و آرد اين ناحيه در اختيار كيست ؟ گفتند : فلان شخص ، به محض شنيدن نامش معلوم شد ، همان جوانى است كه سال ها پيش آن خدمت بزرگ را در حق او كرده ، نشانهء خانهء او را پرسيد ، به خانهء او رفت ، در زد ، خدمتكار گفت :\r\nكيست ؟ گفت : صاحب خانه را مىخواهم . صاحب خانه در را باز كرد ، تا چشمش به آن مرد باكرامت افتاد از شوق فريادى كشيد و او را در آغوش گرفت و زن و فرزندش را به ديدار او دعوت كرد . به آن مرد خوش‌آمد گفت و از او دعوت كرد به درون خانه بيايد ، ولى او گفت : من قدم به اين خانه نمىگذارم مگر اين‌كه مشكل\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nنان در اين منطقه حل شود ! !\r\nآن پسر به انباردار خبر داد در انبارها را باز كن و نثار قدم اين عزيز ، گندم و آرد را به نازل‌ترين قيمت ممكن همين امشب در اختيار نانوايان شهر قرار بده و به نانوايان از قول من بگو امشب تا نيمه شب يا سحر پخت كنند ، اگر مخارج اضافى در برداشت به عهدهء من ، شب به نيمه نرسيده بود كه بر تخت نانوايان منجيل نان فراوانى قرار داده شد ، ولى مشترى براى بردن نداشت .\r\nراستى بعضى از انسان ها چه وجود با بركت و پرمنفعتى هستند ، چون در خانه قرار مىگيرند شمع خانه‌اند ، چون قدم از خانه به بيرون مىگذارند براى خلق خدا منبع خيرند .\r\n\r\nانديشه پيش از عمل\r\nبياييد در تمام برنامه‌ها چنانچه قرآن مجيد در بسيارى از آيات دستور مىدهد فكر كنيم ، نور فكر نمىگذارد عمر را به بطالت بگذرانى ، نور فكر نمىگذارد ، كار خير و عمل نيكى از ما فوت شود ، نور فكر نمىگذارد كه فقط به فكر خود بوده و هر چيزى را براى خود بخواهيم ، فكر آفتاب زندگى و منبع بسيارى از امور الهى در حيات انسان است ، فكر ريشهء عمل و بلكه بالاتر از عمل است ، چون هر عمل نيكى محصول فكر پاك است .\r\nسلطان ولد در كتاب « رباب نامه » مىگويد « 1 » :\r\nفكر ، بالاى عمل است ؛ زيرا عمل فعل جوارح است و فكر عمل باطن ، عمل در دست آدمى است ، اما فكر مقدور آدمى نيست مگر آن را حق تعالى بخشد .\r\n\r\n\r\n","description":"","footnote":"\r\n( 1 ) - رباب نامه : 32 .\r\n","page_name":" 285 ","page_number":285},
  {"content":"\r\n\r\nو غرض از فعل جوارح جوشش فكر است كه :\r\nتَفَكُّرُ ساعَةٍ خَيْرٌ مِنْ عِبادَةِ سَبْعينَ سَنَةٍ « 1 » .\r\nلحظه‌اى فكر كردن از هفتاد سال عبادت بهتر است .\r\nعمل ، هم‌چون درخت است و فكر ، هم چون ميوهء درخت ؛ زيرا مىفرمايد :\r\nمَنْ أَخْلَصَ لِلّهِ أَرْبَعينَ صَباحاً ظَهَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ « 2 » .\r\nچون بنده‌اى چهل روز تمام امورش را براى حق خالص كند چشمه‌هاى حكمت از دلش بر زبانش ظاهر مىگردد .\r\nپس معلوم شد كه حكمت ثمرهء عمل است ، اگر عمل باشد و ثمره نباشد معلوم شود كه آن عمل مىنمود اما در حقيقت عمل نبود چنان‌كه درم قلب به صورت درم مىنمايد و در حقيقت درم نيست .\r\nآرى ، فكر علت عمل و عمل علت حكمت و حكمت علت حل تمام مشكلات اجتماعى ، اقتصادى ، سياسى ، مادى و معنوى است .\r\nخداوند حكيم ، قرآن كريم را براى ساخته شدن فرد و جامعهء حكيم نازل كرده و آن كس كه از فكر و عمل و حكمت بهره ندارد ، ارتباطى با خداوند و فيوضات حضرت او ندارد و چنين كسى نبايد توقع خير دنيا و آخرت داشته باشد كه سعادت دنيا و آخرت نصيب آن كسى است كه داراى فكر الهى و عمل اسلامى و حكمت ربانى باشد .\r\nبىفكر ، دچار دنياى غلط مىشود ، دنيايى كه او را از تمام حقايق و معارف غافل كرده و به بدبختى و شقاوت مىكشد .\r\n\r\n\r\n","description":"","footnote":"\r\n( 1 ) - جامع الأخبار : 94 ، الفصل الثانى والخمسون فى اللسان .\r\n( 2 ) - جامع الأخبار : 94 ، الفصل الثانى والخمسون فى اللسان .\r\n","page_name":" 286 ","page_number":286},
  {"content":"\r\n\r\nزندگى و حيات و دنيايى كه عامل رشد و كمال و بالا رفتن شخصيت انسان نباشد و آدمى در گرفتار بودن به آن دنيا از ياد حق و ذكر دوست غافل بماند پشيزى ارزش ندارد .\r\nسلمة الاحمر مىگويد : بر هارون الرشيد وارد شدم ، او را در كنار كاخ ها و قصرها ديدم ، اين شعر را خواندم :\r\n اما بيوتك فى الدنيا فواسعة * فليت قبرك بعد الموت يتسع \r\nخانه هايت در دنيا وسيع است ، اى كاش بعد از مرگت نيز خانهء قبرت وسيع باشد .\r\nهارون گريه كرد و گفت : اى سلمه ! به نحو مختصر مرا موعظه كن . گفتم : اى هارون ! اگر در بيابانى خشك و بى آب و علف قرار بگيرى و تشنگى تو را تا سرحد مرگ ببرد ، با چه قيمتى حاضرى آب بخرى آن هم به اندازهء يك شربت ؟ گفت : با نصف آنچه در اختيار دارم !\r\nگفتم : اگر آب را به اين قيمت خريدى و خوردى ، ولى از تو دفع نشد و دچار مرض حبس البول شدى ، چه قيمت حاضرى بپردازى كه از اين رنج راحت شوى ؟\r\nگفت : نصف ديگر ثروتم را ، گفتم : خدا لعنت كند دنيايى را كه به شربت آب و بولى از دست مىرود ! !\r\nبياييد آنچه در دست داريم همه را در راه خشنودى حضرت حق قرار دهيم ، بياييد براى خدا باشيم و براى خدا بميريم ، بياييد براى خدا به خانهء خود برويم و براى خدا از خانه خارج شويم و كارى كنيم كه از ما نسبت به حضرت حق جز طاعت و نسبت به خلق خدا جز خدمت كارى صادر نشود ، بياييد به حضرت حق عرض كنيم :\r\n جز هواى تو ندارم سر سوداى دگر * نيست غير توام اى دوست تمناى دگر\r\nبندم از پا بگشا زان كه اسير تو دمى * از سر كوى تو هرگز نرود جاى دگر \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n رفتن آن روز ميسر شود از كوى توام * كه جز آنم دل ديگر بود و پاى دگر\r\nهر شبم مژدهء فردا دهى از وصل و كنى * باز فردا چو شود وعده به فرداى دگر\r\nدر پى سلسلهء موى تو اى مونس جان * هر طرف مىنگرم واله و شيداى دگر\r\nمن نه آنم كه به غير از سر آن كوى صبور * باشدم چون دگران منزل و مأواى دگر \r\n\r\n","description":"","footnote":"","page_name":" 288 ","page_number":288},
  {"content":"\r\n\r\n[ وَأَلْزِمِ السَّكينَةَ وَالْوَقارَ وَاذْكُرِ اللّهَ سِرّاً وَجَهْراً 
  ]\r\n\r\nآداب خروج از منزل\r\nچون از خانه خارج شدى ادب در راه رفتن را مراعات كن و ادب در اين است كه با آرامش دل و آرامش بدن حركت كنى ، از افراط و تفريط در راه رفتن اجتناب كن ، از حركت‌هاى لغو و بيهوده و اعمال ضد حق بر حذر باش و در درون و برون خود متذكر حضرت حق باش كه با متذكر بودن نسبت به حق و شؤون حضرت او كه انبيا و ائمه و اوليا و حلال و حرام و قبر و برزخ و قيامت و حساب و كتاب است از تمام خطرات بيرون از منزل كه عبارت از نگاه به نامحرم ، رابطهء نامشروع ، ظلم به زيردست ، مال حرام ، احتكار جنس ، تقلب و خدعه و حيله و مكر با مردم و . . .\r\nمصون خواهى بود .\r\nدر روايات آمده كه روزگارى بر مردم بيايد كه مؤمن از خانه خارج شوند ، ولى كافر و بىدين به منزل برگردند ! !\r\nچون سِرّاً و جَهراً ياد حضرت او باشى ، شيطان و شياطين از حمله به تو و ضربه زدن به شؤون معنوى تو عاجز خواهند بود .\r\nو اگر بخواهى مسئلهء ذكر و ياد خدا سِرّاً و جَهراً به وقت بيرون بودن از خانه در تو قوى و با شدت باشد ، لازم است هر روز در هنگام خروج از خانه يا هرچند روز يك بار خدمت يكى از مردان الهى و عالمان ربانى رسيده و از نفس پاك او همت\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nگرفته روح و جان و قلب و سر خود را قوت بخشى و بدان كه بدون توسل به ذيل عنايت انبيا و ائمه ، يا جانشينان آن بزرگواران به پايان راه نخواهى رسيد و هماى سعادت بر سرت به پرواز نخواهد آمد .\r\nگفته‌اند : اصل عبادت و مسلمانى ، روى آوردن است به مردان حق ، اگر به هزاران نوع طاعت آراسته باشى و به علوم و اخلاق پيراسته ، چون منكر ايشان شوى ، مردود حق گردى ، دليل بر آن در زمان مصطفى صلى الله عليه و آله هركه به او رو نياورد و منكر حال او گشت حق تعالى طاعت‌ها و عبادت‌هاى آن كس را از سلك معصيت شمرد ، بلكه از كافران و مردودان گشت و در آخر علف دوزخ شد « 1 » .\r\n بىوجود مصطفى آن طاعتت * هست ناخوش تر زفسق و معصيت\r\nزان كه عاصى دارد اميد نجات * بعد توبه مىرسد او را صلات\r\nليك آن طاعت كه بىاحمد بود * آدمى از كرد آن كافر شود \r\n نيست كافر را اميدى از خدا * زانكه باشد كفر را دوزخ جزا\r\nپس بگير آن مرد را و دم مزن * تا كشد از چاه كفرت بىرسن \r\nتو هر روز و هر ساعت محتاج به تذكرى ، چون هر لحظه در معرض بزرگ ترين خطرهايى ، چه بهتر كه برايت خضر راهى باشد و تو به وقت خروج از خانه در ابتداى روز او را ببينى و به وقت برگشتن به منزل هم او را ملاقات كنى كه همت و نفس و نصيحت و حكمت او تو را از افتادن در قيود سخت و خطرناك شيطانى حفظ كند و حداقل در كسب و كار و رابطه با مال و پول كه سخت‌ترين جاذبه‌ها و كشش را دارد ، تو را از حرام خدا حفظ نمايد كه روزى انسان با توجه به سعى و كوشش و كار و فعاليتى كه دارد از حلال و رزق طيب و طاهر مقرر شده و آدمى\r\n\r\n\r\n","description":"","footnote":"\r\n( 1 ) - رباب نامه : 430 .\r\n","page_name":" 290 ","page_number":290},
  {"content":"\r\n\r\nبايد به حلال خدا كه از راه كسب مشروع به دست مىآورد قانع باشد .\r\nپيامبر بزرگ اسلام صلى الله عليه و آله فرمود :\r\nاى مردم ! مىدانيد خداى شما چه مىگويد ؟ گفتند : خدا و رسول او بهتر مىداند . فرمود : در استواى بر عرش و نظر بر خلق مىفرمايد : بندگان من ! شما مخلوق من و من خالق شمايم و روزى شما به دست من است ، در آنچه من براى شما تكفل كرده‌ام خود را به رنج و مشقت و به خصوص بلاى حرام دچار نكنيد ، روزى را از من بخواهيد و خود را براى من قرار دهيد ، حوائج خود را به من اظهار نماييد ، من روزى شما را بدون افتادن در رنج و مشقت حرام و رنج اضافى مىرسانم .\r\nاى مردم ! مىدانيد خداى شما چه گفته ؟ گفتند : خدا و رسول بهتر مىداند .\r\nفرمود : خداوند مىفرمايد : انفاق كنيد تا بر شما انفاق كنم و وسعت به اهل و عيال و مردم بدهيد تا بر شما وسعت بدهم ، تنگ نگيريد كه بر شما تنگ خواهم گرفت ، ابواب رزق به عرش من در شب و روز باز است ، من رزق را به بنده‌ام بر اساس نيت و بخشش و صدقه و انفاقش نازل مىكنم ، هركس دست باز داشته باشد ، من هم نسبت به او دست باز خواهم داشت و هركس سخت بگيرد و كم خرج كند نسبت به او سخت خواهم گرفت « 1 » ! !\r\nچه نيكوست كه انسان وقتى با مال حرام روبرو شد ، هرچند زياد باشد براى خاطر خدا صبر كند و استقامت ورزد كه به حرام آلوده نشود .\r\nمحاسبى مىگويد :\r\nلِكُلِّ شَىْءٍ جَوْهَرٌ وَجَوْهَرُ الإِنْسانِ العَقْلُ وَجَوْهَرُ العَقْلِ الصَّبْرُ « 2 » .\r\n\r\n\r\n","description":"","footnote":"\r\n( 1 ) - مخلاة : 31 .\r\n( 2 ) - شرح نهج البلاغة ، ابن ابى الحديد : 1 / 322 ، فصل فى مدح الصبر و انتظار الفرج .\r\n","page_name":" 291 ","page_number":291},
  {"content":"\r\n\r\nبراى هر چيز حقيقتى است و حقيقت انسان عقل است و حقيقت عقل صبر و پايدارى و استقامت است .\r\nكسى كه در حرام خدا صبر پيشه كند ، دلش به انوار معرفت روشن گشته و جانش ظرف تجلى صفات خواهد شد و كششى در قلب او نسبت به حضرت يار پيدا خواهد شد كه از طرفى نسبت به تمام امور به آرامش خواهد رسيد و از طرفى نسبت به محبوب تا رسيدن به مقام وصل واله و حيران و بىقرار خواهد گشت .\r\nاين دل شكسته خطاب به محبوب واقعى چنين سروده‌ام :\r\n اى نور دل و فروغ جانم * رويت بنما كه جان فشانم\r\nدر آتش هجرت اى دل آرام * سوزد همه مغز استخوانم\r\nبردى دل من به يك اشارت * رحمى بنما كه در فغانم\r\nتا روى تو بينم اى مه حسن * بنشسته به خاك آستانم\r\nدرمان نشود اگر غم هجر * برگو كه چگونه زنده مانم\r\nباز آى و به من عنايتى كن * تا دل زغم تو وارهانم\r\nاحوال مرا چگونه خواهى * آنسان كه تو خواهم من آنم\r\nبا قوت عشق گير دستم * مسكينم و زار و ناتوانم \r\n\r\n","description":"","footnote":"","page_name":" 292 ","page_number":292},
  {"content":"\r\n\r\n[ سَئَلَ بَعْضُ أصْحابِ أَبي الدرداء أَهْلَ دارِهِ عَنْهُ فَقالَتْ :\r\nخَرَجَ ، فَقالَ : مَتى يَعُودُ ؟ قَالَتْ : مَتى يَرْجِعُ مَنْ رُوحُهُ بِيَدِ غَيْرِهِ ؟ ! وَلا يَمْلِكُ لِنَفْسِهِ نَفْعاً وَلا ضَرّاً 
  ] « 1 » بعضى از ياران ابوالدرداء به درب خانه‌اش آمدند و از همسر او پرسيدند كه او كجاست ؟ گفت : بيرون رفته است . گفتند : كى مىآيد ؟ گفت : چه سؤالى است ؟\r\nكسى كه روحش و جانش به دست ديگرى است ، كى بر مىگردد ؟ كسى كه مالك خود نسبت به نفع و ضررى نيست ؟ !\r\nبعضى از زنان تربيت شدهء معارف الهى ، راستى از چه معرفتى برخوردار بودند گاهى زنان با معرفت و آنان كه در مدرسهء انبيا و امامان عليهم السلام تربيت شدند براى همهء انسان ها در تمام زمينه‌ها درس و عبرت‌اند .\r\nفيض كاشانى آن عارف بزرگ و عالم سترك مىگويد :\r\nبعضى از زنان ، اوّل صبح تا كنار درب خروجى منزل به بدرقهء شوهر مىآمدند و به وقت خداحافظى مىگفتند : اى مرد خانه ! مطمئن باش كه من و فرزندانت به توفيق الهى به‌گونه‌اى تربيت شده‌ايم كه حاضريم به حداقل غذا و لباس و مسكن قناعت كنيم ، مبادا به وقت كسب ما را در نظر گرفته و بگويى بايد به زندگى گشايش بدهم تا زن و فرزندم راحت باشند ، آن گاه حدود و مقررات الهى را شكسته دست\r\n\r\n\r\n","description":"","footnote":"\r\n( 1 ) - بحار الأنوار : 73 / 167 .\r\n","page_name":" 293 ","page_number":293},
  {"content":"\r\n\r\nبه حرام آلوده كنى ؛ من و فرزندانت در قيامت مسؤوليت خطا و اشتباه و به حرام افتادن تو را قبول نخواهيم كرد و چنانچه به عنوان ما دست به حرام بيالايى ما در محضر حضرت حق عرضه خواهيم داشت : بار خدايا ! ما در دنيا قناعت كردن خود را به اين مرد اعلام كرديم و او بدون اطلاع ما دست تجاوز به قانون تو دراز كرد و ما امروز مشاركت در خطاى او را قبول نداريم ! !\r\nچه بسيار زنان بيدار دل و با معرفتى بودند كه علت سعادت شوهران و فرزندان گشتند .\r\nچه بسيار زنانى بودند كه در كنار همسرانشان با سختىها و مشكلات زندگى ساختند و شوهران خود را تشويق به استقامت كرده ، از انحراف آنان از صراط مستقيم الهى جلوگيرى كردند .\r\nدرس اين زن يك جهان معرفت و يك دنيا علم است .\r\nآرى ، هيچ كس مالك نفع و ضرر نسبت به نفس خود نيست و زمام حيات و زندگى فقط و فقط به دست خداست .\r\nخوشا به حال آن انسان هايى كه در تمام شؤون حيات متذكر حق و متوجه حضرت محبوبند و حضرت محبوب متوجه آنان ؛ به قول عارف عالم ، شيخ مصلح الدين سعدى شيرازى :\r\n خرم صباح آن‌كه تو بر وى نظر كنى * فيروز روز آن‌كه تو بر وى گذر كنى\r\nآزاد بنده‌اى كه بود در ركاب تو * خرم ولايتى كه تو زان جا سفر كنى\r\nديگر نبات را نخرد مشترى به هيچ * يك بار اگر تبسم هم‌چون شكر كنى \r\n\r\n","description":"","footnote":"","page_name":" 294 ","page_number":294},
  {"content":"\r\n\r\n اى آفتاب روشن و اى سايهء هما * ما را نگاهى از تو تمناست گر كنى\r\nمن با تو دوستى و وفا كم نمىكنم * چندان كه دشمنى و جفا بيشتر كنى\r\nمقدور من سرى است كه در پايت افكنم * گر زان كه التفات بدين محتضر كنى\r\nدانى كه رويم از همه عالم به سوى توست * زنهار اگر تو روى به روى دگر كنى \r\n\r\n","description":"","footnote":"","page_name":" 295 ","page_number":295},
  {"content":"\r\n\r\n[ وَاعْتَبِرْ بِخَلْقِ اللّهِ تَعالى بَرِّهِمْ وَفاجِرِهِمْ أَيْنَما مَضَوْا وَاسْئَلِ اللّهَ تَعالى أَنْ يَجْعَلَكَ مِنْ خاصِّ عِبادِهِ وَأَنْ يُلْحِقَكَ بِالْماضينَ مِنْهُمْ وَيَحْشُرَكَ في زُمْرَتِهِمْ 
  ]\r\n\r\nنگاه به ديد عبرت\r\nامام صادق عليه السلام مىفرمايد :\r\nبه نيكان و بدان خلق خدا به نظر پند و عبرت بنگر و فكر كن كه كجا رفتند و چه شدند ، عاقبت نيكان به كجا رسيد و عاقبت بدان و بدكاران به كجا كشيد ؟\r\nبر تو هم كه يكى از مخلوقات خدايى ، همان خواهد رفت كه بر آنان رفت ، اگر نيكى بر تو عاقبت نيك خواهد آمد و اگر زشتى و بدخو و بىايمانى بر تو همان خواهد شد كه بر بدان و آلودگان روزگار رفت !\r\nكوشش كن از وضع زندگى گذشتگان ، چه نيكان چه بدان پند گرفته و عبرت‌آموزى ، تا پس از مرگ هم‌چون خوبان عالم خوشحال باشى و چون بدان و بدكاران دچار اندوه و تأسف و حسرت نباشى .\r\nاصولًا خداوند بزرگ ، قصدى از بيان سرگذشت خوبان و بدان در قرآن مجيد جز پند دادن به آنان كه در دنيا زندگى مىكنند ندارد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n [ لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ 
  ]  « 1 » .\r\nبراستى در سرگذشت آنان عبرتى براى خردمندان است .\r\nآرى ، در دو چهرهء نيكان روزگار و بدان تاريخ براى اهل خرد درس‌ها و عبرت ها است ، يوسف براى حكمرانى كه بخواهد اهل عدل باشد درس و عبرت است و فرعون براى كسى كه بخواهد از مسير حق منحرف باشد و به ملتى كه زير دست اويند ستم كند پند و درس است و اين دو نمونه‌اى از نيكان و بدان تاريخ قرآنند كه خداوند هر دو را براى همگان عبرت قرار داده است .\r\nبه قول « جمال انسانيت » كه يكى از بهترين تفاسير سورهء يوسف است :\r\nيوسف صديق در تاريخ بشريت يكى از شخصيت‌هاى ممتاز و كم نظيرى است كه عملًا مكتب تربيت و ارشاد و هدايت را باز كرده است و داستان زندگى آموزندهء وى براى عموم طبقات درس سعادت و موفقيت است ؛ يعنى براى جوانان نورس كه در معرض طغيان غرائز حيوانى و شهوات سركش قرار دارند ، نيكوترين راهنماى ايمان و تقواست كه بر تمايلات حيوانى غلبه كنند و دامن عفت و طهارت خود را از هرگونه آلودگى پاك نگه دارند .\r\nو براى بانوان و دوشيزگان كه ممكن است در مسير آلودگىهاى رسوا كننده واقع شوند كامل‌ترين وسيله پند و اندرز است كه از عاقبت شرم‌آور عياشى و هوس‌رانى بپرهيزند و همواره در پناه ايمان و پرهيزكارى ، طهارت نفس و پاك دامنى خويش را حفظ كنند .\r\nو براى زمامداران دلسوز و خيرخواه ، بهترين برنامهء عملى است كه تمام نيروها و امكانات خود را در راه خير و سعادت مردم به كار ببرند و با كمال اخلاص\r\n\r\n\r\n","description":"","footnote":"\r\n( 1 ) - يوسف ( 12 ) : 111 .\r\n","page_name":" 297 ","page_number":297},
  {"content":"\r\n\r\nو خضوع ، جامعه را به سوى كمال و خوشبختى رهبرى نمايند .\r\nقرآن مجيد در سورهء يوسف آيهء 109 و روم آيهء 9 و فاطر آيهء 44 و مؤمن آيهء 21 و 82 و محمّد آيهء 10 به مردم مىفرمايد : در زمين بگرديد و به عاقبت افراد ، ملت‌ها ، دولت‌ها ، ثروتمندان كه از شما گاهى داراى جمعيت بيشتر و قدرت برتر و ثروت افزون‌تر بودند فكر كنيد كه با همهء قوت و قدرت چه شدند و كجا رفتند و عاقبت مخالفت آنان با حق به كجا كشيد ! آيا در زندگى برنده شدند ؟ يا با كمال وقاحت و رسوايى و شرمسارى بازنده گشتند و در پايان كار به عذاب الهى دچار گشته و نفرت و غضب و لعنت خدا و انبيا و ملائكه و نيكان را براى خود خريدند ؟ !\r\nآرى ، به فرمان امام به حق ناطق حضرت جعفر بن محمد الصادق ، در اوضاع و احوال گذشتگان چه نيكان و چه بدكرداران به ديدهء عبرت و پند گرفتن بنگر و از هر دو طايفه براى رسيدن به كمال و رشد ، جهت خود درس و پند بساز .\r\nسپس از خداوند مهربان درخواست كن والتماس نما كه اى مهربان مولاى من ! اى كريم و رحيم ! اى دادرس و فريادرس ! اى رؤوف به عباد ! اى ياور مستمندان و اميد دردمندان ! مرا از بندگان شايسته و خالصت قرار بده و به من توفيق ملحق شدن به آن بزرگواران را عنايت كن و چون بميرم مرا در زمرهء ايشان محشور كن كه تو ارحم الراحمينى و گداى بىنوا را از درگاه لطف و كرمت دست خالى و نااميد بر نمىگردانى .\r\n نگار من تويى و يار غمگسار تويى * وگر بهار نباشد مرا بهار تويى\r\nچگونه يابم با درد فرقت تو قرار * كه جان و دل را آرامش و قرار تويى\r\nشكار كردى جانا دل مرا و مرا * زدام عشق به دست آمده شكار تويى \r\n چو جويبار است از اشك ديدهء من زآنك * به قد بر شده چون سرو جويبار تويى\r\nمباد عمر من و روزگار من بىتو * كه شادى و طرب و عمر و روزگار تويى \r\n\r\n","description":"","footnote":"","page_name":" 298 ","page_number":298},
  {"content":"\r\n\r\n مرا نه جان هست امروز و نه جهان بىتو * از آن‌كه جان و جهان من‌اىنگار تويى « 1 » \r\nبه فرمودهء امام عاشقان ، تاج عارفان ، اميد بيداران ، روح زنده‌دلان ، جان جهان و جهان جان ، اميرمؤمنان عليه السلام در دعاى كميل :\r\nلِأَيِّ الْأُمُورِ إِلَيْكَ أَشْكُو ، وَ لِمَا مِنْها أَضِجُّ وَأَبْكِي ، لِأَلِيمِ الْعَذابِ وَشِدَّتِهِ ، أَمْ لِطُولِ الْبَلَاءِ وَمُدَّتِهِ . فَلَئِنْ صَيَّرْتَنِي لِلْعُقُوبَاتِ مَعَ أَعْدائِكَ ، وَجَمَعْتَ بَيْنِي وَبَيْنَ أَهْلِ بَلَائِكَ ، وَفَرَّقْتَ بَيْنِي وَبَيْنَ أَحِبَّائِكَ وَأَوْلِيائِكَ ، فَهَبْنِي يَا إِلهِي وَسَيِّدِي وَمَوْلايَ وَرَبِّي ، صَبَرْتُ عَلَى عَذابِكَ ، فَكَيْفَ أَصْبِرُ عَلَى فِراقِكَ « 2 » ؟ !\r\nبراى كداميك از برنامه هايم به سوى تو شكوه برم و براى كداميك از مسائل و مراحل زندگيم به تو ناله كنم ، براى عذاب دردناكى كه جريمهء گناهان است ، يا براى بلاى دائمى كه در قيامت ممكن است گريبانم را بگيرد .\r\nاى مولاى من ! اگر مرا در عذاب فردا با دشمنانت قرار دهى و مرا با صاحبان بلا همنشين كنى و بين من و عاشقان و دوستانت جدايى بيندازى ، من بر تمام اين عذاب‌ها و دردها و رنج‌ها صبر مىورزم ، ولى در فراق تو مرا صبرى نيست .\r\n چون شمع نيمه جان به هواى تو سوختيم * با گريه ساختيم و به پاى تو سوختيم\r\nاشكى كه ريختيم به ياد تو ريختيم * عمرى كه سوختيم براى تو سوختيم\r\nپروانه سوخت يكشب و آسود جان او * ما عمرها زداغ جفاى تو سوختيم\r\nديشب كه يار انجمن افروز غير بود * اى شمع تا سپيده به جاى تو سوختيم\r\nكوتاه كن حكايت شب هاى غم رهى * كز برق آه و سوز نواى تو سوختيم « 3 » \r\n\r\n\r\n","description":"","footnote":"\r\n( 1 ) - مسعود سعد سلمان .\r\n( 2 ) - مفاتيح الجنان : دعاى كميل .\r\n( 3 ) - رهى معيرى .\r\n","page_name":" 299 ","page_number":299},
  {"content":"\r\n\r\nچه نعمتى از اين بالاتر كه خداوند بزرگ به انسان ايمانى محكم ، عمل صالح ، اخلاق حسنه ، فكر دورانديش عنايت كند و اين نعمت‌هاى بزرگ و پرارزش را بر انسان تداوم بخشد ، آن گاه در لحظهء مرگ آدمى را در زمرهء انبيا و اوليا و نيكان محشور فرمايد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n[ وَاحْمَدْهُ وَاشْكُرْهُ عَلى ما عَصَمَكَ عَنِ الشَّهَواتِ وَجَنَّبَكَ عَنْ قُبْحِ أَفْعالِ الْمُجْرِمينَ وَغُضَّ بَصَرَكَ عَنِ الشَّهَواتِ وَمَواضِعِ النَّهْيِ 
  ]\r\nاز اين‌كه خداوند بزرگ بنابر لطف و عنايت و مهرش تو را از شهوات شكم ، غريزهء جنسى ، شهوت مال ، قدرت و خيال حفظ كرده و نگذاشته در اين امور به لغزش و عثرت دچار شوى و سعادت دنيا و آخرتت پايمال شود ، آن وجود مقدس و عطا كنندهء فيض اقدس را شكر و حمد كن ، گرچه از عهدهء كوچك ترين و كم‌ترين نعمت او بر نخواهى آمد .\r\nبه وقت بيرون بودن از خانه حتماً ديده‌ات را از مورد شهوت و آنچه خداى بزرگ به مصلحت تو نهى فرموده فرو پوش كه فرو پوشيدن ديده ، مقدمهء كرامت و بزرگوارى و عامل حفظ انسان از خواهش‌هاى بىجاى نفس و افتادن در انواع گناهان و معاصى و كبائر است .\r\nبه نامحرمان نگاه مكن ، به صورت هركس چه مرد چه زن كه تو را به شهوات حيوانى بكشد ، نظر مينداز .\r\nدر كوچه و خيابان از نگاه كردن به خانه‌هاى مردم به هر شكلى كه هست بپرهيز ، در حديث است كه حضرت رسالت پناه صلى الله عليه و آله از جايى مىگذشت و شخصى در آنجا از شكاف درب خانهء كسى نگاه مىكرد ، چون حضرت را ديد گريخت ، حضرت فرمود : اگر به تو دست مىيافتم ، چشم هايت را از حدقه بيرون مىكشيدم .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n[ وَاقْصِدْ في مَشْيِكَ « 1 » وَراقِبِ اللّهَ في كُلِّ خُطْوَةٍ كَأَنَّكَ عَلَى الصِّراطِ جائِزٌ ووَلا تَكُنْ لَفّاتاً وَأَفْشِ السَّلامَ لِأَهْلِهِ مُبْتَدِئاً وَمُجيباً 
  ]\r\nدر راه رفتن ميانه‌روى را رعايت كن ، نه تند برو نه كند قدم بردار و در هر قدمى و گامى كه بر مىدارى متوجه مراقبت و حكم خدا باش ، فكر كن كه به قدم ديگر نمىرسى ، خداى نخواسته اگر در قدم معصيت باشى و به قدم بعد براى توبه نرسى ، چه مىكنى ؟\r\nدر حركت نسبت به امور الهى محتاط باش ، مانند كسى كه از پل صراط مىگذرد ، چنان‌كه او آناً فآناً گويا در شرف افتادن است و به جناب احديت در كمال جزع و استغاثه ، تو نيز آن چنان باش ، در هيچ حال از ياد حضرت حق غفلت مكن كه مبادا اجل برسد و تو از او غافل باشى .\r\nدر مسير راه به هريك از برادران مسلمان كه بر مىخورى سلام كن و اگر سلام كنند جواب بده كه پاسخ سلام واجب و ابتدا كردن آن مستحب است .\r\nدر اسلام از جمله عمل‌هاى مستحب كه ثوابش از واجب بيشتر است ، سلام است و مقصود شارع در هر صورت افشاى سلام مىباشد كه در حديث آمده :\r\nعَن ابى جعفر عليه السلام : ثلاث درجات : إِفْشاءُ السَّلامِ وَإطْعامُ الطَّعامِ وَالصَّلاةُ بِاللَّيْلِ\r\n\r\n\r\n","description":"","footnote":"\r\n( 1 ) - اين جمله در نسخهء عبدالرزاق لاهيجى نمىباشد .\r\n","page_name":" 302 ","page_number":302},
  {"content":"\r\n\r\nوَالنَّاسُ نِيامٌ « 1 » .\r\nامام باقر عليه السلام مىفرمايد : از جمله خصائص مؤمن سه مقام است : افشاء سلام است خواه به بزرگ يا كوچك ، عبد يا آزاد و خوراندن به مردم و نماز خواندن در دل شب آن گاه كه همه درخوابند .\r\nراستى كدام لذت از اين برنامه بالاتر است ، به وقتى كه تمام مردم در رختخواب عافيت درخوابند و عبد در پيشگاه حضرت مولا سر ذلت به خاك عبوديت گذاشته و به ياد گناهانش در حال اشك ريختن و مناجات است كه :\r\n سر نهاديم به سوداى كسى كاين سر از اوست * نه همين سر كه تن و جان و جهان يكسر از اوست\r\nگر گل افشاند و گر سنگ زند چه توان كرد * مجلس و ساقى و مينا و مى و ساغر از اوست\r\nگر به توفان شكند يا كه به ساحل فكند * ناخدايى است كه هم كشتى و هم صرصر از اوست\r\nمن به دل دارم و شاهد به رخ و شمع به سر * آنچه پروانهء دلسوخته را در پر از اوست\r\nهوسى خام بود شادى دل جز به غمش * خنك آن سوخته كش سود و غمى بر سر از اوست\r\nچه نويسم كه سزاوار سپاسش باشد * معنى و لفظ و مداد و قلم و دفتر از اوست « 2 » \r\n\r\n\r\n","description":"","footnote":"\r\n( 1 ) - بحار الأنوار : 71 / 382 ، باب 23 ، حديث 91 .\r\n( 2 ) - نشاط اصفهانى .\r\n","page_name":" 303 ","page_number":303},
  {"content":"\r\n\r\nدر هر صورت در سلام‌كردن نسبت به كسى تكبر و بخل مكن كه در حديث آمده :\r\nبخيل‌ترين مردم كسى است كه در سلام به مردم بخل داشته باشد « 1 » .\r\n\r\n\r\n","description":"","footnote":"\r\n( 1 ) - وسائل الشيعة : 7 / 27 ، باب 2 ، حديث 8616 .\r\n","page_name":" 304 ","page_number":304},
  {"content":"\r\n\r\n[ وَأَعِنْ مَنِ اسْتَعانَ بِكَ في حَقٍّ وَارْشِدِ الضّالَّ وَأَعْرِضْ عَنِ الْجاهِلينَ 
  ]\r\nو به هركس در مسير حق و امور زندگى از تو كمك و يارى خواست يارى بده و كسى كه راه را گم كرده او را به راهى كه نسبت به آن قصد دارد ، هدايت و ارشاد كن و از اهل جهل و لهو و لعب بپرهيز .\r\nدر اين جمله سه موضوع اساسى تذكر داده شده :\r\n1 - يارى آن‌كس كه يارى مىطلبد .\r\n2 - راهنمايى گمگشتگان .\r\n3 - اعراض از جاهل .\r\n\r\nبرآوردن حاجت مؤمن\r\nبرآوردن حاجت مؤمن ، امر بسيار مهمى است ، به طورى كه ائمهء بزرگوار عليهم السلام گاهى براى اداى حاجت يك نيازمند حاضر به قطع طواف بودند .\r\nامام صادق عليه السلام براى قضاى حاجت يك مؤمن ، به ابان بن تغلب دستور قطع طواف داد و فرمود :\r\nثواب قضاى حاجت مؤمن از ثواب هفتاد طواف برتر است « 1 » .\r\nراوى مىگويد :\r\n\r\n\r\n","description":"","footnote":"\r\n( 1 ) - وسائل الشيعة : 13 / 380 - 381 ، باب 41 ، حديث 7 .\r\n","page_name":" 305 ","page_number":305},
  {"content":"\r\n\r\nسالى براى حج آماده شدم ، خدمت حضرت صادق عليه السلام رسيدم . فرمود : قصد كجا دارى ؟ گفتم : حج . فرمود : مىدانى براى حاجى چه اندازه از ثواب است ؟\r\nعرضه داشتم : نمىدانم برايم بگو . فرمود : هرگاه عبد هفت مرتبه خانه را طواف كند و دو ركعت نماز به جاى آورد و صفا و مروه را سعى كند ، خداوند بزرگ شش هزار حسنه به او عنايت مىكند و شش هزار سيئه از او محو مىنمايد و شش هزار درجه به او مىافزايد و شش هزار حاجت از او روا مىكند ، آن هم حاجت دنيا و آخرت . عرض كردم : فدايت شوم ، خيلى ثواب است . فرمود : به ثواب بيشتر از اين تو را خبر دهم ؟ عرض كردم : آرى . فرمود : قضاى حاجت انسان مؤمنى بالاتر از حج و حج و حج و خلاصه تا ده برابر حج است ! ! « 1 » قالَ رَسُولُ اللّهِ صلى الله عليه و آله : مَنْ سَرَّ مُؤْمِناً سَرَّني وَمَنْ سَرَّني فَقَدْ سَرَّ اللّهَ « 2 » .\r\nپيامبر خدا صلى الله عليه و آله فرمود : هركس مؤمنى را خوشحال كند ، مرا خوشحال كرده و هركه مرا خوشحال كند ، خدا را خوشحال كرده است .\r\nامام صادق عليه السلام فرمود :\r\nهركس بر مؤمنى سرور وارد كند ( كنايه از اين‌كه او را از گرفتارى نجات دهد ، قرضش را ادا كند ، به عيادتش برود ، حاجتش را روا نمايد ) ، خداوند ، عمل او را مجسم كند تا وقت مرگش به او بگويد : اى دوست خدا ! بشارت باد تو را به كرامت و رضوان الهى . اين عمل مجسم با او هست تا داخل قبر شود ، باز همان بشارت را بدهد چون به محشر درآيد ، باز هم همان بشارت را بدهد و در هر هولى با او هست\r\n\r\n\r\n","description":"","footnote":"\r\n( 1 ) - الأمالى ، صدوق : 493 ، مجلس فى ذكر فضائل الحج ، حديث 11 ؛ بحار الأنوار : 96 / 3 ، باب 2 ، حديث 1 .\r\n( 2 ) - الكافى : 2 / 188 ، باب ادخال السرور على المؤمنين ، حديث 1 ؛ بحار الأنوار : 71 / 287 ، باب 20 ، حديث 14 .\r\n","page_name":" 306 ","page_number":306},
  {"content":"\r\n\r\nو همان بشارت را مىدهد ؛ مؤمن از اين چهرهء بشارت دهنده مىپرسد : كيستى ؟\r\nپاسخ مىدهد : سرورى هستم كه براى فلان كس آوردى « 1 » .\r\nعَنْ أبي عَبْدِاللّه عليه السلام قالَ : مِنْ أَحَبِّ الأَعْمالِ إلَى اللّهِ عَزَّ وَجَلَّ إدْخالُ السُّرُورِ عَلَى الْمُؤْمِنِ : إشْباعُ جَوْعَتِهِ أَوْ تَنْفيسُ كُرْبَتِهِ أَوْ قَضاءُ دَيْنِهِ « 2 » .\r\nاز امام صادق عليه السلام است : محبوب ترين عمل نزد حضرت حق وارد كردن خوشحالى به مؤمنى است ، سير كردن گرسنگيش ، رفع غصه و رنجش ، قضاى دين و قرضش .\r\nانبيا و اوليا شامخ الهى و خلاصه تربيت‌شدگان مكتب الهى جهت حل مشكل مردم و قضاى حاجت مؤمنان و رفع سختى و رنج از زندگى ديگران سر از پا نمىشناختند .\r\nبركت يك گردن‌بند\r\nحديثى در اين زمينه دربارهء دختر گرامى پيامبر صلى الله عليه و آله در كتب معتبر حديث رسيده كه شرح آن اين چنين است :\r\nگرسنگى بر دودمان پيغمبر اسلام حكومت مىكرد ، روزها مىگذشت و گردهء نانى كه خود را به آن سير كنند ، يافت نمىشد .\r\nدير زمانى بود كه نان گندم از ميان ايشان سفر كرده بود ، اخيراً هم نان جو در پى برادر ارجمندش روان شده بود ! ! فشار گرسنگى روز به روز افزوده مىگشت\r\n\r\n\r\n","description":"","footnote":"\r\n( 1 ) - الكافى : 2 / 191 ، باب ادخال السرور على المؤمنين ، حديث 12 ؛ وسائل الشيعة : 16 / 351 ، باب 24 ، حديث 21741 .\r\n( 2 ) - الكافى : 2 / 192 ، باب ادخال السرور على المؤمنين ، حديث 16 ؛ بحار الأنوار : 71 / 297 ، باب 20 ، حديث 29 .\r\n","page_name":" 307 ","page_number":307},
  {"content":"\r\n\r\nو خاندان رسول خدا صلى الله عليه و آله هم چنان استقامت مىورزيدند و خم به ابرو نمىآوردند .\r\nلبخند شيرين هم چنان بر لب‌هاى مقدس پيغمبر رحمت باقى بود ، چهرهء مبارك هنوز مىدرخشيد ، كسانى كه از نزديك با حضرتش سر و كار نداشتند گمان نمىكردند خود و خاندانش در جوع به سر مىبرند .\r\nنادانانى كه صورت ظاهر را ملاك تشخيص قرار مىدهند ، احتمال نمىدادند كه پيغمبر بزرگ چنين وضعيتى دارد .\r\nچيزى كه كار را بر حضرتش بسيار دشوار و سخت مىكرد ، اين بود كه دست هاى اميد نيازمندان به سويش دراز بود ، درماندگان اميدوار بودند كه حضرتش به آن‌ها نظر مرحمتى كند . بيچارگان به كويش سفر مىكردند و از راه دور و نزديك به خدمتش مىرسيدند ، تا از خرمن احسانش خوشه‌اى برگيرند .\r\nگاه گرسنگى بر وجود مقدسش آن قدر فشار مىآورد كه شكمش به پشت مىچسبيد كه بر آن سنگ مىبست ، ولى ابداً به آن توجهى نداشت . چيزى كه روان نازنينش را مىآزرد ، گرسنگى خاندان بود ، گرسنگى ياران بود و تقاضاى اميدواران .\r\nبا اين حال كسى از در خانه‌اش نااميد بر نمىگشت ، بزرگواريش اجازه نمىداد كه نيازمندى از كويش دست خالى برگردد و بيچاره‌اى وا بماند .\r\nحضرتش نماز عصر را به جاى آورده بود و در مسجد نشسته بود ، مسجدى كه ديوارهايش از خشت و گل بالا رفته بود و بيش از يك قامت انسان ارتفاع نداشت ، سقف مسجد از پوشال خرما و شاخه‌هاى آن پوشيده بود و كمتر گل در آن به كار رفته بود .\r\nسقف فقط نمازگزاران را از آفتاب محفوظ مىداشت ، ولى از ريزش باران نمىتوانست جلوگير باشد ، ستون هاى مسجد را الوارهاى درخت خرما تشكيل مىداد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nحضرتش هرچند روى زمين مىنشست و ميز نداشت ، ولى نشستن آن حضرت با ياران به طور ميزگرد بود و شخصيتش در موقع نشستن از دگران ممتاز نبود ، ناشناسى كه وارد مىشد مىپرسيد كه كداميك از شماها محمد مىباشيد ؟\r\nپيرمردى ژوليده مو ، گردآلود ، رنگ پريده ، وارد مسجد شد ، جامه‌اى كهنه بر تن داشت ، ضعف و ناتوانى چنان بر وى چيره شده بود كه خويشتن دارى نمىتوانست ، حالش حكايت مىكرد كه راه دورى را پيموده است .\r\nپيامبر مهربان صلى الله عليه و آله با لبخند مهر ، پرسش حالش كرد ، پيرمرد بىنوا نفس زنان با سه جملهء كوتاه ، حقيقت حال خود را بيان داشت : گرسنه‌ام ، برهنه‌ام ، بىنوايم !\r\nرسول خدا صلى الله عليه و آله فرمود : چيزى در دست ندارم ، ولى نشان دادن خير مانند انجام دادن آن است . برو به سراغ دخترم فاطمه .\r\nآن گاه به بلال روى كرده فرمود : او را به در خانهء فاطمه برسان . خانهء فاطمه كنار مسجد قرار داشت و درش به مسجد باز مىشد ، براى پيرمرد بينوا زحمت راه پيمايى نداشت ، ولى فاطمه سه روز بود كه با شوهرش على و فرزندانش نانى به دست نياورده بود و به گرسنگى به سر برده بودند .\r\nمرد بىنوا كه با استراحتى توانسته بود ، اندك قدرتى به دست آورد ، همراه بلال به در خانه فاطمه رسيد ، سلام داد و گفت : اى دودمان پيغمبر ! شما مردمى هستيد كه فرشتگان نزد شما رفت و آمد مىكنند ، جبرئيل كتاب خدا را در خانهء شما فرود آورده است .\r\nجواب آمد : و عليك السلام اى مرد ! كه هستى و از كجايى ؟ گفت : از عرب هستم و از تنگى و سختى گريخته‌ام ، به كوى پدرت پناه آورده‌ام ، شكمى گرسنه دارم ، بدنى برهنه دارم به من رحم كن خداى به تو رحم كند .\r\nدختر پيغمبر ، گلوبندى در گردن داشت كه دختر عمويش حمزه برايش هديه\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآورده بود ، به زودى از گردن باز كرد به او داد و گفت :\r\nاين را بگير و به فروش ، اميد است كه خداى به تو بهتر از اين بدهد . مرد بىنوا از در خانهء فاطمه بازگشت ، چشمانش مىدرخشيد ، چهره‌اش خندان بود و قيافهء پژمرده‌اش عوض شده بود .\r\nرسول خدا صلى الله عليه و آله هنوز در مسجد بود و ياران در حضورش بودند ، همه مىدانستند كه زن و فرزند على در گرسنگى به سر مىبرند ، حس كنجكاوى در آن‌ها تحريك شده و مىخواستند بدانند كه اين مرد چگونه بازگشته و چه آورده است ! چگونه رسول خدا صلى الله عليه و آله وى را به خانه على هدايت كرد ؟ فاطمه چگونه با وى رفتار كرد ؟ چرا به اين زودى بازگشت ؟ پرسش‌هايى بود كه به خاطر همه مىرسيد .\r\nزود بازگشتن نشانهء نوميدى است ، لبخندى كه آن مرد بر لب داشت نشانهء موفقيت بود .\r\nتحيرى فوق العاده به همه دست داده بود ، تا خطاب مرد بىنوا به رسول خدا صلى الله عليه و آله آن را بر طرف كرد :\r\nيا رسول اللّه ! دخترت گردن بندش را داده كه بفروشم . . .\r\nآيا منظور از اين سخن ، استجازهء فروش گردن بند بود ، يا منظور عرضه كردن آن براى فروش بود ؟ روشن نشد ؛ زيرا پيامبر بزرگ صلى الله عليه و آله فورى جواب داد : به فروش . آيا ممكن است خداى بدين وسيله براى تو خيرى فراهم نسازد ؟ در صورتى كه دخترم فاطمه آن را به تو بخشيده و او پيشواى همهء دختران آدم مىباشد .\r\nبه زودى مردى از ميان حلقهء ياران برخاست ، مردى كه داراى قامتى كشيده ، چهره‌اى گندم گون ، چشمانى شهلا بود ، قامت رسا و شانه‌هاى پهن او توجه بينوا را جلب كرد و به او نگريست ديد موهاى سرش ريخته و فقط چند دانه مو در پيش سر و چند دانه در پشت سر دارد و حكايت مىكند كه رنج بسيار ديده است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمرد بينوا او را نشناخت و ندانست كه براى چه از جاى برخاسته ، ولى ياران همگى او را مىشناختند و به خوبى از سوابق درخشانش آگاه بودند .\r\nآن‌ها مىدانستند كه در ميان خودشان ، كسى به اندازهء او در راه حق رنج نبرده و استقامت به خرج نداده است .\r\nهنوز آثار شكنجه‌هايى كه دست تبهكاران بر او وارد كرده در پيكرش باقى است ، بدن او از بىرحمى بشر داستان ها دارد .\r\nآن‌ها مىدانستند كه خاندان اين مرد از نخستين كسانى هستند كه به اسلام گرويده‌اند وقتى كه اسلام ناتوان بود و همه از آن روى گردان بودند .\r\nدر آن موقع كسى كه اسلام مىآورد در خطر قرار مىگرفت ، نخستين مردمى كه اسلام را پذيرفتند ، ناتوانان و ستم كشان بودند ، قدرتمندان قريش آنچه نيرو داشتند در شكنجه و آزار آنان به كار مىبردند ! !\r\nاصحاب پيغمبر مىدانستند كه اين خانواده ، چه رنج‌ها ديده و چه شكنجه‌ها چشيده‌اند و چه قربانى ها داده‌اند .\r\nپدر و مادر عمار نخستين مرد و زنى بودند كه در راه خدا شهيد شدند ، ابوجهل اين خانواده ضعيف و بينوا را در آفتاب سوزان حجاز ، لخت و عريان به روى سنگريزه‌هايى كه از حرارت آفتاب گداخته شده بود مىخوابانيد و بر سينه‌هاى آن‌ها سنگ‌هاى بسيار بزرگى مىنهاد ، تا از ايمان به خدا و رسول دست بردارند ! !\r\nگاه بر پيكر برهنهء آن‌ها آنقدر تازيانه مىنواخت كه گوشت بدنشان به اين سو و آن سو مىپريد .\r\nوقتى آتش خشمش شعله‌ور گرديد ، زوبينى به دست گرفت و در پيش مادر عمار فرود كرد و آن زن با ايمان را شهيد ساخت ! ! آن گاه ياسر پدر عمار را به شهادت رساند و عبداللّه برادر عمار را از بام خانه بر زمين پرتاب كرد ، پيكر جوان\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nخورد شد و از دنيا رفت .\r\nخود عمار كه در آفتاب سوزان در زير شكنجه قرار داشت ، همهء اين جنايات را به چشم مىديد و ناظر بود كه با پدر و مادر و برادرش چه كردند ، او منتظر بود كه نوبت وى كى رسد ؟\r\nدر اين موقع ظرف بزرگى را آوردند كه از پوست بود ، آن را پر از آب كردند و عمار را با پيكر مجروح در ميان آن انداختند و سپس از اين سو به آن سويش مىكشيدند و هل مىدادند ، گاه عمار را در ميان آب فرو مىكردند ، ولى عمار استقامت مىكرد .\r\nاكنون سال ها از آن روزهاى سياه مىگذرد و هنوز آثار آن شكنجه‌ها كه بزرگ ترين نشان افتخار است ، در تن عمار باقى مىباشد .\r\nعمار بسيار مورد لطف و عنايت رسول خدا صلى الله عليه و آله بود و در ميان مسلمانان موقعيتى به سزا داشت و همه با ديدهء تقديس و احترام به او مىنگريستند .\r\nوقتى كه از جاى برخاست چشم ها به او دوخته شد تا بدانند چه مىخواهد بكند و چه مىخواهد بگويد .\r\nعمار عرض كرد : يا رسول اللّه ! اجازه مىفرماييد كه من اين گردن بند را بخرم ؟\r\nپيغمبر فرمود : بخر و هركس با تو در خريد آن شركت كند ، خداى در آتش دوزخ عذابش نخواهد كرد .\r\nعمار به مرد بينوا رو كرد و پرسيد : گردن بند را چند مىفروشى ؟\r\nبينوا گفت : به غذايى كه از نان و گوشت باشد و سيرم كند و پارچه‌اى كه تنم را بپوشاند و دينارى كه به منزلم برساند .\r\nعمار گفت : هشت دينار زر و دويست درهم سيم ، بُردى از يمن ، چارپايى كه تو را به خانه برساند مىدهم و تو را از نان و گوشت سير خواهم كرد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمرد بينوا از اين نيكوكارى عمار در تعجب شده گفت : اى مرد ! تو چقدر جوانمرد هستى ! !\r\nعمار و مرد بينوا از مسجد خارج شدند . . .\r\nاين بار سومى بود كه بينوا ، حضور پيغمبر مهربان شرفياب مىشد ، در هر بار حالش از گذشته بهتر بود ، اكنون شكمش سير است ، جامه‌اى از بُرد يمانى به تن كرده ، زر و سيم بسيارى همراه دارد و زبانش به ثناى رسول خدا صلى الله عليه و آله گوياست .\r\nعرض مىكند :\r\nيا رسول اللّه ! گرسنه بودم سيرم كردى ، برهنه بودم پوشيده‌ام كرده‌اى ، پياده بودم سواره‌ام نمودى ، بينوا بودم توانگرم كردى . پدر و مادرم به قربانت . آن گاه دست به دعا برداشت و چنين گفت :\r\nپروردگارا ! جز تو كسى را نمىپرستم ، تويى كه روزى رسانى ؛ پروردگارا ! به فاطمه پاداشى بده كه چشمش نديده باشد و گوشى نشنيده باشد .\r\nپيامبر صلى الله عليه و آله فرمود : آمين .\r\nآن گاه به ياران روى كرده فرمود :\r\nخداى به فاطمه چنين چيزى داده است ؛ من پدر فاطمه هستم و پدرى مانند پدر فاطمه نمىباشد ، على شوهر فاطمه مىباشد و اگر على نبود ، فاطمه را شوهرى نبود ، خداى حسن و حسين را به فاطمه داده كه سرور اهل بهشتند و مانند آن‌ها كسى يافت نمىشود .\r\nجبرئيل به من خبر داد :\r\nوقتى كه فاطمه از دنيا مىرود و به خاك سپرده مىشود ، دو فرشته به قبرش مىآيند و از او مىپرسند : خداى تو كيست ؟ فاطمه مىگويد : اللّه خداى من است .\r\nمىپرسند : پيغمبرت كيست ؟ مىگويد : پدرم . مىپرسند : امام تو كيست ؟\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمىگويد : اين كسى كه سر قبر من ايستاده على بن ابىطالب .\r\nعمار گردن بند مقدس را به مشك آلود و در بردى از يمن پيچيد و به غلامش داده گفت :\r\nبرو حضور رسول خدا صلى الله عليه و آله ، اين را و تو را نثار مقدمش كردم . . .\r\nغلام ، شرفياب شد و پيام خواجهء خود را حضور خواجهء كاينات رسانيد ، حضرتش فرمود :\r\nبرو نزد دخترم تو را و گردن بند را به وى بخشيدم .\r\nغلام به سوى دخت رسول رفته و سخن پدر را به دختر ابلاغ كرد . فاطمه گلوبند را بگرفت و به غلام گفت : برو تو را در راه خدا آزاد كردم .\r\nغلام مىخنديد و مىرفت ، از وى سبب پرسيدند ، گفت : خنده‌ام از اين گردن بند است كه چقدر بابركت بود . . .\r\nگرسنه‌اى را سير كرد ، برهنه‌اى را پوشانيد ، پياده‌اى را سوار كرد ، بينوايى را به نوا رسانيد ، بنده‌اى را آزاد كرد و خود به جاى خويش بازگشت « 1 » .\r\nعارف و اصل ، آيت الله غروى اصفهانى در مدح بانوى دوسرا چنين سروده است :\r\n وهم به اوج قدس ناموس إله كى رسد * فهم كه نعت بانوى خلوت كبريا كند\r\nبسملهء صحيفهء فضل و كمال و معرفت * بلكه گهى تجلى از نقطهء تحت با كند\r\nمفتقرا متاب روى از در او به هيچ سوى * زان كه مس وجود را فضّهء او طلا كند \r\n\r\n\r\n","description":"","footnote":"\r\n( 1 ) - بشارة المصطفى : 137 ؛ بحار الأنوار : 43 / 56 ، باب 3 ، حديث 50 . متن اين روايت برگرفته شده از كتاب زير درختان صدر تاليف آية الله صدر مىباشد .\r\n","page_name":" 314 ","page_number":314},
  {"content":"\r\n\r\n\r\nراهنمايى گمگشتگان\r\nارشاد ضال ، يعنى كسى كه جاده و طريق را گم كرده ، از عبادات و كارهاى پربهره در اسلام است تا جايى كه پيامبر بزرگ اسلام صلى الله عليه و آله ارشاد ضال را از نظر ثواب مساوى با صدقه دانسته است ؛ اين ثواب مربوط به كسى است كه راه ظاهرى را گم كرده باشد ، اما كسى كه راه باطن را گم كرده ، اگر انسان با امر به معروف و نهى از منكر و موعظهء حسنه و اخلاق اسلامى ، او را به طريق هدايت دلالت كند به فرمودهء حضرت صادق عليه السلام همانند اين است كه تمام بشريت را از گمراهى نجات داده است .\r\nتمام انسان‌ها استعداد قبول تربيت و هدايت الهى را دارند ؛ زيرا درون و سرّ همه با مسئلهء فطرت عجين شده و مايه‌هاى الهى در خلقت و آفرينش انسان به كار رفته است .\r\nنااميد از هدايت بنى آدم نبايد بود ، با توجه به آيات و روايات به نظر مىرسد كه بزرگ ترين و مهم‌ترين و پرسودترين عبادت ، هدايت گمراه است .\r\nاگر انسان مردم را در گمراهى ببيند و اقدام به نجات آنان ننمايد ، بدترين گناه را در تمام دورهء عمرش مرتكب شده است .\r\nريشه و منشأ تحولات جسمى و نفسى و روحى انسان بىاندازه محكم است و حيات انسان با تولد از مادر شروع نمىشود ، بلكه مقدمات طولانى دارد و حتى از روز انعقاد نطفه هم آغاز نمىكند ، بلكه پيش‌تر از آن است ؛ زيرا كه نفس يا روحى كه به وسيلهء يك جسم ، تجلى در اين عالم مىكند يك حيات و سرنوشت خاصى با خود همراه مىآورد كه تار و پود آن در اعماق زمان و ابديت تنيده شده است ، ولى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاسرار آن براى مردمان امروزى هنوز پوشيده مىباشد « 1 » .\r\nولى وظيفهء بزرگ و مهم ماست كه با حس مسؤوليت وجدانى و الهى و شفقت و مهربانى به هدايت وى در صراط مستقيم بكوشيم .\r\n\r\nاعراض از جاهل\r\nعده‌اى هستند ، با اين‌كه از گوش شنوا و چشم بينا و عقل و قلب مدرك برخوردارند ، ولى به خاطر كشش‌ها و جذبه‌هاى سخت مادى ، متأسفانه با حق و حقيقت و حدود و مقررات و معارف الهى برخورد نامناسب و ناشايسته‌اى دارند .\r\nاينان در ميان مردم و در كوچه و بازار و خيابان و در جمع دوستان و اقوام ، فراوان هستند ، درگيرى با اين جهال در مسائل و معارف ، براى آبرو و شخصيت خود انسان ضرر دارد .\r\nامام صادق عليه السلام براساس يكى از آيات قرآن به ما نصيحت مىكنند كه چون از خانه خارج شدى ، سعى كن از جاهل بپرهيز و مواظبت كن كه اين گونه افراد به آبرو و حيثيت تو لطمه نزنند ، مداراى جاهل با اخلاق حسنه و روش الهى براى هر فرد عاقل لازم است ، مقابله كردن با جاهل به مانند عمل خودش ، در شرع مطهر پسنديده نيست .\r\n\r\n\r\n","description":"","footnote":"\r\n( 1 ) - اصول اساسى فن تربيت .\r\n","page_name":" 316 ","page_number":316},
  {"content":"\r\n\r\n[ وَإِذا رَجَعْتَ وَدَخَلْتَ مَنْزِلَكَ فَادْخُلْ دُخُولَ الْمَيِّتِ فِى الْقَبْرِ حَيْثُ لَيْسَ لَهُ هِمَّةٌ إلّارَحْمَةُ اللّهِ تَعالى وَعَفْوُهُ 
  ]\r\nهرگاه به خانه بازگشتى و داخل آسايشگاه خود شدى ، دخولت در خانه به مانند دخول ميت در قبر باشد ، ميتى كه در قبر آرزويى به جز رحمت و عفو حضرت دوست ندارد .\r\nخانه را همانند آنجا بدان و فوت و موت را در خانه نصب العين قرار داده و تصور كن ديگر راه خروج از منزل براى تو نيست ، چون اين گونه فكر كردى خانه براى تو همانند مسجد ، جايگاه عبادت و بندگى مىشود .\r\n\r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\nباب\r\n12\r\nدر آداب وارد شدن به مسجد\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\nقالَ الصَّادِقُ عليه السلام : إذا بَلَغْتَ بابَ الْمَسْجِدِ فَاعْلَمْ أَنَّكَ قَصَدْتَ بابَ بَيْتِ مَلِكٍ عَظيمٍ لا يَطَأُ بَساطَهُ إلَّاالْمُطَهَّرُونَ وَلا يُؤذَنُ لِمُجالَسَتِهِ إلَّاالصِّدِّيقُونَ .\r\nوَهَبِ الْقُدُومَ إلى بَساطِ خِدْمَةِ الْمَلِكِ هَيْبَةَ المَلِكِ فَإِنَّكَ عَلى خَطَرٍ عَظيمٍ إِنْ غَفَلْتَ ، وَاعْلَمْ أَنَّهُ قَادِرٌ عَلى ما يَشاءُ مِنَ الْعَدْلِ وَالْفَضْلِ مَعَكَ وَبِكَ .\r\nفَإِنْ عَطَفَ عَلَيْكَ بِرَحْمَتِهِ وَفَضْلِهِ قَبِلَ مِنْكَ يَسيرَ الطّاعَةِ وَأَجْزَلَ لَكَ عَلَيْها ثَواباً كَثيراً .\r\nوَإِنْ طالَبَكَ بِاسْتِحْقاقِهِ الصِّدْقَ وَالإِخْلاصَ عَدْلًا بِكَ حَجَبَكَ وَرَدَّ طاعَتَكَ وَإِنْ كَثُرَتْ وَهُوَ فَعّالٌ لِما يُريدُ .\r\nوَاعْتَرِفْ بِعَجْزِكَ وَقُصُورِكَ وَتَقْصيرِكَ وَفَقْرِكَ بَيْنَ يَدَيْهِ ، فَإِنَّكَ قَدْ تَوَجَّهْتَ لِلْعِبادَةِ لَهُ وَالْمُؤانَسَةِ بِهِ .\r\nوَأَعْرِضْ أَسْرارَكَ عَلَيْهِ وَلْيَعْلَمْ أَنَّهُ لا يَخْفى عَلَيْهِ أَسْرارُ الْخَلائِقِ أَجْمَعينَ وَعَلانِيَتُهُمْ .\r\nوَكُنْ كَأَفْقَرِ عِبادِهِ بَيْنَ يَدَيْهِ وَأَخِلْ قَلْبَكَ عَنْ كُلِّ شاغِلٍ يَحْجُبُكَ عَنْ رَبِّكَ فَإِنَّهُ لا يَقْبَلُ إِلَّا الأَطْهَرَ وَالأَخْلَصَ .\r\nوَانْظُرْ مِنْ أَيِّ ديوانٍ يَخْرُجُ إِسْمَكَ فَإِنْ ذُقْتَ مِنْ حَلاوَةِ مُناجاتِهِ وَلَذيذِ مُخاطَباتِهِ وَشَرِبْتَ بِكَأْسِ رَحْمَتِهِ وَكَرامَاتِهِ مِنْ حُسْنِ إِقْبالِهِ وَإِجابَتِهِ فَقَدْ صَلُحَتْ لِخِدْمَتِهِ فَادْخُلْ فَلَكَ الإِذْنُ وَالأَمانُ .\r\nوَإلّا فَقِفْ وُقُوفَ مُضْطَرٍّ قَدِ انْقَطَعَ عَنْهُ الْحِيَلُ وَقَصُرَ عَنْهُ الأَمَلُ وَقُضِيَ\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nالأَجَلُ ، فَإِذا عَلِمَ اللّهُ عَزَّ وَجَلَّ مِنْ قَلْبِكَ صِدْقَ الإِلْتِجاءِ إِلَيْهِ نَظَرَ إلَيْكَ بِعَيْنِ الرَّأْفَةِ وَالرَّحْمَةِ وَاللُّطْفِ وَوَفَّقَكَ لِما يُحِبُّ . ويرضى ؛ فإنَّهُ كريمٌ يُحِبُّ الْكَرامَةَ لِعِبادِه المُفْطَرّينَ الَيْه ، الْمُحْتَرِقين على بابِهِ بِطَلَبِ مَرْضاتِهِ قال اللّهُ تَعالى :\r\n [ أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ 
  ]  « 1 » .\r\n\r\n\r\n","description":"","footnote":"\r\n( 1 ) - نمل ( 27 ) : 62 .\r\n","page_name":" 322 ","page_number":322},
  {"content":"\r\n\r\n[ قالَ الصَّادِقُ عليه السلام : إذا بَلَغْتَ بابَ الْمَسْجِدِ فَاعْلَمْ أَنَّكَ قَصَدْتَ بابَ بَيْتِ مَلِكٍ عَظيمٍ لا يَطَأُ بَساطَهُ إلَّاالْمُطَهَّرُونَ وَلا يُؤذَنُ لِمُجالَسَتِهِ إلَّاالصِّدِّيقُونَ 
  ]\r\n\r\nمسجد\r\nمسجد خانهء خدا و محل عبادت و برترين و شريف‌ترين مكان روى زمين است ؛ مسجد مركز اتّصال قلب و روح به محبوب حقيقى و جاى شنيدن دعوت حضرت دوست به سوى خير و كمال است .\r\nمسجد ، آباد كنندهء دل ، تصفيه كنندهء جان و مركز تجلّى انوار ربوبى بر قلب مؤمنان است .\r\nمسجد ، خانهء هدايت و مركز تربيت و جايگاه اهل معرفت و محل سوز و گداز عاشقان الهى است .\r\nمسجد جاى خردمندان ، خانهء بركت براى مستمندان و جاى مناجات دردمندان و سرزمين برآورده شدن نياز حاجت‌مندان است .\r\nمسجد خانهء قرآن ، مدرسهء عشق ، مكتب دانش ، مرز بينش و محل گرفتن فيوضات ربانى از عالم قدس است .\r\nمسجد جايگاه نزول بركات ، مركز تدارك مافات و صحنهء پيكار با عوامل شيطان و جاى نجات از دركات است .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمسجد ، پلى به سوى بهشت و راهى به سوى فضيلت و طريقى به طرف هدايت و دليلى به سوى نقطهء وصال براى فراق زدگان است .\r\nمسجد ، جايى است كه عبادت و بندگى در آن ، افضل و برتر از ساير مكان‌ها است و آباد نگاه داشتن آن از اعظم عبادات و قربات است .\r\nمسجد ، جايگاه بسيج عباد خدا براى عبادت و خدمت به خلق ، امر به معروف و نهى از منكر ، حلّ مشكلات مسلمانان و آمادگى جهت جهاد و مبارزه با دشمنان خدا و انسانيت است .\r\nمسجد ، مركزى است كه امروز قدرش مجهول و فرداى قيامت براى آنان كه حقّش را ادا نكردند ، بزرگ‌ترين اندوه و حسرت و واسطهء شرمسارى و خجالت در پيشگاه حضرت دوست است !\r\n\r\nمسجد در قرآن\r\nكتاب خدا براى مسجد فضيلتى بس بلند و مقامى بس ارجمند قائل است كه توجه به عمق آن آيات ، انسان را به معنويت و روحانيت و ارزش مسجد آگاه مىنمايد .\r\nآنان كه با مسجد دشمنى ورزند و دست به خرابى ظاهر و باطن مسجد بيالايند و سعى در تعطيل بناى مسجد يا متوقّف شدن مسائل الهى در آن كنند ، بنا به فرمودهء قرآن از ستمكارترين مردم روى زمينند .\r\n [ وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ وَ سَعى فِي خَرابِها أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ \r\n\r\n","description":"","footnote":"","page_name":" 324 ","page_number":324},
  {"content":"\r\n\r\nعَظِيمٌ 
  ] « 1 » .\r\nو چه كسانى ستمكارتر از كسانى مىباشند كه از بردن نام خدا در مساجد خدا جلوگيرى كردند ، و در خرابى آن‌ها كوشيدند ؟ آنان را شايسته نيست كه در آن [ مراكز عبادت 
  ] درآيند ، جز در حال ترس [ از عدالت و انتقام خدا 
  ] . براى آنان در دنيا خوارى و زبونى است و در آخرت عذابى بزرگ است .\r\nتفسير « پرتوى از قرآن » با استفاده از آيات و روايات و مسائل تاريخى و طبيعى وغريزى ، در ذيل اين آيه چنين مىگويد « 2 » :\r\nمگر جز اين است كه غرائز و قواى حيوانى در آدمى منشأ هر ستم و تجاوز است ؟ تنها محيطى كه اين غرائز را محدود و وجدان حق جويى و عدالت خواهى را بيدار و فعال مىگرداند ، همان محيطهايى است كه به نام خدا و حق و عدل بر پا گشته و به نام مسجد كه محل سجده براى خدا و اخضاع سركشىهاست ، ناميده شده است .\r\nاگر خودبينى و امتيازجويى آدمى و صورت ها و انديشه‌هاى ناشى از آن در حريم مساجد راه يافت ، صورت و معناى خدايى مسجد را ويران مىكند و ظاهر آن را از رونق مىاندازد .\r\nچون مساجد ويران گرديد ، بند و حدّى براى سركشى غرائز نمىماند و جلو هر ستمى باز مىگردد ، پس آنان كه ديگران را از مساجد ممنوع و به خود محدود مىسازند و نور فطرت خدايى را خاموش و نام غير خدا را بلند مىكنند از هر ظالمى\r\n\r\n\r\n","description":"","footnote":"\r\n( 1 ) - بقره ( 2 ) : 114 .\r\n( 2 ) - تفسير پرتويى از قرآن : 1 / 273 ، ذيل آيه 114 سوره بقره .\r\n","page_name":" 325 ","page_number":325},
  {"content":"\r\n\r\nظالم‌ترند ! !\r\nبعضى از مفسران ، اين آيه را نازل در پيش‌آمد حديبيه و منع مشركين عرب ، رسول اكرم صلى الله عليه و آله و اصحابش را از ورود به مكه دانسته‌اند ، گرچه اوّل آيه با اين داستان تطبيق مىكند ، ولى آخر آيه  [ وَ سَعى فِي خَرابِها 
  ]  « 1 » با اين شأن نزول درست نمىآيد ، چون مشركين عرب هيچ گاه در خرابى كعبه نكوشيدند ، بلكه هميشه به پا نگهدارنده و آبادكنندهء آن بودند ، مگر آن‌كه مقصود ، تنها خرابى معنوى و از جهت ذكر خدا باشد .\r\nبه هرحال ظاهر آيه را نمىتوان ناظر به واقعه مخصوصى دانست و هيچ قرينه‌اى براى چنين تطبيقى در ميان نيست ، اين آيه بيان حقيقى است كلى و شامل حوادث گذشته مانند خرابىهاى بيت المقدس و زمان نزول آيه مانند منع مشركين در واقعهء حديبيه و آينده مانند خرابى هاى صليبىها و قرامطه از مساجد و همچنين بىرونق شدن معابد و مساجد امروز كه همه نتيجه و آثار شوم اختلاف و تضاد منتسبين به اديان است كه معابد و مساجد را سنگرى براى انشا و ابراز اختلافات و تأمين هواها و منافع خود ساخته‌اند .\r\nشايستهء مقام مساجد و پاسدارى پايه گذاران و طرفداران آن اين است كه با قلبى هراسناك از خوف خدا و مسؤوليت نسبت به مساجد در آن درآيند تا ديگران را به خشوع و سجده وادارند ؛ نه آن‌كه بر خدا و خلق سركشى نمايند و مساجد را به صورت پايگاه تحميل انديشه‌ها و سنگر جنگ آرا و عقايد شخصى خود گردانند . يا چون مساجد را از صورت اصلى خود خارج كردند و نسبت به آن خائن گشته و چون وظيفهء پاسدارى آن‌ها را انجام ندادند ، در حقيقت از آن بيگانه و رانده شدند و جز در حال ترس و نگرانى نبايستى در آن وارد شوند .\r\n\r\n\r\n","description":"","footnote":"\r\n( 1 ) - بقره ( 2 ) : 114 .\r\n","page_name":" 326 ","page_number":326},
  {"content":"\r\n\r\nيا آن‌كه با اختلافات خود ، چون مانع باطنى براى مردم در مساجد پيش آوردند و به خرابى آن كوشيدند و آن را از وضع اولى منحرف ساختند ، يگانه پايگاه خود را سست و راه را براى غلبهء ديگران باز كردند ، تا آنجا كه در مساجد كه محل امن و آرامش است ، خود جز با هراس و نگرانى نتوانند وارد شوند .\r\nآن گروه‌هايى كه رابطه و اجتماعاتشان بر اساس دين و پايگاه قدرتشان مسجد است ، همين كه اساس و مركزيت پايگاهشان سست و بىپا گرديد ، قدرتشان به ضعف و عزتشان به ذلت بر مىگردد و بيش از زبونى در دنيا عذاب هاى بزرگ ترى در پيش دارند .\r\nمسؤوليت مسلمانان نسبت به مسجد خيلى مهم و سنگين است ، مسلمان بايد در حفظ ظاهر و باطن مسجد بكوشد و وجودش كانون جاذبهء مردم به سوى مساجد باشد .\r\nائمهء مساجد لازم است كه آراسته به علم ، تقوا و بينش سياسى و اجتماعى و پيراسته از صفات مذموم و داراى حسنات اخلاقى باشند ، تا در سايهء كمالات آنان مردم به مساجد هجوم برده بر غرائز و سركشى هاى آنان زمام و مهار الهى بزند .\r\n [ قُلْ أَمَرَ رَبِّي بِالْقِسْطِ وَ أَقِيمُوا وُجُوهَكُمْ عِنْدَ كُلِّ مَسْجِدٍ وَ ادْعُوهُ مُخْلِصِينَ لَهُ الدِّينَ كَما بَدَأَكُمْ تَعُودُونَ 
  ]  « 1 » .\r\nبگو : پروردگارم به ميانه‌روى [ در همه امور و به اجتناب از افراط و تفريط 
  ] فرمان داده ، و [ امر فرموده 
  ] : در هر مسجدى [ به هنگام عبادت 
  ] روى [ دل 
  ] خود را [ آن گونه 
  ] متوجه خدا كنيد [ كه از هر چيزى غير او مُنقطع شود 
  ] ، و او را در حالى كه ايمان و عبادت را براى وى از هر گونه شركى خالص مىكنيد\r\n\r\n\r\n","description":"","footnote":"\r\n( 1 ) - اعراف ( 7 ) : 29 .\r\n","page_name":" 327 ","page_number":327},
  {"content":"\r\n\r\nبخوانيد ؛ همان گونه كه شما را آفريد ، [ پس از مرگ به او 
  ] بازمىگرديد .\r\n [ إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ 
  ]  « 1 » .\r\nآباد كردن مساجد خدا فقط در صلاحيت كسانى است كه به خدا و روز قيامت ايمان آورده و نماز را بر پا داشته و زكات پرداخته و جز از خدا نترسيده‌اند ؛ پس اميد است كه اينان از راه يافتگان باشند .\r\n [ لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ ، فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ 
  ]  « 2 » .\r\nقطعاً مسجدى كه از نخستين روز بر پايه تقوا بنا شده شايسته‌تر است كه در آن [ به نماز و عبادت 
  ] بايستى ، در آن مردانى هستند كه خواهان پاكيزگى [ و طهارت جسم و جان 
  ] هستند و خدا پاكيزگان را دوست دارد .\r\nاز آيات شريفه‌اى كه ذكر شد ، روشن مىشود كه خداوند بزرگ به مساجدى كه به دست مردم مؤمن بنيان‌گذارى شده و مسلمانان در آن مساجد خود را به تربيت و فضيلت مىآرايند و از اين مراكز به تزكيه نفس و محدود كردن غرائز و آبادى دنيا و آخرت اقدام مىكنند ، سخت علاقه‌مند است و در مرحله بعد استفاده مىشود كه اگر مساجد از نظر هدايت آباد شد و آبادى هدايت آن هم بستگى به عمل مردم و علما به شرايط مسجد دارد ، مسلمانان در تمام جبهه‌هاى حيات و زندگى بر دشمنان خود پيروز و داراى عزت دارين خواهند بود ! !\r\n\r\n\r\n","description":"","footnote":"\r\n( 1 ) - توبه ( 9 ) : 18 .\r\n( 2 ) - توبه ( 9 ) : 108 .\r\n","page_name":" 328 ","page_number":328},
  {"content":"\r\n\r\n\r\nمسجد در روايات\r\nروايات و احاديث اسلامى دربارهء مسجد ، مسائل بسيار مهمى را طرح كرده‌اند كه بر تمام مسلمانان لازم است آن ها را رعايت كرده و از اين راه خشنودى حضرت حق و پيامبر صلى الله عليه و آله و ائمه عليهم السلام را جلب كنند .\r\n. . . سَمِعْتُ أَباعَبْدِاللّهِ عليه السلام يَقُولُ : شَكَتِ الْمَساجِدُ إِلَى اللّهِ تَعالى الَّذينَ لا يَشْهَدُونَها مِنْ جيرانِها ، فَأَوْحَى اللّهُ عَزَّ وَجَلَّ إِلَيْها : وَعِزَّتي وَجَلالي لا قَبِلْتُ لَهُمْ صَلاةً واحِدَةً وَلا أَظْهَرْتُ لَهُمْ فِى النّاسِ عَدالَةً وَلا نالَتْهُمْ رَحْمَتي وَلا جاوَرُوني في جَنَّتي « 1 » .\r\nراوى مىگويد : از حضرت صادق عليه السلام شنيدم كه مساجد به پروردگار عالم از همسايگانى كه در آن شركت نمىكنند ، شكايت بردند . خطاب رسيد كه : به عزت و جلالم سوگند ، در صورت استخفاف به مساجد يك نماز از آنان قبول نمىكنم و آنان را به عدالت در بين مردم آشكار نمىنمايم و به رحمتم نمىرسند و در بهشت مجاور من نخواهد بود .\r\nقالَ رَسُولُ اللّهِ صلى الله عليه و آله : كُونُوا فِى الدُّنْيا أَضْيافاً ، وَاتَّخِذُوا الْمَساجِدَ بُيُوتاً وَعُودُوا قُلُوبَكُمُ الرِّقَّةَ وَأَكْثِرُوا مِنَ التَّفَكُّرِ وَالْبُكاءِ مِنْ خَشْيَةِ اللّهِ ، وَاجْعَلُوا الْمَوْتَ نَصْبَ أَعْيُنِكُمْ وَما بَعْدَهُ مِنْ أَهْوالِ الْقِيامَةِ تَبْنُونَ ما لا تَسْكُنُونَ وَتَجْمَعُونَ ما لا تَأْكُلُونَ فَاتَّقُوا اللّهَ الَّذي إِلَيْهِ تُرْجَعُونَ « 2 » .\r\n\r\n\r\n","description":"","footnote":"\r\n( 1 ) - الأمالى ، شيخ طوسى : 696 ، حديث 1485 ؛ بحار الأنوار : 80 / 348 ، باب 8 ، حديث 1 .\r\n( 2 ) - اعلام الدين : 365 ، باب عدد اسماء اللّه تعالى ، حديث 33 ؛ بحار الأنوار : 80 / 351 ، باب 8 ، حديث 3 .\r\n","page_name":" 329 ","page_number":329},
  {"content":"\r\n\r\nپيامبر خدا صلى الله عليه و آله فرمود : در دنيا مهمان باشيد ، اين دلبستگىها و آرزوها شايستهء مهمان نيست ، مساجد را به عنوان خانه اصلى خود بگيريد ، دل ها را به رقّت عادت دهيد ، زياد انديشه كنيد و از خشيت حق گريه داشته باشيد ، موت و اهوال قيامت را نصب العين قرار دهيد ، اين چه زندگى غلطى است كه ساختمانى كرده‌ايد كه در آن سكنى نداريد و آن قدر جمع كرده‌ايد كه براى شما قدرت خوردن نيست ، از خدايى كه به سوى او باز مىگرديد ، پروا كنيد !\r\nاميرالمؤمنين عليه السلام فرمود :\r\nرفت و آمد به مسجد يكى از اين منافع را دارد :\r\nبرادرى كه برادريش سود خدايى دارد .\r\nتحصيل علم جديد و تازه .\r\nدانستن آيهء محكمه .\r\nبرخورد به رحمت منتظره .\r\nياد گرفتن كلمهء هدايت كه انسان را از گمراهى برهاند .\r\nشنيدن كلامى كه راهبر به سوى راه خداست .\r\nترك گناه از ترس حق يا حيا از حضرت بارى « 1 » .\r\nقالَ عَلِىٌّ عليه السلام : لَيْسَ لِجارِ الْمَسْجِدِ صَلاةٌ إِذا لَمْ يَشْهَدِ الْمَكْتُوبَةَ فِى الْمَسْجِدِ إِذا كانَ فارِغاً صَحيحاً « 2 » .\r\nعلى عليه السلام فرمود : همسايهء مسجد اگر از هر جهت فراغت و صحت داشته باشد ،\r\n\r\n\r\n","description":"","footnote":"\r\n( 1 ) - ميزان الحكمة : 5 / 2396 به نقل از الأمالي ، شيخ صدوق : 318 .\r\n( 2 ) - وسائل الشيعة : 5 / 195 ، باب 2 ، حديث 6314 ؛ بحار الأنوار : 80 / 354 ، باب 8 ، حديث 3 .\r\n","page_name":" 330 ","page_number":330},
  {"content":"\r\n\r\nبايد براى نماز واجب به مسجد بيايد كه با بودن فراغت و صحت ، حق نماز در جاى ديگر براى او نيست .\r\nپيامبر صلى الله عليه و آله فرمود :\r\nهركس به مسجدى از مساجد خدا براى نماز جماعت برود ، براى هر قدمى كه برمىدارد هفتاد هزار حسنه منظور شود و به همان اندازه درجاتش بالا رود « 1 » .\r\nعَنِ النَّبِيِّ صلى الله عليه و آله قالَ : يَجىءُ يَوْمَ الْقِيامَةِ ثَلاثَةٌ يَشْكُونَ : الْمُصْحَفُ ، وَالْمَسْجِدُ ، وَالْعِتْرَةُ ، يَقُولُ الْمُصْحَفُ : يا رَبِّ حَرَّفُوني « 2 » وَمَزَّقُوني وَيَقُولُ الْمَسْجِدُ : يا رَبِّ عَطَّلُوني وَضَيَّعُوني ، وَتَقُولُ الْعِتْرَةُ : يا رَبِّ قَتَلُونا وَطَرَدُونا وَشَرَّدُونا ، فَأَجْثُوا لِلرُّكْبَتَيْنِ فِى الْخُصُومَةِ فَيَقُولُ اللّهُ لي : أَنَا أَوْلى بِذلِكَ « 3 » .\r\nرسول خدا صلى الله عليه و آله فرمود : در قيامت ، سه چيز به حضرت حق شكايت برند :\r\nقرآن ، مسجد ، عترت .\r\nقرآن مىگويد : پروردگارا ! مرا از نظر معنى تغيير داده و پاره كردند . مسجد مىگويد : پروردگارا ! مرا بيكار گذاردند و ضايع نمودند . عترت مىگويد : الهى ! ما را كشتند و راندند و آواره كردند . پيامبر صلى الله عليه و آله مىفرمايد : من براى احقاق حق اين‌ها در پيشگاه حضرت حق زانو مىزنم . خداوند مىفرمايد : من به محاكمهء خائنان به اين سه برنامه سزاوارترم .\r\nدر شرح اين حديث آمده :\r\nمراد از مصداق كامل مسجد در اين روايت مسجد پيغمبر است كه در زمان آن\r\n\r\n\r\n","description":"","footnote":"\r\n( 1 ) - بحار الأنوار : 73 / 336 ، باب 67 ، حديث 1 ( در ضمن حديث ) .\r\n( 2 ) - در بعضى نسخه‌ها « حرقوني » آمده است .\r\n( 3 ) - بحار الأنوار : 80 / 368 ، باب 8 ، حديث 26 .\r\n","page_name":" 331 ","page_number":331},
  {"content":"\r\n\r\nحضرت مركز حكومت اسلامى بود و بايد از آنجا عدالت و احكام حقيقى قرآن به همه جاى جهان پراكنده شود .\r\nو مصداق كامل طرف خصومت اين سه چيز غاصبين خلافت اسلام‌اند كه قرآن مجيد را به رأى خود تفسير كردند و احكام آن را كه متضمن نظام عدالت عمومى بود پاره پاره كردند و استفاده از مزاياى آن را به عرب و اشراف قريش و بنى اميه اختصاص دادند و ديگران را محروم كردند . با اين كه قرآن ، برابرى و برادرى را براى همهء بشر آورده و همهء نژادها و تيره‌ها در پيشگاه او برابر و فضيلت وابسته به تقوا است .\r\nپاره پاره شدن احكام الهى قرآن در حقيقت پس از مرگ پيامبر صلى الله عليه و آله به دست غاصبين شروع شد و خليفهء دوّم در طول خلافت خود جامعهء اسلامى را طبقه طبقه كرد : عرب‌ها را طبقهء اشراف قرار داد و بر سر مردم مسلط ساخت ، قانون هايى وضع كرد كه مسلمانان غير عرب را از حقوق اجتماعى اسلامى محروم كرد و به هم دستى همكاران و احزاب هم فكر خود نظامات عمومى اسلامى را تكه تكه كرد و در دوران بنىاميه كه با حكومت عثمان آغاز شد ، نظريات خليفهء دوّم به اوج ترقى رسيد و بنىاميه در دوران صد سالهء حكومت خود آن نظريات را قانون اساسى خود قرار دادند ! !\r\nبنىاميه در آن نظريات به اندازه‌اى پافشارى كردند كه قرآن و اسلام و مساجد و عترت به كلى تنهاى از جامعه ماندند و جز سلطنت غاصبانه و ديكتاتورى به وسيلهء نژاد بنىاميه و سپس بنىعباس براى مسلمانان چيزى نماند ! ! حتى ظاهر قرآن در زمان عثمان سوزانده شد و در زمان وليد ، قرآن مجيد تيرباران و تكه تكه گشت .\r\nمسجد كه رمز حكومت اسلامى و اساس پخش تعليمات الهى بود ، در زمان بعد از پيامبر ، تعطيل و حكومت عادلانه تبديل به حكومت عربى ديكتاتورى گرديد و با\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nتعطيلى مسجد پيامبر ، در حقيقت همهء مساجد عالم از هويت اصلى و ذاتيش تعطيل شد و از مساجد جز يك سلسله برنامه‌هاى خشك و ظاهر چيزى نماند .\r\nو اما عترت پيامبر ، آن‌چنان دچار سختى و فشار زندگى شدند كه عترت و اهل بيت هيچ پيامبرى و هيچ مسلمانى به اندازهء آنان رنج و زحمت نديد ؛ داستان كربلا و واقعه طف و حره و . . . نشانگر سختىهاى طاقت‌فرسايى است كه عترت نبىّ اكرم صلى الله عليه و آله از دست مردم به ظاهر مسلمان كشيدند .\r\nپيامبر اسلام صلى الله عليه و آله فرمود :\r\nدر تورات نوشته شده : خانه‌هاى من در زمين مساجد است ، خوشا به حال بنده‌اى كه در خانه‌اش تطهير كند و در مسجد به زيارت من آيد ، بر من است كه كرامت نصيب زائرم كنم ، آنان را كه در تاريكى شب به مساجد مىآيند ، بشارت به نور درخشان در قيامت بده « 1 » .\r\nپيامبر صلى الله عليه و آله فرمود :\r\nبراى مساجد مردمى است كه از شدت علاقه و توجه به مسجد ، گويى مانند ميخ هاى كوبنده به مسجدند ، ملائكه همنشين آنانند ، چون غايب شوند ، از آنان جستجو كنند و به هنگام بيمارى از آنان عيادت نمايند و به وقت حاجت به آنان كمك دهند « 2 » .\r\nامام صادق عليه السلام از پدرانش از حضرت على عليه السلام نقل مىكند :\r\nهمسايهء مسجد را نماز نيست مگر در مسجد ، مگر اين‌كه براى او عذرى يا علتى باشد . عرض كردند : همسايهء مسجد كيست يا اميرالمؤمنين ؟ فرمود : كسى كه اذان\r\n\r\n\r\n","description":"","footnote":"\r\n( 1 ) - من لا يحضره الفقيه : 1 / 239 ، باب فضل المساجد ، حديث 720 ؛ بحار الأنوار : 80 / 373 ، باب 8 ، حديث 37 .\r\n( 2 ) - بحار الأنوار : 80 / 373 ، باب 8 ، حديث 38 .\r\n","page_name":" 333 ","page_number":333},
  {"content":"\r\n\r\nرا مىشنود « 1 » .\r\nپيامبر صلى الله عليه و آله فرمود :\r\nنشستن در مسجد به انتظار نماز ، عبادت است « 2 » .\r\nپيامبر صلى الله عليه و آله فرمود :\r\nهرگاه خداوند اهل قريه‌اى را ببيند كه در گناه اسراف مىكنند ، ولى سه نفر مؤمن در آن‌هاست ، خطاب مىكند : اى اهل گناه ! اگر در ميان شما مؤمنان متحابين به جلالم نبودند كه به خاطر نماز آنان زمين و مساجدم آباد است و از ترس من در سحر در حال استغفارند ، همانا آينه عذابم را بر شما نازل كرده و باكى نداشتم « 3 » .\r\nپيامبر صلى الله عليه و آله فرمود :\r\nنشستن در مسجد به انتظار نماز عبادت است ، اگر حدثى در آن نباشد . گفتند :\r\nحدث چيست ؟ فرمود : غيبت « 4 » .\r\n\r\nراهيابى به بارگاه ربوبى\r\nتا اينجا به مناسبت كلمهء مسجد ، شرحى كه از نظر آيات و روايات لازم بود ، دانستيد ؛ اكنون به خواست الهى به شرح روايت پرداخته مىشود .\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - بحار الأنوار : 80 / 379 ، باب 8 ، حديث 47 ؛ مستدرك الوسائل : 3 / 356 ، باب 2 ، حديث 3767 .\r\n( 2 ) - الكافى : 2 / 356 ، باب الغيبة والبهت ، حديث 1 ؛ بحار الأنوار : 80 / 380 ، باب 8 ، حديث 47 .\r\n( 3 ) - الأمالى ، صدوق : 199 ، المجلس السادس والثلاثون ، حديث 8 ؛ بحار الأنوار : 80 / 383 ، باب 8 ، حديث 57 .\r\n( 4 ) - بحار الأنوار : 80 / 384 ، حديث 60 .\r\n","page_name":" 334 ","page_number":334},
  {"content":"\r\n\r\nچون به در مسجد رسيدى ، به حقيقت بدان كه قصد و نيت كرده‌اى كه به در خانهء سلطان بزرگ و عظيم الشأنى به روى و به بساطى راه يا بى كه در آن بساط جز براى پاكان راهى نيست و براى غير صديقان براى احدى اذن جلوس در آن بساط و بارگاه وجود ندارد .\r\nدر كتاب « المناقب » ابن شهرآشوب و « روضة الواعظين » فتّال نيشابورى مىخوانيم :\r\nوجود مقدس حضرت امام حسن مجتبى عليه السلام چون وضو مىساخت ، بند بند بدنش مىلرزيد و رنگ مباركش زرد مىشد ؛ چون سبب اين حالت را از حضرت مىپرسيدند ، مىفرمود : سزاوار است كسى كه مىخواهد در پيشگاه حضرت ربّ العرش به بندگى بايستد ، رنگش زرد شود و در مفاصلش رعشه افتد !\r\nو چون به مسجد مىرفت ، وقتى كنار درِ مسجد قرار مىگرفت ، سر به جانب آسمان بر مىداشت و مىگفت :\r\nإلهي ضَيْفُكَ بِبابِكَ يا مُحْسِنُ قَدْ أَتاكَ الْمُسيءُ فَتَجاوَزْ عَنْ قَبيحِ ما عِنْدي بِجَميلِ ما عِنْدكَ يا كريم « 1 » .\r\nاى خداى من ! اين مهمان تو است كه به درگاه لطف و كرم و مرحمت و محبّتت ايستاده . اى مولاى نيكوكارم ! بنده‌اى تبه كار به نزدت آمده از كردار زشتش به خوبىهايت درگذر اى بزرگوار .\r\nخداوند بزرگ را از ديدگاه قرآن مجيد در نظر بگيريد :\r\n\r\n\r\n","description":"","footnote":"\r\n( 1 ) - المناقب ، ابن شهر آشوب : 4 / 14 ، فصل فى مكارم اخلاقه عليه السلام ؛ بحار الأنوار : 43 / 339 ، باب 16 ، حديث 13 .\r\n","page_name":" 335 ","page_number":335},
  {"content":"\r\n\r\n [ لا إِلهَ إِلَّا هُوَ الرَّحْمنُ الرَّحِيمُ 
  ]  « 1 » ،  [ اللَّهُ لا إِلهَ إِلَّا هُوَ الْحَيُّ الْقَيُّومُ 
  ]  « 2 » ،  [ لا إِلهَ إِلَّا هُوَ الْعَزِيزُ الْحَكِيمُ 
  ]  « 3 » ،  [ لا إِلهَ إِلَّا هُوَ يُحيِي وَ يُمِيتُ 
  ]  « 4 » ،  [ فَتَعالَى اللَّهُ الْمَلِكُ الْحَقُّ 
  ]  « 5 » ،  [ اللَّهُ لا إِلهَ إِلَّا هُوَ رَبُّ الْعَرْشِ الْعَظِيمِ 
  ]  « 6 » ،  [ لَهُ الْحَمْدُ فِي الْأُولى وَ الْآخِرَةِ 
  ]  « 7 » ،  [ وَ ما مِنْ إِلهٍ إِلَّا اللَّهُ الْواحِدُ الْقَهَّارُ 
  ]  « 8 » ،  [ وَ هُوَ الْحَكِيمُ الْعَلِيمُ 
  ]  « 9 » ،  [ وَ اللَّهُ ذُو الْفَضْلِ الْعَظِيمِ 
  ]  « 10 » ،  [ وَ هُوَ السَّمِيعُ الْعَلِيمُ 
  ]  « 11 » ،  [ وَ اللَّهُ غَفُورٌ رَحِيمٌ 
  ]  « 12 » ،  [ وَ اللَّهُ واسِعٌ عَلِيمٌ 
  ]  « 13 » ،  [ وَ اللَّهُ بِكُلِّ شَيْءٍ عَلِيمٌ 
  ]  « 14 » ،  [ وَ كانَ اللَّهُ بِكُلِّ شَيْءٍ مُحِيطاً 
  ]  « 15 » ،  [ وَ كانَ اللَّهُ غَنِيًّا حَمِيداً 
  ]  « 16 » .\r\nجز او خدايى نيست ، رحمتش بىاندازه و مهربانىاش هميشگى است * خداى يكتا كه جز او هيچ معبودى نيست ، زنده و قائم به ذات [ و مدّبر و برپا دارنده\r\n\r\n\r\n","description":"","footnote":"\r\n( 1 ) - بقره ( 2 ) : 163 .\r\n( 2 ) - بقره ( 2 ) : 255 .\r\n( 3 ) - آل عمران ( 3 ) : 6 .\r\n( 4 ) - اعراف ( 7 ) : 158 .\r\n( 5 ) - مؤمنون ( 23 ) : 116 .\r\n( 6 ) - نمل ( 27 ) : 26 .\r\n( 7 ) - قصص ( 28 ) : 70 .\r\n( 8 ) - ص ( 38 ) : 65 .\r\n( 9 ) - زخرف ( 43 ) : 84 .\r\n( 10 ) - بقره ( 2 ) : 105 .\r\n( 11 ) - بقره ( 2 ) : 137 .\r\n( 12 ) - بقره ( 2 ) : 218 .\r\n( 13 ) - بقره ( 2 ) : 261 .\r\n( 14 ) - بقره ( 2 ) : 282 .\r\n( 15 ) - نساء ( 4 ) : 126 .\r\n( 16 ) - نساء ( 4 ) : 131 .\r\n","page_name":" 336 ","page_number":336},
  {"content":"\r\n\r\nو نگه دارندهء همهء مخلوقات 
  ] است * جز او هيچ معبودى نيست ؛ تواناى شكست‌ناپذير و حكيم است * جز او معبودى نيست ، زنده مىكند و مىميراند * پس برتر است خدا آن فرمانرواى حق [ از آن‌كه كارش بيهوده و عبث باشد 
  ] * خداى يكتا كه معبودى جز او نيست ، پروردگار عرش بزرگ است * همهء ستايش‌ها در دنيا و آخرت ويژهء اوست * و هيچ معبودى جز خداى يگانهء قهّار نيست * و او حكيم و داناست * و خدا داراى فضل بزرگى است * و او شنوا و داناست * و خدا بسيار آمرزنده و مهربان است * و خدا بسيار عطا كننده و داناست * و خدا به همه چيز داناست * و خدا همواره بر هر چيزى احاطه دارد * و خدا همواره بىنياز و ستوده است * .\r\nساير اوصاف جمال و جلال و كمال او را نيز در قرآن ببينيد ، آن گاه به روايات در باب توحيد و اوصاف حضرت حق بنگريد ، سپس با حوصله‌اى كامل و دقتى وافر در صنع و آفرينش حضرت دوست نظر كنيد : در آفرينش خود و آنچه به شما عنايت شده ، در آفرينش موجودات ارضى ، سمايى ، بحرى ، برى ، ذره بينى و خلاصه از عرش تا فرش ، در كتبى كه با استناد به قرآن و روايات ، يا پيشرفت هاى علمى نوشته شده توجه بيشترى نماييد تا در حدّ ظرفيت عقلى و وجدانى خود به عظمت حضرت حق پى برده ، آن گاه بفهميد كه وقتى به مسجد مىرويد در خانهء كدام ملك عظيم هستيد و كدام قدم در پيشگاه مقدس او راه دارد ؟ !\r\nآيا با بار گناه و دل سياه و آلوده بودن به رذايل نفسى و دور بودن از نيت پاك و عمل صحيح و خلاصه بدون پاك بودن درون و برون و مستقيم بودن ظاهر و باطن امكان ورود به مقام حضرت دوست هست ؟ !\r\nبا اين نحوى كه اكثر مردم زندگى مىكنند كه آلوده به انواع گناهان و تخلفات\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاعضا و جوارح‌اند و اكثراً حقوق حقهء يكديگر را رعايت نمىنمايند و به مسائل الهى و معارف حقه اهميت نداده و در مقام كسب نور نيستند ، امكان ورود به محضر يار نيست ، مگر اين‌كه از تمام آلودگى هاى ظاهر و باطن دست بردارند ، آن گاه به سوى حريم حضرت او حركت كنند .\r\nقرآن مجيد ، راه به سوى حريم قرب را به روى پاكان و دارندگان عمل صالح باز مىداند ، آنجا كه مىفرمايد :\r\n [ مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ 
  ]  « 1 » .\r\nكسى كه عزت مىخواهد ، پس [ بايد آن را از خدا بخواهد ، زيرا 
  ] همهء عزت ويژهء خداست . حقايق پاك [ چون عقايد و انديشه‌هاى صحيح 
  ] به سوى او بالا مىرود و عمل شايستهء آن را بالا مىبرد . و كسانى كه حيله‌هاى زشت به كار مىگيرند براى آنان عذابى سخت خواهد بود ، و بىترديد حيلهء آنان نابود مىشود .\r\n\r\nحركت عملى به سوى پاكى\r\nدر مقدمهء رباب نامهء سلطان ولد به هفت مسأله برمىخوريم كه به عنوان حركت عملى به سوى پاكى و صداقت از آيات قرآن و روايات گرفته شده كه با تلخيص و كمى تصرف در بعضى از لغات و عبارات آن لازم است ، بدانيم « 2 » .\r\n\r\n\r\n","description":"","footnote":"\r\n( 1 ) - فاطر ( 35 ) : 10 .\r\n( 2 ) - رباب نامه .\r\n","page_name":" 338 ","page_number":338},
  {"content":"\r\n\r\n\r\n1 - انديشيدن در هر كار\r\nپيامبر اسلام صلى الله عليه و آله يك ساعت انديشيدن را از يك سال و به استناد نقل ديگر از هفتاد سال عبادت ، برتر دانسته است . انديشه در صنع الهى ، در عالم نفس ، در عالم آفاق ، در عالم شرع ، در ظاهر و باطن عالم ، در عمل و عاقبت آن ، در آخرت و حساب و كتاب و بهشت و عقاب ، راهبر به سوى پاكى و زندگى صحيح است .\r\n\r\n2 - پاكى نيت\r\nبيداران راه حق از لحاظ آفرينش و با توجه به قرآن و احاديث ، انسان را داراى دو جنبهء جدا از هم مىشناسند : يكى جسم تاريك و فانى و بىارزش و ديگرى روشنايى ايزدى يا روح خدايى كه بخش ارزشمند وجود انسان است و چون جسم‌ها اصولًا يكسان است ، ضابطهء تعيين ارزش ها همان باطن و نيروهاى غير مادى است .\r\nروى همين اصل ظاهر در نظر عارفان بهاى خود را از دست مىدهد ؛ زيرا كه با تظاهر مىتوانيم ظاهر خود را نيكو جلوه دهيم ، يا كارى را براى جلب توجه ديگران انجام دهيم ، بىآن‌كه قلباً كوچك ترين اعتقادى به عمل خود داشته باشيم .\r\nاتفاقاً حديثى هم از پيغمبر باقى است ، مبنى بر اين‌كه خداوند به نيت‌ها توجه دارد نه به ظاهر و اعمال ظاهر انسان ها ؛ چه بسا ممكن است كه كسى ما را به زبان ستايش كند ، اما دلى لبريز از نفرت و كينه نسبت به ما داشته باشد .\r\nپس دل هاى پاك و نيات صادقانه معيار ارزشيابى در كارها است و خداوند به دل هاى پاك توجه مىكند .\r\n گفت حق من ننگرم اندر عمل * نى در اين جسم كثيف پر دغل \r\n\r\n","description":"","footnote":"","page_name":" 339 ","page_number":339},
  {"content":"\r\n\r\n ليك دارم دائماً در دل نظر * زان كه جز دل نيست از من باخبر\r\nدل بود چون آينه شاهد منم * جز در آيينه نظر مىنفكنم \r\n غير آيينه نخواهد خوب رو * كى بود چيزى چنان مطلوب او \r\nاهميت و ارزش دل و آنچه در آن مىگذرد تا بدان جاست كه پيامبر اسلام صلى الله عليه و آله فرموده :\r\nمَنْ أَحَبَّ قَوْماً فَهُوَ مِنْهُمْ « 1 » .\r\n\r\n3 - دعا همراه با حركت و عمل\r\nاصل قرار دادن نيت در خصوص كارها ممكن است اين اشتباه را در پى آورد كه گروهى بىهيچ كارى ، دست روى دست بگذارند و به اميد اين‌كه نيت فلان كار نيك را دارند ، دل خوش سازند .\r\nمتأسفانه بسيارى از مردم براى كارها كلاه شرعى درست مىكنند ، مثلًا اگر دروغ مصلحت‌آميز را جايز بدانيم ، اما حدود « مصلحت » را تعيين نكنيم ، آيا كدام دروغ است كه در آن مصلحتى ملحوظ نباشد ؟\r\nپس بايد توجه داشت كه اصلْ قرار دادن نيت از آن روست كه اگر كارى را با نيت درست شروع كنيم ؛ اما امكانات و قدرت ما براى كمال آن كافى نباشد يا مثلًا به منظور اصلاح امرى آن را خراب‌تر كنيم ، از لحاظ شرعى و اخلاقى مسؤوليتى متوجه ما نيست ، در صورتى كه امكان اصلاح آن از دست ما برود و گرنه در يك‌جا نشستن و دست روى دست گذاشتن هيچ مشكلى را حل نمىكند ، حتى اگر نيت انجام كارى را داشته باشيم ، چرا كه نيت راه رفتن به تنهايى كافى نيست كه ما را از\r\n\r\n\r\n","description":"","footnote":"\r\n( 1 ) - تفسير ابن كثير : 2 / 343 .\r\n","page_name":" 340 ","page_number":340},
  {"content":"\r\n\r\nجايى به جايى ببرد ، مگر اين‌كه راه رفتن و حركت را با نيت همراه سازيم .\r\nدر مورد دعا نيز وضع همين طور است ، درخواست چيزى از خداوند بىآن‌كه در جهت كسب آن كوشش كنيم ، كوچك ترين اثر مثبتى نخواهد داشت .\r\nدعا در حقيقت يعنى اقدام و كوشش در جهت مطلوب و اين همان مطلبى است كه به صورت مَثَل مىگويند :\r\n« از تو حركت از خدا بركت » .\r\nسلطان ولد براى روشن ساختن مطلب ، تمثيلى زيبا آورده است :\r\n ساده مردى بود در يك مدرسه * احمقى بىحاصلى پر وسوسه\r\nروز و شب در حجره گفتى اى خدا * عالمم گردان و بر من در گشا\r\nديگران در حجره‌ها پهلوى او * جمله در تكرار بودند و غلو\r\nپر شده از بانگ هريك صحن و بام * جمله در بحث اصولين و كلام\r\nبحث ايشان را مدرس مىشنيد * بر در و بر بام هريك مىدويد\r\nروز و شب تا بيند ايشان در جهاد * چون همىكوشند در علم و رشاد\r\nحرصشان چونست در تحصيل‌ها * تا از ايشان كيست افزون در ذكا\r\nاو همى گفتى همه شب كاى خدا * عالمم ساز و بزرگ و مقتدا\r\nپس مدرس گفتش از روزن كه هان * روز و شب تكرار كن درست بخوان\r\nاو چنان پنداشت كان گفت از خداست * حرص تحصيلش ز جان چون موج‌هاست\r\nگشت از آن پس روز و شب مشغول او * همچو ياران ديگر در جستجو\r\nخواندن و تكرار او بسيار كرد * پند را بشنيد و با آن كار كرد\r\nبعد اندك مدت اندر علم دين * گشت او دانا و استاد گزين \r\nباز مىگويد : خواجه‌اى براى خريدن غلام به بازار رفت ، يكى از غلامان ، بسيار\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nاز خود تعريف كرد و گفت : من محاسن زيادى دارم و يكى از آن‌ها اين است كه نيازهاى خواجه را بدون آن‌كه بگويد درك مىكنم .\r\nخواجه او را خريد و به خانه برد . پس از چند روزى خواجه تشنه شد ، اما هرچه منتظر نشست غلام آبى نياورد . بر غلام بانگ زد كه تشنه‌ام آبى بياور ، اما او پاسخ نداد و حركتى نكرد ، تا آن كه خواجه از تشنگى برخاست و كوزه‌اى آب را به چنگ آورد و نوشيد ، آن گاه غلام گفت : اى خواجه ! اكنون بر من معلوم شد كه تشنه‌اى زيرا علامت نياز به چيزى حركت در رفع آن است .\r\n\r\n4 - كشتن هواهاى نفس و دورى از شهوات\r\nدر وجود آدمى دو نيروى متضاد فرمانرواست . نخست نيرويى كه اعمال نيك و شايسته را در نظر آدمى جلوه مىدهد و عارفان بر اساس اصول الهى آن را عقل نام نهاده‌اند و ديگر نيرويى كه از آن تعبير به نفس و هواهاى آن شده كه در برابر آن نيروى ايزدى است و اين نيرو راهبرنده به شهوات و بدى ها است و در حقيقت نيروى شيطانى و اهريمنى به شمار مىرود .\r\nنفس ، تمايلات حيوانى را در وجود آدمى مىآرايد و آن گونه كه كودكان را با شيرينى مىفريبند ، انسان را به راه نادرست مىكشاند كه پايان آن جز تلخى و رنج نخواهد بود ! !\r\nمهم‌ترين اصل در مبارزه با نفس شناختن نيروهاى گوناگون آن است و گرنه هر لحظه اين امكان وجود دارد كه يكى از جنبه‌هاى اهريمنى نفس ، خود را در چشم انسان بيارايد و نيكو جلوه دهد و آن وقت گمراهى انسان قطعى است .\r\nسلطان ولد ، نيروهاى ظاهرى و باطنى نفس را به ديو سياه و سپيد تشبيه كرده است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاو مىگويد : ديوان سپيد و سياه در نفوس مردمند ، حال هاى بد مثل ، زنا و قتل و حرام خوردن و غير آن ديوان سياهند و آن را همه كس مىبينند و مىدانند و حال‌هاى نيك مثل ترك دنيا كردن و به طاعت و عبادت و خير مشغول شدن از روى ظاهر به غرض آن‌كه خلق قبول كنند ديوان سپيدند ، آن را هركس نتواند ديدن و دانستن مگر كه اوليا كه ايشان را دائم نظر در باطن است و تمامت ديوان سياه و سپيد را در خود ديده‌اند و كشته‌اند و در همه هم مىبينند و مىدانند .\r\nشهوات لذايذ خارج از حدود و مقررات الهى است كه در امروز گرچه ظاهر شيرين و خوش مزه‌اى دارد ، ولى فردا كه باطنش آشكار شد ، به صورت رنج ابدى و عذاب هميشگى گريبان انسان را خواهد گرفت !\r\nدر حديث نبوى آمده :\r\nحُفَّتِ الْجَنَّةُ بِالْمَكارِهِ وَحُفَّتِ النّارُ بِالشَّهَواتِ « 1 » .\r\nبهشت ، در گرو تحمل سختىهاست و جهنم با شهوات پر مىشود .\r\nدر تقرير اين حديث در « رباب نامه » آمده :\r\nهرچه تو را آن رنج و تلخ و ناخوش مىنمايد هم‌چون خارستان ، آن راه بهشت است و هرچه تو را شيرين و گوارنده و خوش مىنمايد ، مثل خوردن و شهوت راندن و عيش و عشرت كردن ، هم‌چون گلشن و سبزه زار ، آن راه دوزخ است .\r\nپس هركه راه رنج را گزيد ، به گنج جنت رسيد و هركه راحت را اختيار كرد در محنت ابد افتاد و به نار دوزخ پيوست !\r\n\r\n\r\n","description":"","footnote":"\r\n( 1 ) - روضة الواعظين : 2 / 421 ، مجلس فى الحث على مخالفة النفس ؛ بحار الأنوار : 68 / 72 ، باب 62 ، حديث 42 .\r\n","page_name":" 343 ","page_number":343},
  {"content":"\r\n\r\n\r\n5 - مجاهده ، رنج كشيدن ، گرسنگى\r\nگرفتار ماندن در دنياى مادى و فراموش كردن جوار حق موجب پرداختن به گمان ها و انديشه‌هاى نفسانى است و هريك از اين نوع انديشه‌ها در حقيقت نوعى بت به شمار مىروند كه براى رسيدن به كمال ، بايد آن‌ها را از ميان برداشت .\r\nسلطان ولد ، اين‌گونه بت‌هاى فكرى را به پرده‌هايى تشبيه مىكند كه ميان بنده و حق كشيده شده است و بايد به نيروى رياضت و مجاهده آن‌ها را از ميان برداشت .\r\n\r\n6 - عبادت\r\nكشتن هواى نفس و ترك خود و رياضت و مجاهدت هنگامى سودمند است كه با عبادت و خدمت در راه حق همراه شود و گرنه به استناد آيهء :\r\n [ وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ 
  ]  « 1 » .\r\nو جن و انس را جز براى اين‌كه مرا بپرستند نيافريديم .\r\nچون مقصود حق از خلقت انسان عبادت بود ، هركه اينجا نكند در دوزخ گرفتار خواهد آمد .\r\n\r\n7 - پيروى از ولى حق\r\nاگر كسى شش مرحلهء گذشته را بدون ولى و راهنماى الهى طى كند بدون شك به جايى نمىرسد .\r\n\r\n\r\n","description":"","footnote":"\r\n( 1 ) - ذاريات ( 51 ) : 56 .\r\n","page_name":" 344 ","page_number":344},
  {"content":"\r\n\r\nاگر كسى فى المثل هزاران سال عبادت كند و در رياضت و مجاهده باشد و دائم در حال انديشه ديده شود و به مبارزه با نفس سخت كوشا باشد ، ولى به پيامبر اسلام صلى الله عليه و آله نگرود ، هم به جايى نمىرسد ، هم عباداتش مقبول نخواهد بود .\r\nتمام برنامه‌هاى انسان در زمان پيامبر صلى الله عليه و آله بايد زير نظر راهنمايى پيامبر صلى الله عليه و آله و در زمان امام بايد زير نظر امام معصوم و در زمان غيبت بايد زير نظر عالم ربانى باشد .\r\nچون اين هفت مرحله را گذر كنى ، به مرز پاكى و صداقت مىرسى و آن ارزش و اعتبار الهى را كسب كرده لايق ورود به بساط خدمت جانان و نشستن در مقام قرب او خواهى گشت كه حضرت صادق عليه السلام مىفرمايد : لا يَطَأُ بَساطَهُ إلَّاالْمُطَهَّرُونَ وَلا يُؤذَنُ لِمُجالَسَتِهِ إلَّاالصِّدِّيقُونَ\r\n\r\nعلائم پاكان و صدّيقان\r\nپاكان و صديقان را علائمى است كه در قرآن مجيد و روايات و آثار اسلامى آمده و اين نوشتار گنجايش بيان تمام آن علائم را ندارد ، ولى لازم است به برخى از آن علائم اشاره رود :\r\n [ الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ 
  ]  « 1 » .\r\nآنان كه صبر كنندگان و راستگويان و فرمانبرداران و انفاق كنندگان و استغفار كنندگان در سحرهايند .\r\nبا طى اين مراحل گروهى از فرزندان آدم ، خود را به نقطهء رضايت حق و بساط خدمت و مقام قرب رساندند و به جايى خود را متصل كردند كه درِ تمام فيوضات ربانى به روى آنان گشوده شد و آنچه را بايد ببينند ديدند و آنچه را بايد بشنوند\r\n\r\n\r\n","description":"","footnote":"\r\n( 1 ) - آل عمران ( 3 ) : 17 .\r\n","page_name":" 345 ","page_number":345},
  {"content":"\r\n\r\nشنيدند و آنچه را بايد بگيرند ، گرفتند .\r\nكوردلان و نادانان و احمقان و راه نرفتگان چه مىدانند كه در اين بزم چه خبر است و چه مىفهمند كه اين واقعيت‌هاى پرارزش يعنى چه ؟\r\nبه قول عارف دل سوخته حاج ميرزا حبيب اللّه خراسانى :\r\n اى كه گويى شاه خوبان را وفايى نيست هست * وى كه گويى درد هجران را دوايى نيست هست\r\nاى كه گويى خضر و اسكندر همه افسانه بود * در جهان سرچشمهء آب بقايى نيست هست\r\nاين همه رخشنده گوهر از كجا گردد پديد * در جهان گويى اگر بحر صفايى نيست هست\r\nبس‌گهر شد سنگ وزر شدخاك وتن شد جان پاك * شمس معنا را مگر نور و ضيايى نيست هست\r\nبس فقير آمد توانگر بس گدا شد پادشاه * شاه جان‌ها را مگو جود و عطايى نيست هست \r\n [ يُؤْمِنُونَ بِاللَّهِ وَ الْيَوْمِ الْآخِرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُسارِعُونَ فِي الْخَيْراتِ وَ أُولئِكَ مِنَ الصَّالِحِينَ 
  ]  « 1 » .\r\n[ در سايهء قرآن و نبوّت پيامبر 
  ] به خدا و روز قيامت ايمان مىآورند و به كار شايسته و پسنديده فرمان مىدهند ، و از كار ناپسند و زشت بازمىدارند و در كارهاى خير مىشتابند و اينان از شايستگانند .\r\n [ وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا \r\n\r\n\r\n","description":"","footnote":"\r\n( 1 ) - آل عمران ( 3 ) : 114 .\r\n","page_name":" 346 ","page_number":346},
  {"content":"\r\n\r\n أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ 
  ]  « 1 » .\r\nو كسانى كه ايمان آوردند و هجرت كردند و در راه خدا جهاد نمودند و آنان كه مهاجران را پناه دادند و يارى كردند ، مؤمنان حقيقى فقط آنانند ، براى آنان آمرزش و رزق نيكو و فراوانى است .\r\n [ التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ 
  ]  « 2 » .\r\n[ آن مؤمنان ، همان 
  ] توبه‌كنندگان ، عبادت كنندگان ، سپاس‌گزاران ، روزه‌داران ، ركوع كنندگان ، سجده‌كنندگان ، فرمان‌دهندگان به معروف و بازدارندگان از منكر و پاسداران حدود و مقرّرات خدايند و مؤمنان را [ به رحمت و رضوان خدا 
  ] مژده ده .\r\n [ إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ 
  ]  « 3 » .\r\nمؤمنان فقط كسانىاند كه به خدا و پيامبرش ايمان آورده‌اند ، آن گاه [ در حقّانيّت آنچه به آن ايمان آورده‌اند 
  ] شك ننموده و با اموال و جان هايشان در راه خدا جهاد كرده‌اند ؛ اينان [ در گفتار و كردار 
  ] اهل صدق و راستىاند .\r\nآياتى كه در آن آيات مىتوان علائم پاكان و صديقين را ديد زياد است ، كمتر صفحه‌اى از صفحات قرآن است كه در آن علائم و نشانه‌هاى اين دو طايفه ذكر نشده باشد .\r\n\r\n\r\n","description":"","footnote":"\r\n( 1 ) - انفال ( 8 ) : 74 .\r\n( 2 ) - توبه ( 9 ) : 112 .\r\n( 3 ) - حجرات ( 49 ) : 15 .\r\n","page_name":" 347 ","page_number":347},
  {"content":"\r\n\r\nروايات بسيارى هم در معرفى پاكان و صديقين آمده است .\r\nبراى يافتن علائم اين دو چهرهء پاك به روايات باب اخلاق مراجعه كنيد كه در آن باب دريايى بىكران از معارف الهى مشاهده خواهيد كرد و در يك كلمه ، اگر بخواهيد بدانيد صديقين از چه خصائصى برخوردارند ، به صفات پاك مولىالموحدين اميرالمؤمنين عليه السلام توجه كنيد كه در روايت آمده ، منظور از صديقين در قرآن مجيد على عليه السلام است « 1 » .\r\nو مىدانيد كه وجود مقدس مولا حاوى و جامع تمام اصول و كمالات بود تا جايى كه خليل بن احمد پس از اندكى شناخت از على عليه السلام مىگويد :\r\n« إِسْتَغْناءُهُ عَنِ الْكُلِّ وَاحْتِياجُ الْكُلِّ إِلَيْهِ دَليلٌ عَلى أَنَّهُ إمامُ الْكُلِّ » .\r\nبىنيازى على در همهء امور از همه و احتياج همه در تمام برنامه‌ها به او دليل بر اين است كه آن حضرت پيشواى همه است ! !\r\nدر روايت آمده منظور از صادق و مصدق و صديق در قرآن مجيد على عليه السلام است « 2 » .\r\nروى اين حساب براى شناخت پاكان و صديقان بهترين و نزديك ترين راه مطالعهء حيات و شناخت اوصاف على عليه السلام است .\r\nعلى عليه السلام منبع و سرچشمهء علم ، عدل ، عفت ، عصمت ، عبادت ، كرامت ، شرف ، غيرت ، فضيلت ، احسان ، جود ، سخا ، عطا و تمام فضايل و كمالات است ؛ اين چنين انسان و هركس كه به اندازهء استعداد و قدرتش از اين اوصاف برخوردار است به حريم مقدس دوست و بساط جناب يار راه دارد و براى او اذن مجالست هست ؛ زيرا از پاكان و صديقان است .\r\n\r\n\r\n","description":"","footnote":"\r\n( 1 ) - تفسير القمى : 1 / 142 ؛ سفينة البحار : 5 / 66 ، الصدق ومدحه .\r\n( 2 ) - سفينة البحار : 5 / 67 ، الصدق ومدحه .\r\n","page_name":" 348 ","page_number":348},
  {"content":"\r\n\r\n\r\nكمالات امام على عليه السلام پاك مرد بزرگ و صديق اكبر\r\n« صداى عدالت انسانيت » به ترجمهء آقاى خسروشاهى در مقدمهء جلد اوّل دربارهء كمالات امام على عليه السلام در جهت ايمان ، عصمت ، محبت ، وفا ، حكومت به حق و عدل ، امارت ، عدالت ، بزرگوارى . . . مطالبى دارد كه خلاصهء آن به اين شرح است :\r\nآيا در تاريخ بشر از ثبات عقيده‌اى سراغ گرفته‌اى كه هيچ سستى در آن راه نيابد و از آتش‌فشانى ها و زلزله‌ها بر او لرزه نيفتد و كدام زلزله‌اى براى عقيده شديدتر از اجتماع دشمنان بسيار و نيرومند براى تخطئه و تكفير و هرگونه گناهى كه از اين دو دارند ! مىتواند وجود داشته باشد و كدام آتش‌فشانى براى عقيده سوزنده‌تر از تهديد به مرگ محتوم و در انتظار و يا خود مرگ مىتواند باشد ؟ و علاوه آيا هيچ پرسيده‌اى كه مبارزه فقط به خاطر ايمان و عقيده كه سستى و انحراف در آن راه ندارد و در راه سود و نفع نيست و به دور ثروت و مال و جاه‌طلبى نمىچرخد چگونه مىتواند بود ؟\r\nاو يعنى پسر ابوطالب در تمام جوانب حيات فقط به خدا و شؤون حق عشق مىورزيد و در تمام لحظات حيات جز به حضرت دوست انديشه نكرد و سخت‌ترين حوادث و مصائب كمترين اثرى در عقيده و ايمان او به جا نگذاشت و بلكه آن حضرت براى تمام بشريت تا قيامت اسوهء ايمان و اميرمؤمنان گشت .\r\nآيا ، از دنيا خواسته‌اى براى تو از مهر و عاطفه‌اى سخن گويد كه از قلبى سرچشمه مىگيرد كه مالامال از مهر و شفقت است و از زبانى بيرون مىآيد كه جز صلح و سلامت بر آن جارى نگردد و از اينجا است كه او قدرت پيروزمندى است كه در پاى آن فريبندگى هاى زمين شكست مىخورند و اين در آن دورانى است كه\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nسودپرستى و آزمندى ، استثمار و احتكار منافع بر مردم حكومت مىكند ، و دشمنان على عليه السلام به خاطر آن‌ها با هم مىجنگند و سپس در برابر صاحب اين قلب و زبان پرمهر و محبت و براى نبرد با آن يكى مىشوند و متحد مىگردند .\r\nآيا در قاموس لغات و كلمات معنى عصمت و بىگناهى را دريافته‌اى ، لغت و كلمه‌اى كه مردم آن را به كار مىبرند ، مىنويسند و در زندگى خود كم يا زياد با آن به سر مىبرند و هركسى به حكم تكوين خود ، چيزى از آن بهره مىبرد و همهء هم‌زادان آن از قبيل : پاكى دل ، صفاى نيت ، صفاى محض به سوى آن مىخوانند .\r\nو اگر بخواهى كه آن را در چيزى محسوس و مادى نشان دهى و به اشك‌هاى شب و شبنم صبح‌دم آن را تشبيه كنى ، كار درستى نكرده‌اى ؛ زيرا بىگناهى و عصمت پاكى انسان است نه مولود شب و صبح ، بىگناهى محض و عدم آلودگى از قلب سليم و دل پاك سرچشمه مىگيرد ، قلبى كه چنان بر صاحب خود تكيه دارد كه زمستان بر حرارت خورشيد ! ! و چنان بر آن بستگى و پيوند دارد كه زمين بر آب ، تا آن را زنده و سرسبز و خرم سازد !\r\nآيا بزرگ‌مردى را شناخته‌اى كه از عوامل محبت و وفا بيش از آنچه ديگران فهميده‌اند درك كرده بود و اين محبت و اين وفا در چهارچوب سرشت خالص او و آميخته با جان و دل او بود ، همه را دوست داشت و آن را به خود مىبست .\r\nو در وفا نيز بر خود تكليف روا نمىداشت و از صميم دل دريافته بود كه آزادى قداستى دارد كه هستى و جهان خواستار آن است و هيچ چيز را به جاى آن نمىپذيرد و در محور آن هر عاطفه و هر فكرى دور مىزنند و بر محور آن محبت و وفا آزاد و بى قيد مىگردند و از اينجا است كه بدترين برادران آن كسى است كه براى او تكلف بايد كرد و طبعاً بهترين آن‌ها كسى است كه چنين نباشد .\r\nآيا از فرمانروايى خبر دارى كه خود را از نان سير خوردن دور نگهدارد ، چه در\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nآنجا يعنى در مملكت او كسانى يافت مىشوند كه سير نمىشوند و جامهء نرم نپوشد در حالى كه در ميان افراد ملت هستند ، كسانى كه لباس خشن و درشت مىپوشند و درهمى را اندوختهء خود نسازد كه در بين مردم نياز و فقر وجود دارد و به فرزندان و ياران خود وصيت كند كه غير اين راه و روش را نپيمايند و از برادر خود به خاطر يك دينار كه بدون حق از بيت المال طلب مىكرد بازخواست كند و ياوران و پيروان و فرمانداران خود را به خاطر يك گرده نان كه به رشوت از ثروتمندى گرفته و خورده‌اند به محاكمه بكشد و تهديد كند و بيم دهد و به يكى از فرماندهانش پيغام دهد كه :\r\nسوگند صادقانه بر خداوند كه اگر او به كوچك ترين چيزى از مال ملت خيانت ورزد ، چنان بر او سخت گيرد كه به اندك مال ، گران بار و بىآبرو گردد و ديگرى را بدين سخن كوتاه و زيبا و نغز مخاطب قرار دهد :\r\nبه من خبر رسيد كه زمين را درو كرده و هرچه زير پايت بود برگرفته‌اى و آنچه را به دستت رسيده خورده‌اى ، بايست حساب دهى و وضع خود را به من گزارش كنى .\r\nو بر سومى از كسانى كه رشوه مىگرفت و به نام بينوايان جيب و كيسهء خود را پر مىكرد و به عياشى و خوشگذرانى مىپرداخت ، چنين وعده مىدهد :\r\nاز خدا بترس ، مال مردم را به خود آنان برگردان و تو اگر اين كار را نكنى و خداوند تو را به دست من برساند ، وظيفه‌اى كه در پيشگاه خداوند دارم دربارهء تو انجام مىدهم و با شمشيرم تو را مىزنم ، شمشيرى كه آن را بر كسى نزدم مگر آن‌كه به دوزخ سرنگون شد ! !\r\nآيا از ميان مردم ، سردار و اميرى را شناخته‌اى كه در زمان و مكان رياست ، به دست خود آسياب را بچرخاند و نانى خشك درست كند كه آن را به زانو مىشكند\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nو كفش خود را به دست خود وصله مىزند و از مال دنيا كم يا زياد چيزى را اندوخته و پس‌انداز خود نسازد ؛ زيرا هدف وى در زندگى آن است كه حق بينوايان و ستم‌ديدگان و بيچارگان را از استثمارگران و احتكارچيان باز ستاند و زندگى سالم و خوشى را براى آنان فراهم آورد .\r\nاو در فكر سير شدن و خوب پوشيدن و آرام خوابيدن نبود ، در حالى كه در قلمرو حكومت او ، كسى است كه اميد قرص نانى ندارد ، شكم‌هاى گرسنه و جگرهاى تشنه وجود دارند و مىگفت و چه سخن ارج‌دار و نيكويى است :\r\nآيا فقط به اين اكتفا كنم كه به من پيشواى مسلمانان بگويند ، ولى در سختىهاى روزگار با توده شريك نباشم ؟ !\r\nو البته با اين منطق ، كم‌ارزش‌ترين چيزهاى دنيا در نزد او حكومت بر مردم است ، اگر نتواند حقى را برپا داشته و ستم و باطلى را نابود سازد .\r\nآيا در مهد عدالت ، بزرگى را مىشناسى كه هميشه بر حق و حقيقت بود ، ولو آن‌كه همهء مردم روى زمين بر ضد او متحد مىشدند و دشمنان او اگرچه كوه و بيابان را هم پر مىساختند بر باطل و گمراهى بودند كه عدالت در او يك مذهب و يك امر اكتسابى نيست ؛ گو اين‌كه بعداً خود روش و مكتبى شد و برنامه‌اى نيست كه سياست دولت آن را تشريح كرده و به وجود آورده باشد ، ولو اين‌كه اين نقطه هم در مد نظر وى بود و راهى نيست كه به طور عمد آن را بپيمايد تا در نزد مردم به مقام صدارت برسد ، ولو اين‌كه او اين راه را رفت و در دل هاى پاكان براى هميشه جا گرفت .\r\nبلكه عدالت در بنياد و مبادى اخلاقى و ادبى او اصلى است كه با اصول ديگرى پيوند دارد و طبيعى است كه ممكن نيست او خود را بر ضدّ آن وادارد ، تا آنجا كه گويى اين عدالت ماده‌اى است كه در اركان جسمى و بنيان بدنى او مانند مواد ديگر\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nبه كار رفته و وجود او را تشكيل داده‌اند و در واقع ، عدالت ، خونى باشد در خونش و روحى باشد در روحش .\r\n مسيح بر فلك و شاه اوليا به تراب * دلم زآتش اين غصه گشته بود كباب \r\n سؤال كردم از اين ماجرا زپير خرد * چو غنچه لب به تبسم گشود و داد جواب\r\nبه حكم عقل به ميزان عدل سنجيدند * مقام و مرتبهء اين دو گوهر ناياب\r\nنشست كپهء ميزان مرتضى به زمين * به آسمان چهارم مسيح شد پرتاب \r\nآيا در مركز دشمنىها بزرگى را شناخته‌اى كه سودپرستان كه در ميان آن‌ها گروهى از نزديكان و خويشان وى هم بودند ، با وى جنگيدند و آن‌ها كه بر وى غلبه يافتند شكست خوردند و او كه شكست خورد پيروز گرديد ؟ !\r\nزيرا مفاهيم انسانيت ، پيروزمندان بر وى را منكوب و رسوا ساخت ، چون كه پيروزى آن‌ها با حيله و مكر و توطئه و به خاطر به دست آوردن دنيا با شمشير ستمكارانه بود و او كه شكست خورد مقام بلندى يافت ؛ چون شكست او در روشنايى عقل و قلب ، متضمن جوهر شهادت ، در راه شرافت و فضيلت انسان و حقوق بشر و به خاطر وصول به عدالت و مساوات بود و از اينجا است كه پيروزى آنان شكست بود و شكست او پيروزى بزرگى براى ارزش‌هاى انسانى انسان بود .\r\nآيا از تاريخ ، دربارهء جنگجوى دلاورى كه فوق‌العاده شجاع است ، پرسيده‌اى كه رزم‌جويان بر ضد خود را به خاطر اين‌كه انسان هستند دوست بدارد و تا آنجا در اين مهرورزى پيش برود كه به ياران خود ، آن‌ها را توصيه كند ، در حالى كه او مصلح بزرگ و لايق و صالحى است كه مورد مكر و حيله و نيرنگ آنان واقع شده است و بگويد : تا آن‌ها شروع نكنند با آن‌ها نجنگيد و اگر به يارى خدا شكست خوردند ، آن‌كه را پشت كرد نكشيد و آن‌كه را فرار مىكند تعقيب ننماييد و زخمىشدگان را\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nزخم نزنيد و كمك كنيد و زنان را آزار نرسانيد .\r\nسپس ده‌ها هزار نفرى كه جمع شده‌اند و به ناحق به خون وى تشنه‌اند ، آب را به روى او ببندند و به او پيغام دهند كه آب را تا مرگ وى به روى او خواهند بست و او آن‌ها را از مركز آب عقب براند و آن را اشغال كند و آن گاه همان دشمنان را بر اين آب بخواند تا از آن بخورند ، هم چنان كه خود و يارانش و مرغان هوا از آن مىخوردند و كسى مانع نمىشد ! !\r\nو مىفرمود : پاداش مجاهد شهيد در راه خدا بزرگ تر از آن كسى نيست كه قدرت يابد و عفو كند ، شايد كسى كه عفو مىكند و مىبخشد از فرشتگان باشد ! !\r\nو تا آنجا پيش مىرود كه بعد از آن‌كه دست جنايتكارى او را مورد سوء قصد قرار داد كه زندگى را به سبب آن بدرود گفت ، به عزيزان خود دربارهء قاتل خود چنين مىگويد : اگر ببخشيد به تقوا نزديك‌تر است .\r\nجنگجوى شجاعى كه عوامل شجاعت عجيب و مردانگى بىنظير او با عوامل و محبت شگفت‌انگيزش ارتباط دارند .\r\nاو از كسانى كه عليه او توطئه مىچيدند ، در حالى كه قدرت داشت آن‌ها را از بين ببرد ، فقط انتقاد نمود و آن‌ها را توبيخ كرد و هنگامى كه براى توبيخ نزد آن‌ها رفته بود ، تنها و سر برهنه و بىسلاح بود ، ولى آن‌ها همه غرق در سلاح بودند ، به‌طورى كه صورت آن‌ها از خلال اسلحه به سختى پيدا بود ، پس با آنان از برادرى و دوستىها ، سخن مىگويد و بر حال آن‌ها گريه مىكند كه چرا در اين راه گام بر مىدارد تا آن‌كه آنان فقط خون وى را خواستار شدند ، او كه شمشير بىنوايان و محرومان است صبر و شكيبايى به خرج داد تا آنان جنگ را شروع كنند ، آن گاه آنان را از جايشان كند ، تكان داد ، درهم كوبيد و مانند گردبادى سهمناك كه ريگ‌هاى بيابان را بر هوا مىبرد ، صفوفشان را از هم پاشيد و پراكنده ساخت .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nاو فقط كسانى را كه ياغى و متجاوز و ستمگر بودند و قصدى جز فساد و بدى و دشمنى نداشتند به خاك افكنده و نابود ساخت ، ولى در آن حال كه پيروز شد ، بر كشته‌هاى آن‌ها گريه كرد ، در صورتى كه آن‌ها كشتگان خودپرستى و هوسرانى بودند و همين زشتى و پستى بود كه آنان را بدين راه كج و منحرف كشانده بود .\r\nآيا هيچ رهبر جامعه‌اى را شناخته‌اى كه همهء وسايل قدرت و ثروت در نزد وى گرد آيد به طورى كه بر ديگران فراهم نباشد ، آن گاه او از همهء آن‌ها در حسرت و دورى دائمى باشد و با اين‌كه حسب و نسب والايى دارد ، بگويد : هيچ حسبى چون تواضع نيست و دوستدارانش او را دوست بدارند و او بگويد : آن كس كه مرا دوست دارد پوشاك فقر را آماده سازد ، در دوستى او غلو كردند و او گفت : كسى كه مرا به طور غلوآميز دوست بدارد ، اهل نجات نيست و اين را وقتى گفت كه نخست خود را مخاطب قرار داده بود : خدايا ! بر من ببخشاى آنچه را كه مردم نمىدانند .\r\nبر گروه ديگرى كه او را دوست نداشتند ، همانند نصيحت گوى خوش اخلاقى نصيحت كرد ، پند و اندرز داد ، او را دشنام دادند ؛ رفقا و يارانش ناراحت شدند و به ناسزاگويى متقابل پرداختند . به آن‌ها گفت : من دوست ندارم كه شما ناسزا بگوييد .\r\nبر او بدى كرده و به دشمنى برخاستند و در غياب او حق وى را ادا نكردند و بر ضد وى توطئه چيدند و او مىگفت : برادر خود را با نيكى كردن عتاب و توبيخ كن و با نيكوكارى وى را باز گردان و برادر تو در دورى از تو ، قوىتر از تو بر پيوند با او نباشد و در بدى نيرومندتر از تو بر نيكى نباشد .\r\nبه او گفتند كه با بعضى از تبهكاران ولو براى مدتى كم كنار آيد تا حكومتش محفوظ بماند و او گفت : دوست تو كسى است كه تو را از زشتى باز دارد و دشمن تو آن باشد كه تو را اغفال كند و سپس افزود : راستى را اگر هم بر ضرر تو باشد بر دروغ\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nاگر هم تو را سود رساند ترجيح بده .\r\nبه كسى كه نيكى كرده بود به جنگش آمد و او خود را مخاطب ساخت : كسى كه سپاس گزار نباشد تو را از نيكى و احسان باز ندارد . از نعمت‌هاى زمين بر او تعريف كردند به گوينده نظرى افكند و گفت : حسن خلق چه نعمت خوبى است .\r\nسپس خواستند او را به پيروزى به هر وسيله‌اى كه مقدور باشد مايل سازند ، چنان‌كه ديگران مىكنند و او فرمود : كسى كه گناه و زشتى بر او غلبه داشته باشد پيروز نگشته و آن كس كه با بدى و شر غالب گردد در واقع شكست خورده است .\r\nاز زشتىها و بدى هاى دشمنانش چيزهايى مىدانست كه ديگران نمىدانستند و او از آن‌ها چشم پوشيده و گفت : بهترين اعمال مردان شريف ، چشم‌پوشى از چيزهايى است كه مىداند .\r\nدشمنان و پيروان نادانش روزگار را بر او تنگ ساختند و چيزها مىگفتند كه در هر قلبى ايجاد بدبينى مىكرد و او در عوض هميشه تكرار مىكرد : در گفتارى اگر بتوانى احتمال نيك بدهى گمان بد مبر ! !\r\nآيا آن پيشواى دينى و رهبر مذهبى را شناخته‌اى كه به فرماندارانش دربارهء مردم چنين توصيه مىكند : مردم ، يا برادر دينى شما هستند يا انسانى نظير شما مىباشند ؛ با آنان از گذشت و اغماض خود چنان روا داريد كه دوست داريد خداوند از شما عفو و اغماض كند و آيا صاحب قدرتى را شناخته‌اى كه به خاطر برقرارى عدل و داد در ميان توده ، بر قدرت خود شوريد ! ! و آيا صاحب ثروتى را مىشناسى كه از ثروت و مال دست بشويد و فقط به قرص نانى اكتفا كند كه زندگى او را حفظ كند و زندگى در نزد وى فقط سود رساندن به برادران انسان اوست ، اما دنياهاى او بايد كسى غير او را بفريبد .\r\nاين است آثار وجودى پاكان و صديقان ، آن هم مشتى از خروار و قطره‌اى از\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاقيانوس و وجبى از دو جهان ! اينان به خاطر پاكى و صداقت در بساط حضرت حق راه داشته و مأذون در مجالست با حضرت اويند .\r\nاين فقير شكسته بال و خسته احوال در مدح حضرت ساقى كوثر چنين سروده :\r\n على تنها ولىّ كردگار است * حريم كبريا را پرده‌دار است\r\nعلى بُد مقصد و مقصود عالم * هم او بُد افتخار بزم آدم\r\nعلى باشد قسيم جنت و نار * همان شير شجاعت روز پيكار\r\nعلى يعنى جميع ماسوى اللّه * كه بر اسرار عالم هست آگاه\r\nعلى مردان حق را رهرو راه * كه بُد بزمش مناجات سر چاه\r\nعلى نور چراغ آفرينش * على حق و على عقل است و بينش\r\nعلى مصدر براى هرچه مشتق * همه در قيد او او مرد مطلق\r\nعلى صبح اميد دردمندان * وجود او پناه مستمندان\r\nعلى قرآن ناطق بعد احمد * بلافصل او وصى بعد محمد\r\nعلى روشنگر تاريخ عالم * گهر بر تاج فرق اوّل آدم\r\nعلى عنوان قلب مؤمن پاك * على نورى به خاك و روح افلاك\r\nعلى برج هدايت را بود ماه * خدايش گفته در قرآن تويى راه\r\nعلى عدل و على علم و على داد * جهان هرگز ندارد همچو او ياد\r\nعلى اصلى بود ثابت به قرآن * ميان حق و باطل اوست فرقان\r\nعلى حق را زهر سو ساعد آمد * نبى را در نبوت شاهد آمد\r\nعلى يعنى بهشت جاودانى * فروغ پر بهاى زندگانى\r\nعلى بستان عالم را گل عشق * جهان را حضرت او بلبل عشق \r\n على بنيان اسلام است و آيين * به ميزان قيامت اوست شاهين\r\nعلى باشد نشان وجه داور * همه پيغمبران را يار و ياور \r\n\r\n","description":"","footnote":"","page_name":" 357 ","page_number":357},
  {"content":"\r\n\r\n على مسكين گداى خاك كويت * سيه رويى چو خال پاك رويت \r\n\r\nتا بارگاه معبود\r\nآرى ، پاكان و صديقان را اوصافى ديگر و حيثيت و هويتى غير آن است كه ديگران را ، پاكان و صديقان را قلبى و روحى و نفسى و عملى غير عموم است .\r\nاينان از هنگام شروع بيدارى و بينايى به تصفيه تمام وجود برخاستند و در خانهء هستى خود غيرى باقى نگذاشتند ، كمال ذلت را يافتند تا عزيز شدند ، كمال خضوع و خشوع را آوردند تا سرور و امير گشتند ، به مرگ اختيارى مردند ، تا زنده شدند ، حقيقت بهشت و جهنم را در اعمال يافتند ، تا از جهنم براى ابد آزاد و مستعد ورود به بهشت الهى در قيامت شدند .\r\nجلال و جمال و كمال و حقيقتى جز حضرت احديت نيافتند و آنچه غير او يافتند ، از شؤون حضرت دوست يافتند و تا اين‌گونه نمىشدند به بساط خدمت راه نمىيافتند و اذن مجالست براى جلوس در مقام قرب نمىيافتند .\r\nسعيد الدين سعيد فرغانى در « شرح تائيه ابن فارض » در شرح اين بيت كه به عنوان مقول قول حق است : أَتَيْتَ بُيُوتاً لَمْ تَنَلْ مِنْ ظُهُورِها وَ أَبْوابُها عَنْ قَرْعِ مِثْلِكَ سُدَّتْ\r\nچنين گويد : راه به بارگاه عشق و وصل حضرت ما ، جز نيستى و فناى حقيقى نيست و خانه‌هاى اسما و صفات حضرت ما كه مراتب وصل حقيقىاند ، با آشيانه‌هاى وجود مقيد مجازى و اسما و صفات مستعار امتيازى تو ، پشت تا پشت افتاده‌اند ، من جهة القدوم و الحدث .\r\nپس تا يك سر موى از هستى مقيد تو و اضافت اسما و صفات از قول و فعل\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nو علم و عمل و غير آن ، به خودى خودت در تو باقى و ثابت است و تو در بند آنى كه آن را وسيلت وصول به جناب وصل ما سازى ، چنان است كه مىخواهى كه در خانه‌هاى مراتب وصل حضرت ما ، از راه پشت بام درآيى و هرگز كسى اين را ميسر نشود و از اين راه بىراهى بقاى هستى و آگاهى مضاف به تو كه پشت و بام اين خانه‌هاست ، هيچ كس به اين خانه‌هاى مراتب وصل ما نرسيده است و نتواند رسيد .\r\nچه اطراف اين بارگاه از باروى عزت :\r\n [ إِنَّ الْعِزَّةَ لِلَّهِ جَمِيعاً 
  ]  « 1 » .\r\nهمهء عزت و توانمندى براى خداست .\r\nو سدّ محكم :\r\n [ وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها 
  ]  « 2 » .\r\nو نيكى آن نيست كه به خانه‌ها از پشت آن‌ها وارد شويد ، [ چنان كه اعراب جاهلى در حال احرام حج از پشت ديوار خانهء خود وارد مىشدند نه از در ورودى 
  ] بلكه نيكى [ روش و منشِ 
  ] كسى است كه [ از هر گناه و معصيتى 
  ] مىپرهيزد . و به خانه‌ها از درهاى آن‌ها وارد شويد .\r\nحصنى عظيم منيع دارد و باز درهاى آن خانه‌هاى اسما و صفات كه مراتب وصل مااند و آن درهاى محض فنا و محو آثار و حظوظ است ، بالكليه از كوفتن چون تويى كه هنوز از سر حظوظ خود برنخاسته‌اى و لذت وصال ما به قيمتى از\r\n\r\n\r\n","description":"","footnote":"\r\n( 1 ) - يونس ( 10 ) : 65 .\r\n( 2 ) - بقره ( 2 ) : 189 .\r\n","page_name":" 359 ","page_number":359},
  {"content":"\r\n\r\nهستى خود مىطلبى چنان بسته است كه هرگز به اين كوفتن تو گشاده نشود ! !\r\nبه قول فيض كاشانى :\r\n دل بكن جانا از اين دير خراب * كآسمان در رفتنت دارد شتاب\r\nگر نكندى بسته ماند اينجا دلت * تو بمانى بيدل آنجا در عذاب\r\nحسرتى ماند به دل آن را كه داد * دل به چيزى كو نشد زان كامياب\r\nهست دنيا چون سرابى تشنه را * تشنه كى سيراب گردد از سراب\r\nآيدت هر دم سرابى در نظر * سوى آن رانى به تعجيل و شتاب\r\nآن نباشد آب و ديگر همچنين * هرگز از دنيا نگردى كامياب \r\n\r\nآراسته شدن به حسنات با طهارت نفس\r\nچون نفس از شوائب رذايل و ملكات شيطانى و هواجس ابليسى پاك گردد و به حسنات و محامد آراسته شود و در تمام شؤون حيات جانب صدق و صداقت پيش گيرد ، لايق قرب و مأذون در مجالست با حضرت دوست خواهد گشت .\r\nعمده عاملى كه راه انسان را به جانب آن جناب باز مىكند ، تزكيهء نفس و تصفيهء جان از سيئات و مكروهات است .\r\n\r\nحالات نفس\r\nدر « مشارق » در شرح يكى از ابيات قصيده آمده :\r\nبدان كه نفس را به حسب سه حالت سه صفت است :\r\nاول : امّاريّت بالسّوء قال اللّه تعالى :\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n [ إِنَّ النَّفْسَ لَأَمَّارَةٌ بِالسُّوءِ 
  ]  « 1 » .\r\nنفس طغيان گر بسيار به بدى فرمان مىدهد .\r\nو اين صفتش در حالى است كه هنوز او را از پس پردهء طبع به الوهيت اللّه تعالى كه خالق و مبدء اوست و لابدى عود و رجوع به حكم :\r\n [ إِلَيْهِ مَرْجِعُكُمْ جَمِيعاً 
  ]  « 2 » .\r\nبازگشت همهء شما فقط به سوى اوست .\r\nبه او هيچ شعورى حاصل نشده است ، تا لاجرم مطمح نظرش به كلى طلب حظوظ و لذات حسى و وهمى و دنيوى است و همت و طلبش به كلى بر انهماك در آن نوع مقصور .\r\nدوم : صفت لوّاميّت قال اللّه تعالى :\r\n [ وَ لا أُقْسِمُ بِالنَّفْسِ اللَّوَّامَةِ 
  ]  « 3 » .\r\nو به نفس سرزنش‌گر قسم مىخورم .\r\nو اين به حسب حالتى است كه او را از پس حجب و پرده‌هاى طبيعت از لابدى عدد و حقيقت : منه بدأ و اليه يعود ، آگاهيى كه عبارت از آن اسلام است حاصل آيد ، تا در اقوال و افعال و حركات و سكنات و استيفاى حظوظ و لذات شرع را كه ضابط آن آگاهى است ، قبلهء خود سازد و از مقتضاى او هيچ تجاوز ننمايد .\r\nاما اگر وقتى احكام حجب قوى و غالب شود و حكم آن آگاهى پوشيده گردد ، تا در مباشرت افعال و استيفاى لذات از آن ضابط كه شرعست مجاوزت كند\r\n\r\n\r\n","description":"","footnote":"\r\n( 1 ) - يوسف ( 12 ) : 53 .\r\n( 2 ) - يونس ( 10 ) : 4 .\r\n( 3 ) - قيامت ( 75 ) : 2 .\r\n","page_name":" 361 ","page_number":361},
  {"content":"\r\n\r\nو صاحبش را بر ترك شهوات و ارتكاب لذات ملامت نمايد و لكن باز چون به استحضار آن آگاهى اثرى از او سر برزند و به حكم شرع ، او اعنى نفس را در طلب آن شهوت و لذت بيرون از آن ضابط عصيان كنند و از استيفاى آنش منع كنند در حال به حكم و اثر آن آگاهى ، آن عصيان و منع را مطيع شود و بر آن مباشرت اولين ملامت آغازد و اين صفت را به حسب لطافت و كثافت حجب و حكم مراتب اعنى ؛ اسلام و ايمان و احسان ، سه مرتبه است :\r\nاولش كه به حكم مرتبهء اسلام است و اين درجهء اوّل از لواميت در آن‌كه به قوت و غلبه حجب از حد شرع مجاوزت نمايد با اماريت بالسوء مشاركند ، اما در طاعت عند المنع متباينند ، چه نفس اماره هرگز به منع ممتنع نشود و در طلب شهوت لجاج كند .\r\nو دومش به حكم مرتبهء ايمان آن است كه لومش از طلب و ترك لذات به ملازمت معاملات و خيرات و طاعات خالصاً لوجه المحبوب و سير در احوال و اخلاق و مقامات ترقى كند ، تا در حال اتيان هر طاعتى و معاملتى يا تخلق و تحقق به هر خلقى و مقامى ، يا بر عقب آن نظرش بر معاملتى يا خلقى يا مقامى اشرف و اعلا افتد و خود را بر قصور و حرمان از آن ملامت كند و به تحصيل آن مشغول گردد .\r\nو سوم : مرتبهء لواميت به مقتضاى مقام احسان آن است كه متعلق است به سفر السير فى اللّه .\r\nسوم : صفت اطمينان قال اللّه تعالى :\r\n [ يا أَيَّتُهَا النَّفْسُ الْمُطْمَئِنَّةُ 
  ]  « 1 » .\r\n\r\n\r\n","description":"","footnote":"\r\n( 1 ) - فجر ( 89 ) : 27 - 28 .\r\n","page_name":" 362 ","page_number":362},
  {"content":"\r\n\r\nاى جان آرام گرفته و اطمينان يافته !\r\nو اين صفت مترتب است بر حالتى كه سالك تمام از صفات نفسانى و لذات و آمال و امانى اعراض كند و صاحبدل شود و سالك را رجوع و عود به مبدء بر اين موقوف است ، قال اللّه تعالى :\r\n [ ارْجِعِي إِلى رَبِّكِ راضِيَةً مَرْضِيَّةً 
  ]  « 1 » .\r\nبه سوى پروردگارت در حالى كه از او خشنودى و او هم از تو خشنود است ، باز گرد .\r\nصدقى افغانى در عرض فقر و نياز به محضر حضرت دوست گويد :\r\n ساقى به يكى جرعه مرا تاب و توان بخش * زان مىكه در او راز نهان است از آن بخش\r\nزان نفخه كه بر خاك دميدى و بشر شد * كارى كن و بر كالبد مرده دلان بخش\r\nسوزنده‌تر از شعله شوم سوز عيان ده * سازنده‌تر از نغمه شوم رطل گران بخش\r\nبا يك نظر لطف فروغى به دل افروز * با يك سخن تازه به تن روح و روان بخش\r\nبر خامهء من قدرت انشاى سخن ده * تا عرض كنم دردِ دل خويش زبان‌بخش\r\nتا روى حقيقت نگرم ديدهء بازى * تا حرف ريا كم شنوم گوش گران بخش \r\n\r\n\r\n","description":"","footnote":"\r\n( 1 ) - فجر ( 89 ) : 28 .\r\n","page_name":" 363 ","page_number":363},
  {"content":"\r\n\r\n[ وَهَبِ الْقُدُومَ إلى بَساطِ خِدْمَةِ الْمَلِكِ هِيْبَةَ المَلِكِ فَإِنَّكَ عَلى خَطَرٍ عَظيمٍ إِنْ غَفَلْتَ ، وَاعْلَمْ أَنَّهُ قَادِرٌ عَلى ما يَشاءُ مِنَ الْعَدْلِ وَالْفَضْلِ مَعَكَ وَبِكَ 
  ]\r\n\r\nعدم غفلت هنگام ورود به مسجد\r\nچنانچه از بزرگ و صاحب مقامى عالى به خاطر هيبت و عظمت و شخصيتش مىترسى و اين ترس ، معلول كوچكى تو و بزرگى اوست ، از رفتن و قدم گذاشتن به بساط حضرت ذوالجلال آن چنان در هيبت و ترس باش كه به وقت ورود به مسجد كه بساط مالك‌الملوك است ، اگر كمترين غفلتى نسبت به حضرت او داشته باشى در خطر بزرگى هستى .\r\nو بدان كه جناب او بر هر چيزى توانا است ، بخواهد نسبت به تو اجراى عدل مىكند و بخواهد نسبت به تو ارائهء فضل مىفرمايد .\r\nبراى ما كه در مرحلهء پائينى از عقل و درايت و درك قرار داريم ، توجه به عظمت حضرت دوست ، از راه توجه و دقت در آثار او كه در كتاب آفاق و انفس منعكس است ميسر مىباشد .\r\nما را آن دل و آن چشم نيست كه بتوانيم بدون واسطه به عظمت او بنگريم ، آن هم عظمتى كه نهايت براى آن نيست .\r\nو راستى ديدهء كم نور قلب ما ، كجا مىتواند بدون واسطه به جمال حضرت مولا\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبنگرد ؟ ! قرآن و روايات براى درك هيبت و جلال و عظمت حضرت حق ما را دعوت به تماشاى آثار مىكنند كه آثار گوشه‌اى بسيار از عظمت حضرت عظيم است .\r\nشايد با ديدن آثار بتوان همت را بالاتر برده و براى ديدن بزرگى آن بزرگ با چشم دل به كوشش برخيزيم كه بلند همتى از صفات برجستهء نفس ناطقهء قدسيّه است .\r\n\r\nعلوّ همّت و عظمت روح\r\nمرحوم الهى در توضيح فصل سى و سوّم « فصوص الحكم » معلم ثانى ابونصر فارابى در آثار نفس ناطقه مىفرمايد :\r\nيكى از صفات نفس ناطقهء قدسيّه صفت نباهت و بلند همتى است ، در جهان هركس به هر مقامى رسيد ، از نظرِ بلند و همت عالى رسيد .\r\nروح بزرگ هميشه به امور عالى و كارهاى ستوده و استعلاى معنوى و محاسن بزرگى آميخته است و هرگز به پستى همت و قبايح و زشتىهاى اخلاقى و دنائت و ذلت براى نيل به مقاصد خود تن در نخواهد داد و اين نيروى عالى خوى نفوس مستعليه است و از خواص اين خلق و اين قوه جود و سخاوت و احسان به خلق است و كريم النفس و با شجاعت و غيرت و عزت نفس زيستن است .\r\nو هرچه انسان همتش عالى تر است ، مال و جاه دنياى بىثبات در نظرش بىقدرتر است ، بدين جهت اگر غنى است سخى و اگر فقير است صبور مىباشد و در هر حال فقر و غنا خود را بزرگ مىداند و در عين بزرگى با كوچك و بزرگ خلق تواضع و فروتنى مىكند و با فقيران با ايمان و مستمندان با علم و معرفت متواضع‌تر خواهد بود و هرگز به چشم حقارت به كس نمىنگرد .\r\nاز كلمات اميرالمؤمنين عليه السلام است :\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nالشَّرَفُ بِالْهِمَمِ لا بِالرِّمَمِ البالِيَةِ « 1 » .\r\nشرف و بزرگى به همت بلند است ، نه به استخوان پوسيدهء پدران .\r\nخلاصه اين‌كه صفت علو همت و عظمت روح كه بسيارى از اوصاف ستوده و محامد اخلاقى لازمهء اوست ، يكى از نيروهاى نفس ناطقهء قدسيّه است و شايد مراد از نباهت ، تنبّه و انتقالات دفعى و قوت حدس و فراست و بيدارى است .\r\n« وَلَيْسَ لَهَا انْبِعاثٌ وَهِيَ أَشْبَهُ الأَشْياءِ بِالنُّفُوسِ الْفَلَكِيّةِ وَلَها خاصِيَّتانِ النَّزاهَةُ وَالْحِكْمَةُ » « 2 » .\r\nو منبعث از جسمانيات نيست مانند نفس نباتى و حيوانى كه از كبد و قلب برانگيخته مىشود ، بلكه نفس قدسى از عالم تجرد و نشانهء ملكوت است و منزه از ماده و ماديات و برتر از جهان حس و محسوسات و شبيه‌ترين چيز به نفوس فرشتگان عالم بالا است و اين نفس را دو خاصيت است ، يعنى دو چيز از مختصات اوست : يكى نزاهت و يكى حكمت .\r\n\r\nمعناى نزاهت و حكمت\r\nممكن است غرض از نزاهت راجع به كمال عقل نظرى و جنبه دانش او باشد ، يعنى تنزه ذات و ادراكات ذاتى او از ماده و غرض از حكمت راجع به كمال عقل عملى و جنبهء كنش او باشد ، يعنى صدور افعال مناسب مقام انسانيت و اعمال واقع در طريق تكامل روح قدسى .\r\nيا مراد از نزاهت ، مقام تجليهء به آداب شرع و تخليهء از رذايل اخلاق است و مراد\r\n\r\n\r\n","description":"","footnote":"\r\n( 1 ) - غرر الحكم : 448 ، الفصل الثامن فى الهمة ، حديث 10273 .\r\n( 2 ) - بحار الأنوار : 58 / 85 ، تذييل و تفصيل فى بيان اقوال الحكماء .\r\n","page_name":" 366 ","page_number":366},
  {"content":"\r\n\r\nاز حكمت ، مقام تحليه و آراستن نفس به فضايل و كمالات انسانيت .\r\nيا مراد از حكمت و نزاهت ، حكمت علمى و عملى است يا مقام جامعيت نشانهء ملك و ملكوت يا حكمت مشهود اشيا على ما هى عليه به قدر طاقت بشرى كه در كلام رسول اللّه صلى الله عليه و آله است :\r\nرَبِّ أَرِنَا الأَشْياءَ كَما هِيَ « 1 » .\r\nخداوندا ! اشياء را همانطور كه هستند به ما بنمايان .\r\nو نزاهت ، تزكيه نفس است كه فرمود :\r\n [ قَدْ أَفْلَحَ مَنْ زَكَّاها 
  ]  « 2 » .\r\nبىترديد كسى كه نفس را [ از آلودگى پاك كرد و 
  ] رشد داد ، رستگار شد .\r\nيا مراد از حكمت ، تشبّه به إله عالم يعنى : به اخلاق اللّه است و نزاهت ، زهد و تنزّه نفس از علايق جهان مادى .\r\nو خلاصه مراد از حكمت و نزاهت عشق و علاقه علمى و عملى به عالم قدس و تجرد است .\r\nبه هر حال اين دو صفت نزاهت و حكمت به هريك از معانى مذكوره كه مآل همه يكى است به روح قدسى ناطقهء انسان اختصاص دارد ، چنان‌كه نمو لازمهء نفس نباتى و شهوت و غضب لازمهء نفس حيوانى است ، اين وصف هم مخصوص براى نفس قدسى انسان است .\r\n\r\n\r\n","description":"","footnote":"\r\n( 1 ) - عوالى اللآلى : 4 / 132 .\r\n( 2 ) - شمس ( 91 ) : 9 .\r\n","page_name":" 367 ","page_number":367},
  {"content":"\r\n\r\n\r\nنفس كليهء الهيّه\r\nپس از مقام نفس ناطقهء قدسيّه ، مرتبهء نفس كليهء الهيّه است ، و اين نفس جوهر لاهوتى و حقيقت ظليّهء الهيّه است و چنان كه نفس نباتى و حيوانى منطوى است در نفس ناطقهء قدسيّه كه بعد از آن‌ها در قوس صعود است ، همين‌گونه نفس كليهء الهيّه هم بعد از ناطقهء قدسيّه و اشرف و اكمل از آن است و نفس قدسى منطوى در اوست و خواص و كمالات او را داراست .\r\nاما معنى كليهء الهيّه : روحى است كه از حدود ماده و مدت و حد و نهايت مكان و زمان بزرگ تر است ، يعنى : از سرحد مكان و زمان بيرون است بلكه از ماده به معنى اعم كه مهيت امكانى است نيز قدم فراتر نهاده و به قاعدهء اشراق : « النَّفْسُ وَما فَوْقَها إِنِّيّاتٌ صِرْفَةٌ » . گويى وجود صرف و هستى بىحد و نهايت گرديده است و لازمهء اين مقام شهود حضرت احديت است كه كل وجود و وجود كل است در كليه موجودات كه در هرچه نظر كردم سيماى تو مىبينم . « ما رَأَيْتُ شَيْئاً إلّارَأَيْتُ اللّهَ فيهِ » .\r\nآن روحى است كه عرض و طول زمين و آسمان را كه حدود مادهء جسمانى است زير شهپر عظمت خود فراگرفته ، روحى است كه ازل و ابد ، گذشته و آينده را كه حدود زمان است در هم پيچيده و در فضاى بىانتهاى عالم سرمد و جهان بىپايان نامقيد پر و بال قدرت گشوده ، روحى است كه دو عالم مادى و مجرد ، عالم دنيا و آخرت ، عالم جسم و جان را به يك بار از محوطهء خاطر بيرون كرده است .\r\nروحى است كه از علو مقام و بلندى همت پشت پا به كون و مكان زده تا در آن روان كلى برتر از قيود جزئى ماده ، جز عشق نيايد و غير شهود حسن مطلق هيچ در وى نگنجد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nدرك مقامات عالى معنوى با علوّ همت\r\nآرى ، وقتى انسان نظرى بلند و همتى و الا داشت ، از بركت اين نظر و همت بلند كه محصول ارتباط با انبيا و امامان عليهم السلام و اولياى الهى است مقصدى و هدفى جز حضرت حق نخواهد داشت و براى نيل به اين مقصد ، ابتدا از تماشاى آثار به يقين رسيده ، آن‌گاه با كوشش در جنب يقين به نفس قدسى نايل گشته ، سپس در حركتى ديگر به نفس كليهء الهيّه رسيده ، در آن مقام به شهود جمال موفق مىشود و هيبت و عظمت و جلال حضرت دوست را يافته ، از ناچيزى خود دچار ترس شده و به مراقبت و مواظبت خويش مىكوشد كه مبادا از حضرت او دور افتد و در آن مقام به فرمودهء حضرت صادق عليه السلام به غفلت دچار گشته و به بلاى خطر عظيم گرفتار آيد ! ! »\r\nمسجد ، خانه و بساط اوست و بدون گذشتن از نفس اماره و رسيدن به نفس ناطقهء قدسى و آراسته شدن به نفس كليهء الهيّه ، درك هيبت و عظمت ملك‌الملوك ميسر نيست كه ساده و عادى به مسجد رفتن و اين رفت و آمد به صورت عادت در آمدن ثواب چندانى براى اهل مسجد ندارد .\r\nبكوشيد تا آن روح عالى را به دست آورده و لايق مقام آن جناب گشته و به فيض ديدارش با چشم دل نايل آييد و در بساط آن جناب به درك عظمت و هيبت او موفق شده غرق ترس و شرم شويد و در شعلهء ترس و شرم آن چنان بسوزيد كه اثرى از هستى شما نماند ، چون اثر از هستى و انيت نماند به مقام فنا رسيده و به بقاى او باقى و ابدى خواهيد شد و به حضرت دوست در آن مقام خواهيد گفت :\r\n دو عالم را به يك بار از دل تنگ * برون كرديم تا جاى تو باشد « 1 » \r\n\r\n\r\n","description":"","footnote":"\r\n( 1 ) سعدى .\r\n","page_name":" 369 ","page_number":369},
  {"content":"\r\n\r\nاين روح كه به واسطهء آن انسان به بساط حضرت او راه مىيابد و آنچه بايد ببيند در آنجا مىبيند ، روحى است كه غير خدا كه هستى حقيقى است همه چيز در نظرش ناچيز است و به فرمودهء سرور مؤمنان و قبله عارفان على عليه السلام :\r\nعَظُمَ الْخالِقُ في أَنْفُسِهِمْ فَصَغُرَ مَادُونَهُ في أَعْيُنِهِمْ « 1 » .\r\nخداوند در باطنشان بزرگ و غير او در ديدگانشان كوچك است .\r\nروحى است كه بر خلاف ارواح جزئيه به هيچ چيز از نظر انتفاع شخصى و استفاده مادى نمىنگرد ، بلكه چون ظل حق است و مستغنى به حق بر همه موجودات معطى و مشفق و مهربان است و انتفاع خلق منظور اوست .\r\nروحى است كه پيوسته داراى عصمت و قدس و نزاهت و محفوظ از هر خطا و لغزش علمى و عملى است و دوريش از عصيان حق ذاتى و اشتياقش به طاعت وى فطرى است .\r\nروحى است كه اميال جزئى به كلى از او زايل شده و ميل كلى و عشق به نظام كل جايگزين او گرديده است .\r\nروحى است كه تحت تأثير لذات حسى زمانى نيست و آرزوهاى موقت فانى و اوهام خيالات شيطانى در آن روح پاك مؤثر نخواهد بود .\r\nروحى است كه او را عبداللّه ، عين‌اللّه ، يداللّه و بيت‌اللّه و خليفةاللّه و ظل‌اللّه و وجه‌اللّه بتوان گفت ، روحى است كه از خود فنا و به حق بقا يافته و در عين محروميت از هر نعمت به لقاى منعم و لذت شهود وى شتافته از خود پرستى رهيده ، به حقيقت پرستى رسيده ؛ خود پرستيدن را نقص ذات و پرستش خدا را كمال مطلوب يافته .\r\n\r\n\r\n","description":"","footnote":"\r\n( 1 ) - نهج البلاغة : خطبه 184 ، ( خطبهء متقين ) ؛ بحار الأنوار : 64 / 315 ، باب 14 ، حديث 50 .\r\n","page_name":" 370 ","page_number":370},
  {"content":"\r\n\r\nروحى است كه در عين فقر غنى است و از همه چيز عالم و تمام علل و اسباب آفرينش جز حضرت دوست خود را مستغنى يافته و از هرچه مورد نياز خلق است خويش را بىنياز مىشناسد و به زبان ذات گويد :\r\n گر ما به فقر و فنا كمتر زخاك رهيم * از مجد و عز و غنى بر خلق پادشهيم \r\nو چون به گنج معرفت و سلطنت شهود وصال الهى رسيده به كلى بىنياز از غير خداست يعنى همه چيز جز خدا را از خود بىاثر و معزول از تأثير شناخته است ، بلكه معدوم و فانى و باطل‌الذات مىداند :\r\n [ ذلِكَ بِأَنَّ اللَّهَ هُوَ الْحَقُّ وَ أَنَّ ما يَدْعُونَ مِنْ دُونِهِ الْباطِلُ وَ أَنَّ اللَّهَ هُوَ الْعَلِيُّ الْكَبِيرُ 
  ]  « 1 » .\r\nاين [ آفريده‌هاى شگفت و اين تغييرات و تحولات 
  ] دليل بر اين است كه خدا فقط حق است و آنچه به جاى او مىپرستند باطل است ، و بىترديد خدا همان و الا مرتبه و بزرگ است .\r\nروحى است كه چون خلق او را ذليل و خوار شمارند به عزّ عبوديت الهى خود را بالاتر و برتر از شاهان عالم و ذليل و حقير در پيشگاه عظمت الهى داند و به زبان ذات گويد :\r\n بندهء او شو كه به يك التفات * سلطنت هر دو جهانت دهند \r\nروحى است كه در راه وصل محبوب صبور است و به ناز معشوق از بلا روى نتابد بلكه به زبان ذات گويد :\r\n در بلا من ديده‌ام لذات او * مات اويم مات اويم مات او \r\n اى بلاى تو زدولت خوب‌تر * انتقام تو زجان محبوب‌تر « 2 » \r\n\r\n\r\n","description":"","footnote":"\r\n( 1 ) بقمان ( 31 ) : 30 .\r\n( 2 ) مولوى .\r\n","page_name":" 371 ","page_number":371},
  {"content":"\r\n\r\nو به لسان استعداد سرايد :\r\n بلايى كز تو اى پرناز آيد * به راهش دل به چشم باز آيد\r\nكجايى اى بلا بنواز ما را * به اوج وصل ده پرواز ما را \r\nآن روحى است كه از مختصات وى مقام رضا است و مقام تسليم و اين روح است كه مبدء وجودش خدا است بىوساطت علل طوليه و عرضيه و بازگشت آن هم به سوى خدا است بىواسطهء اغيار و بى هيچ توجه به حجاب ظلمانى ممكنات و حجاب نورانى مظاهر اسما و صفات از بين و اميد بهشت و دوزخ رهيده و به وصال معشوق و معبودش ، آن حسن بىحد رسيده ، اين همان روحى است كه ايزد متعال فرموده :\r\n [ وَ نَفَخْتُ فِيهِ مِنْ رُوحِي 
  ]  « 1 » .\r\nو از روح خود در او بدمم .\r\nاين همان روحى است كه باز فرموده :\r\n  [ يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً 
  ]   « 2 » .\r\nاى جان آرام گرفته و اطمينان يافته ! * به سوى پروردگارت در حالى كه از او خشنودى و او هم از تو خشنود است ، باز گرد . * پس در ميان بندگانم درآى .\r\nخلاصه نفس كليهء الهيّه ، نفس مقدس و روح پاك حضرت ختمى مرتبت و خلفاى آن حضرت از اميرالمؤمنين تا مهدى قائم عليهم السلام است و ارواح ناطقهء قدسى پيروان آن بزرگوارانند از به دو خلقت تا انتهاى عالم بشريت ! !\r\nدر اوّل اين مقال و ترجمه مورد بحث گفته شد كه ما را آن قدرت عقلى و روحى\r\n\r\n\r\n","description":"","footnote":"\r\n( 1 ) - حجر ( 15 ) : 29 .\r\n( 2 ) - فجر ( 89 ) : 27 - 28 .\r\n","page_name":" 372 ","page_number":372},
  {"content":"\r\n\r\nنيست كه يك باره به تماشاى او برخاسته و از اين تماشا به دل و قلب هيبت گرفته و در آن مقام از غفلت كه مورث خطر عظيم است پاك باشيم .\r\nبر ما لازم و واجب است كه از طريق تماشاى آثار ، تماشاى عقلى و علمى و روحى و عملى به آن بارگاه مقدس راه پيدا كرده و به آنچه بايد برسيم .\r\nو در ميان آثار ، ارزنده‌تر و گسترده‌تر و پر منفعت‌تر از وجود محمد صلى الله عليه و آله و ائمه طاهرين عليهم السلام نيست كه اين بزرگواران مظاهر كامل و جامع اسما و صفاتند و هركس از طريق قلب و عقل و عمل به آن بزرگواران پيوست بىشك توفيق راه يافتن به مقام قرب و بساط انس را پيدا مىكند و به تماشاى جمال يار حقيقى موفق مىگردد و به آن هيبتى كه بايد هميشه يا به وقت عبادت در دل پيدا كند مىرسد ، در آن صورت حق عبادت به طور عام و حق مسجد به طور خاص ادا خواهد شد .\r\nو چون حق عبادت و جايگاه عبادت ادا شود ، منظور نظر مولا گردى و عشق جناب او هر لحظه در دلت فزونى گيرد و به زبان حال در پيشگاه آن صاحب جلال به طور دايم چنين گويى :\r\n جز هواى تو به سر نيست هواى دگرم * تا خبردار شدم از تو ، زخود بىخبرم\r\nجان كه در روز وصالت نسپردم دانم * نفزايد شب هجران تو جز درد سرم\r\nنفسى بيش نماندست اگر مىآيى * زودتر آى كه در دادن جان منتظرم\r\nتو به بر آى كه سروم ندهد بارورى * با فروغ رخ تو جلوه ندارد قمرم \r\nچون به آن مقام رسى ، كمال رضايت از مولا و حبيبت به تو دست دهد و آنجا را از عدل و فضل بىنهايت بينى و اختيار كامل را از صاحب و محبوبت دانى كه با تو از روى فضل رفتار كند به اين معنى كه از روى تفضل زياده از آنچه مستحقى به تو عنايت فرمايد يا از روى معدلت فراخور عمل تو با تو معامله كرده به تو ثواب دهد ، در هر صورت به فضل يا به عدل تسليم او خواهى بود و بر دلت از جناب او چيزى كه تو را از آن مقام دور كند نخواهد گذشت .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nدر آن مقام كه مقام تحير و كمال دل‌دادگى است ، جز وصل جانان چيزى براى تو مطرح نخواهد بود و چيزى هم جز فضل و كرامت و عنايت و لطف نسبت به تو براى او مطرح نخواهد بود ! !\r\nآنجاست كه تمام وجودت يك پارچه فرياد مىزند :\r\n يار برداشت ز رخ پرده براى دل من * برد از من دل و بنشست به جاى دل من\r\nنتوان گفت زمين است وسما خلوت دوست * خلوت سلطنت اوست سراى دل من\r\nدل من بارگه سلطنت فقر و فناست * آسمان است و زمين است گداى دل من\r\nعشق با آن‌كه هواى من و آب من ازوست * تربيت يافته از آب و هواى دل من\r\nپنجهء حسن كه معمار بناى ابدى است * كرد از آب و گل عشق بناى دل من\r\nاى كه از غرب افق مىطلبى كرد اشراق * آفتاب ازل از شرق سماى دل من\r\nدل من كشتى نوح است به درياى فنا * ناخداى دل كشتى است خداى دل من\r\nمن كه اين گونه نحيف هستم وبيمار وضعيف * حق غذاى دل من گشت و دواى دل من\r\nبه رخ زرد من آن نرگس بيمار گشود * يار بگشود در دار شفاى دل من « 1 » \r\n\r\n\r\n","description":"","footnote":"\r\n( 1 ) - صفا اصفهانى .\r\n","page_name":" 374 ","page_number":374},
  {"content":"\r\n\r\n[ فإن عطف عليك برحمته و فضله قبل منك يسير الطاعة و أجزل لك عليها ثوابا كثيرا ، و إن طالبك باستحقاقه الصدق و الإخلاص عدلا بك حجبك ورد طاعتك و إن كثرت و هو فعال لما يريد 
  ]\r\nامام صادق عليه السلام مىفرمايد :\r\nاگر خداوند با تو با رحمت و فضلش رفتار كند ، بدون شك طاعت كم و قليل را از تو قبول كرده و در مقابلش ثواب زياد به تو عنايت خواهد كرد .\r\nو اگر خداوند عالم ، فراخور عظمت و بزرگى خودش از تو درستى افعال و اعمال و صدق بخواهد و در اين زمينه با تو با عدلش معامله كند ، به او راه پيدا نخواهى كرد و طاعت و عبادت تو مردود خواهد شد اگرچه بسيار زياد باشد كه آن حضرت هر چه بخواهد انجام خواهد داد .\r\n\r\nرحمت و فضل الهى\r\nاز آيات كريمهء قرآن و روايات استفاده مىشود كه اگر عبد از روى تسليم و اخلاص به اجراى فرمان حضرت دوست اقدام كند و از كباير اجتناب نمايد ، يا اگر به اغواى شيطان و اضلال هواى نفس مرتكب كباير شده ، به پيشگاه مقدس حضرت او توبه آورد و سر اقرار ظلم به نفس و ذلت و خضوع بر خاك آستان گذارد ،\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبدون هيچ ترديد و بدون هيچ شك و ريب و به‌طور قطع و يقين مورد رحمت و فضل حضرت جانان قرار مىگيرد و خداوند با اين‌كه فعال ما يشاء و فعال ما يريد است با عدل با او معامله نخواهد كرد ؛ زيرا اگر با بندگانش با عدل معامله كند براى احدى حتى مقربين چيزى نخواهد ماند كه عبادت كل موجودات را اگر روى هم بريزند و يك جا بخواهند تقديم محضر مقدس او كنند ، لايق و شايستهء آن بزرگوار و خالق مهربان نيست . كه تمام عبادات ما با همه رنجى كه براى اقامهء آن برده‌ايم ، در مقابل عنايات و الطاف او قابل سخن نيست .\r\nتمام عبادات ما با همهء مشقتى كه براى برپا داشتنش كشيديم در برابر عظمت بىنهايت در بىنهايت او پشيزى نيست و بلكه معصيت است .\r\nكدام موجود - با هر قدرت و عظمتى كه داشته باشد - مىتواند حقّ عبادت آن جناب را به جاى آورد ؟ !\r\nو اصولا در برابر عظمت و بزرگى او كدام موجود را عظمت و بزرگى هست ؟ كه تمام عالم وجهان هستى و كليهء موجودات خلقت در برابر او هم چون نقطهء صفر در برابر وجودى بىنهايت در بىنهايت است .\r\nتنها كارى كه ما بايد در پيشگاه مقدس او انجام دهيم ، اقرار به كوچكى و حقارت و عظمت و بزرگى اوست و به خصوص بر ما واجب است از خود و همهء شؤون خود چشم پوشيده و فقط به عظمت و جلال آن جناب خيره شويم كه به قول عارف وارسته ، فيض بزرگوار :\r\n خدايا مرا از من آزاد كن * ضميرم به عشق خود آباد كن\r\nسرم را به ياد خودت زنده كن * روان مرا منبع ياد كن\r\nبه روى خودت باز كن ديده‌ام * دلم را به نظاره‌ات شاد كن\r\nخرابم كن از مستى و بى خودى * وجودم به ويرانى آباد كن \r\n\r\n","description":"","footnote":"","page_name":" 376 ","page_number":376},
  {"content":"\r\n\r\n به فردوس اعلاى راهى نما * به علم لدنيم ارشاد كن\r\nدرونم به اسرار معمور دار * برونم به طاعات آباد كن\r\nز شيطان و نفسم پناهى بده * زجور اعدايم آزاد كن\r\nبس اندوه و غم بر سر هم نشست * گشادى بده سينه را شاد كن\r\nبود فيض در بند خود تا به كى * خدايا دلى از من آزاد كن \r\n\r\nشيوهء كسب رحمت در آيات\r\nقرآن كريم به صراحت و قطعيت دلالت دارد بر اين‌كه هركس در حد ظرفيت و امكان و استعدادش در خط پر بركت بندگى و مسير عبادت و دايرهء اطاعت قرار گيرد مشمول رحمت و فضل است :\r\n [ إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ 
  ]  « 1 » .\r\nيقيناً كسانى كه ايمان آورده ، و آنان كه هجرت كرده و در راه خدا به جهاد برخاستند ، به رحمت خدا اميد دارند ، و خدا بسيار آمرزنده و مهربان است .\r\n [ وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ هُمْ فِيها خالِدُونَ 
  ]  « 2 » .\r\nو اما آنان كه چهره‌هايشان سپيد گشته همواره در رحمت خدايند ، و در آن جاودانه‌اند .\r\n [ فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ \r\n\r\n\r\n","description":"","footnote":"\r\n( 1 ) - بقره ( 2 ) : 218 .\r\n( 2 ) - آل عمران ( 3 ) : 107 .\r\n","page_name":" 377 ","page_number":377},
  {"content":"\r\n\r\nوَيَهْدِيهِمْ إِلَيْهِ صِرَاطاً مُسْتَقِيماً 
  ] « 1 » .\r\nاما كسانى كه به خدا ايمان آوردند و به او تمسّك جستند ، به زودى آنان را در رحمت و فضلى از سوى خود درآورد ، و به راهى راست به سوى خود راهنمايى مىكند .\r\n [ فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ 
  ]  « 2 » .\r\nو اگر فضل و رحمت خدا بر شما نبود ، قطعاً از زيانكاران بوديد .\r\n [ قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ 
  ]  « 3 » .\r\nبگو : [ اين موعظه ، دارو ، هدايت و رحمت 
  ] به فضل و رحمت خداست ، پس بايد مؤمنان به آن شاد شوند كه آن از همه ثروتى كه جمع مىكنند ، بهتر است .\r\n [ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ وَ اللَّهُ سَمِيعٌ عَلِيمٌ 
  ]  « 4 » .\r\nو اگر فضل و رحمت خدا بر شما نبود ، هرگز احدى از شما [ از عقايد باطل و اعمال و اخلاق ناپسند 
  ] پاك نمىشد ، ولى خدا هر كه را بخواهد پاك مىكند و خدا شنوا و داناست .\r\nدر باب رحمت و فضل حضرت حق روايات زياد و بسيار مهمى وارد شده كه در طول مباحث آيندهء كتاب به خصوص در باب توبه به آن‌ها اشاره خواهد شد و در اينجا از باب نمونه به يك روايت اكتفا مىشود :\r\n\r\n\r\n","description":"","footnote":"\r\n( 1 ) - نساء ( 4 ) : 175 .\r\n( 2 ) - بقره ( 2 ) : 64 .\r\n( 3 ) - يونس ( 10 ) : 58 .\r\n( 4 ) - نور ( 24 ) : 21 .\r\n","page_name":" 378 ","page_number":378},
  {"content":"\r\n\r\nعَنِ الصّادِقِ عليه السلام : إِذا كانَ يَوْمَ الْقِيامَةِ نَشَرَ اللّهُ تَبارَكَ وَتَعالى رَحْمَتَهُ حَتّى يَطْمَعَ إِبْليسُ في رَحْمَتِهِ « 1 » .\r\nاز امام صادق عليه السلام آمده : زمانى كه قيامت شود ، از جانب حضرت حق آن چنان نشر رحمت شود كه ابليس هم در رحمت آن جناب طمع كند ! !\r\n\r\nبخل در عبوديّت موجب دفع رحمت\r\nدر هر صورت بر انسان لازم است كه وسايل رسيدن خود را به رحمت و فضل جناب دوست آماده كند كه بخل در رحمت و عنايت و ارائهء فضل در حضرت او نيست ، اين انسان است كه از عبوديت بخل مىورزد و با پردهء ظلمانى بخل خويش را از رحمت و فضل در حجاب سنگين فرو مىبرد !\r\nعارف روشن ضمير حاج شيخ حسن مصطفوى در رسالهء كم حجم و پر معناى « لقاء اللّه » مىنويسد « 2 » :\r\nراه ديگر براى تحصيل رضا عبوديت است ، عبوديت عبارت است از اطاعت كردن كه توأم با خضوع و تذلل باشد ، عبوديت سالك به اختلاف مراحل فرق پيدا مىكند .\r\nعبوديت در مرحلهء دوم : در جهت اعمال و طاعات و عبادات است كه وظائف و فرائض را به نيت اطاعت امر پروردگار متعال و قرب او به جا آورد .\r\nعبوديت در مرحلهء سوم : گذشته از مرحلهء طاعات و عبادات ، از نظر باطن و قلب نيز از صفات بر خلاف بندگى پرهيز كرده و هيچ گونه صفات ريا و خودستايى\r\n\r\n\r\n","description":"","footnote":"\r\n( 1 ) - الأمالى ، صدوق : 205 ، المجلس السابع والثلاثون ، حديث 2 ؛ روضة الواعظين : 2 / 502 ، مجلس فى ذكر الرجاء ؛ بحار الأنوار : 7 / 287 ، باب 14 ، حديث 1 .\r\n( 2 ) - رسالهء لقاء اللّه : 73 .\r\n","page_name":" 379 ","page_number":379},
  {"content":"\r\n\r\nو تكبر و تعلق به دنيا و حب جاه و غفلت و افساد ، در دل او ديده نشود .\r\nعبوديت در مرحلهء چهارم : گذشته از مراحل عبادات و صفات ، نفس خود را نيز مغلوب و مقهور و فانى كرده و حتى عملى يا نيتى به عنوان نفس خود و انانيت انجام ندهد و برنامه او فقط و فقط براى مولا و به قصد اطاعت او بوده و از ظاهر و باطن و از صميم دل به جز مولاى خود چيزى نمىبيند .\r\nو در اينجا سالك به حقيقت عبوديت نايل مىشود و هرگز كوچك ترين نظر و غرض و كمترين مقصود و هدفى به جز انجام وظائف بندگى ندارد و حتى توجه ندارد كه به مقامى برسد ، قربى پيدا كند ، مورد توجه و عنايت قرار بگيرد ، از فيوضات و الطاف مولا بهره‌مند گردد .\r\nدر اينجا قرب و بعد و وصل و هجران و درد و درمان فرقى از نظر او نداشته و آنچه پيش آيد خواه ملايم يا ناملايم باشد همه خوب و مرضى خواهد بود .\r\nو اين مقام عبوديت آخرين درجهء سالك است كه در قرآن مجيد از اين مرتبه به تعبيرات « عباد مخلصين » ، « عباد مصطفين » ، « عباد مؤمنان » ، « عباد مرسلين » و « عباد صالحين » ، تعبير آورده است .\r\nچون عبد بر اساس قدرت و توان و وسع و حال خود اين راه باعظمت و بابركت ، يعنى راه عبوديت را طى كرد ، بدون شك و ريب مشمول رحمت و فضل حضرت جانان خواهد شد .\r\n\r\nطاعت قليل و اجر جزيل\r\nقبول طاعت كم و عطاى اجر بزرگ ، تنها مختص به حضرت حق است و اوست كه از باب لطف و كرم و عنايت و فضل ، عمل يسير را در برابر مزد جزيل و اجر بىنهايت قرار مىدهد !\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nدر مدتى محدود ، انسان در دنيا عبادت مىكند و از معاصى و گناهان پرهيز مىنمايد و در آخرت از ثواب و اجر بىحساب بهره مىبرد و اين نيست جز فضل و رحمت واسعه حضرت دوست .\r\nامام عاشقان ، سيد ساجدان ! حضرت زين العابدين عليه السلام در دعاى سحر ماه رمضان بدين‌گونه از عنايات و كرم بىپايان حضرت بارى تعالى سخن مىگويد :\r\nپروردگارا ! عمل مرا از من بپذير كه پذيرنده‌اى جز تو نيست و يادم را و الا و بلند گردان كه كسى غير تو ياد آدمى را به اعلا مرتبه نمىرساند ، مرا درجه‌اى رفيع عنايت كن كه فضل و رحمت و محبت و لطفت ، علو درجه‌اى مرا اقتضا مىكند ، بار گناهم را فرو ريز كه با يك نظر مرحمت گناهانم بر باد رفته و پرونده‌ام پاك مىشود ، مرا با خطا و عصيانم ياد مكن و بهرهء نشستنم را در يادت و گفتارم را در مسائلت و دعايم را در هنگام حال نيازم خشنودى و بهشت خود قرار ده .\r\nآنچه از پيشگاه لطف و كرمت درخواست دارم به من مرحمت فرما و از فضلت بر من فزونى بخش ؛ من بنده‌اى هستم كه به سوى تو رغبت و ميل شديد دارم ، اى صاحب تمام جهانيان !\r\nپروردگارا ! در كتابت اعلام كرده‌اى از كسى كه به ما ستم كرده بگذريم ، به خود ستم كرده‌ايم و جز تو كسى ما را عفو نمىكند ، تنها تويى كه بايد از گناهان ما درگذرى پس ما را ببخش ، دستور داده‌اى نيازمند را از در خانهء خود نرانيم و اكنون خود ما نيازمندانه به پيشگاهت آمده‌ايم ، ما را جز با روا شدن حاجت از در خانهء لطفت برمگردان .\r\nتو به ما امر كرده‌اى به زير دست احسان كنيم ، هم اكنون ما بردگان و زيردستان توايم ما را از آتش دوزخ رهايى ده .\r\nاى پناهم به هنگام غمزدگى ! اى فرياد رسم به وقت سختى ! به تو پناه آورده‌ام\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو از تو فريادرسى مىطلبم ، در پناه تو شدم كه در پناه ديگرى نروم ، گشايش جز زتو نجويم ، پس به فريادم رس و مرا گشايش ده .\r\nاى آزاد كننده اسير و عفو كننده از گناه زياد ! عمل اندك مرا بپذير و گناه بسيارم را عفو كن كه تو بخشنده و آمرزنده‌اى .\r\nآرى ، اقتضاى كرم حضرت حق اين است كه در برابر عمل يسير اجر كبير و مزد بىنهايت عنايت كند ؛ شما در آيات قرآن مجيد و روايات و اخبار و معارف الهى دقت كنيد ، ببينيد صريحاً اعلام شده كه در برابر عبادت محدود بندگان در دنيايى كه زمانش بسيار كم است ، بهشت جاودان و عيش ابدى قرار داده شده است !\r\nراستى كمال شقاوت و بدبختى و بىحيايى است كه انسان چنين مولاى كريم و خداوند مهربانى را بگذارد و به دنبال هواى نفس يا اميال و غرايز و هواى ديگران برود !\r\nانسان لازم است نسبت به همهء امور راه تفكر و انديشه پيش گيرد و قدمى بدون تعقل و تفكر در عاقبت كار برندارد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n[ وَاعْتَرِفْ بِعَجْزِكَ وَقُصُورِكَ وَتَقْصيرِكَ وَفَقْرِكِ بَيْنَ يَدَيْهِ ، فَإِنَّكَ قَدْ تَوَجَّهْتَ لِلْعِبادَةِ لَهُ وَالْمُؤانَسَةِ بِهِ 
  ]\r\nچون به مسجد وارد شدى ، به ناتوانى قصور ، تقصير و فقرت در مقابل حضرت او اعتراف كن كه روى به عبادت و بندگى حضرت او آورده‌اى و مىخواهى در مقام انس با آن جناب قرار بگيرى و اين مقام با غنا و خودبينى و خودپسندى و تكبر هيچ گونه مناسبتى ندارد و با اين حالات شيطانى كه ناشى از خودخواهى است ، كسى را به پيشگاه مقدسش راه نيست ! !\r\n\r\nاظهار عجز هنگام ورود به مسجد\r\nاين مطلب از طريق معارف الهى و مسائل علمى به اثبات رسيده كه انسان يكى از عاجزترين و ناتوان‌ترين موجودات روى زمين و بلكه عالم خلقت است .\r\nروزگارى كه در رحم مادر قرار داشت ، قدرتى براى حفظ خود جز عنايت حضرت حق نداشت ؛ روزى كه مىخواست متولد شود از خود در برابر حوادث احتمالى قوت دفاع نداشت .\r\nچند سالى كه در گهواره و دامن مادر و آغوش پدر و ايام صباوت بود ، ارزياب هيچ برنامه‌اى نبود و با مواظبت و محبت و لطف ديگران خود را به جوانى رساند .\r\nدر ايام جوانى در مقابل پيش‌آمدها چنان ناتوان بود كه اگر وسايل علمى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nو پزشكى و اجتماعى نبود جان سالم به در نمىبرد !\r\nو به وقت پيرى و ضعف و عجز و ناتوانى حكومتى كامل بر او برقرار مىكند و در يك لحظه ناگهان چراغ پر فروغ عمرش خاموش مىشود .\r\nاين عاجز ناتوان ، اگر وسايل مادى در اختيارش نبود ، هيچ كارى از پيش نمىبرد و تمام ادعاها و كبر و نخوت و خودبينى و خودخواهيش ، طبل توخالى و كيسه‌اى نازك پر از باد هوا است .\r\nعجز واقعيتى است كه با آب و خاك انسان عجين است و در مقام مقايسه با موجودات زنده ، شايد بتوان گفت كه انسان از عاجزترين جنبندگان صحنهء خاك است !\r\nعجز جسمى ، عجز عقلى و عجز نفسى ، از همراهى انسان دست بردار نيست و راه جبران عجز پناه آوردن به مسائل مادى و برنامه‌هاى دنيايى نيست ، بلكه راه جبران عجز اتصال معنوى به قدرت لايزال است ، همان راهى كه تمام انبيا و امامان عليهم السلام و اوليا و عاشقان در آن سير كردند ، خلأ قدرت فقط با عنايت حضرت دوست قابل پر كردن است و بس كه تمام وسايل قدرت ظاهرى باد آورده و باد برنده است ! !\r\nبراى رفع عجز و ناتوانى ، بايد به پيشگاه مقدس او به التماس و لابه و دعا و زارى نشست و عرضه داشت :\r\n يا الهى دردمندان توييم * پاى بند بند و زندان توييم\r\nد ، خلاصىام از اين زندان و بند * رحم كن بگشاى اين صيد از كمند\r\nپادشاها حكم و فرمان آن توست * اين گدا يك لحظه‌اى مهمان توست\r\nبخششى كن ميهمان خويش را * از كرم كن مر غنى درويش را\r\nبخشش تو هست انعام همه * كوس سلطانيست بر بام همه \r\n\r\n","description":"","footnote":"","page_name":" 384 ","page_number":384},
  {"content":"\r\n\r\n رحم كن بر حال من اى پادشاه * اين چنين سرگشته را بنماى راه « 1 » \r\nانسان در قصور و تقصير و فقرش نيز موجود عجيبى است كه اگر براى جبران اين سه مرحله مانند مرحلهء عجز دست توسل به دامن عنايت او نزند و سر بندگى بر آستان با عظمت آن جناب نگذارد ، جبرانش با هيچ برنامهء ديگر امكان ندارد ! !\r\n\r\n\r\n","description":"","footnote":"\r\n( 1 ) - لسان الغيب ، عطار نيشابورى ( مناجات ) .\r\n","page_name":" 385 ","page_number":385},
  {"content":"\r\n\r\n[ وَأَعْرِضْ أَسْرارَكَ عَلَيْهِ وَلْيُعْلَمْ أَنَّهُ لا يَخْفى عَلَيْهِ أَسْرارَ الْخَلائِقِ أَجْمَعينَ وَعَلانِيَتِهِمْ 
  ]\r\n\r\nعرضهء اسرار به محضر حضرت حق\r\nدر كمال شكستگى و انكسار و رقت قلب و اشك چشم ، اسرار خود را بر حضرت او عرضه بدار و به تحقيق بدان كه نهان و آشكار تمام خلايق به هيچ‌وجه از جناب او مخفى نيست و ظاهر و باطن تمام عالم و كليهء موجودات و همهء هستى و آفرينش در پيشگاه علم آن حضرت حاضر است .\r\nاين معنى را قرآن و روايات با صراحت كامل بيان كرده و تمام جوانب اين مسأله را روشن كرده‌اند :\r\n [ إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ 
  ]  « 1 » .\r\nيقيناً چيزى در زمين و در آسمان بر خدا پوشيده نيست .\r\n [ رَبَّنا إِنَّكَ تَعْلَمُ ما نُخْفِي وَ ما نُعْلِنُ وَ ما يَخْفى عَلَى اللَّهِ مِنْ شَيْءٍ فِي الْأَرْضِ وَ لا فِي السَّماءِ 
  ]  « 2 » .\r\nپروردگارا ! يقيناً تو آنچه را ما پنهان مىداريم و آنچه را آشكار مىكنيم ،\r\n\r\n\r\n","description":"","footnote":"\r\n( 1 ) - آل عمران ( 3 ) : 5 .\r\n( 2 ) - ابراهيم ( 14 ) : 38 .\r\n","page_name":" 386 ","page_number":386},
  {"content":"\r\n\r\nمىدانى و هيچ چيز در زمين و آسمان بر خدا پنهان نيست .\r\n [ يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ 
  ]  « 1 » .\r\nروزى كه همهء آنان آشكار مىشوند ، [ و 
  ] چيزى از آنان بر خدا پوشيده نمىماند . [ و ندا آيد : 
  ] امروز فرمانروايى ويژهء كيست ؟ ويژهء خداى يكتاى قهّار است .\r\n [ إِنَّهُ يَعْلَمُ الْجَهْرَ وَ ما يَخْفى 
  ]  « 2 » .\r\nاو آشكار و آنچه را پنهان است مىداند .\r\n [ إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ اعْمَلُوا ما شِئْتُمْ إِنَّهُ بِما تَعْمَلُونَ بَصِيرٌ 
  ]  « 3 » .\r\nمسلماً كسانى كه معانى و مفاهيم آيات ما را از جايگاه واقعىاش تغيير مىدهند [ و به تفسير و تأويلى نادرست متوسل مىشوند 
  ] بر ما پوشيده نيستند . آيا كسى را كه در آتش مىافكنند ، بهتر است يا كسى كه روز قيامت در حال ايمنى مىآيد ؟ هر چه مىخواهيد انجام دهيد ، بىترديد او به آنچه انجام مىدهيد ، بيناست .\r\n  [ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ 
  ]   « 4 » .\r\n\r\n\r\n","description":"","footnote":"\r\n( 1 ) - مؤمن ( 40 ) : 16 .\r\n( 2 ) - اعلى ( 87 ) : 7 .\r\n( 3 ) - فصلت ( 41 ) : 40 .\r\n( 4 ) - ممتحنه ( 60 ) : 1 .\r\n","page_name":" 387 ","page_number":387},
  {"content":"\r\n\r\nمن به آنچه پنهان مىداشتيد و آنچه آشكار كرديد داناترم ، و هر كس از شما با دشمنان من رابطهء دوستى برقرار كند ، مسلماً از راه راست منحرف شده است .\r\n [ قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ 
  ]  « 1 » .\r\nبگو : اگر آنچه [ از نيّت‌هاى فاسد و افكار باطل 
  ] در سينه‌هاى شماست ، پنهان داريد يا آشكار كنيد ، خدا آن را مىداند . و نيز آنچه را در آسمان‌ها و آنچه را در زمين است ، مىداند و خدا بر هر چيز تواناست .\r\n [ لِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ 
  ]  « 2 » .\r\nآنچه در آسمان‌ها و آنچه در زمين است ، فقط در سيطرهء مالكيّت و فرمانروايى خداست ، و اگر آنچه [ از نيّت‌هاى فاسد و افكار باطل 
  ] در دل داريد آشكار كنيد يا پنهان سازيد ، خدا شما را به آن محاسبه مىكند .\r\n\r\nعلم حضرت حق\r\nدر اين مسأله كه از ديرزمان ميدان بحث فلاسفهء بزرگ و عارفان عالم و انديشمندان چيره‌دست بوده و هريك به فراخور دانش محدود خود و عقل مدار بستهء خويش مطالبى گفته‌اند ، لازم بلكه واجب و فريضه است كه به كتاب حضرت حق يعنى قرآن مجيد و روايات اصيل باب با عظمت توحيد مراجعه شود كه مراجعه كننده ، در اين مسأله از سردرگمى و دچار شدن به تناقض و تفصيل در علم\r\n\r\n\r\n","description":"","footnote":"\r\n( 1 ) - آل عمران ( 3 ) : 29 .\r\n( 2 ) - بقره ( 2 ) : 284 .\r\n","page_name":" 388 ","page_number":388},
  {"content":"\r\n\r\nبه كليات و جزئيات ، مصون و محفوظ خواهد ماند .\r\nآنان كه معارف را از قرآن و روايات چشيده‌اند و با رياضت‌هاى شرعى راه را پيموده‌اند دربارهء علم حق تعالى به موجودات و باطن و ظاهر آنان مىگويند :\r\nذات حضرت احديت آگاه و عالم به تمام موجودات كليه و جزئيه و بسيط و مركب و فلكى و عنصرى و زمانى و دهرى و سرمدى و مجرد و مادى و برزخى است و از احاطهء علم او ذره‌اى از ذرات « غيب و شهود » و آفرينش خارج نيست .\r\n [ وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ 
  ]  « 1 » .\r\nو به اندازهء وزن ذره‌اى در زمين و آسمان از پروردگارت پوشيده نيست و نه كوچك‌تر از آن ذره و نه بزرگ‌تر از آن نيست ، مگر آن‌كه در كتابى روشن ثبت است .\r\n [ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ 
  ]  « 2 » .\r\nآنچه در زمين فرو مىرود و آنچه از آن بيرون مىآيد و آنچه از آسمان نازل مىشود ، و آنچه را در آن بالا مىرود مىداند . و او با شماست هرجا كه باشيد .\r\n« تفسير تبيان » ذيل اين آيه چنين توضيح داده است :\r\nتمام چيزهايى كه در زمين داخل مىشود و در آن پنهان مىگردد مانند حبه و هسته و آنچه كه از زمين خارج مىشود از نباتات و حيوانات و جمادات بر ذات اقدس الهى پوشيده نيست و خداوند به همهء آن‌ها دانا و خبير است .\r\n\r\n\r\n","description":"","footnote":"\r\n( 1 ) - يونس ( 10 ) : 61 .\r\n( 2 ) - حديد ( 57 ) : 4 .\r\n","page_name":" 389 ","page_number":389},
  {"content":"\r\n\r\nهم‌چنين آنچه كه از آسمان فرود مىآيد از باران و غير باران و آنچه كه به آسمان بالا مىرود از فرشتگان و اعمال مردم ، خداوند به همهء آن‌ها عالم و آگاه است « 1 » .\r\n\r\nدستيابى بشر به حقايق علمى\r\nاز حضرت سجاد عليه السلام دربارهء توحيد سؤال شد . در جواب فرمود :\r\nخدا مىدانست كه در آخر زمان افراد عالم و مردان دقيق و كنجكاو خواهند آمد ، خداوند [ قل هو اللّه احد 
  ] و چند آيه از سورهء حديد را تا  [ وَ هُوَ عَلِيمٌ بِذاتِ الصُّدُورِ 
  ]  « 2 » نازل فرمود « 3 » .\r\nجملهء  [ وَ ما يَنْزِلُ مِنَ السَّماءِ وَ ما يَعْرُجُ فِيها 
  ]  « 4 » از سورهء حديد ، جزء آيات پيش از  [ عَلِيمٌ بِذاتِ الصُّدُورِ 
  ]  است كه در حديث حضرت على بن الحسين عليه السلام آمده است .\r\nاين‌كه امام سجاد عليه السلام در فهم اين آيه به عمق دانش مردمى در آخر زمان اشاره مىكند شايد ناظر به مطلبى باشد كه دنياى امروز بدان متوجه شده است .\r\nدر فيزيك زيستى مىگويند :\r\nهوايى كه كرهء زمين را در بر گرفته و قطر آن در حدود 800 كيلومتر است و با سرعت صدهزار كيلومتر در ساعت ، با حركت زمين حركت مىكند ، يكى از بزرگ ترين عواملى است كه از جهات متعدد حافظ حيات موجودات كرهء زمين است و يكى از آن جهات سوزاندن و متلاشى كردن سنگ‌هايى است كه على الدوام\r\n\r\n\r\n","description":"","footnote":"\r\n( 1 ) - التبيان : 9 / 519 - 520 ، ذيل آيهء 4 سورهء حديد .\r\n( 2 ) - حديد ( 57 ) : 6 .\r\n( 3 ) - الكافى : 1 / 91 ، باب النسبة ، حديث 3 ؛ التوحيد ، صدوق : 283 ، باب 40 ، حديث 2 ؛ بحار الأنوار : 3 / 263 ، باب 9 ، حديث 21 .\r\n( 4 ) - حديد ( 57 ) : 4 .\r\n","page_name":" 390 ","page_number":390},
  {"content":"\r\n\r\nاز نقاط دور دست وارد اتمسفر زمين مىشوند .\r\nفرانك آلن استاد فيزيك زيستى مىگويد :\r\nجوى كه از گازهاى نگاهبان زندگى بر سطح كرهء زمين تشكيل شده ، آن اندازه ضخامت و غلظت دارد كه بتواند هم‌چون زرهى زمين را از شر مجموعهء مرگبار بيست ميليون سنگ‌هاى آسمانى در روز كه با سرعتى در حدود پنجاه كيلومتر در ثانيه به آن برخورد مىكنند در امان نگاه دارد .\r\nدر اطراف خورشيد و زمين ، ميليون‌ها و هزارها ميليون سنگ‌هاى شهابى وجود دارد كه به دور خورشيد مانند زمين مىگردند و چون سرد و منجمد هستند ، فقط در نور خورشيد مىدرخشند ، ولى چون كوچك هستند مقدار نور منعكس آفتاب كافى نيست كه ما آن‌ها را ببينيم .\r\nزمين به علت قوهء جاذبه‌اى كه دارد هر روز ميليون ها از اين سنگ‌هاى سماوى را كه به دور خورشيد مىگردند ، جذب مىكند ، بدين ترتيب كه آن‌ها را به طرفى كشيده و مجذوب خود مىسازد .\r\nسرعت اين سنگ‌ها به قدرى زياد است كه گاهى تا هفتاد كيلومتر در ثانيه مىرسد و به علت همين سرعت پس از برخورد با هوا ، نه تنها داغ بلكه از حرارت سفيد مىشوند ، به اين جهت است كه ما آن‌ها را گلوله‌هاى آتشين مىبينيم .\r\nامام سجاد عليه السلام در زمينه سؤال توحيد ، به آيات اوّل سورهء حديد اشاره كرده و از مردم نكته سنج و عميق دوره آخر زمان نام برده است .\r\nاين آيات ، حاوى نكات بزرگ كتاب آفرينش است ، در اين آيات از خلقت كيهان ، از موجودات ارضى و سماوى ، از زندگى و مرگ از آغاز و انجام ، از ظاهر و باطن ، از واردات و صادرات زمين و خلاصه از مطالبى سخن گفته كه هريك از آن‌ها ، در دنياى كنونى به عناوين :\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nكيهان‌شناسى ، زمين‌شناسى ، گياه‌شناسى ، حيوان‌شناسى ، بيوشيمى و بيوفيزيك ، يك موضوع اساسى علمى دانشگاهى است ؛ بسيارى از دانشمندان الهى امروزه با مطالعه و تحقيق در يكى از اين مسائل به وجود آفريدگار جهان ايمان آورده‌اند .\r\nدر اين آيات خداوند بزرگ به صفات : حكيم ، حيات‌بخش ، مرگ‌آفرين ، توانا ، بينا و دانا ياد شده است ، دربارهء علم بارى تعالى مىگويد :\r\n [ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها 
  ]  « 1 » .\r\nآنچه در زمين فرو مىرود و آنچه از آن بيرون مىآيد و آنچه از آسمان نازل مىشود ، و آنچه را در آن بالا مىرود مىداند .\r\nديروز براى آنچه از آسمان بر زمين نازل مىشود ، به باران و ابرها مثل مىزدند و همانطور كه در ادعيه و اخبار آمده است ، خداوند ، به عدد قطرات باران آگاه و عالم است ، ولى امروز با توجه به روايت امام سجاد عليه السلام و با توضيحى كه دربارهء سنگ‌هاى سماوى و سوختن آن‌ها در جو زمين داده شد ، مىتوان باريدن سنگ‌هاى كيهانى را نيز به عنوان مثال ديگرى براى علم الهى ذكر كرد .\r\nدانشمندان مىگويند :\r\nهر روز در حدود بيست ميليون سنگ‌هاى كوچك و بزرگ از آسمان به زمين نازل مىشود ، بيست ميليون يك عدد تقريبى است ولى خداوند به عدد واقعى آن‌ها عالم و آگاه است .\r\nدانش امروز مىگويد : گاهى سنگ‌هاى بزرگى وارد جو زمين مىشوند كه\r\n\r\n\r\n","description":"","footnote":"\r\n( 1 ) - حديد ( 57 ) : 4 .\r\n","page_name":" 392 ","page_number":392},
  {"content":"\r\n\r\nقسمتى از آن‌ها بر اثر برخورد با جو مىسوزد و باقى مانده‌اش در خشكى يا دريا فرود مىآيد و كسى از عدد آن‌ها و محل فرود آمدن آن‌ها آگاهى ندارد ، ولى خداوند از عدد واقعى و نقطهء فرودشان آگاه است .\r\nجالب آن‌كه سنگ‌هاى سوخته به صورت ذرات كوچك خاكستر در جو زمين پراكنده مىشوند ، بعضى از آن ذرات به زمين مىرسند و بعضى هم چنان در جو زمين سرگردان مىمانند ، عدد سرسام‌آور آن ذرات بر احدى آشكار نيست ، ولى خداوند از عدد آن‌ها نيز آگاه است .\r\nدانش امروز مىگويد :\r\nكرهء زمين با نيروى جاذبهء خود تمام اجسام كوچك و بزرگ را به طرف خود جذب مىكند و با نيروى جاذبه تمام اشيا و ذرات در سطح كرهء زمين يا در جو آن كه ميدان جاذبهء زمين است نگاهدارى مىشوند ، ولى گاهى اتفاق مىافتد كه بر اثر شرايط ناشناخته و وضع و محاذات مخصوصى پاره‌اى از ذرات از محيط جاذبهء زمين فرار مىكنند و راه فضاى بىكران كيهان را در پيش مىگيرند .\r\nبا نويدى كه حضرت سجاد عليه السلام داده است اميد مىرود در آينده با پيشرفت‌هاى سريع علمى ، بشر به واقعيت‌هاى ديگرى پى ببرد و بسيارى از مسائل مجهول و ناشناختهء امروز براى مردم فردا معلوم گردد ، در آن موقع دانشمندان الهى جمله :\r\n [ وَ ما يَنْزِلُ مِنَ السَّماءِ وَ ما يَعْرُجُ فِيها 
  ]  « 1 » .\r\nآنچه در زمين فرو مىرود و آنچه از آن بيرون مىآيد .\r\nرا از ديدهء وسيع‌ترى خواهند ديد و در پيشگاه ذات اقدس الهى با خضوع بيشترى مراتب عبوديت و بندگى خود را ابراز خواهند داشت .\r\n\r\n\r\n","description":"","footnote":"\r\n( 1 ) - حديد ( 57 ) : 4 .\r\n","page_name":" 393 ","page_number":393},
  {"content":"\r\n\r\n\r\nعلم خداوند به ساختمان طبيعى انسان\r\nدربارهء علم خداوند به ساختمان طبيعى انسان‌ها و تفاوت‌هاى گوناگونى كه از نظر عقل ، هوش ، حافظه ، اندام ، سرشت و منش دارند و در رحم مادر پايه‌گذارى مىشود قرآن شريف مىفرمايد :\r\n [ اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ 
  ]  « 1 » .\r\nخدا [ حالات ، صفات و زمان ولادت 
  ] جنين‌هايى را كه هر انسان و حيوان ماده‌اى آبستن است ، و آنچه را رحم‌ها [ از زمان طبيعى حمل 
  ] مىكاهند و آنچه را مىافزايند ، مىداند و هر چيزى نزد او اندازهء معينى دارد .\r\nدر كتاب « همبستگى امور » « 2 » مىخوانيم :\r\nبه طورى كه تحقيقات اخير دانشمندان اثبات كرده است :\r\nهر سلول جنسى مربوط به انسان بيست و سه كروموزوم دارد و هر كروموزوم داراى قريب يك صد هزار ژن و هر ژن داراى يك مولكول درشت است و هر كدام از اين مولكول ها ده هزار پله داشته و هر پله مىتواند يك حالت به خود بگيرد .\r\nپس با اين حساب مىتوان گفت كه حداكثر صفات و مشخصات ارثى نوع انسان 000 / 000 / 000 / 23 / 10000 * 000 / 100 * 23 خواهد بود .\r\nاين عدد فقط مربوط به مسألهء كروموزوم است ، تعداد سلول‌ها و كليهء امورى كه حيات انسان بر آن استوار است اعم از امور ظاهرى كه تشكيل‌دهندهء آن‌ها اتم‌ها\r\n\r\n\r\n","description":"","footnote":"\r\n( 1 ) - رعد ( 13 ) : 8 .\r\n( 2 ) - همبستگى امور : 119 .\r\n","page_name":" 394 ","page_number":394},
  {"content":"\r\n\r\nاست و امور باطنى را در نظر بگيريد ببينيد چه عدد مىشود . عددى كه هيچ ماشينى و ملتى و جمعيتى و حتى تمام انسان هاى ادوار تاريخ و تمام ملائكه از احصاى آن عاجزند ، ولى براى حضرت حق تمام واقعيت‌هاى با وزن و جرم و عدد كاملًا روشن است .\r\nمگر دنياى اتم‌ها كم دنيايى است ، دنياى اتم‌ها از بهت‌آورترين دنياهايى است كه بشر در صحنهء عناصر و اجزاى ذره بينى عالم ديده است .\r\nدر كتاب « از اتم تا ستاره » از قول مؤلف - كه از دانشمندان به نام اين علم است - مىخوانيم :\r\nخيال مىكنم دربارهء بزرگى اين اتم‌ها فكر مىكنيد ، اگر به شما بگويم كه اتم هم‌چون چيزى است كه قطر آن نزديك دو ميليونيم ميلىمتر است ، شايد از اين بيان زياد به حقيقت اندازهء آن پى نبريد .\r\nبه همين جهت به ذكر مثالى مىپردازم ، به سكهء يك ريالى توجه كنيد و بدانيد كه در كلفتى آن مىتوان ده ميليون اتم را روى يكديگر قرار داد ، در يك انگشتانهء پر از هوا بيست و پنج ميليارد ميليارد اتم وجود دارد .\r\nمن راجع به ميليارد با شما سخن مىگويم و مىترسم كه به عظمت اين عدد متوجه نباشيد .\r\nفرض كنيد كه در سال اوّل ميلاد مسيح نياكان شما ثروتى قارونى معادل بيست و پنج ميليارد ميليارد فرانك دارا بوده‌اند و نيز فرض كنيد در خرج كردن اين دارايى گشادبازى شده و در هر ثانيه چهارصد و هشت ميليون از آن به مصرف رسيده باشد با همهء اين احوال اين ثروت شصت و يكسال ديگر تمام خواهد شد .\r\nاگر بيست و پنج ميليارد ميليارد اتم را پهلوى يكديگر قرار دهيم ، زنجيرى ساخته مىشود كه مىتواند شصت بار دور كرهء زمين بپيچد ! !\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nحالا خوب درك مىكنيد كه اشيايى به اين اندازه كوچك را هرگز نمىتوان زير قوىترين ذره‌بين‌ها تماشا كرد .\r\nبا ريزبين‌هاى خيلى قوى كه اكنون داريم نمىتوانيم چيزهاى دقيق‌تر از 2 ده هزارم ميلىمتر را ببينيم و اين دو ده هزارم ميلىمتر نسبت به يك اتم هم‌چون موجود غول‌آسايى جلوه مىكند ! !\r\nشما حساب كنيد كه تمام عوالم ظاهر از اتم تشكيل شده و عدد آن‌ها چه اندازه است ؟ قرآن مجيد مىگويد . به تمام اين اعداد و ارقام فقط خداوند عزيز آگاه و بينا و عالم است .\r\n [ إِنَّهُ بِكُلِّ شَيْءٍ عَلِيمٌ 
  ]  « 1 » .\r\nيقيناً او به همه چيز داناست .\r\nاين شيئى كه اسمش بسيار عظيم است ، خود بس خرد مىباشد ، در هواى گرم اگر ليوان آبى به دست بگيريد چقدر اتم در اين ليوان است ؟\r\nجواب اين سؤال تقريباً عددى است مساوى با يك و در برابر او بيست و چهار صفر ! !\r\nاين عدد براى هيچ كس معناى صحيحى ندارد ، براى روشن‌تر شدن مسأله اين‌طور بايد گفت : به فرض چند صد ميليون از اتمى كه در ليوان است بگيريد و آن را روى مربعى كه دو و نيم سانتىمتر مربع مساحت دارد قرار دهيد ، اين كار را تكرار كنيد ، چندين بار صدها ميليون اتم را از ليوان گرفته و روى يك مربع ديگر به همين اندازه قرار دهيد تا ليوان خالى شود . به زودى خواهيد دانست كه به اين ترتيب با اتم‌هاى محتوى يك ليوان كليه سطح زمين را پوشانيده‌ايد ! !\r\n\r\n\r\n","description":"","footnote":"\r\n( 1 ) - شورى ( 42 ) : 12 .\r\n","page_name":" 396 ","page_number":396},
  {"content":"\r\n\r\nآن وقت حساب كنيد چه اندازه آب در عالم است و چقدر موجود كه وجود همهء آن‌ها از اتم مركب است در صفحهء هستى است ، عدد اين اتم‌ها را خيلى راحت و آسان خداوند بزرگ مىداند آن هم به علم تفصيلى نه اجمالى !\r\nبحث در علم اللّه فقط در اعداد و اوزان نيست ، بلكه پروردگار بزرگ به همه چيز با تمام خصوصياتش به طور تفصيل آگاه و بينا است .\r\n\r\nگوشه‌اى ديگر از علم حق در آيات و روايات\r\nقرآن دربارهء علم حق در آيات متعددى مسائل مهمى را طرح مىكند ، از جمله مىفرمايد :\r\n [ إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ 
  ]  « 1 » .\r\nيقيناً خداست كه دانش قيامت فقط نزد اوست ، و [ تنها او 
  ] باران را نازل مىكند ، و [ اوضاع و احوال 
  ] آنچه را در رحم‌هاست مىداند .\r\nدربارهء علم خداوند به تمام اعمال خوب و بد و كارهاى روا و نارواى مردم قرآن شريف مىگويد :\r\n [ إِنَّ اللَّهَ عَلِيمٌ بِما يَصْنَعُونَ 
  ]  « 2 » .\r\nبىترديد خدا به آنچه انجام مىدهند داناست .\r\nدربارهء علم پروردگار به سرائر و ضمائر مردم و اين‌كه خداوند از نيّات و افكار آنان آگاه است در قرآن مجيد آيات متعددى آمده است :\r\n\r\n\r\n","description":"","footnote":"\r\n( 1 ) - لقمان ( 31 ) : 34 .\r\n( 2 ) - فاطر ( 35 ) : 8 .\r\n","page_name":" 397 ","page_number":397},
  {"content":"\r\n\r\n [ يَعْلَمُ خائِنَةَ الْأَعْيُنِ وَ ما تُخْفِي الصُّدُورُ 
  ]  « 1 » .\r\n[ او 
  ] چشم‌هايى را كه به خيانت [ به نامحرمان 
  ] مىنگرد و آنچه را سينه‌ها پنهان مىدارند ، مىداند .\r\nراوى حديث از حضرت صادق عليه السلام معنى « خائنة الاعين » را پرسيد . حضرت در پاسخ فرمود :\r\nآيا نديده‌اى كه گاهى انسان چيزى را به طورى نگاه مىكند كه گويى آن را نمىبيند ، اين خائنهء اعين است « 2 » .\r\nمحمد بن مسلم از امام صادق عليه السلام معنى آيهء  [ يَعْلَمُ السِّرَّ وَ أَخْفى 
  ]  « 3 » را پرسيد ، حضرت فرمود :\r\nسر آن چيزى است كه در ضميرت وجود دارد و آن را پنهان نگاه مىدارى و اخفى آن چيزى است كه زمانى به دلت خطور كرده ، آن گاه آن را فراموش كرده‌اى « 4 » !\r\nشما اگر بخواهيد به علم حضرت او آگاه شويد ، ابتدا بايد به قسمتى از هويت و هستى موجودات واقف گرديد و دنياى اعجاب‌انگيز بعضى از مخلوقات را دقت كنيد ، سپس آن ها را نمونهء كل هستى گرفته و با نظر به هستى و اين‌كه وسعت آن را تا قيامت و بعد از آن كسى آگاه نمىشود به دورنمايى بسيار دور از علم حق به موجودات آگاه شويد ! !\r\n\r\n\r\n","description":"","footnote":"\r\n( 1 ) - غافر ( 40 ) : 19 .\r\n( 2 ) - معانى الأخبار : 147 ، باب معنى خائنة الأعين ، حديث 1 ؛ بحار الأنوار : 4 / 80 ، باب 2 ، حديث 4 .\r\n( 3 ) - طه ( 20 ) : 7 .\r\n( 4 ) - معانى الأخبار : 143 ، باب معنى السر وأخفى ، حديث 1 ؛ بحار الأنوار : 4 / 79 ، باب 2 ، حديث 2 .\r\n","page_name":" 398 ","page_number":398},
  {"content":"\r\n\r\nعَنْ سُلَيْمانِ بْنِ سُفْيانِ ، قالَ : حَدَّثَني أَبُوعَليِّ الْقَصَّابِ قالَ : كُنْتُ عِنْدَ أَبي عَبْدِاللّهِ عليه السلام فَقُلْتُ : أَلْحَمْدُ لِلّهِ مُنْتَهى عِلْمِهِ فَقالَ : لا تَقُلْ ذالِكَ فَإِنَّهُ لَيْسَ لِعِلْمِهِ مُنْتَهى « 1 » .\r\nسليمان بن سفيان مىگويد : ابو على قصاب گفت : در محضر حضرت صادق عليه السلام بودم ، پس گفتم : حمد خداى را به منتهاى علمش . حضرت فرمود : اين‌گونه مگو ؛ زيرا براى علم او نقطهء منتها نيست .\r\nامام صادق عليه السلام بنابر نقل صدوق در كتاب « التوحيد » مىفرمايد :\r\nخداوند به تمام كائنات قبل از آفرينش آسمان ها و زمين آگاه بود « 2 » .\r\nبراى درك صفات حق به خصوص علم ، قدرت و اراده ، قبل از رجوع به كتب فلسفى ، ضرورى است به قرآن مجيد و روايات اصيل اسلامى مراجعه كرد ، آن گاه براى پى بردن به نقص و عيب كلام بعضى از فلاسفه در صفات حضرت حق به كتب فلسفه مراجعه نمود .\r\nبراى درك اين‌گونه مسائل به نحو تفصيل به حكيمان و فيلسوفانى مراجعه كنيد كه تشنگى علمى خويش را از چشمهء پر بركت علم انبيا و امامان عليهم السلام سيراب كرده‌اند .\r\nاين بزرگواران آنچه در كتب خود آورده‌اند ، نتيجهء زحمات و كوشش آنان ، در آيات قرآن و روايات و آيات آفاق و انفس است .\r\nدر هر حال به فرمودهء حضرت صادق عليه السلام اسرار خود را به جناب او از باب عجز و شكستگى عرضه بدار و به يقين و حقيقت بدان كه بر حضرت او چيزى از آشكار\r\n\r\n\r\n","description":"","footnote":"\r\n( 1 ) - التوحيد ، صدوق : 134 ، باب 10 ، حديث 1 ؛ وسائل الشيعة : 7 / 137 ، باب 58 ، حديث 8938 ؛ بحار الأنوار : 4 / 83 ، باب 2 ، حديث 11 .\r\n( 2 ) - التوحيد ، صدوق : 135 ، باب 10 ، حديث 5 ؛ بحار الأنوار : 4 / 84 ، باب 2 ، حديث 14 .\r\n","page_name":" 399 ","page_number":399},
  {"content":"\r\n\r\nو نهان پنهان نيست .\r\nاو در عين اين‌كه واقف به اسرار و تمام اوضاع كيفى و كمى موجودات است ، ولى علاقه دارد ، عبد در پيشگاهش به تضرع و زارى برخيزد و ملتمسانه به دربارش اشك بريزد و با زبان سرّ ، حال دل و روح خويش را به مولايش عرضه بدارد .\r\nچنانچه به مسألهء دعا در قرآن اشاره رفته و از بندگانش مىخواهد به درگاهش بنالند و در حال دعا و زارى و توبه و انابه باشند .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n[ وَكُنْ كَأَفْقَرِ عِبادِهِ بَيْنَ يَدَيْهِ وَأَخِلْ قَلْبَكَ عَنْ كُلِّ شاغِلٍ يَحْجُبُكَ عَنْ رَبِّكَ فَإِنَّهُ لا يَقْبَلُ إِلَّا الأَطْهَرَ وَالأَخْلَصَ وَانْظُرْ مِنْ أَىِّ ديوانٍ يَخْرُجُ إِسْمَكَ 
  ]\r\nامام صادق عليه السلام در دنبالهء روايت مىفرمايد :\r\nچون به مسجد وارد شدى به حقيقت و راستى بايد اين معنى را نسبت به خود حس كنى كه تو نيازمندترين فقيران و محتاجان و نيازمندان به پيشگاه او هستى و دل از آنچه تو را از مولايت مانع مىشود و بين تو ومحبوبت پرده مىاندازد خالى كنى كه حضرت او جز پاك‌ترين و خالص‌ترين عباد و برنامه‌ها را نمىپذيرد و مسألهء مهم ديگر آن است كه ببينى عاقبت نامت از كدام دفتر و از كدام ديوان خارج مىشود ! ! ، دفتر و ديوان اهل سعادت يا دفتر و ديوان اشقيا .\r\n\r\nتوفيق درك محضر حق با سه موضوع\r\nدر جملات نورانى بالا سه موضوع بسيار مهم گوشزد شده كه با توجه به آن سه موضوع مىتوان خويش را لايق محضر آن جناب كرد :\r\n1 - احساس فقر و نياز در نقطهء نهايى آن در پيشگاه حضرت حق .\r\n2 - خالى كردن دل از آنچه كه مانع بين انسان و خدا است .\r\n3 - با بينايى كامل نظر كردن به خود كه نام انسان از كداميك از دو ديوان سُعدا يا اشقيا در عاقبت كار خارج خواهد شد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\n1 - احساس نياز به درگاه بى نياز\r\nقبل از اين‌كه انسان با معارف عاليهء الهيّه روبرو شود و با تذكرات بسيار پر ارزشى كه در آن معارف متوجه انسان است روبرو شود ، اگر اندكى تأمل و مختصرى فكر در حق خود كند در مىيابد كه به هيچ وجه مالك ملكى نيست و به هيچ وجه براى او به اندازهء سر سوزنى قدرت و قوت نمىباشد .\r\nاز هنگام ولادت تا وقت خروج از دنيا غرق در فقر محض و آغشته به نياز صرف و محكوم احتياج به ديگرى است .\r\nنه در خلقت و آفرينش خود ، او را اختيارى است و نه خروجش از دنيا به دست ارادهء اوست و نه آنچه در اين مبدأ و منتها بر او مىگذرد ، مايه‌هاى اولى و استعدادهاى اصلىاش در اختيار اوست .\r\nاين همه كه در خط تاريخ ، در خود احساس غنا كرده‌اند ، غنايى كه متولد از حالات ابليسى است ، غنايى كه منبع شرور و معاصى و گناهان و تخلفات و پستىهاست ، همه و همه ناشى از غفلت انسان نسبت به خويش و خداى خويش است .\r\nانسان اگر خود را بشناسد و اگر اندكى معرفت به خداى مهربان خويش پيدا كند هرگز در هيچ امرى احساس غنا و بىنيازى نمىكند ، بلكه به اين معنى واقف مىشود كه در كمال فقر و در اوج نيازمندى و در نقطهء كمال احتياج است .\r\nچون به اين حقيقت واقف شود و به اين معنى برسد كه از خود ، منيت و خوديتى ندارد و هويت و شخصيتش از او نيست ، بلكه مملوك ضعيف و مسكينى ناتوان و نيازمندى دردمند و گدايى بىچيز در برابر مالكى قوى و آقايى عزيز و بىنيازى جميل و صاحب غنايى بزرگ است ، به آن جناب متوسل شده\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو براى بيشتر شناختن فقر خود و مالك غنى خويش دنبال معارف الهيّه رفته و با تمام وجود به توفيق حضرت دوست به آنچه بايد برسد ، مىرسد و آن حجاب و پرده كه بايد از خانهء قلبش كنار رود ، كنار مىرود ، آن زمان است كه تمام لحظاتش متوجه حضرت يار شده و با تمام هستى و وجودش به پيشگاه مقدس او عرضه مىدارد :\r\n خداوندا چو توفيقم فزودى * ره تحقيق را با من نمودى\r\nهمىخواهم بدين را هم بدارى * به فضل خويش آگاهم بدارى\r\nكه تا گردد نهانىها عيانم * به فضل خويش گويا كن زبانم\r\nبه نورحق چوبينا شد مرا چشم * نيايد باطلم ديگر فراچشم\r\nبه حكمت‌ها مزين كن دلم را * گشاده كن تمامت مشكلم را « 1 » \r\nچون وارد درياى معرفت شود ، با تمام وجود خود گوش گشته و صداى دلرباى يار را در قرآن مجيد و فرقان حكيم مىشنود كه حضرت دوست به تمام انسان ها خطاب مىفرمايد :\r\n [ يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ 
  ]  « 2 » .\r\nاى مردم ! شماييد نيازمندان به خدا ، و فقط خدا بىنياز و ستوده است .\r\nاين زمان است كه براى جبران فقر و شكستگى و ضعف و مسكنت و ذلت و حقارت و ندارى و پستى به دامن حضرت جانان مىآويزد و آن دامن پر مهر و مرحمت و پر لطف و عنايت را رها نمىكند ، تا مولاى مهربان و آقاى بزرگوارش نداى او را به غناى خود جبران نمايد .\r\nاين زمان است كه دگرگونى عجيبى در او پديد مىآيد و دل و قلب و جان\r\n\r\n\r\n","description":"","footnote":"\r\n( 1 ) - عطار نيشابورى .\r\n( 2 ) - فاطر ( 35 ) : 15 .\r\n","page_name":" 403 ","page_number":403},
  {"content":"\r\n\r\nو روحش حال ديگرى پيدا كرده و از چيزى جز اتصال به حضرت دوست و مناجات با او لذت نمىبرد و در اين زمان است كه جز او نخواهد و جز او نگويد و براى غير او كارى نكند و به هر كارى دست بزند به عشق او دست بزند .\r\nبراى يافتن فقر و مسكنت خويش ، به دعاى با عظمت عرفه امام حسين عليه السلام و دعاى ابوحمزهء ثمالى در ارتباط با سحر ماه رمضان و دعاى كميل مراجعه كنيد كه در اين سه دعا عاشقان حق و شيفتگان حقيقت ، وضع انسان را آن طورى كه هست بيان كرده‌اند .\r\n\r\n2 - تخليهء دل از موانع وصال\r\nخالى كردن دل از آنچه كه مانع بين انسان و خداست ، به تحصيل ايمان به خدا و روز قيامت از طريق آيات و روايات و معارف الهيّه ميسر است كه چون قلب به تحصيل اين دو حقيقت از طريق نبوت و امامت موفق شود ، تمام حجاب ها از قبيل : كفر ، شرك ، نفاق ، كينهء بىجا ، بغض و عداوت بىمورد ، حسد ، بخل ، غرور و ساير اوصاف رذيله از دل برداشته شود و بين انسان و مقام قرب حضرت دوست بدون مانع مىگردد ؛ در اين زمان است كه دل مهبط انوار و منبع معرفت و سراى عشق معشوق حقيقى خواهد گشت .\r\nاگر به دل برسيد به همه چيز رسيده‌ايد و اگر دل را رها كنيد به جايى نرسيده و اين صفحهء پاك الهى و ميدان آماده براى فيوضات ربانى را محل بدترين صفات و رذايل كرده و با دست خود وسيلهء فنا و هلاكت خويش را فراهم كرده‌ايد !\r\nراه رسيدن به مقام قرب از طريق دل مىگذرد و بدون توجه به قلب راهى براى رسيدن به كمالات نيست .\r\nقرآن مجيد و روايات روى مسألهء قلب نسبت به ديگر اعضا توجه ويژه‌اى دارند\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nو آن قدر كه براى تزكيه و تصفيه دل از انبيا و ائمه و حكما و عرفا مطلب رسيده براى چيزى نرسيده است .\r\nتنها محور بحث عاشقان وعارفان در طول تاريخ قلب بوده ، قلب در عقيدهء آنان ، عقيده‌اى كه از وحى سرچشمه گرفته اگر به جانب صلاح رود ، تمام هستى انسان رو به صلاح مىرود و اگر به جانب فساد روى آرد ، همهء هستى و موجوديت انسان به فساد كشيده مىشود ! !\r\n\r\n3 - ثبت نام در ديوان سعداء\r\nاصولا از آيات و روايات استفاده مىشود كه براى انسان ها دو نوع ديوان و دفتر هست : دفتر سعدا ، دفتر اشقيا ، يا به تعبير قرآن ديوان نعيم و ديوان سجين .\r\nانعكاس نام انسان در هريك از اين دو ديوان به تمام معنى بستگى به اختيار و انتخاب خود انسان دارد .\r\nوجود مقدس حضرت حق كليهء وسايل هدايت را اعم از نبوت ، امامت ، كتاب ، عقل ، فطرت ، وجدان ، اختيار و اراده براى انسان آماده فرموده است و به تمام معنى راه را از چاه براى تمام افراد نمايانده است و رشد را از غى روشن كرده است ؛ اين انسان است كه بايد با حسن اختيار ، راه سلامت و سعادت و خير را انتخاب كند و آن را تا لحظهء خروج دنيا حفظ كرده و نسبت به آن ثابت قدم باشد تا نامش در ديوان اهل سعادت ثبت و از دفتر اشقيا محو گردد ، ورنه به خاطر رها گذاشتن تمايلات ، غرايز ، خواسته‌ها ، شهوات و افتادن در انواع گناهان و معاصى ، از رحمت و عنايت حضرت حق محروم و ممنوع گشته و زمانى خواهد آمد كه توفيق توبه را از دست نهاده و نامش در ديوان اشقيا ثبت خواهد شد ! !\r\nدر وضع قلب و نحوهء انديشه و عمل آن با دقت كامل و بصيرت تمام انديشه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nكن ، سپس خود را با ترازوى عالى حق يعنى قرآن مجيد بسنج تا بر تو معلوم گردد ، نامت جزء كداميك از دو ديوان است ، اگر جزء اشقيايى سعى كامل كن تا خويش را از اين سيه‌روزى و تيره‌بختى نجات دهى و اگر نامت جزء ديوان سعدا است ، در اين زمينه هم كوشش تمام به خرج بده كه تا هنگام خروج از دنيا اين نام را در آن دفتر حفظ نمايى !\r\nآرى ، اين انسان است كه به دست خود نامش را در دفتر اهل سعادت مىبرد و از ديوان اشقيا محو مىكند و نيز اين انسان است كه با اراده و اختيار ، نامش را از دفتر اهل سعادت محو كرده و در ديوان اشقيا ثبت مىكند ! در زمينهء حسن اختيار و سوء اختيار داستان هاى مهمى در تاريخ بشر اتفاق افتاده كه راستى عبرت‌انگيز است .\r\n\r\nشقاوت ابدى\r\nصاحب كتاب با عظمت « مكاتيب الائمه » ، مرحوم فيض كاشانى ، داستانى را نقل مىكند كه هر انسانى نسبت به آن مات و مبهوت مىشود :\r\nزمانى كه عثمان كشته شد و از دار دنيا به عالم بقا منتقل گشت ، مردم با اميرالمؤمنين على عليه السلام بيعت كردند .\r\nمردى بود به نام حبيب بن منتجب كه از طرف عثمان فرماندار قسمتى از نواحى يمن بود ، امام عليه السلام او را بر مقامش ابقا كرد و نامه‌اى به اين مضمون به او نوشت :\r\nبه نام خداوند بخشايندهء مهربان\r\nاز بندهء خدا اميرمؤمنان على بن ابىطالب به حبيب بن منتجب :\r\nدرود بر تو ، من خدايى را كه جز او خدايى نيست سپاس مىگويم و بر عبد و فرستاده‌اش محمد صلى الله عليه و آله صلوات مىفرستم .\r\nاى حبيب بن منتجب ! تو را بر كارى كه دارى ابقا مىكنم ، بر عمل و برنامه‌ات\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nپابرجا باش و سفارشم به تو اين است كه با رعيت به عدالت رفتار كن و اهل مرز و بومت را زير پوشش احسان بگير و بدان كه اگر كسى سرپرست ده مسلمان شود و عدالت را در ميان آنان رعايت نكند ، در قيامت در حالى كه دو دستش به گردنش بسته ، محشور مىشود و تنها راه نجات در اين مهلكه عدالت است ، چون نامه‌ام به تو رسيد بر كسانى كه از اهل يمن مىپذيرند بخوان و از آنان براى من بيعت بگير ، اگر همانند بيعت رضوان با تو عمل شد ، بر فرمانداريت پابرجا باش ، ده نفر از عقلا و فصحا و افراد مورد اطمينان و آنان كه در فهم و شجاعت بهترين كمك مردمند و عارف به حق و عالم به دين و آگاه به نفع و ضرر و خوش رأىترين آنان است به سوى من گسيل كن ، بر تو و بر ايشان سلام .\r\nنامه را بست و مهر كرد و به دست عربى داد تا به والى يمن برساند . او نامه را رساند ، حبيب نامه را گرفت و آن را بوسيد و بر چشم و سرش گذاشت ، آن گاه بر فراز منبر قرار گرفت ، پس از حمد و ثناى حضرت حق و درود بر پيامبر و آلش گفت :\r\nاى مردم ! عثمان از دار دنيا درگذشت ، مردم پس از او با عبد صالح ، امام ناصح ، برادر و خليفهء رسول اكرم صلى الله عليه و آله كه از همه سزاوارتر به خلافت بود ، آن كسى كه پيامبر صلى الله عليه و آله با او عقد اخوت بست ، آن مردى كه غم و رنج از چهرهء پيامبر صلى الله عليه و آله دور كرد ، شوهر دخترش و وصيش و پدر دو سبطش اميرالمؤمنين على بن ابىطالب عليه السلام بيعت كردند ، اكنون شما مردم يمن نسبت به اين بيعت چه مىگوييد و چه نظر داريد ؟\r\nراوى مىگويد : صداى نالهء مردم برخاست ، اشك شوق بر چشمشان دويد ، از شدت خوشحالى به صداى بلند گريه كردند و گفتند :\r\n« سمعاً وطاعة وحباً وكرامة للّه ولرسوله ولاخى رسوله » ! !\r\nمردم به عنوان على عليه السلام با حبيب بيعت كردند ، پس از بيعت از آنان خواست\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nطبق شرايط اميرالمؤمنين عليه السلام ده نفر را انتخاب كنند ، شرايط اين‌چنين بود :\r\nعاقل ، فصيح ، ثقه ، فهيم ، شجاع ، عارف باللّه ، عالم به دين ، آگاه به نفع و ضرر ، تيز رأى ، تا پس از انتخاب از يمن به مدينه روند و محضر مقدس مولاى عاشقان را جهت دستور گرفتن براى اوضاع يمن درك كنند .\r\nانتخابات شروع شد ، از ميان تمام مردم صد نفر واجد شرايط انتخاب شدند ، از صد نفر هفتاد نفر ، از هفتاد نفر سى نفر ، از سى نفر ده نفر كه در ميان آن ده نفر يكى از چهره‌هاى شاخص عبدالرحمن بن ملجم مرادى بود !\r\nو او هم به عنوان سخنگوى هيئت ده نفره شناخته شد ، از يمن حركت كردند و در مدينه به حضور پيشواى پرهيزكاران رسيدند و بر او به خلافت و حكومت سلام كرده و تهنيت گفتند . حضرت جواب آنان را داد و به همه خوش‌آمد گفت ، آن گاه پسر مرادى از جاى برخاست و به عنوان سخنگوى هيئت چنين گفت :\r\nسلام بر تو اى امام عدالت پيشه و چهرهء نورانى كامل و شير بيشهء شجاعت و سخاوت ! و اى قهرمان نيرومند و اى سوار دريادل و اى كسى كه خداوند بزرگ او را بر تمام مردم برترى داده ! درود خدا بر تو و آل بزرگوارت ، به صدق و حقيقت شهادت مىدهم كه تو پيشواى تمام مؤمنانى و تو جانشين پيامبرى و خليفهء پس از اويى و وارث علم رسول اسلامى ، خدا لعنت كند كسى كه حق تو را انكار كند و مقامت را منكر باشد ، چه نيكوست كه امروز امير مردم و پايهء حيات و زندگى هستى ، عدلت در ميان مردم چون خورشيد مىدرخشد و فضل و عنايتت چون باران پى در پى بر مردم مىبارد ، ابر رحمت و رأفتت بر سر مردم سايه افكنده ، حبيب بن منتجب ما را به سوى تو فرستاده و ما از اين آمدن سخت خوشحاليم و اميد است در اين ديدار براى ما و تو مبارك باشد .\r\nاميرالمؤمنين عليه السلام پس از شنيدن اين سخنرانى و بيانات جالب و فصيح ، دو\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nچشم بر پسر مرادى دوخت ، آن گاه نظرى به هيئت انداخت ، سپس به آنان خيلى نزديك شد و نامه فرماندار خود را از آنان گرفت و باز كرد و خواند و خوشحال شد ، آن گاه امر كرد به هريك از آن ده نفر يك حلهء يمانى و رداى عدنى عنايت شود و دستور داد آن ده نفر را با كمال محبت پذيرايى كنند ، وقتى هيئت از نزد امام برخاست ابن ملجم بلافاصله سه خط شعر عالى در مدح حضرت سرود كه مضمونش اين است :\r\nتو بزرگوار و پاكيزه و صاحب بخششى و فرزند شيران نر در مرحلهء عالى و بلند شجاعتى ، اى وصى محمد ! خداوند تو را به واقعيت‌هاى مختص فرموده و فضل و مقام تو را در قرآن مجيدش ستوده ، زهرا عليها السلام آن بلند مرتبه عالى همت و دختر نبىّ گرامى را خداوند بزرگ جهت همسرى تو قرار داده .\r\nسپس گفت : يا على ! آنچه از برنامه‌هاى الهى و اجتماعى از ما مىخواهى بخواه ، تا ببينى كه چگونه اطاعت ما از تو باعث خوشحالى تو خواهد شد ، به خدا قسم در بين ما نيست مگر قهرمان پر قوت و با انديشهء زرنگ و رزم جوى پيكارگر ، ما اين صفات را از آبا و اجداد خود به ارث برده و به فرزندان شايستهء خويش به ارث داده‌ايم . امام در ميان آن هيئت ده نفره از سخنرانى او بسى خشنود شد و كلام او را در تمام زمينه‌ها پسنديد ، سپس به او فرمود : نامت چيست ؟ گفت : نامم عبدالرحمن است . فرمود : فرزند كيستى ؟ گفت : پسر ملجم مرادى هستم . حضرت فرمود : تو مرادى هستى ؟ عرض كرد : آرى يا اميرالمؤمنين . امام فرمود : « إِنّا لِلّهِ وَإنّا إِلَيْهِ راجِعُونَ ، وَلا حَوْلَ وَلا قُوَّةَ إلّابِاللّه الْعَلِيِّ الْعَظيم » « 1 » .\r\nحضرت مرتب چهرهء او را نگريست و دست روى دست زد و كلمهء استرجاع بر\r\n\r\n\r\n","description":"","footnote":"\r\n( 1 ) - بحار الأنوار : 43 / 260 ، باب 127 .\r\n","page_name":" 409 ","page_number":409},
  {"content":"\r\n\r\nزبان جارى كرد ، سپس فرمود : آه تو مرادى هستى ؟ عرضه داشت : آرى ! ! « 1 » راستى چه اندازه عجيب است ، فردى از اهل يمن ، اين‌گونه نسبت به على عليه السلام داراى معرفت باشد و از اين طريق تمام وسايل سعادت و هدايت در اختيارش باشد ، ولى در عاقبت كار نام نجس و كثيفش در ديوان اشقيا آن هم تحت عنوان اشقى الاشقيا ثبت شود و براى او شقاوت ابدى و ننگ هميشگى بماند ! !\r\nبلاهاى عجيب و غريبى كه هواى نفس بر سر انسان مىآورد ، قابل شمردن نيست ، چاه نفس چاهى است كه هركس در آن افتاد ، نجاتش مشكل يا غيرممكن شد .\r\nهواى نفس وقتى بر انسان غلبه كند ، تمام حقايق را از انسان مىپوشاند و خودش به تنهايى يكه‌تاز ميدان حيات آدمى مىگردد !\r\nعطار نيشابورى در كتاب « مفتاح الاراده » دربارهء نفس چه زيبا سروده :\r\n نبايد بود از او غافل زمانى * اگر غافل شوى يا بى زيانى\r\nبه صورت گرچه او بيگانهء توست * به معنا در ميان خانهء توست\r\nچو خصم اندر ميان خانه باشد * از او غافل مگر ديوانه باشد\r\nهزاران مكر و تلبيس آورد پيش * كه گرداند تو را از صورت خويش \r\n\r\n\r\n","description":"","footnote":"\r\n( 1 ) - مكاتيب الائمه : 1 / 240 .\r\n","page_name":" 410 ","page_number":410},
  {"content":"\r\n\r\n مخالف باش و با او جنگ مىكن * به جنگش هر نفس آهنگ مىكن\r\nمگر با توبه راه تو درآيد * مسلمان گردد و كارت برآيد\r\nاگر از خواب غفلت گردد آگاه * بسا يارى كز او يا بى درين راه\r\nاگر از طبع تو ميلش بگردد * بسا منزل كه با تو در نوردد \r\n\r\nسعادت ابدى\r\nدنيا محيط بسيار عجيبى است ، وقايع فوق‌العاده مهمى كه در آن اتفاق افتاده براى اهل دل بهترين عبرت و پند است گاهى افرادى بسيار نيك و آراسته به صلاح و سداد و عفت و تقوا دچار شقاوت ابدى و ننگ هميشگى شدند و گاهى افراد شقى و آلوده به فساد و افساد ، اتصال به سعادت ابدى و آبروى دنيا و آخرت پيدا كردند !\r\nدر داستان بهت‌انگيز و حيرت‌آور كربلا با وضوحى چون روز روشن اين دو نوع چهره را مىبينيم .\r\nافرادى كه مرغ سعادت ابدى بر بالاى سرشان پرواز مىكرد و درهاى بهشت به روى آنان باز بود و بلكه در يك قدمى بهشت بودند ، ولى با سر به دركات جهنم درافتادند !\r\nو افرادى كه باز شكارى و پر قدرت شقاوت براى ربودن آنان آماده بود ، ولى با نهيب عشق و ايمان و بيدارى و بصيرت از خطر آن جستند و براى ابد نامى پاك و جاويدان از خود باقى گذاشتند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nبه اين داستان عبرت‌انگيز توجه كنيد :\r\nحسين عليه السلام پس از تنها شدن و از دست دادن بهترين ياران و عزيزانش يك تنه بر سپاه دشمن زد و جناح راست كوفيان را مورد حمله قرار داد و فرياد زد :\r\nمرگ از زندگى ننگين بهتر است و ننگ از دوزخى شدن برتر . . . چون شير ژيان مىغريد و شمشير مىزد .\r\nسربازان دشمن چون مور و ملخ از پيش تيغش مىگريختند . ابن عمار مىگويد :\r\nحسين عليه السلام را ديدم وقتى كه يكه و تنها شده بود و كوفيان گردش را گرفته بودند ، چنان سخت بر جناح راست سپاه كوفه بتاخت كه همگى گريختند ، به خدا سوگند رنج كشيده و مصيبت چشيده‌اى چون حسين عليه السلام نديدم كه فرزندانش جلو رويش كشته شده باشند و يارانش همگى كشته شده باشند و اين قدر نيرومند و قوى قلب باشد ! !\r\nحسين عليه السلام دگرباره حمله كرد و اين بار بر جناح چپ دشمن بتاخت ، در جنگ هم عدالت را پيشه ساخت ، دوباره به جناح راست حمله نكرد ، حضرتش رجز مىخواند و فرياد مىكرد :\r\nمن حسين هستم پسر على ، سوگند مىخورم كه راه خود را ادامه خواهم داد ، سپاه دشمن بر وى حمله كرد ، همه را با شمشير پراكنده گردانيد و گروهشان را تار و مار كرد و به جاى خود بازگشت و گفت : « لا حَوْلَ وَلا قُوَّةَ إِلّا بِاللّهِ الْعَلِيِّ الْعَظيمِ » .\r\nحسين عليه السلام كه تنها ماند ، ندا در داد : آيا كسى هست مرا يارى كند ؟ آيا كسى هست از حرم رسول خدا دفاع كند ؟\r\nاين ندا ابوالحتوف و برادرش سعد را به خود آورد ، آن دو از فرقهء خوارج و دشمن امام على عليه السلام بودند كه با سپاه يزيد براى كشتن حسين عليه السلام به كربلا آمده بودند .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nبا خود گفتند : شعار ما اين است : « لا حكم الا للّه و لا طاعة لمن عصى اللّه » ، اين حسين است پسر پيغمبر ، در قيامت اميد شفاعت جدش داريم ، چرا با او بجنگيم ؟\r\nآيا شايسته است يكّه و تنها در برابر دشمنش قرار دهيم ، به حضور حسين عليه السلام شرفياب شده اجازه جهاد گرفتند ، پس شمشير كشيده به جهاد پرداختند ، عده‌اى را كشتند و عده‌اى را زخمى كردند ، تا به شهادت رسيدند ! !\r\nآرى ، اين است سعادت ابدى كه گاهى در لحظات آخر عمر انسان نصيب فرزند آدم مىشود « 1 » .\r\nدر واقعه‌اى ديگر مىخوانيم :\r\nمسعود تيمى از شيعيان به نام بود ، پسرش عبدالرحمن نيز ، پدر و پسر از شخصيت‌هاى برجسته كوفه بودند ، هر دو شجاع ، هر دو دلير و در جنگ‌هاى مسلمانان از خود نامى به يادگار گذارده بودند ، خواستند به سوى حسين عليه السلام شتابند راه را بسته يافتند ، نقشه‌اى طرح كرده و آن را خوب پياده كردند و خود را به حسين عليه السلام رسانيدند ؛ ياران حسين عليه السلام زيرك بودند و هشيار و مردم با ايمان چنين بوده و هستند .\r\nخود را در زمرهء سپاه يزيد قرار دادند ، از كوفه با سپاه بيرون شدند ، به كربلا رسيدند و در برابر سپاه حسين عليه السلام قرار گرفتند و منتظر فرصت بودند و غفلت همكاران را خواهان ، تا آن ساعت فرا رسيد و فرصت پيدا شد و آن سه روز قبل از شهادت بود ، فرصت را مغتنم شمرده به سوى حسين عليه السلام دويدند و به خدمتش رسيدند .\r\nفرصت را مغتنم شمردن از شايستگىهاى عالى انسانيت است ، بيشتر موفقيت\r\n\r\n\r\n","description":"","footnote":"\r\n( 1 ) - پيشواى شهيدان : 217 .\r\n","page_name":" 413 ","page_number":413},
  {"content":"\r\n\r\nكسان در اثر بهره بردارى از فرصت است ، بسيارى از شكست‌ها در اثر غفلت از فرصت مىباشد .\r\nوقتى كه پسر و پدر شرفياب شدند ، سلام كردند ، حسين عليه السلام جواب داد ، اين سلام و جواب نشانهء موفقيت در نقشه بود ، آمادگى خود را براى شهادت عرضه داشتند و در خدمت حسين عليه السلام بماندند .\r\nروز شهادت به جانبازى پرداختند ، آن دو در زمرهء مدافعان نخستين حملهء سپاه يزيد قرار داشتند ، سخت كوشيدند ، پايدارى كردند ، تا شربت شهادت نوشيدند .\r\nجابر بن حجاج تيمى نيز چنين كرد ، از كوفه به كربلا آمد ، در زمرهء سپاه يزيد قرار گرفت و به كوى شهادت رهسپار شد ، در ساعت فرصت خود را به حسين عليه السلام رسانيد و در خدمتش بماند تا شهيد گرديد ! !\r\nاز دو نفر ديگر بشنويد كه يكى نامش را در دفتر نيك بختان براى ابد ثبت كرد و ديگرى اسمش را با ننگى بزرگ در دفتر اشقيا در حالى كه هر دو برادر بودند آن هم از يك پدر و مادر !\r\nيكى به نام عمرو و ديگرى به نام على ، پدرشان قرظهء انصارى از ياران رسول خدا صلى الله عليه و آله بود و پس از وفات آن حضرت در زمرهء ياران اميرالمؤمنين عليه السلام شد و در ركاب على جهاد كرد و از طرف آن حضرت به فرمانفرمايى فارس منصوب گرديد ، هر دو برادر از كوفه به كربلا آمدند ، راه هر دو يكى بود ولى هدف آن‌ها دو تا ! !\r\nعمرو به سوى حسين عليه السلام آمد و على به سوى يزيد ! آن براى خدا گام برداشت و اين براى خرما !\r\nعمرو ، تحت فرماندهى عباس قرار گرفت و على تحت فرماندهى عمر سعد ! آن بهشت را برگزيد و اين به دوزخ رفت ! !\r\nبرادرى دوستى متقابل است ، از شدت دوستى دو تن كه بخواهند خبر دهند ،\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nگويند : برادرند ، برادرها از يك ريشه و جدايىناپذير و هر كدام يار ديگرى است .\r\nعرب به نژاد و تبار پاىبند است و تعصب نژادى در وى قوى است و برادرى در ميان عرب استحكامى بيشتر و نفوذى عميق‌تر دارد .\r\nعمرو و على از اين قانون جدا بودند و تبصرهء استثنايى آن هستند ، هر دو برادر بودند ولى در دو صف قرار گرفتند ، صف حق و صف باطل .\r\nقضيهء كربلا نمونه‌اى از اجتماع بزرگ بشرى است و الگويى است از آزادى مذهب و راهنمايى است براى نشان دادن آن‌كه سعادت و شقاوت هركس در دست خود اوست تا كدام را بخواهد و ميلش به چه باشد و مذهب جبر باطل است .\r\nعمرو به سپاه حسين عليه السلام ملحق شد و در خدمتش بماند تا به شهادت رسيد ، در آغاز از طرف آن حضرت به مأموريت سياسى رفت و پيامبر حسين عليه السلام به سوى عمرسعد بود و چند بار ميان دو لشكر كوفه و حجاز رفت و آمد داشت و وظيفهء سياسى انجام مىداد .\r\nروز شهادت اجازت گرفت و به ميدان شتافت و ساعتى بجنگيد ؛ پس به سوى حسين عليه السلام بازگشت و خود را در برابر تيرها سپر حسين عليه السلام قرار داد و نگذاشت تيرى به پيشواى شهيدان اصابت كند .\r\nعمرو سراپا سپر حسين عليه السلام بود ، سپر زنده ، سپر به پاى خود ايستاده ، سپر با اراده ، چهره‌اش سپر بود ، دستش سپر بود ، تنش سپر بود ، جانش سپر بود ، تير مىخورد ولى شمشير نمىزد ، زخمى فراوان برداشت ، مقاومتش كه پايان يافت بر زمين افتاد و عرض كرد : اى فرزند رسول خدا ! آيا من وفا كردم ؟ ! !\r\nحسين عليه السلام فرمود : آرى تو در بهشت پيش روى من خواهى بود ، سلام مرا به جدم رسول خدا صلى الله عليه و آله برسان و بگوى من از پى تو خواهم آمد ، عمرو به زودى جان داد تا سلام حسين عليه السلام و پيام حسين عليه السلام را به نياى حسين عليه السلام برساند .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاينجا نيز پيامبر حسين عليه السلام بود ، پيامبرى كه رفت و برنگشت ، چقدر زود ترفيع درجه يافت ! و يكشبه ره صد ساله رفت ، نخست پيامبر حسين عليه السلام به سوى عمر به سوى جهنم بود ، پس پيامبر حسين عليه السلام به سوى رسول خدا صلى الله عليه و آله به سوى بهشت شد ، سرعت سيرى از سرعت نور بيشتر از آخرين نقطهء بىنهايت به اولين نقطهء بىنهايت ! !\r\nبرادرش على از شهادت برادر آگاهى يافت ، به ميدان آمد و فرياد زد : حسين ! اى كذاب ! برادرم را گول زدى و كشتى ! !\r\nپاسخ حسين عليه السلام چنين بود : من برادرت را گول نزدم ، خداى او را هدايت كرد و تو را گمراه ساخت .\r\nعلى گفت : خدا مرا بكشد اگر تو را نكشم و يا كشته شوم و سوى حسين عليه السلام تاخت آورد ، يكى از ياران حسين عليه السلام راه بر او گرفت و با نيزه به او حمله كرد و بر زمنيش انداخت كوفيان رسيدند و از مرگ نجاتش دادند و بردند و زخمش را درمان كردند .\r\nآن برادر زخمى برداشت و اين برادر زخمى ، درمان آن برادر گونه‌اى بود و درمان اين برادر گونه‌اى ، صدها سال از هر دو مىگذرد . آن در خوشبختى به سر مىبرد ، خوشبختى ابدى و جاويدان ، اين در بدبختى به سر مىبرد بدبختى پايدار و هميشگى « 1 » .\r\nهر دو برادر بودند ، و هر دو نام اسلام بر خود نهاده بودند ، هر دو كربلا آمده بودند ، هر دو با حسين عليه السلام سخن گفته بودند ، ولى اين كجا و آن كجا ؟ !\r\nعقل و عشق و دين و معرفت و بينايى وقتى به هم درآميزند ، انسان را از\r\n\r\n\r\n","description":"","footnote":"\r\n( 1 ) - پيشواى شهيدان : 375 .\r\n","page_name":" 416 ","page_number":416},
  {"content":"\r\n\r\nحضيض عالم خاك تا آخرين مرحلهء عالم پاك مىبرند و وقتى حماقت بر انسان مسلط شود و بند هوا و هوس و لذت‌گرايى بر گردن جان بيفتد ، آدمى را از عالم پاك به آخرين مرحلهء دركات جهنم مىكشاند .\r\nآرى ، چون ايمان و اسلام و عقل و عشق تمام هستى آدمى را مسخر كنند ، انسان براى ثبت نام خويش در دفتر سعدا به جهد و كوشش خواهد آمد .\r\nدر هر صورت به فرمودهء حضرت صادق عليه السلام به هنگام ورود به مسجد فكر كن و دقت به خرج بده و انديشه نما و با بصيرت تام نظر كن كه نامت از كدام ديوان بيرون خواهد آمد ؟ از ديوان سعدا يا العياذ باللّه از ديوان اشقيا ! !\r\nبدون شك وقتى با توسن انديشه در ميدان حيات به حركت آمدى و در خود نيك نظر كردى به خود واقف شده و به نقص و عيب پىمىبرى ؛ در اين حال به خاطر تأمين سعادت دنيا و آخرتت به رفع عيب برخواهى خاست و به حسنات آراسته خواهى شد و بدين صورت از دفتر اشقيا درآمده و به ديوان اهل سعادت اسم و رسمت با عظمت ثبت خواهد شد .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n[ فَإِنْ ذُقْتَ مِنْ حَلاوَةِ مُناجاتِهِ وَلَذيذِ مُخاطَباتِهِ وَشَرِبْتَ بِكَأْسِ رَحْمَتِهِ وَكَرامَتِهِ مِنْ حُسْنِ إِقْبالِهِ وَإِجابَتِهِ فَقَدْ صَلُحَتْ لِخِدْمَتِهِ فَادْخُلْ فَلَكَ الإِذْنُ وَالأَمانُ 
  ]\r\n\r\nورود به مسجد بعد از كسب فضايل\r\nامام صادق عليه السلام در دنباله روايت مىفرمايد :\r\nپس از آراستن وجودت به طهارت و صداقت و اعتراف به عجز و قصور و تقصير و ارائهء اسرار به حضرت دوست و توجه به اين‌كه آن جناب به ظاهر و باطن تمام هستى آگاه است و نظر به اين‌كه نامت از كدام ديوان بيرون خواهد آمد ؛ اكنون در جنب درب ورودى مسجد اگر در دل خويش شيرينى مناجات با او را درك مىكنى و از مخاطبات حضرت او به نحو حقيقى احساس لذت مىكنى و مىيابى كه در حال چشيدن از شربت رحمت او هستى و صاحب بيت - با اين همه كوچكى و ناتوانى و عيب تو - به جانب تو اقبال دارد و آمادهء پاسخ گفتن به خواستهء تو است ، پس در تو صلاحيت خدمت به پيشگاه آن جناب هست ، اكنون داخل مسجد شو و پاى بر بساط قرب‌گذار كه همهء اين ها علامت رخصت و اجازهء ورود به محضر اوست و بدان كه به هنگام دخول به مسجد پس از تحقق آن همه واقعيت از سخط او در دنيا و آخرت در امان خواهى بود .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nلذّت مناجات\r\nانسان اگر از مناجات با او ، در كام خود شيرينى حس نكند و از خطابات حضرت دوست لذت نبرد ، بايد گفت كه به وادى معرفت نرسيده و در نتيجه عاشق آن جناب نگشته كه درك شيرينى و حلاوت مناجات و لذت مخاطبات مخصوص عاشقان است و بدون شك بدون اتصال به عشق ، چشيدن حلاوت مناجات و لذت بردن از مخاطبات امكان ندارد .\r\nبه قول مولوى :\r\n لذتِ تخصيص تو وقتِ خطاب * آن كند كه نايد از صد تن شراب \r\nالبته براى تحقق عشق معشوق حقيقى طى مراحل و قطع منازل و مقدماتى لازم است كه اهم آن تزكيهء نفس از رذايل و آراستن آن به حسنات است و براى اين مسأله هيچ راهى جز رجوع به شرع مطهر نيست و شرع مطهر مجموعهء آيات قرآن و روايات وارده از معصومين عليهم السلام است .\r\nدر رساله شريفهء « لقاء اللّه » در مسألهء تحليه و صفات روحانى مىخوانيم « 1 » :\r\nچون سالك در اثر مجاهدت و توفيق ربانى از قسمت اوّل كه تنزيه و تطهير باطن از صفات خبيثه و مكروهه بود ، فراغت پيدا كرد و توانست در اين جهت تسلط و حكومت خود را بر جنود شيطانى و قواى او بدست آورد ، اتصاف به صفات روحانى شروع مىشود .\r\nبه طورى كه معلوم گرديد ، صفات رذيلهء خبيثه ، به مناسبت و به اقتضاى زندگى مادى محدود تاريك صورت مىگرفت و هرچه سالك از تعلق و وابستگى و محبت\r\n\r\n\r\n","description":"","footnote":"\r\n( 1 ) - رسالهء لقاء اللّه : 48 .\r\n","page_name":" 419 ","page_number":419},
  {"content":"\r\n\r\nحيات دنيا منقطع گرديد ، زمينه براى حيات آخرت روحانى ونورانى فراهم مىشود .\r\nدر اينجا سالك از مضيقه و محدوديت عالم مادى تخلص پيدا كرده و وارد مىشود به جهان وسيع روشن روحانى .\r\nاينجا منزل منور و آزاد و دور از ابتلائات و قيود جهان مادى بوده و مسافر آن با كمال انبساط روحى و آزادى در عمل و روشنايى محيط و امن خاطر و دور از اضطراب و وحشت وناملايمات وابتلائات عالم ماده زندگى كرده و مهياى آموزش و شناسايى معارف الهى و حقايق غيبى و جذبات روحانى خواهد شد .\r\nپس به مقتضاى خصوصيات و صفاتى كه براى عالم روحانى هست ، صفاتى در قلب انسان پديد و آشكار مىشود .\r\nدر اينجا مقام فتح و ظفر به جنود كفر و ابليس ظاهر شده و آغاز مرتبهء عين اليقين در ايمان خواهد بود .\r\n [ تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ 
  ]  « 1 » .\r\nآن سراى [ پرارزش 
  ] آخرت را براى كسانى قرار مىدهيم كه در زمين هيچ برترى و تسلّط و هيچ فسادى را نمىخواهند و سرانجام [ نيك 
  ] براى پرهيزكاران است .\r\n [ يا قَوْمِ إِنَّما هذِهِ الْحَياةُ الدُّنْيا مَتاعٌ وَ إِنَّ الْآخِرَةَ هِيَ دارُ الْقَرارِ 
  ]  « 2 » .\r\nاى قوم من ! اين زندگى دنيا فقط كالايى بىارزش و زودگذر است ، و بىترديد\r\n\r\n\r\n","description":"","footnote":"\r\n( 1 ) - قصص ( 28 ) : 83 .\r\n( 2 ) - غافر ( 40 ) : 39 .\r\n","page_name":" 420 ","page_number":420},
  {"content":"\r\n\r\nآخرت سراى هميشگى و پايدار است .\r\n [ وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً 
  ]  « 1 » .\r\nو در قلب كسانى كه از او پيروى مىكردند رأفت و رحمت قرار داديم .\r\n [ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ 
  ]  « 2 » .\r\nو خدا به توفيق خود به سوى بهشت و آمرزش دعوت مىكند .\r\n [ وَ اللَّهُ يَدْعُوا إِلى دارِ السَّلامِ 
  ]  « 3 » .\r\nو خدا [ مردم را 
  ] به سراى سلامت و امنيت [ كه بهشتِ عنبر سرشت است 
  ] دعوت مىكند .\r\nآرى ، در عالم آخرت اثرى از خودبينى و بزرگ‌منشى و تكبر نيست ، در آنجا سوء نيت و قصد فساد و خرابكارى نباشد ، آنجا جاى برقرار شدن و پاينده بودن و مقام گرفتن است ، در آنجا قلوب و دل ها با همديگر با كمال مهربانى و عطوفت و محبت خالص رفتار كرده و اثرى از كدورت و اختلاف و نفاق نباشد ، در آنجا خطاها و لغزش‌هاى گذشته آمرزيده شده و از عصيان و تمرد و خلاف اثرى نيست ، آنجا محيط سلامتى و صفا بوده و هرگز كدورت و گرفتگى و ناراحتى ديده نخواهد شد .\r\nپس به اقتضاى اين چنين محيط روحانى ، قهراً صفات و حالات هر انسانى نيز لازم است با وضع آن محيط سازش داشته باشد .\r\nمالكيت مطلق و حكومت و بزرگوارى تمام ذاتى پروردگار متعال در عالم آخرت ظاهر و هويدا مىشود و قهراً كسى به مقام خودبينى و خودنمايى و خودستايى\r\n\r\n\r\n","description":"","footnote":"\r\n( 1 ) - حديد ( 57 ) : 27 .\r\n( 2 ) - بقره ( 2 ) : 221 .\r\n( 3 ) - يونس ( 10 ) : 25 .\r\n","page_name":" 421 ","page_number":421},
  {"content":"\r\n\r\nو مباهات كردن و افتخار نمودن و خود را بالا گرفتن برنيامده و بالطبع صفات فروتنى و خضوع و خشوع و تعظيم و تجليل پروردگار متعال و حقيقت و خوف و خشيت در وجود او ظاهر مىشود .\r\nاين همه نمونه‌اى بسيار اندك از اوضاع عالى روز قيامت است كه در ارتباط با اهل بهشت است و در اين دنيا به صورت صفات الهى در باطن انسان كه آخرت وجود انسان است ظهور مىكند و در آن عالم به صورت جامع و كامل آشكار گشته و آدمى به خاطر آن در نعمت ابدى حق قرار مىگيرد .\r\nچون آلودگى ها از نفس شسته شود و صفات الهى به جايش نقش بندد ، آدمى حلاوت مناجات را چشيده و لذت مخاطبات را درك مىكند و شربت رحمت و كرامت از دست دوست مىنوشد و حضرت يار به انسان اقبال كرده و آغوش قبول باز مىكند و انسان را در بساط خدمت پذيرفته و اذن و امان مىدهد .\r\nاين فقير دل شكسته و مسكين دست و پا بسته در اين زمينه از قول عاشقان حضرت دوست گفته‌ام :\r\n شراب عشق او در كام كردم * خود و جان و دلم بىنام كردم\r\nگرفتم جا در آغوش خوش يار * سراپا خويش را گمنام كردم\r\nمن از خم خانهء عشق و ولايش * چه شيرين جرعه‌ها در كام كردم\r\nدل وحشىتر از وحش بيابان * به عشق حضرتش در دام كردم\r\nپيام وصل جانان چون شنيدم * دل گريان خود آرام كردم\r\nزدم بر سينهء نامحرمان دست * جدايى من زخاص و عام كردم\r\nزغير او بريدم دل به عالم * همين يك كار را اتمام كردم\r\nچو مسكين در ره عشقش فتادم * پس آنگه ترك كام و نام كردم \r\n\r\n","description":"","footnote":"","page_name":" 422 ","page_number":422},
  {"content":"\r\n\r\n[ وَإلّا فَقِفْ وُقُوفَ مُضْطَرٍّ قَدِ انْقَطَعَ عَنْهُ الْحِيَلُ وَقَصُرَ عَنْهُ الأَمَلُ وَقُضِىَ الأَجَلُ ، فَإِذا عَلِمَ اللّهُ عَزَّ وَجَلَّ مِنْ قَلْبِكَ صِدْقَ الإِلْتِجاءِ إِلَيْهِ نَظَرَ إلَيْكَ بِعَيْنِ الرَّأْفَةِ وَالرَّحْمَةِ وَاللُّطْفِ وَوَفَّقَكَ لِما يُحِبُّ وَيَرْضى فَإِنَّهُ كَريمٌ يُحِبُّ الْكَرامَةَ لِعِبادِهِ الْمُضْطَرّينَ إِلَيْهِ الْمُحْدِقينَ عَلى بابِهِ لِطَلَبِ مَرْضاتِهِ قَالَ اللّهُ تَعالى  [ أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ 
  ]  « 1 » 
  ]\r\n\r\nوارد نشدن به مسجد بدون فضايل\r\nدر پايان روايت ، امام صادق عليه السلام مىفرمايد :\r\nاگر شيرينى مناجات را نچشيدى و لذت مخاطبات را نيافتى و شربت رحمت و كرامت از دست حضرت محبوب ننوشيدى و حس كردى آن جناب به تو اقبال ندارد ، كنار در مسجد بايست كه تو لايق دخول به آن محيط مقدس و مبارك نيستى ؛ در جنب در مانند انسانى متحير و مضطر باش و همانند كسى كه چارهء كار نداند و اميدش از همه جا قطع شده باشد و مدت عمرش رو به اتمام است ، در اين حالت اگر صاحب خانه بر دلت نظر كند و ببيند كه تو از دل و جان و با كمال اخلاص و تضرع و زارى و توبه و انابه به او ملتجى شده‌اى از باب آقايى و بزرگواريش با\r\n\r\n\r\n","description":"","footnote":"\r\n( 1 ) - نمل ( 27 ) : 62 .\r\n","page_name":" 423 ","page_number":423},
  {"content":"\r\n\r\nچشم مهربانى و رحمت و لطف به تو نظر خواهد كرد و تو را به آنچه دوست دارى و راضى هستى ، موفق خواهد كرد ؛ چرا كه حضرت حق كريم و بزرگوار است و كرامت نسبت به بيچارگان و آويختگان به بابش را دوست دارد در قرآن مجيد فرموده : اجابت كننده خواسته مضطر و بر طرف كننده سوء از بنده غم ديده ، كسى غير او نيست .\r\nخداوندا ! ما را از غوغاى ماديت نجات بخش و ما را از ظلمات وساوس و خيالات رهايى ده ، آلودگىها را از جان ما بشوى و روان ما را به حسنات اخلاقى بياراى كه اگر لطف و كرامت تو نباشد در بساط ما چيزى نخواهد بود و چيزى نخواهد ماند ، خداوندا ، توفيق ادامهء شرح كتاب « مصباح الشريعة » را از اين گداى درگاه دريغ مدار . آمين يا ربّ العالمين .\r\n\r\n","description":"","footnote":"","page_name":" 424 ","page_number":424},
  {"content":"\r\n . \r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n . \r\n","description":"","footnote":"","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n . \r\n","description":"","footnote":"","page_name":" 429 ","page_number":429},
  {"content":"\r\n . \r\n","description":"","footnote":"","page_name":" 430 ","page_number":430},
  {"content":"\r\n . \r\n","description":"","footnote":"","page_name":" 431 ","page_number":431},
  {"content":"\r\n . \r\n\r\n","description":"","footnote":"","page_name":" 432 ","page_number":432}
  ]