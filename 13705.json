[
  {"content":"\r\n\r\n\r\nجلد چهارم\r\n\r\n[ تتمهء كتاب نكاح 
  ]\r\n\r\n27 / 6 / 1378 شنبه درس شمارهء ( 116 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه بار ديگر به بررسى مسأله 50 « 1 » از مقدمات نكاح پرداخته ، حكم موارد اشتباه در فرد جايز النظر با فرد محرّم النظر را بيان كرده و دو حالت اشتباه محرم به نامحرم و اشتباه مماثل به غير مماثل را طرح نموده ، سه وجه براى لزوم اجتناب در اين دو حالت در شبهه بدويه و شبهه غير محصوره بيان نموده كه عبارت‌اند از تمسك عام در شبهه مصداقيه مخصص ( كه مرحوم سيد آن را در اين مسأله جارى نمىدانند ) و قاعده مقتضى و مانع ( مبناى مرحوم سيد ) و مبناى مرحوم آقاى نايينى .\r\n* * * \r\nالف ) : بررسى مجدد مسأله 50\r\n\r\n1 ) متن مسأله\r\nاذا اشتبه من يجوز النظر اليه بين من لا يجوز بالشبهة المحصورة ، وجب الاجتناب عن الجميع ، و كذا بالنسبة الى من يجب التستر عنه و من لا يجب و إن كانت الشبهة غير محصورة أو بدوية ، فان شك فى كونه مماثلًا أو لا ، أو شك فى كونه من المحارم النسبية أو لا ، فالظاهر وجوب الاجتناب ، لان الظاهر من آية وجوب الغض أن جواز النظر مشروط بامر وجودى و هو كونه مماثلا أو من المحارم فمع الشك يعمل بمقتضى العموم ، لا من باب التمسك بالعموم فى الشبهة المصداقية ، بل\r\n\r\n\r\n","description":"","footnote":"\r\n( 1 ) اين جلسه ، نخستين جلسه سال تحصيلى 78 - 79 بوده ، از اينرو استاد مسألهء 50 را كه در سال قبل به اجمال بدان پرداخته شده و در تنظيم مباحث آن نيز كاستىهايى ديده مىشود مجدداً طرح و با تفصيل بررسى مىكنند .\r\n","page_name":" 1011 ","page_number":1},
  {"content":"\r\n\r\nلاستفادة شرطية الجواز بالمماثلة ، او المحرمية ، او نحو ذلك ، فليس التخصيص فى المقام من قبيل التنويع ، حتى يكون من موارد اصل البراءة ، بل من قبيل المقتضى و المانع . . .\r\n\r\n2 ) توضيح مسأله\r\nبحث در اين است : فردى مشتبه است كه آيا از افرادى است كه ميتوان به او نظر كرد يا از افرادى است كه جاز نيست ، اين مسأله سه صورت اصلى دارد :\r\nصورت اول : شبهه ، شبهه محصوره است ، كه حكم آن روشن است و طبق قانون علم اجمالى كه به تفصيل در اصول بحث شده مىبايد از تمام اطراف شبهه اجتناب كرد .\r\nصورت دوم : شبهه ، شبهه غير محصوره است .\r\nصورت سوم : شبهه ، شبهه بدويه است .\r\nاين سه صورت محل بحث است و مرحوم سيد هفت حالت آن را بيان كرده است ولى مسأله هيجده صورت دارد كه حكم آن مىبايست بيان گردد و تا حدودى از كلمات سيد ، حكم ساير صور هم استفاده مىگردد ، البته با تغييراتى در نحوهء تعبير .\r\nمرحوم سيد در اينجا دو مسأله را عنوان كرده است ، يكى مسأله اشتباه فرد جايز النظر به فرد محرّم النظر ، ديگرى اشتباه فرد واجب التستر از فرد غير واجب التستر ، در هر حال اگر علم اجمالى در شبهه محصوره وجود داشته باشد ، بايد احتياط كرد ، و در شبهه بدويه يا شبهه غير محصوره - كه در حكم بدويه است - حالتهاى مختلفى تصوير مىشود .\r\nمرحوم سيد در صدر مسأله دو حالت را مطرح كرده‌اند .\r\nحالت اول : منشأ شك ، در اين است كه نمىدانيم اين فرد از محارم نسبى است يا خير ، كه اگر بدانيم از محارم نسبى است ، جواز نظر و عدم لزوم تستر ثابت مىگردد ،\r\n\r\n","description":"","footnote":"","page_name":" 1012 ","page_number":2},
  {"content":"\r\n\r\nو اگر بدانيم از محارم نسبى نيست حرمت نظر و لزوم تستر معلوم مىگردد .\r\nحالت دوم : منشأ شك ، در مماثل بودن يا نبودن طرف مقابل است . مثلًا اگر مكلف مرد باشد ، نميداند طرف مقابل مرد است تا بتوان به موى وى - مثلا - نگاه كرد يا زن است تا اينكه نگاه به وى جايز نباشد ، و همينطور در جايى كه مكلّف زن باشد ، شك در مرد يا زن بودن طرف مقابل دارد .\r\nمرحوم سيد در اين دو صورت حكم به وجوب اجتناب نموده‌اند ، و وجه آن را قاعده مقتضى و مانع مىدانند نه تمسك به عام در شبههء مصداقيه مخصص ، توضيح كلام ايشان در ادامه خواهد آمد .\r\n\r\nب ) : وجوه مختلف براى وجوب اجتناب در دو حالت مسأله\r\nدر دو حالت مسأله ، چهار وجه مىتوان ذكر كرد كه وجوب اجتناب را در پى دارد كه به دو وجه آن در كلام سيد اشاره رفته است .\r\n\r\n1 ) وجه اول : تمسّك به عام در شبهه مصداقيه مخصّص\r\nمرحوم سيد اين وجه را در اين مسأله نادرست مىداند .\r\nدر توضيح كلام سيد اشاره كوتاهى به شبهه مفهوميه و شبهه مصداقيه و احكام آنها مفيد است ، گاه در موارد تخصيص ، منشأ شك ، اجمال مفهوم است ، همچون مثال معروف : اكرم العلماء الا الفسّق منهم ، يا « اكرم العلماء و لا تكرم الفساق من العلماء » ، ما معناى فاسق را نمىدانيم كه آيا خصوص مرتكب كبيره است ( در نتيجه مرتكب صغيره داخل در حكم عام باشد ) يا اعم از مرتكب كبيره و صغيره است ( و در نتيجه مرتكب صغيره هم از حكم عام خارج است ) ، ولى گاه منشأ شك ، اجمال مفهوم نيست ، بلكه معنا يا مفهوم مخصص روشن است ( مثلا در مثال فوق ميدانيم كه مراد از فساق خصوص مرتكب كبيره است يا اعم است ) يا مفهوم روشن نيست ولى اجمال مفهوم منشأ شك ما نيست مثلًا در مورد كسى كه مردد است بين فردى كه مرتكب كبيره است ، يا فردى كه اصلًا گناه نمىكند ، اين شبهه ناشى از اجمال مفهوم\r\n\r\n","description":"","footnote":"","page_name":" 1013 ","page_number":3},
  {"content":"\r\n\r\nنيست ، چه ما اگر هم شك در مفهوم داشته باشيم و معناى فساق را ندانيم اين شك به شبهه ما ربطى ندارد و از اين رو اگر اجمال مفهومى هم بر طرف شود ، باز شك ما پابرجاست .\r\nدر شبهه مفهوميه يا مصداقيه مخصص ، اگر مخصص متصل باشد نمىتوان به عام تمسك كرد ، ولى اگر مخصص منفصل باشد ، به عقيده مشهور در شبهه مفهوميه ميتوان به عام استناد جست ولى ما اين مبنا را قبول نداريم ، ولى در شبهه مصداقيه مشهور قائل به عدم جواز تمسك به عام هستند . ولى مرحوم سيد تمسك به عام را در اين گونه شبهه هم جايز مىداند ، ولى با اين حال شرط تمسك ، منفصل بودن مخصص مىباشد كه در اين مسأله مخصص متصل است ، بنابراين نمىتوان به عام تمسك جست .\r\nحال بايد درباره متصل بودن مخصص در اينجا توضيح بدهيم .\r\nدر آيه غضّ بر زنان لازم دانسته كه بجز چند گروه از ديگران تستر نموده و زينتهاى خود را به آنها نشان ندهند ، ظاهر عرفى اين جمله اين است كه چون نگاه مرد نامحرم مفسده داشته شارع مقدس براى جلوگيرى از تحقق اين مفسده و مبغوض ذاتى امر به تستر را به زنان متوجه ساخته است پس بالملازمة العرفية حرمت نظر مرد نامحرم به زن هم از آيه استفاده مىگردد ، و همينطور در طرف مستثنى ، وقتى اختياراً و بدون طرد عناوين ثانوية همانند حرج و اضطرار ، اجازه داده شود كه زن خود را به مردى نشان دهد ، عرف استفاده مىكند كه نظر اين مرد هم به زن جايز است ، پس از آيه حكم حرمت نظر مرد به زن نامحرم و جواز نظر مرد به زن محرم استفاده مىگردد و از منطوق آن نيز لزوم تستر زن از مرد نامحرم و عدم لزوم تستر از مرد محرم استفاده مىگردد .\r\nالبته در آيه از طوائف هفتگانه محارم نسبى ، از پدر ، پسر ، برادر ، برادرزاده ، خواهز زاده اسم برده شده از عمو و دايى ذكرى به ميان نيامده كه سابقاً وجه آن را\r\n\r\n","description":"","footnote":"","page_name":" 1014 ","page_number":4},
  {"content":"\r\n\r\nتوضيح داديم كه به جهت اختصار و اكتفاء به بيان حكم موضع مشابه مىباشد ، چون نسبت دايى با زن همانند نسبت خواهرزاده با وى است و همينطور نسبت عمو همانند نسبت برادزاده است و عرفاً از بيان حكم برادرزاده و خواهرزاده ، حكم عمو و دايى هم استفاده مىگردد .\r\nاما در مورد متصل بودن استثناء مماثل دو بيان مىتوان ذكر كرد :\r\nبيان اول : انصراف آيه غض از نظر به غير مماثل ، درباره اين بيان در جلسات آينده توضيح خواهيم داد .\r\nبيان دوم : تمسك به جمله  « أَوْ نِسائِهِنَّ »  در آيه شريفه ، اين بيان همچنانكه روشن است تنها در مورد نظر زن به زن مىباشد و در مورد نظر مرد به مرد نميآيد و از سوى ديگر مبتنى بر اين است كه ما مراد از نسائهن را مطلق نساء بدانيم ، ولى اگر ما مراد از نساء را طائفه خاصى از نساء همانند نساء مؤمنات يا نساء حرائر بدانيم نميتوان اين بيان را در اينجا بيان كرد ، پيشتر درباره مفهوم نسائهن به تفصيل بحث كرديم و وجوه چندى را براى تفسير اين كلمه به مطلق نساء ذكر كرديم كه ضرورتى نيست كه دوباره تمام آن بحثها را تكرار كنيم ، تنها نكته‌اى را در اينجا در ادامه بحث خواهيم آورد .\r\nبهر حال جواز تمسك به عام در شبهه مصداقيه به عقيده مرحوم سيد در اين بحث كارساز نيست ، بلكه دليل لزوم اجتناب وجه ديگرى است .\r\n\r\n2 ) توضيح وجه دوم و سوم براى لزوم اجتناب\r\nوجه دوم : قاعده مقتضى و مانع\r\nمرحوم سيد با تمسك به اين قاعده لزوم اجتناب را نتيجه گرفته‌اند ، چون حكم جواز نظر معلق شده به امر وجودى ( مماثل بودن يا محرم بودن ) كه از اين استفاده مىگردد كه اين امر وجودى مانع است و تا مانع احراز نگردد بايد به مقتضى - به كسر - كه عام بر آن دلالت مىكند عمل نمود و حكم به ثبوت مقتضى - به فتح -\r\n\r\n","description":"","footnote":"","page_name":" 1015 ","page_number":5},
  {"content":"\r\n\r\nنمود .\r\nوجه سوم : مبناى مرحوم آقاى نايينى\r\nمرحوم آقاى نايينى قاعده مقتضى و مانع را نپذيرفته « 1 » و به وجه ديگرى مطلب را تقرير مىكنند ، ايشان در حاشيه عروه مىفرمايند : و يدل نفس هذا التعليق على اناطة الرخصة و الجواز باحراز ذلك الامر و عدم جواز الاقتحام عند الشك فيه و يكون من المداليل الالتزامية العرفية ، و سپس مثالهايى از اين قاعده ذكر كرده و ادعاء تسالم بر اين امثله نموده‌اند و فرموده‌اند : . . . و غير ذلك مما علّق فيه حكم ترخيصى وضعى او تكليفى على امر وجودى و ليس شىء من ذلك مبنياً على التمسك بالعموم فى الشبهة المصداقية و لا على قاعدة المقتضى و المانع .\r\nپس به عقيده ايشان اگر امر ترخيصى به يك امر وجودى معلق گردد ، و ما در تحقق و عدم تحقق اين امر وجودى شك كنيم در نتيجه در ثبوت ترخيص و عدم آن شك كنيم ، در اينجا اهل عرف حكم به ثبوت ترخيص مىكنند و براى ثبوت آن ، احراز آن امر وجودى را لازم مىشمرند .\r\n\r\n3 ) فرق بين وجه دوم و وجه سوم\r\nبين مبناى مرحوم سيد و مبناى مرحوم آقاى نايينى تفاوتهايى ديده مىشود و هر يك از اين بزرگان قيدى را در مبناى خود اخذ كرده‌اند كه در مبناى ديگر نيست .\r\nمرحوم سيد قانون مقتضى و مانع در خصوص عام و خاص « 2 » مطرح مىكند ، نه\r\n\r\n\r\n","description":"","footnote":"\r\n( 1 ) نقل كردند كه وقتى در نزد مرحوم آقاى نائينى از قاعده مقتضى و مانع سخن به ميان مىآمد ، رنگ چهره ايشان دگرگون مىشد و بسيار عصبانى مىشدند ، ايشان اين قاعده را كه مرحوم آقا شيخ هادى طهرانى بسيار بران معتقد بوده و تمام اصول ديگر را بدان بازمىگردانده اصلًا قبول نداشتند .\r\n( 2 ) ( توضيح بيشتر كلام استاد - مد ظلّه - ) گويا مرحوم سيد فرق قائل نيست بين جايى كه عموم عام از وضع كلمه ناشى شده باشد ، يا به جهت مقدمات حكمة از مطلق معناى عام استفاده شود ، در نتيجه ايشان در آيه شريفه 6   « إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا وَ . . . »   نيز قاعده مقتضى و مانع را پياده مىكند و لازم نيست جمله « كل انسان لفى خسر » به كار رفته باشد تا اين قاعده اجرا شود ، بكله در تمام موارد استثناء اين قاعده مصداق پيدا مىكند .\r\n","page_name":" 1016 ","page_number":6},
  {"content":"\r\n\r\nدر هر نوع تعليقى ، « 1 » ايشان عام را مقتضى و خاص را مانع مىدانند و قاعده مقتضى و مانع را در اين مورد تطبيق مىكند ، ولى در مبناى مرحوم آقاى نايينى قيد عام و خاص اخذ نشده ، ولى شرط ديگرى ذكر شده كه آن اين است كه امرى ترخيصى معلّق شده باشد ، بنابراين اگر ما عامّى داشته باشيم و خاصّى كه امرى وجودى بود ، در اينجا طبق مبناى سيد مىتوان قاعده مقتضى و مانع را پياده كرد ، خواه خاص حكم ترخيصى را در بر داشته باشد يا حكم الزامى را ، ولى در مبناى مرحوم آقاى نايينى حتماً بايد خاص حكم ترخيصى را متعرض شده باشد تا بتوان به مبناى ايشان عمل نمود .\r\nالبته اين دو مبنا در يك جهت اشتراك دارند و آن جهت اين است كه تعليق بايد به امر وجودى باشد ، مرحوم سيد اين قيد را به اين سبب مىزند كه مانعيت را تصحيح كند چون مانع امرى است وجودى ، و مرحوم آقاى نائينى هم در موضوع بناى عقلاء چنين قيدى را معتقدند كه بايد تعليق بر امر وجودى باشد .\r\nبررسى اين دو وجه ذكر و بررسى وجه چهارم را به جلسه آينده وامىنهيم .\r\n\r\nج ) تذكر يك نكته در معناى نسائهن\r\n\r\n1 ) توضيح مبناى مرحوم سيد « ره » و اشكال آن\r\nدر مورد كلمه  « نِسائِهِنَّ »  در آيه شريفه غض مبانى چندى وجود دارد كه برخى از آنها با وجود اضافه نساء به « هن » ، مراد از اين تركيب را مطلق نساء دانسته‌اند ، از جمله مرحوم سيد كه احتمال داده‌اند كه مراد از نسائهن جوارى و خدم باشد ، يعنى امه زن كه بنده است و كلفت وى كه از احرار مىباشد ، در اين احتمال مرحوم سيد\r\n\r\n\r\n","description":"","footnote":"\r\n( 1 ) ( توضيح بيشتر كلام استاد - مد ظلّه - ) تعليق گاه از جمله شرطيه استفاده مىگردد و گاه از وصف يا غايت و مانند آن كه در بحث مفاهيم بدانها اشاره شده و گاه تعليق از استثناء يك شىء ، مثلًا اگر گفته شود : المرأة تحيض الى خمسين سنة الّا امرأة القرشية فانها تحيض الى ستين سنة ، در اينجا از استثناء مرأة قرشيه استفاده مىگردد كه شرط حيض ديدن زن تا سن 60 سالگى ، قرشى بودن وى مىباشد ، مرحوم سيد تنها در اين گونه موارد قاعده مقتضى و مانع را جارى مىكنند ، نه در ساير موارد تعليق .\r\n","page_name":" 1017 ","page_number":7},
  {"content":"\r\n\r\nاشكالى بدوى به نظر مىآيد كه زن ، زينت خود را به هر زن ديگرى مىتواند نشان دهد و لازم نيست كه طرف مقابل مملوكه يا كلفت اين زن باشد ، بلكه ممكن است اصلًا مملوكه يا كلفت نباشد ، بلكه اگر مملوكه يا كلفت هم باشد ، مملوكه يا كلفت اين زن نبوده بلكه براى كس ديگرى باشد ، در اينجا نيز قطعاً زن ميتوان از زن ديگر تستر نكند ، البته در مورد زن غير مسلمان برخى اظهار زينت را جايز نميدانند ولى در مورد زن مسلمان بحثى در ميان نيست پس تضيق حكم به خصوص جوارى و خدم اين زن چه وجهى دارد .\r\n\r\n2 ) پاسخ اشكال\r\nدر پاسخ اين اشكال مىتوان گفت كه حكم اختصاص به اين موارد ندارد و تمام زنها را شامل مىشود و ذكر اين قيد از باب اشاره به حكمت جعل مىباشد ، در توضيح اين پاسخ اشاره به آيه  « رَبائِبُكُمُ اللَّاتِي فِي حُجُورِكُمْ »  مفيد است ، در اينجا حكم در مورد تمام ربائب است و قيد « در دامن انسان بودن »  ( فِي حُجُورِكُمْ )  دخالتى در حكم ندارد بلكه علماء فرموده‌اند كه به جهت غلبه وجود اين قيد ذكر شده است ، ما عرض كرديم كه صرف غلبه وجودى مصحح نمىگردد كه موضوع مقام اثبات را اخص از موضوع مقام ثبوت قرار داده و قيدى را كه در حكم ثبوتى هيچ دخالتى ندارد در دليل اخذ كنيم ، بلكه غلبه وجودى سب مىگردد كه اين قيد به عنوان حكمت جعل ذكر و به اين معنا كه در مورد ربيبه آيه شريفه اشاره مىكند كه ربيبه‌هايى كه در نزد شما هستند و حكم اولاد شما را دارند طبعاً جنبه محرميت پيدا مىكنند ، پس اين قيد  « فِي حُجُورِكُمْ »  اشاره به حكمت ( نه علت جعل كه حكم را به مورد خود اختصاص دهد ) دارد ، در بحث ما نيز مىتوان نظير اين كلام را گفت ، چون در عصر صدور آيات زنها كمتر از منزل خارج مىشده‌اند و با زنان غريبه كمتر در ارتباط بودند از اين جهت كلمه  « نِسائِهِنَّ »  ذكر شده از باب غلبه « جرياً على الغالب ) و به جهت بيان حكمت جعل ، ولى حكم ثبوتى در مورد مطلق نساء است\r\n\r\n","description":"","footnote":"","page_name":" 1018 ","page_number":8},
  {"content":"\r\n\r\nو جوارى و خدم خصوصيتى ندارد . « 1 »\r\nان قلت : اگر ما  « نِسائِهِنَّ »  و تضيق آن را به جوارى و خدم از باب حكمت جعل هم بدانيم ، حد اكثر دليل ما ، از دلالت بر تضيق ثبوتى حكم مىافتد و دليل بر تخصيص نخواهد بود ، ولى دليل بر تعميم هم نخواهد بود پس ما تعميم را بايد از خارج استفاده كنيم در نتيجه مخصّص ما متصل نخواهد بود ، بلكه مخصص منفصلى بوده پس مجال بحث از تمسك به عام در شبهه مصداقيه مخصص پديد مىآيد .\r\nقلت : اگر ما  « نِسائِهِنَّ »  را از باب حكمت بدانيم ، با تناسب حكم و موضوع كه به منزل قرائن محفوفه به كلام است حكم را مىتوانيم تعميم دهيم مثلًا وقتى گفته مىشود :\r\n« ادخل السوق و اشتر اللحم » ، عرف قيد « سوق » را ملغى مىفهمد و با تناسب حكم و موضوع درك مىكند كه غرض تهيه گوشت است حال از هر جايى كه تهيه شود و ذكر سوق از باب « جرياً على الغالب » است ، پس همين جمله دليل تعميم است .\r\nبنابراين در اين جهت اشكالى بر مرحوم سيد وارد نيست .\r\nالبته اشكال ديگرى ميتوان به كلام سيد وارد دانست كه معنايى كه شما براى  « نِسائِهِنَّ »  ذكر كرده‌ايد ، با معنايى كه براى  « ما مَلَكَتْ أَيْمانُهُنَّ »  ذكر مىكنيد ناسازگار است .\r\n\r\n3 ) اشكال ديگر به مرحوم سيد « ره »\r\nپيشتر درباره معناى  « أَوْ ما مَلَكَتْ أَيْمانُهُنَّ »  بحث كرديم ، به عقيده ما اين تركيب هم غلامان ( / عبيد ) و هم كنيزان ( / اماء ) را شامل مىشود پس زن ميتواند موى خود را به عبد خويش نشان دهد ، ولى مشهور اين مطلب را قبول ندارند و مراد از اين جمله را خصوص كنيزان دانسته‌اند ، و غلام زن را همانند ساير مردان اجنبى\r\n\r\n\r\n","description":"","footnote":"\r\n( 1 ) ( توضيح كلام استاد - مد ظلّه - ) به نظر مىرسد كه براى اين كه تقيد  « نِسائِهِنَّ »  را جرياً على الغالب بدانيم ، مىبايست معناى آن را خصوص جوارى و خدم ندانست ، بلكه مطلق همراهان و معاشران شخص دانست ، چه ارتباط زن با مادر ، خواهر ، دختر و . . . بسيار زياد است و اگر اين افراد داخل در نسائهن نباشند نمىتوان حكم به غلبه نمود .\r\n","page_name":" 1019 ","page_number":9},
  {"content":"\r\n\r\nمىدانند ، مرحوم سيد اين مبنا را پذيرفته ، با پذيرش اين مبنا ديگر نمىتوان نسائهن را مطلق زنان دانست « 1 » ، گرچه عطف خاص به عام ( عموم و خصوص مطلق ) - خصوصاً با « أو » - صحيح نيست ، البته اگر مراد از  « ما مَلَكَتْ أَيْمانُهُنَّ » *  اعم از عبيد و اماء باشد نسبت بين اين عنوان و عنوان نسائهن عموم و خصوص من وجه مىگردد كه عطف آنها به هم مانعى ندارد .\r\n« * و السلام * »\r\n\r\n\r\n","description":"","footnote":"\r\n( 1 ) اصل اين اشكال سابقاً طرح شد ، ولى تأكيد استاد - مد ظلّه - در اين بحث بر اين است كه كلام خود مرحوم سيد - قدس سرّه - در تفسير « او ما ملكت ايمانهن » با احتمال ايشان در تفسير نسائهن ناسازگار است .\r\n","page_name":" 1020 ","page_number":10},
  {"content":"\r\n\r\n\r\n28 / 6 / 1378 يكشنبه درس شمارهء ( 117 ) كتاب النكاح / سال اول\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء قبل دربارهء اين مسأله كه اگر شك كنيم طرف مقابل محرم يا مماثل است يا خير ؟ سه وجه ذكر كرديم كه اجتناب از مورد مشكوك را ثابت مىكرد ، در اين جلسه ضمن ذكر وجه چهارم ( استصحاب عدم ازلى ) ناتمامى تمام اين وجوه را اثبات مىكنيم و در ادامه به بررسى صورت شك در زوجيت و عدم زوجيت طرف مقابل پرداخته صور مختلف اين مسأله و حكم هر صورت را بيان مىكنيم ، در ادامه به بررسى حكم شك در محارم سببى مىپردازيم ، استفاده حكم تمام طوائف محارم سببى را از آيه غضّ و نيز نحوهء جريان استصحاب را در اين طوائف توضيح مىدهيم .\r\n* * * \r\nالف ) : بررسى وجوه چهارگانه براى لزوم اجتناب در موارد مشتبه\r\n\r\n1 ) نقل وجوه چهارگانه ( يادآورى و تكميل )\r\nبحث در اين بود كه اگر طرف مقابل انسان مردّد بين محرم نسبى يا نامحرم يا بين مماثل و غير مماثل باشد آيا مىتوان به وى نگاه كرد و تستّر از وى لازم است ؟ در اين گونه موارد چهار وجه بر لزوم اجتناب مىتوان ذكر كرد :\r\nوجه اول : تمسك به عام در شبهه مصداقيه كه مرحوم سيد ( به جهت متصل بودن مخصّص ) آن را در اين مسأله جارى نمىداند .\r\nوجه دوم : قاعدهء مقتضى و مانع ، چون عامّ مقتضى وجوب تستر و حرمت نظر\r\n\r\n","description":"","footnote":"","page_name":" 1021 ","page_number":11},
  {"content":"\r\n\r\nاست و عنوان مماثل و محرم مستثنى بوده و از باب مانع است و وقتى مقتضى قطعى است تا مانع احراز نشده ، بايد بر طبق مقتضى - به فتح - عمل نمود .\r\nوجه سوم : مبناى مرحوم آقاى نايينى : تعليق امر ترخيصى به يك امر وجودى عرفاً اقتضا مىكند كه تا امر وجودى احراز نشده ترخيصى در كار نيست و بايد اجتناب نمود .\r\nوجه چهارم : استصحاب عدم ازلى : در تمام موارد ترخيص كه مخصّص امر وجودى است اين وجه ذكر مىگردد ، تقريب اين وجه در مقام اين است كه طرف مقابل يك زمان موجود شده ، قبل از وجود ، عنوان مماثل بر وى صدق نمىكرده ، حال هم كه موضوع موجود شده نمىدانيم عدم ازلى تبديل به وجود شده و متصف به عنوان مماثل گرديده يا نه ؟ استصحاب عدم ازلى را جارى مىكنيم ، يا در شك در محرميت و عدم آن ، چون عناوين خاصه به جهت محرميت همچون عنوان مادر ، خواهر ، . . . اوصاف وجودى هستند كه قبل از وجودِ زنى كه طرف روبروى ما قرار دارد ، قهراً موجود نبوده است و زن متصف به اين اوصاف نبوده است ، و پس از وجود زن ، استصحاب عدم تحقق اين عناوين را به نحو استصحاب عدم ازلى جارى مىكنيم و نتيجه مىگيريم كه هنوز هم متصف به اين اوصاف نيست قهراً حكم مستثنى منه ( لزوم تستّر و حرمت نظر ) ثابت مىگردد .\r\n\r\n2 ) بررسى وجه دوم\r\nدر مورد قاعده مقتضى و مانع و تطبيق آن در اين مسأله دو اشكال وجود دارد :\r\nاشكال اول : چه دليلى وجود دارد كه در همه جا عام مقتضى است و خاصّ مانع ؟\r\nبلكه تخصيص مىتواند به جهت تلخيص در عبارت باشد ، يعنى ممكن است عام دو دسته افراد داشته باشد : يك دسته اقتضاى حكم داشته باشند و دسته ديگر اصلًا اقتضاى حكم نداشته باشند ، ولى چون اگر بخواهيم تمام افراد اقتضادار را ذكر كنيم عبارت طولانى مىشود ، از جملهء استثنا استفاده مىكنيم ، مثلًا اگر گفته شود\r\n\r\n","description":"","footnote":"","page_name":" 1022 ","page_number":12},
  {"content":"\r\n\r\nتمام فانوسهاى خيابان تا ساعت ده روشن است ، مگر چند فانوسِ خاص كه كمتر روشن مىباشند ، در اينجا ممكن است اين چند فانوس خاص به علت وجود باد ، كمتر روشن بمانند و خاموش شوند و ممكن است بدين علت باشد كه نفت كمترى در آنها ريخته شده قهراً زودتر خاموش مىشوند ، خلاصه استثناى امر وجودى هم ميتواند با حفظ مقتضى به جهت وجود مانع در افراد استثنا شده باشد و هم مىتواند به جهت عدم وجود اصل مقتضى در اين افراد باشد و در استثنا لازم نيست حتماً از باب وجود مانع باشد .\r\nاشكال دوم : قاعدهء مقتضى و مانع به طور كلى ناتمام است و تنها در مواردى مانند باب تزاحم ملاكات و عناوين ثانويه ثابت است كه مسأله ما از مصاديق آن بشمار نمىرود .\r\nدر توضيح اين اشكال مىگوييم : كسانى كه قاعده مقتضى و مانع را باور دارند شاهدى بر اين مطلب نياورده‌اند و امثله‌اى براى آن ذكر نكرده‌اند كه انسان بالفطره درك كند كه قاعده مقتضى و مانع ، قاعده عقلايى است و بناى عقلا بر طبق آن است ، بلكه مىتوان با ذكر برخى امثله ناتمامى اين قاعده را ثابت نمود . اگر كسى به بيمارى كشنده‌اى مبتلا باشد كه اگر معالجه نكند مىميرد ، آيا اگر ما شك كنيم كه اين شخص معالجه كرده يا نه ؟ به صرف وجود بيمارى كه مقتضى مرگ است ، حكم به مرگ وى شده و احكام آن بار مىگردد ؟ قطعاً چنين نيست ، يا اگر دشمن به كسى حمله كرده كه اگر دفاع نكند كشته مىشود ، آيا با شك در دفاع كردن اين شخص ، مىتوان احكام مردن را بر او مترتب ساخت ؟ بىشك نه ؛ بناى عقلا و نه حكم شرع در اين موارد بر عمل به مقتضى نمىباشد .\r\nاين امثله را ما پيشتر ذكر كرديم ، ولى اين مثالها در ردّ قاعده مقتضى و مانع كافى نيست ، زيرا در اين مثالها استصحاب بقاى حيات در كار است و ما اگر قاعده مقتضى و مانع را هم تمام بدانيم در جايى است كه استصحاب بر خلاف آن نباشد ، ولى\r\n\r\n","description":"","footnote":"","page_name":" 1023 ","page_number":13},
  {"content":"\r\n\r\nميتوان اين امثله را به امثلهء مشابه ديگر تبديل كرد كه در آن استصحاب جارى نباشد و آن در جايى است كه توارد حالتين در كار باشد ، مثلًا اگر اطاقى در ساعاتى از اول شب تاريك بوده و در ساعاتى روشن ؛ و ما در متقدم و متأخر از اين دو شك داشته باشيم ، و تاريكى هم از امورى است كه مقتضى استمرار آن وجود دارد و تنها با رافع بر طرف مىگردد ، آيا به صرف احتمال وجود مقتضى مىتوان حكم به تاريك بودن اطاق كرد ؟ قطعاً چنين نيست .\r\n\r\n3 ) مورد جريان قاعده مقتضى و مانع و عدم تطبيق آن بر مقام\r\nما قاعده مقتضى و مانع را در جايى جارى مىدانيم كه ملاك ذاتى حرمت وجود داشته باشد و شك داشته باشيم كه آيا عناوين ثانويه‌اى در كار است كه فعليت اين ملاك را از بين ببرد يا نه ؟ مثلًا غيبت ذاتاً حرام است و در موارد اضطرار جايز مىگردد ، شك در حدوث اضطرار ، مجوّز غيبت نيست و در اين گونه موارد بناى عقلا بر عمل به مقتضى است و بايد عنوان ثانوى احراز گردد تا از به فعليت رسيدن ملاك ذاتى جلوگيرى كند ، در اين موارد قاعده مقتضى و مانع - كبرويا - درست است ، ولى بر اين بحث تطبيق نمىگردد ، زيرا در جايى كه مسأله تزاحم عنوان ثانوى با عنوان اولى در كار است ، انسان نمىتواند اختياراً خود را در موضوع عنوان ثانوى داخل كرده تا به ناچار ملاك ذاتى و مصلحت واقعى فوت گردد ، مثلًا در هنگام اكراه ، خوردن شراب جايز است ، ولى انسان نمىتواند جايى برود كه مىداند او را مجبور به خوردن شراب مىكنند ، زيرا تفويت مصلحت واقعى به حكم عقل جايز نيست « 1 » .\r\nحال با توجه به اين نكته مىگوييم آيا عناوين استثنا شده در آيه غضّ از اين باب\r\n\r\n\r\n","description":"","footnote":"\r\n( 1 ) ( توضيح كلام استاد - مدّ ظلّه - ) و به عبارت ديگر در اين موارد به فرموده مرحوم آخوند : « يعاقب بالنهى السابق الساقط » در اينجا هر چند در هنگام اضطرار تكليف ساقط است ، ولى همان نهى سابق در زمان اختيار از شرب خمر در آينده ، كفايت مىكند كه عقاب بر شرب خمر بعدى را تصحيح كند چه « الامتناع بالاختيار لا ينافى الاختيار » .\r\n","page_name":" 1024 ","page_number":14},
  {"content":"\r\n\r\nتزاحم در ملاك است كه انسان اختياراً نمىتواند خود را داخل در آن بكند ؟ آيا ازدواج كردن كه سبب پيدايش عنوان  « لِبُعُولَتِهِنَّ »  و چه بسا عنوان پدر بودن  « آبائِهِنَّ »  را به همراه مىآورد عمل محرّمى است ؟ آيا با آن همه ترغيب به ازدواج مىتوان چنين حرفى را زد كه جواز ازدواج از باب اهم و مهم و تزاحم عنوان ثانوى با عنوان اولى است و گرنه ذاتاً ازدواج ذو مفسده و حرام است ، قطعاً چنين چيزى صحيح نيست .\r\nپس قاعده مقتضى و مانع در بحث ما جارى نمىگردد و وجه دوم ناتمام است .\r\n\r\n4 ) بررسى وجه سوم ( مبناى مرحوم آقاى نايينى ره ) و وجه چهارم ( استصحاب عدم ازلى )\r\nمبناى مرحوم آقاى نايينى ره ، تنها يك ادعا است و دليلى بر آن ذكر نشده و هيچ كس نه از علماى سابق ، نه از متأخران آن را نپذيرفته‌اند ، حتى شاگردهاى ايشان هم كه چه بسا اصرار دارند مطالب ايشان را قبول كنند آن را قبول نكرده‌اند .\r\nاستصحاب عدم ازلى هم كه برخى همچون مرحوم آقاى خوئى ره و مرحوم آقاى حكيم ره پذيرفته‌اند مورد پذيرش برخى ديگر همچون مرحوم آقاى بروجردى ره قرار نگرفته و ما نيز آن را غير عرفى و نادرست مىدانيم چنانچه در سال گذشته توضيح داده شد .\r\n\r\n5 ) تذكرى كلى\r\nآنچه تاكنون ذكر كرديم ، دربارهء لزوم تستّر بر زنى كه شك مىكند طرف مقابل محرم است يا نيست و يا مماثل است يا غير مماثل ؟ جارى است ، ولى در مورد مردى كه در مماثل بودن طرف مقابل شك مىكند چنين وجوهى جارى نيست ، زيرا اگر ما دلالت صدر آيه غضّ  « قُلْ لِلْمُؤْمِنِينَ يَغُضُّوا مِنْ أَبْصارِهِمْ »  و  « قُلْ لِلْمُؤْمِناتِ . . . »  را بر اطلاق حرمت نظر انكار كنيم ( كه ما بر اين باوريم ) قهراً مجالى بر اين وجوه\r\n\r\n","description":"","footnote":"","page_name":" 1025 ","page_number":15},
  {"content":"\r\n\r\nنخواهد بود .\r\nزيرا چنين دليل عامى نداريم كه « مكلف نبايد به هيج كس نگاه كند مگر به مماثل » البته دو نكته از آيهء شريفهء  « وَ لا يُبْدِينَ . . . »  استفاده مىشود :\r\n( 1 ) « مرد نبايد به زن نگاه كند مگر محرم باشد . »\r\n( 2 ) « زن مىتواند به زن نگاه كند . »\r\nدر مورد نگاه مرد به شخصى كه معلوم نيست زن است يا مرد ؟ نمىتوانيم به آيه استدلال كنيم چون شبههء مصداقيهء نكته اول است و همچنين در مورد نگاه زن به شخصى كه زن بودن او معلوم نيست نمىتوانيم به آيه استدلال كنيم ، چون شبههء مصداقيه نكته دوم است و اگر هم استدلال صحيح بود نتيجهء آن جواز نظر بود نه حرمت و اگر ما همچون مرحوم سيد دلالت صدر آيه را بپذيريم ، در صدر آيه استثناى متصلى همچون استثناى محارم يا مماثل ذكر نشده است . قهراً نمىتوان تمسّك به عام در شبهه مصداقيه را در اين صورت با استناد به متصل بودن مخصّص ابطال كرد ، چون استثناى اين موارد به مخصّص منفصل بوده و بنابر مبناى مرحوم سيد در جواز تمسك به عام در شبهه مصداقيه مخصص منفصل بايد بتوان به عام تمسك جست .\r\nالبته ممكن است گفته شود كه حكم وجوب غضّ نظر از موارد نظر به مماثل ذاتاً منصرف است ، پس مخصّص متصل است نه منفصل و نمىتوان به عام تمسك جست . اين كلام با پذيرش ادعاى انصراف ( كه هم بعيد نيست ) كلام صحيحى است ولى با توجه به انصراف ساير وجوه مسأله هم ناتمام مىباشد ، چه از انصراف ، مسأله استثنا و عام و تخصيص بدست نمىآيد تا وجوه گذشته بتواند پياده گردد « 1 » .\r\n\r\n\r\n","description":"","footnote":"\r\n( 1 ) ( توضيح بيشتر كلام استاد - مدّ ظلّه - ) در جايى كه ما ادعاى انصراف دليل از نظر به مماثل مىكنيم ، به منزله اين است كه از ابتدا گفته شود « اى مكلفين به مخالفان در جنس نگاه نكنيد » و معناى انصراف استثنا نيست بنابراين در اينجا نه عامى داريم كه از آن مقتضى تحريم استفاده شود و نه خاصى كه به منزله مانع تلقى گردد تا مبناى مرحوم سيد مطرح شود ، و نه تعليق امر ترخيصى به امر وجودى در كار است تا مبناى مرحوم آقاى نايينى مطرح\r\n","page_name":" 1026 ","page_number":16},
  {"content":"\r\n\r\nبنابراين كلام مرحوم سيد كه تمسك به عام در شبهه مصداقيه را نمىپذيرد و به قاعده مقتضى و مانع توسل مىجويد ناتمام است ، چون بنا بر يك فرض ( منفصل بودن استثناى مماثل ) به هر دو مىتوان استناد جست ، و بنابر فرض ديگر ( ادعاى انصراف ) هيچ‌يك از اين دو قاعده جارى نمىشود و در هر حال تفكيك بين اين دو وجه صحيح نيست .\r\n\r\nب ) : ادامه مسأله 50\r\n\r\n1 ) متن مسأله\r\n« و إذا شك فى كونه زوجة أولا ، فيجرى - مضافاً الى ما ذكر من رجوعه الى الشك فى الشرط - أصالة عدم حدوث الزوجية و كذا لو شك فى المحرمية من باب الرضاع . . . »\r\n\r\n2 ) توضيح مسأله و بررسى آن\r\nاگر انسان شك كند كه طرف مقابل همسر اوست يا نيست ؟ در اينجا نيز مرحوم سيد مىفرمايند كه علاوه بر وجه قبل ( قاعده مقتضى و مانع ) وجه ديگرى هم در اينجا در كار است و آن استصحاب عدم حدوث زوجيّت است ، چون زوجيت امرى حادث است و مسبوق به عدم است و قهراً مجالى براى استصحاب ( آن هم نه به نحو استصحاب عدم ازلى كه صحت آن محل كلام است ) خواهد بود ، همچنين در محارم رضاعى ، چون رضاع امرى است مسبوق به عدم ، با استصحاب عدم تحقق رضاع حكم به نامحرميت و در نتيجه حرمت نظر مىشود .\r\nكلام ايشان در مورد محارم رضاعى صحيح است ولى در شك در زوجيت\r\n\r\n\r\n","description":"","footnote":"\r\nگردد ، چون امر ترخيصى در ميان نيست ( مگر قائل به مفهوم شده و همين مقدار را هم در جريان آن مبنا كافى بدانيم ) ، و نيز استصحاب عدم ازلى مجرا ندارد چون « نظر به مخالف » موضوع حرمت است نه اينكه « نظر به مماثل » موضوع جواز باشد تا « اصالة عدم كون الطرف مماثلًا » جارى شود ، در اينجا اگر اصلى جارى باشد اصالة « عدم كون الطرف مخالفا » مىباشد كه نتيجه آن جواز نظر است نه حرمت نظر و اگر قائل به مفهوم هم شويم دو اصل عدم ازلى با يكديگر تعارض نموده و مقتضاى اصل برائت خواهد بود .\r\n","page_name":" 1027 ","page_number":17},
  {"content":"\r\n\r\nعبارت ناقص است ، زيرا در اينجا هميشه حالت سابقه عدم زوجيت نيست ، بلكه سه صورت تصوير مىگردد :\r\nصورت اول : حال سابقه عدم زوجيت باشد كه استصحاب عدم زوجيت همچنان كه ايشان فرموده‌اند جارى مىشود .\r\nصورت دوم : كحالت سابقه زوجيت باشد ، مثلًا اگر مردى شك مىكند كه زن او ، از حباله زوجيتش با طلاق يا فسخ يا انفساخ خارج شده قهراً جاى استصحاب زوجيت و ترتيب آثار آن مىباشد .\r\nصورت سوم : توارد حالتين ، يك زمان زوجيت در كار بوده و يك زمان عدم زوجيت كه معلوم نيست كدام متقدم و كدام متأخر كه مجال استصحاب نيست . « 1 » و يا بايد به اصول ديگر همچون قاعده مقتضى و مانع يا اصالة البراءة تمسك نمود .\r\n\r\n3 ) حكم شك در محارم سببى\r\nدر مورد محارم سببى و مصاهرتى ( غير از زوجه ) در كلام سيد مطلبى ذكر نشده ولى از مجموع كلمات ايشان حكم آن استفاده مىگردد ، در مورد محارم سببى همچون محارم نسبى قاعدهء تمسك به عام در شبهه مصداقيه مخصص ، مصداق پيدا نمىكند ، چون اخراج محارم سببى هم از عموم حرمت ابداء زينت ، به تخصيص متصل است نه به تخصيص منفصل .\r\nدر توضيح اين مطلب عرض مىكنيم كه در آيه شريفهء غضّ ، دو طائفه از محارم سببى ذكر شده‌اند يكى : آباء بعولتهن ( عروس و پدر شوهر ) و ديگرى : ابناء بعولتهن\r\n\r\n\r\n","description":"","footnote":"\r\n( 1 ) ( توضيح بيشتر كلام استاد - مدّ ظلّه - ) ، البته عدم جريان استصحاب در جايى است كه زمان هر دو مجهول باشد ولى اگر زمان يكى معلوم و زمان ديگرى مجهول باشد ، بحث معروف پيش مىآيد كه آيا مىتوان استصحاب را در خصوص مجهول التاريخ جارى نمود و آيا تعارضى در اينجا پيش مىآيد يا خير ؟ كه تفصيل آن در محل خود مذكور است .\r\nمبناى استاد - مدّ ظلّه - جريان استصحاب در مجهول التاريخ و عدم جريان استصحاب در معلوم التاريخ مىباشد ، و استاد در اينجا در مقام تفصيل شقوق مسأله توارد حالتين نيستند .\r\n","page_name":" 1028 ","page_number":18},
  {"content":"\r\n\r\n( پسران شوهر و نامادرى ) ولى دو طائفه ديگر ذكر نشده‌اند ، يكى : داماد ( كه محرم سببى مادر زن است ) و ديگرى : شوهر مادر مدخوله ( كه محرم سببى ربيبه است  « وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ »  ) .\r\nاين دو طائفه هم قطعاً از محارم مىباشند و اجماع و ادله لفظى بر محرميت آنها دلالت مىكند كه در بحثهاى آينده ذكر خواهيم كرد ، ولى در آيه بدانها اشاره نشده ولى مىتوان گفت كه حكم داماد و مادر زن از حكم مذكور در آيه در مورد عروس و پدر شوهر  ( آباءِ بُعُولَتِهِنَّ )  استفاده مىشود چون نسبت مشابهى دارد ، همچون دايى و عمو كه حكم آن از برادرزاده و خواهرزاده استفاده مىگرديد .\r\nربيبه نيز به منزله فرزند انسان است ، همچنانكه از توصيف  « اللَّاتِي فِي حُجُورِكُمْ »  اين معنا بدست مىآيد ، پس از آيه ديگرى مىفهميم كه مراد از  « آبائِهِنَّ »  اعم از اباء حقيقى و آباء تنزيلى ( شوهر مادر / والد مقامى / ناپدرى ) مىباشد ، همچنانكه در مورد اولاد رضاعى هم از آيات و روايات ديگر فهميديم كه اينها اولاد تنزيلى مىباشند ، پس با توجه به حكومت ادله رضاع بر ادله محارم نسبى ، احكام نسب بر محارم رضاعى بار مىشود ، در اينجا نيز آيه  « وَ رَبائِبُكُمُ اللَّاتِي فِي حُجُورِكُمْ »  به منزله حاكم بر آيه غضّ بوده و شوهر مادر را در حكم پدر قرار داده و ربيبه را فرزند تنزيل مىنمايد پس اشكالى در كار نيست كه تمام محارم مصاهرتى به تخصيص متصل از تحت آيه غضّ خارج شده‌اند و مجالى براى تمسّك به عام در شبهه مصداقيه مخصص نيست .\r\nساير وجوه چهارگانه ( قاعده مقتضى و مانع ، مبناى مرحوم آقاى نايينى ، استصحاب عدم ازلى ) هم بر فرض تماميت در اين مسأله جارى مىگردد ، ولى آيا در اينجا مىتوان به وجه ديگر و آن استصحاب عدم ( به نحو عادى ) تمسك جست در اينجا مىگوييم در سه طائفه از چهار طائفه محارم نسبى جريان استصحاب روشن است : مادر زن ، عروس ، نامادرى ، زيرا هر سه طائفه مسبوق به عدم\r\n\r\n","description":"","footnote":"","page_name":" 1029 ","page_number":19},
  {"content":"\r\n\r\nمىباشند و استصحاب مادر زن نبودن و عروس نبودن و نامادر نبودن جارى مىگردد ، ولى در مورد ربيبه مسأله به اين روشنى نيست ، اگر زنى فرزندى داشته باشد ، بعد ازدواج كند و دخول صورت گيرد با ازدواج و دخول حكم ربيبه بار مىشود ، در نتيجه در صورت شك استصحاب عدم ربيبه بودن براحتى جارى مىشود ، ولى در باب ربيبه لازم نيست تولد فرزند زن قبل از ازدواج باشد ، بلكه اگر كسى زن مدخوله خود را طلاق دهد و بعد زن ازدواج كند و بچه دار شود ، اين بچه به شوهر سابق زن محرم است و ربيبه او مىباشد ، در اين صورت نمىتوان استصحاب عدم ربيبه بودن را در صورت شك جارى كرد مگر به نحو استصحاب عدم ازلى كه عده‌اى آن را قبول ندارند .\r\nدر پاسخ اين مطلب مىگوييم لازم نيست ما استصحاب ربيبه نبودن دختر را جارى كنيم ، بلكه مىتوانيم استصحاب عدم تزويج با مادر يا عدم دخول به وى را جارى ساخته و در نتيجه قهراً احكام ربيبه بر دختر وى بار نمىشود . به اين مثال توجه كنيم اگر كسى شك دارد كه با زنى ازدواج كرده يا نه ؟ و سپس اين زن خواهر دار مىشود ، در اينجا مىتوانيم استصحاب عدم تحقق ازدواج با آن زن را جارى ساخته در نتيجه ازدواج با خواهر وى مجاز خواهد بود ، خلاصه ما لازم نيست اصل را در عدم ربيبه بودن جارى كنيم بلكه اصل را در سبب ربيبه بودن كه تزويج و دخول با مادر است جارى ساخته ، قهراً آثار ربيبه نبودن دختر بار مىشود و اين استصحاب عدم زوجيت مبتنى بر پذيرش استصحاب عدم ازلى نيست .\r\n« * و السلام * »\r\n\r\n","description":"","footnote":"","page_name":" 1030 ","page_number":20},
  {"content":"\r\n\r\n\r\n29 / 6 / 1378 دوشنبه درس شمارهء ( 118 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nاز جلسهء قبل بررسى شك در موارد استثنا شده در آيه غضّ از وجوب تستر و حرمت نظر بررسى شد . در اين جلسه مسألهء شك در انسان بودن طرف مقابل و شك در بالغ يا مميّز بودن وى و شك در كنيز يا محلّله بودن وى را بررسى كرده و ضمن تذكر چند نكته عبارتى ، خواهيم گفت كه گاه مىتوان استصحاب عادى ( نه به نحو عدم ازلى ) را در اين موارد جارى ساخت و از آن حرمت نظر يا وجوب تستر يا عدم آنها را نتيجه گرفت و گاه استصحاب جارى نيست كه با تمسك به اصل برائت جواز نظر و عدم لزوم تستر ثابت مىگردد .\r\n* * * \r\nالف ) تذكّرى در بارهء عبارت متن :\r\nدر عبارت متن عروه در توضيح جريان قاعده مقتضى و مانع ، اين عبارت ديده مىشود : « فليس التخصيص فى المقام من قبيل التنويع حتى يكون من موارد اصل البراءة بل من قبيل المقتضى و المانع » ايشان مىفرمايد كه استثنا باعث تنويع نمىشود تا بتوان به اصل برائت تمسك كرد . اين كلام اشكال واضحى دارد كه هر نوع تخصيص و استثنا لاجرم موضوع را به دو نوع تقسيم مىكند ، وقتى گفته مىشود : اكرم العلماء و سپس گفته شود : لا تكرم الفسّاق منهم ، بالبداهه اين تخصيص منشأ تنويع مىگردد . ما دو قسم عالم داريم : عالم فاسق و عالم غير فاسق كه اولى وجوب اكرام ندارد و دومى دارد ، پس چطور مرحوم مصنف مىفرمايند كه تخصيص در اينجا باعث تنويع\r\n\r\n","description":"","footnote":"","page_name":" 1031 ","page_number":21},
  {"content":"\r\n\r\nنمىشود ؟ به نظر مىرسد كه مراد ايشان اين است كه تخصيص باعث تنويع از جهت اقتضا نمىگردد و عام را به دو قسم اقتضا دار و بدون اقتضا تقسيم نمىكند ، بلكه تمام افراد عام اقتضا دارند و تنها افراد استثنا شده از جهت فعليت كوتاه مىباشند و مانع از تحقق مقتضى - به فتح - در آنها در كار است ، بنابراين تخصيص به حسب فعليت قطعاً باعث تنويع عام مىشود ، ولى از جهت عالم اقتضا عام را به دو نوع تقسيم نمىكند ، پس مجال براى قاعده مقتضى و مانع پديد مىآيد .\r\n\r\nب ) ادامهء مسألهء 50 :\r\n\r\n1 ) متن عروه\r\n« نعم لو شك فى كون المنظور اليه او الناظر حيواناً أو انساناً و الظاهر عدم وجوب الاحتياط لانصراف عموم وجوب الغضّ الى خصوص الانسان »\r\n\r\n2 ) توضيح عبارت متن و تذكر يك نكته :\r\nحالتى كه در اينجا مطرح است اين است كه ما نمىدانيم ناظر انسان است يا حيوان بنابراين بايد از وى تستر كرد يا خير ؟ يا اين كه نمىدانيم منظور اليه انسان است يا حيوان ، بنابراين نظر حرام است يا نه ؟ در اين گونه موارد جاى قاعده مقتضى و مانع نيست ، بلكه اصل برائت جارى مىگردد ، چون ما در اينجا عامى نداريم كه به عنوان عموم اثبات اقتضاى حرمت نظر به انسان و حيوان - يا حرمت نظر انسان و حيوان - را بنمايد و در مورد حيوان مانعى از اين اقتضا وجود داشته باشد تا قاعدهء مقتضى و مانع بتواند مطرح گردد ، بلكه از آيهء غضّ بحسب متفاهم عرفى از اول حرمت نظر به انسان و وجوب تستر از نگاه انسان فهميده مىشود ، و حيوان - چه در ناحيهء ناظر و چه در ناحيهء منظور اليه - از اول از مفاد آيه بيرون است ، پس مجالى براى قاعدهء مقتضى و مانع نيست ، بنابراين با اصل برائت حكم به جواز نظر و عدم لزوم تستر مىگردد .\r\n\r\n","description":"","footnote":"","page_name":" 1032 ","page_number":22},
  {"content":"\r\n\r\nالبته ايشان يك تعبير ذكر كرده‌اند كه خالى از مسامحه نيست ، ايشان اطراف شك را حيوان و انسان قرار داده‌اند ، در حالى كه حكم اختصاص به اين مورد نداشته ، در جايى كه شك بين انسان و جماد هم باشد همين مسأله پيش مىآيد ، مثلًا چه بسا از دور چيزى ديده مىشود كه مردّد بين مجسمه يا انسان مىباشد ، كه اين گونه مثال شايع است ، بنابراين بهتر بود عبارت بدين گونه باشد : « نعم لو شك فى كون المنظور اليه او الناظر انساناً أو غير ( / غير انسان ) » . البته در مورد ناظر فرض شك بين انسان يا جماد تصوير نمىشود ، چون جماد نمىتواند ناظر باشد « 1 » ولى اين امر عبارت بالا را با اشكال مواجه نمىكند زيرا مانعى ندارد كه مصداق غير انسان در مورد منظور اليه اعم از حيوان و جماد باشد و در مورد ناظر خصوص حيوان ، و معناى عبارت فوق اين نيست كه مصداق غير انسان در هر دو فرض يكسان است .\r\n\r\n3 ) كلامى از مرحوم آقاى خوئى - قدس سرّه -\r\nمرحوم آقاى خوئى ( ره ) در اينجا در وجوب تستر اعضاى زن بين وجه و كفين و ساير اعضاى وى فرق گذاشته‌اند و فرموده‌اند در وجه و كفين در موارد مشكوك كه وجود ناظر محترم احراز نشده تستر لازم نيست ، ولى ساير اعضاى زن همانند عورت مىباشد كه اگر در معرض ديد ناظر محترم باشد بايد پوشيده شود و لازم نيست وجود ناظر محترم احراز گردد . اين تفكيك مبتنى بر مبناى ايشان در تفسير آيه غضّ مىباشد كه به تبع صاحب اسداء الرغاب مراد از  « لا يُبْدِينَ زِينَتَهُنَّ إِلَّا ما ظَهَرَ مِنْها »  را با مراد از  « لا يُبْدِينَ زِينَتَهُنَّ إِلَّا لِبُعُولَتِهِنَّ أَوْ . . . »  مغاير دانسته‌اند و مراد از جمله نخست را حرمت ابداى غير از وجه و كفين بدون توجه به وجود و عدم وجود ناظر محترم دانسته‌اند « 2 » و فقط جمله دوم را به فرض قطع به وجود ناظر محترم مربوط\r\n\r\n\r\n","description":"","footnote":"\r\n( 1 ) البته ميتوان اين صورت را هم فرض كرد كه نمىدانيم كه طرف مقابل جماد است يا انسان ؟ كه ناظر محترم است ، در نتيجه در لزوم تستر از اين طرف شك مىكنيم ، ولى اين صورت را با عبارت فوق نميتوان بيان كرد و مثلًا با اين عبارت « لو شك فى كون ما يراه ناظراً محترماً او جماداً » ، بيان نمود .\r\n( 2 ) فقط صورت قطع به نبودن ناظر محترم را از آن استثنا كرده‌اند . پس احتمال وجود ناظر محترم را براى لزوم\r\n","page_name":" 1033 ","page_number":23},
  {"content":"\r\n\r\nدانسته‌اند .\r\nبا پذيرش اين مبنا كلام ايشان در اينجا صحيح است كه در فرض شك در وجود ناظر محترم هم اعضاى بدن زن ( غير از وجه و كفين ) بايد پوشيده بماند و در اين فرض ستر وجه و كفين لازم نيست ولى ما اصل اين مبنا را صحيح نمىدانيم و اين كلام را تنها در خصوص عورت به معناى خاص آن ( يعنى سوأتين ) صحيح مىدانيم كه لازمه حفظ عورت اين است كه از موارد مشكوك هم اجتناب شود ، بنابراين مرد نمىتواند همينطور مكشوف العورة از خانه بيرون رود ، هر چند يقين نداشته باشد كه ناظر محترمى او را مىبيند ، در نتيجه در جايى هم كه شك مىكند طرف مقابل مجسمه است يا انسان ؟ مىبايد احتياط كرد و عورت را پوشاند . ولى ما گفتيم كه در ساير اعضاى زن ( غير عورت به معناى خاص خود ) اين مبنا پذيرفته نيست ، بنابراين اصل برائت است .\r\n\r\nج ) ادامه مسأله 50 :\r\n\r\n1 ) متن مسأله\r\n« و إن كان الشك فى كونه بالغاً أو صبياً أو طفلًا مميزاً أو غير مميز ففى وجوب الاحتياط وجهان من العموم على الوجه الّذى ذكرنا و من امكان دعوى الانصراف و الاظهر الاول »\r\n\r\n2 ) توضيح مسأله\r\nاگر شك داشته باشيم كه طرف مقابل بالغ است يا نابالغ ، يا مميّز است يا غير مميز ، آيا مىتوانيم به وى نگاه كنيم يا خود را از وى نپوشانيم ؟ مرحوم سيد دو وجه ذكر مىكنند :\r\nوجه اول : اينكه ما به قاعدهء مقتضى و مانع عمل كنيم ، چون يكى از موارد استثنا شده از حرمت ابداى زينت ،  « أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ »  ، است ما\r\n\r\n\r\n","description":"","footnote":"\r\nستر كافى دانسته‌اند . ( مبانى العروة - كتاب النكاح 1 / 60 )\r\n","page_name":" 1034 ","page_number":24},
  {"content":"\r\n\r\nبحث كرديم كه مراد از اين عبارت طفل نابالغ است كه به حسب متعارف نمىتواند تمتعات جنسى ببرد . بنابراين طبق مبناى سيد كه در عام و خاص به قاعده مقتضى و مانع ، تمسك مىكند جاى اين قاعده خواهد بود و تا مانع اثبات نگردد بر طبق مقتضى عمل مىكنيم و حكم به حرمت نظر و كشف مىكنيم .\r\nوجه دوم : ادعاى انصراف به نابالغ يا غير مميز كنيم و بگوييم ادلهء حرمت نظر و كشف بدن اختصاص به نگاه بالغين دارد و در مورد نگاه كردن به نابالغين و بازگذاشتن بدن در مقابل نگاه نابالغين مقتضاى اصل عملى برائت است .\r\nمرحوم سيد وجه اول را اظهر مىداند و دعواى انصراف را نمىپذيرد ، آيا كسى كه يك دقيقه قبل بالغ نبود ، حال بالغ شده ، در دقيقه قبل دليل انصراف داشت ولى در دقيقه بعد دليل انصراف ندارد ؟ ! و همينطور در مورد تمييز ، آيا در فاصلهء كوتاه بين مميز و عدم مميز مىتوان تفكيك قائل شده و قبل از تمييز را منصرف دانست ؟ ! پس حق اين است كه انصرافى در كار نيست . بنابراين طبق مبناى سيد قاعده مقتضى و مانع جارى مىگردد .\r\n\r\n3 ) تذكر يك نكته\r\nمرحوم سيد در اينجا بلوغ و عدم بلوغ و نيز عدم تمييز را با هم ذكر كرده‌اند با اين كه طبق مبناى ايشان ملاك بلوغ است ، پس چرا تمييز را هم ضميمه كرده‌اند ؟\r\nدر پاسخ اين سؤال دو احتمال وجود دارد :\r\nاحتمال اول : اين ترديد به اعتبار دو احتمال يا دو قول در مسأله است ، پيشتر در عبارت سيد ( مسألهء 35 ) در مستثنيات جواز نظر خوانديم : « منها غير المميز من الصبى و الصبية فانه يجوز النظر اليهما بل اللمس ، و لا يجب التستر منهما ، بل الظاهر جواز النظر اليهما قبل البلوغ » ، در اينجا ايشان نخست مسأله غير مميز را طرح كرده و سپس با كلمه « بل الظاهر » معيار را غير بالغ قرار داده‌اند ، گويا دو قول و لا اقل دو احتمال در مسأله مىباشد كه البته مختار ايشان اين است كه ملاك بلوغ است و تمييز\r\n\r\n","description":"","footnote":"","page_name":" 1035 ","page_number":25},
  {"content":"\r\n\r\nموضوعيت ندارد ، پس مراد ايشان از عبارت « ان كان الشك فى كونه بالغاً أو صبياً ، او طفلًا مميزاً أو غير مميزاً » اين است كه : « على القولين أو الاحتمالين فى المسألة »\r\nاحتمال دوم اين است كه فرض تمييز مربوط به عورت و فرض بلوغ مربوط به ساير اعضا باشد ، چون ايشان در باب تخلّى ( نه در باب نكاح ، محل بحث ما ) فرموده‌اند كه نسبت به قُبل و دبر ، ستر از مميز لازم است و نگاه كردن به قبل و دبر مميز جايز نيست ، بنابراين اگر كسى شك كند كه طرف مقابل مميز است يا نه ؟ در نتيجه شك مىكند كه آيا مىتواند به عورت او نگاه كند يا عورت خود را به او نشان دهد ؟ اين مسأله براى پاسخ به اين سؤال مطرح مىباشد .\r\n\r\n4 ) اشكال به كلام مرحوم سيد - قدس سرّه -\r\nمرحوم سيد در اين بحث به قاعده مقتضى و مانع تمسك كرده ولى آقايان اشكالى بر ايشان كرده‌اند كه اشكال واردى است ، فرموده‌اند كه اگر قاعده مقتضى و مانع صحيح هم باشد در جايى است كه استصحاب عدم مانع در كار نباشد و با وجود استصحاب جايى براى اين قاعده نيست و در اينجا استصحاب عدم بلوغ يا عدم تمييز در كار است ، براى توضيح اشكال مىگوييم كه اگر كسى شك كند زنش با طلاق يا فسخ يا انفساخ از حباله نكاح او خارج شده ، با استصحاب ، حكم به بقاى زوجيت و در نتيجه جواز نظر و عدم لزوم تستر زن و ساير احكام زوجيت مىكند و در اينجا نمىتوان به قاعده مقتضى و مانع تمسك كرد ، با اينكه  « لِبُعُولَتِهِنَّ »  هم خود از مستثنيات  « وَ لا يُبْدِينَ زِينَتَهُنَّ »  مىباشد و همانند  « أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ »  مىباشد ، پس همچنانكه در مورد زوجه به استصحاب بقاى زوجيت رجوع مىشود نه به قاعده مقتضى و مانع ، در مورد شك در بلوغ و عدم بلوغ هم بايد به استصحاب عدم بلوغ ( نه به اين قاعده ) تمسك جست .\r\n\r\nد ) حكم ساير صور مسأله\r\n\r\n","description":"","footnote":"","page_name":" 1036 ","page_number":26},
  {"content":"\r\n\r\nدر آيهء قرآن مستثنياتى چند براى حرمت ابداى زينت ذكر شده كه مرحوم سيد حكم شك در تمام آنها را ذكر نكرده ، در آيهء قرآن محارم نسبى و محارم مصاهرتى ذكر شده كه حكم آن گذشت ، در محارم مصاهرتى سيد تنها عنوان زوجيت را ذكر كرده ولى ساير طوائفى كه در اثر زوجيت حكم محرميت پيدا مىكنند ذكر نكرده كه ما گفتيم در اين طوائف هم استصحاب عدم تحقق زوجيت يا عدم دخول جارى مىگردد و حكم به عدم محرميت مىگردد ، در محارم رضاعى هم كه تنزيلًا به منزله محارم نسبى هستند استصحاب عدم تحقق رضاع محرّم جارى است .\r\n\r\n1 ) حكم شك در مسلمان يا كافر بودن طرف مقابل\r\nمستثناى ديگر آيه  « أَوْ نِسائِهِنَّ »  مىباشد ، اگر ما نسائهن را مطلق زنان دانستيم ، بحثى است كه مرحوم سيد عنوان كرده ولى اگر ما نسائهن را نساء مؤمنات دانستيم كه ما اين معنا را استظهار كرديم « 1 » ، در نتيجه تستر زنان را از نساء غير مؤمنات لازم دانستيم ، قهراً اين مسأله پيش مىآيد كه اگر ما در اسلام و كفرِ طرف شك كنيم ، اين مسأله نيز سه حالت دارد : حالت سابقه كفر باشد ، حالت سابقه اسلام باشد ، توارد حالتينى باشد كه حكم هر سه حالت پيشتر بيان شد .\r\n\r\n2 ) حكم شك در كنيز بودن يا محلّله بودن طرف مقابل ( بر طبق مبانى قوم )\r\n\r\n\r\n","description":"","footnote":"\r\n( 1 ) ( توضيح كلام استاد - مدّ ظلّه - ) اگر ما مراد از نسائهن را مطلق نساء بدانيم ولى با عنايت به روايت حفص بن البخترى ، تستر زنان از زنان غير مؤمن را لازم بدانيم ، باز اين مسأله موضوع پيدا مىكند ، ولى چون در اينجا زنان كافر از مطلق زنان ( كه خود مستثنى آيه غضّ مىباشند ) استثنا شده ، حكم مسأله شكل ديگرى به خود مىگيرد ، مثلًا نتيجه استصحاب عدم ازلى در اينجا جواز نظر خواهد بود و همينطور قاعده مقتضى و مانع چنين نتيجه‌اى ببار مىآورد و مبناى مرحوم آقاى نايينى جارى نيست چون لزوم تستّر معلّق به امر وجودى شده است نه ترخيص ، تمسك به عام در شبهه مصداقيه مخصص هم با توجه به منفصل بودن مخصص مطرح مىگردد ولى نتيجه آن جواز نظر است نه حرمت نظر ، ولى چون استاد اين مبانى را ناتمام مىدانند باز حكم مسأله تابع همان سه حالت مذكور در متن است كه آيا حالت سابقه اسلام يا كفر يا توارد حالتين مىباشد .\r\n","page_name":" 1037 ","page_number":27},
  {"content":"\r\n\r\nيكى ديگر از مستثنيات حرمت نظر مسألهء مملوكيت است ، يعنى مرد مىتواند به كنيز خود نگاه كند و كنيز مىتواند خود را از مولاى خود نپوشاند ، حال اگر كسى شك كند كه طرف مقابل كنيز اوست يا نه ، آيا مىتواند به او نگاه كند يا خير ؟ يا اگر كنيز شك كند كه طرف مقابل مولاى اوست يا نه ، آيا لازم است خود را بپوشاند يا خير ؟ براى تحقيق مسأله بايد ببينيم كه ما در اينجا چه دليلى را در نظر مىگيريم ، اگر صدر آيهء غضّ  « قُلْ لِلْمُؤْمِنِينَ يَغُضُّوا مِنْ أَبْصارِهِمْ »  . را در نظر بگيريم بر فرض دلالت آيه را بر حرمت نظر به هر كس يا هر كس از جنس مخالف بپذيريم قطعاً اين آيه از نظر مولا به كنيز منصرف است ، زيرا روشن است كه مولا هرگونه تمتعى را از كنيز مىتواند ببرد و نگاه از مصاديق روشن جواز براى مولاست ، در نتيجه در اينجا ما عامّى نداريم كه حرمت نظر مولا به كنيز را هم اثبات كند تا قاعدهء مقتضى و مانع يا تمسك به عام در شبهه مصداقيه مخصص يا كلام مرحوم آقاى نايينى يا استصحاب عدم ازلى پيش بيايد ، بلكه تمسك به عام در اين موارد ، تمسك به عام در شبهه مصداقيه خود عام است كه بىترديد جايز نيست . همينطور اگر روايات را بر اطلاق حرمت نظر به اجنبيه دليل بگيريم قطعاً از نظر مولا به كنيز منصرف بوده و وجوه چهارگانه فوق جارى نيست .\r\nاگر ما ذيل آيه غضّ  « وَ لا يُبْدِينَ زِينَتَهُنَّ »  را در نظر بگيريم ، در اينجا هم يا ما مراد از مؤمنات ( / مرجع ضمير « هن » ) را خصوص زنان احرار بگيريم ( كه ما بر اين باوريم ) ، قهراً آيه شريفه به مسأله مولا و كنيز بىارتباط مىگردد ، در نتيجه وجوه چهارگانه فوق مجال نخواهد يافت ، ولى اگر ما مراد از مؤمنات را اعمّ بدانيم قهراً مسأله مولا و كنيز داخل در مستثنى منه مىباشد كه صريحاً استثنا نشده‌اند ، و ممكن است ما مخصّص را منفصل بدانيم كه عبارت است از آيهء شريفهء :   « وَ الَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ »   ، اين آيه تمتعات فرجى از مملوكه را مجاز دانسته كه قهراً بالاولوية جواز ساير تمتعات و نگاه ، از آن استفاده مىگردد ، با\r\n\r\n","description":"","footnote":"","page_name":" 1038 ","page_number":28},
  {"content":"\r\n\r\nمنفصل بودن مخصص ، وجوه چهارگانه قبل مطرح مىگردد حتى تمسك به عام در شبهه مصداقيه مخصّص ( هم بنابر فرض پذيرش ) مىتواند مطرح گردد .\r\nولى صحيح اين است كه مخصص در اينجا هم متصل است ، زيرا ما پيشتر گفتيم كه استثناى مولا و كنيز از دو جمله آيهء شريفه غضّ ، بالاولوية يا به ظهور عرفى استفاده مىگردد ، يكى از جمله « او  لِبُعُولَتِهِنَّ »  ديگرى از جمله  « أَوْ ما مَلَكَتْ أَيْمانُهُنَّ »  .\r\nوقتى جواز نظر شوهر به زن كه تنها مالك برخى از منافع زن است ، ثابت شد ، بالاولويه جواز نظر مولا به كنيز كه مالك عين و تمام منافع او نيز هست استفاده مىگردد .\r\nو نيز وقتى ما مراد از  « ما مَلَكَتْ أَيْمانُهُنَّ »  را اعم از عبيد و اماء دانستيم « 1 » مىتوان گفت از جواز نظر عبد به مالكه خود ، عرفاً استفاده مىشود كه مالك به كنيز خود مىتواند نگاه كند ، چون نسبت هر دو يكسان است ، بنابراين در اينجا نيز نمىتوان تمسك به عام در شبهه مصداقيه مخصص را مطرح كرد .\r\nموضوع ديگرى كه نظير همين مسألهء نگاه به امهء محلّله است ، اگر مولا كنيز خود را براى كسى تحليل كند ، قهراً وى مىتواند به محلّله خود نگاه كند ، اين مورد از تحت  « لا يُبْدِينَ زِينَتَهُنَّ »  به مخصص منفصل ( كه سنت مىباشد ) خارج شده و هيچ انصرافى هم در كار نيست ، پس وجوه چهارگانه فوق مىتواند مطرح شود و جايى براى تمسك به عام در شبهه مصداقيه مخصص پيدا مىشود .\r\nولى ما كه هيچ يك از اين وجوه را تمام نمىدانيم ، بايد در مسأله مالك و مملوكه و مسألهء تحليل ، حالات ديگرى را مطرح كنيم ، كه اين حالات بر طبق مبانى قوم هم بايد طرح شود .\r\n\r\n\r\n","description":"","footnote":"\r\n( 1 ) ( توضيح كلام استاد - مدّ ظلّه - ) البته اگر ما مراد از اين جمله را خصوص اماء بدانيم قهراً به درد بحث ما نمىخورد ، چون از نظر مالكه به كنيز خود كه نظر به مماثل است نمىتوان حكم نظر مولا به كنيز را كه نظر به مخالف است ، استفاده كرد .\r\n","page_name":" 1039 ","page_number":29},
  {"content":"\r\n\r\n\r\n3 ) نظر استاد - مدّ ظلّه - در مسألهء شك در كنيز بودن يا محلّله بودن\r\nدر اين دو مسأله هم بايد سه حالت مختلف را طرح كنيم :\r\nحالت اول : حالت سابقه كنيزى يا محلّله بودن است كه استصحاب جواز نظر و عدم لزوم ستر را ثابت مىكند .\r\nحالت دوم : حالت سابقه عدم كنيزى و عدم محلّله بودن است كه استصحاب حرمت نظر و لزوم ستر را اثبات مىكند .\r\nحالت سوم : توارد حالتين كه همان حكم متعارف توارد حالتين در اين مورد جارى مىگردد .\r\nبهر حال اگر ما با استصحاب بتوانيم جواز نظر و عدم لزوم ستر را ثابت كنيم مجالى براى وجوه گذشته همچون قاعده مقتضى و مانع باقى نخواهد بود زيرا استصحاب بر اين قاعده و مانند آن مقدم است .\r\nولى در جايى كه استصحاب اصلًا جارى نگردد يا با تعارض با استصحاب ديگر ساقط شود ، قواعد ديگر مىتواند مطرح شود كه به عقيده ما اين قواعد ناتمام است و بايد به اصل برائت تمسك نموده حكم به جواز نظر و عدم لزوم ستر بنماييم .\r\n« * و السلام * »\r\n\r\n","description":"","footnote":"","page_name":" 1040 ","page_number":30},
  {"content":"\r\n\r\n\r\n30 / 6 / 1378 سه شنبه درس شمارهء ( 119 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات پيش ، مسألهء 50 دربارهء حكم موارد شبهه نسبت به جواز يا عدم جواز نظر مورد نقد و تحليل قرار گرفت و بيشتر موارد مذكور در اين مسأله بررسى شد ، در اين جلسه توضيحاتى بيشتر پيرامون برخى موارد ياد شده مىآيد و حكم فروعى كه تاكنون متعرض آن نشديم ، نيز مطرح خواهد شد و به ويژه به موارد مستثناى از حكم جواز نظر در آيهء شريفهء « غضّ » خواهيم پرداخت . سپس بحث در بارهء مسألهء 51 را آغاز خواهيم كرد .\r\n* * * \r\nالف ) دنبالهء استدلال به آيات در جواز يا عدم جواز نظر\r\n\r\nدر آغاز بحث دو نكته را متعرض مىشويم و سپس بعضى از فروع مسألهء 50 را مطرح مىكنيم :\r\n\r\nنكته اول : توضيحى در بارهء نحوهء استناد حكم « ربيبه » از آيهء شريفه\r\nما قبلًا گفتيم كه در بارهء حرمت نظر به ربائب در آيهء شريفه چيزى ذكر نشده ، ولى ربيبه ( و همينطور اولاد رضاعى ) تنزيلًا داخل تعبير  « أَبْنائِهِنَّ »  در آيه مىشود . برخى آقايانِ در بحث ، مىگفتند كه ما ممكن است حكم ربائب را از تعبير  « أَبْناءِ بُعُولَتِهِنَّ »  استفاده كنيم . بدين تقريب كه چون در آيهء شريفه اولاد شوهر استثنا شده و ارائهء زينت به آنها تجويز گرديده ، بگوئيم كه اولاد زن هم همين حكم را دارد و در واقع در آيهء شريفه براى بيان حكم « ربائب » به  « أَبْناءِ بُعُولَتِهِنَّ »  اكتفا شده است .\r\n\r\n","description":"","footnote":"","page_name":" 1041 ","page_number":31},
  {"content":"\r\n\r\nاما بايد گفت كه اين استدلال را نمىتوان پذيرفت ، زيرا شرايط مَحرميت اين دو گروه با يكديگر تفاوت دارد ، در محرميّت ربائب دخول به زن شرط است ، ولى در اولاد شوهر چنين شرطى براى محرميت وجود ندارد . بنابراين نمىتوان براى بيان حكم « ربائب » به بيان حكم  « أَبْناءِ بُعُولَتِهِنَّ »  اكتفا نمود .\r\n\r\nنكته دوم : بحث در بارهء « نِسائِهِنَّ » در آيهء شريفه\r\nهمچنانكه پيشتر به تفصيل بررسى شد ، در بارهء مراد از  « نِسائِهِنَّ »  در آيهء شريفه ، نظرات مختلفى وجود دارد ، از جمله معناى « مطلق زنان كه در زن بودن مماثل يكديگرند » ( به نظر مرحوم سيد « ره » ) ولى ما معناى آن را « زنان مؤمن » دانستيم . با قطع نظر از اين بحث ، اين بحث نيز - همچنانكه در جلسات پيشين گذشت - طرح شده كه آيا ادلهء لزوم ستر براى زن از لزوم ستر وى در برابر زن مسلمان كه از نظر جنسيت و مذهب با آنها مماثلت دارد ، انصراف دارد يا نه ؟\r\n\r\nاشكال به انصراف « نِسائِهِنَّ » از زنان مسلمان\r\nاشكالى كه براى انصراف مذكور بيان شده ، آن است كه اگر اين انصراف را در ادلهء مزبور ، از جمله در آيهء شريفهء « غضّ » ، بپذيريم ، در اين صورت استثناى مذكور در آيه  ( نِسائِهِنَّ )  استثناى منقطع خواهد شد ، در حالى كه بالوجدان اين استثنا منقطع نيست ، بنابراين با توجه به اينكه استثنا متصل است ، بايد گفت كه عموم نهى همچنان پابرجا بوده و انصرافى در كار نيست . پس قاعده مقتضى و مانع منطبق خواهد شد .\r\n\r\nپاسخ اشكال :\r\nدر پاسخ اين اشكال مىتوان گفت كه :\r\n\r\nمقدمهء اول :\r\nاستثنا منافاتى با انصراف ندارد و با پذيرش انصراف مزبور ، كه بالوجدان صحيح به نظر مىرسد ، هم مىتوان استثنا را متصل دانست . توضيح آن كه در بسيارى موارد براى توضيح و تأكيد مستثنى منه عامى را در نظر مىگيرند و فردى\r\n\r\n","description":"","footnote":"","page_name":" 1042 ","page_number":32},
  {"content":"\r\n\r\nرا كه اگر استثنا هم نمىكردند به تناسب حكم و موضوع ، حكم از آن منصرف بود ، از آن مستثنى منه عام استثنا مىكنند . در اين قبيل موارد ، استثنا جنبهء تأكيدى دارد و ظاهر را تبديل به نص مىنمايد و به آن صراحت و وضوح مىبخشد . بر اين اساس ، نمىتوان به صرف اين دليل كه استثنا منقطع مىشود ، ظهور كلام و انصراف آن را ناديده گرفت و منكر شد . در توضيح مطلب دو مثال زير قابل توجه است :\r\n1 ) هرگاه مثلًا گفته شود كه : « فردِ مريض لازم نيست كه روزه بگيرد » ، فهم متعارف ، اين حكم را حكمى ارفاقى مىداند و اطلاق حكم را از بيمارى كه روزه براى او نافع است ( مثلًا به جهت فشار خون ) ، منصرف مىداند و هيچ‌گاه اشخاص متعارف از اين كلام و تعبير ، جواز افطار را براى چنين مريضى نمىفهمند . با وجود اين ممكن است شارع براى تأكيد و تصريح مطلب اين فهم عرفى را در قالب استثنا بيان داشته بگويد : « همهء بيماران مىتوانند روزه نگيرند مگر كسى كه روزه گرفتن براى او نافع باشد » ، و اگر شارع اين استثنا را هم نمىكرد ، مفاد آن از حكم بالا فهميده مىشد ، ولى براى تأكيد و تصريح مطلب ، استثناى مزبور صريحاً در كلام آورده مىشود .\r\n2 ) وقتى بگويند « المؤمنون ، عند شروطهم » يعنى مؤمن بايد به تعهدش عمل كند ، اين تعبير از مواردى مانند قرارداد نسبت به قتل يك نفر يا قرارداد فحشا و مانند اينها منصرف است و اگر استثنا هم نمىشد ، اين مطلب فهميده مىشد ، براى آنكه تصريح و تأكيد شود كه چنين شروطى لازم الوفا نيست ، مستثنى منه را عامّهء شروط در نظر مىگيرند و شرطِ محلّل حرام يا محرّم حلال را استثنا مىكنند و مىگويند « الا شرطاً احل حراماً أو حرم حلالًا » پس اين استثنا متصل است هر چند اگر اين استثنا را هم نمىكردند ، عرف متشرعه اين حكم را از اين موارد منصرف مىديد . لكن در اين عبارت مستثنى منه عام فرض شده پس استثنا آن متصل است « 1 » .\r\n\r\n\r\n","description":"","footnote":"\r\n( 1 ) هنگامى كه در يك جمله مسند اليه يا مسند تأكيد مىشود ، مانند آن كه گفته شود : « جاء زيد نفسُه » ، مفهوم تأكيد آن نيست كه مفاد جمله ، هرگاه بدون تأكيد آورده مىشد ، متفاوت بود ؛ بلكه مثلًا از جملهء « جاء زيد » استفاده مىشود كه خود زيد آمده است ، ولى واژهء « نفسه » براى تأكيد مطلب و طرد توهّم مخالف با مراد متكلّم توسط وى آورده شده است .\r\n","page_name":" 1043 ","page_number":33},
  {"content":"\r\n\r\nحتى در بارهء بسيارى از استثنائهاى منقطع گفته‌اند كه در واقع استثنا متصل است .\r\nزيرا مراد از مستثنى منه معناى متعارف و منصرف اليه آن نيست ، بلكه اعم از آن است . مثلًا در جملهء « ما جاء من القوم الّا حماراً » گفته‌اند كه مراد ، قوم با تمام متعلّقاتش مىباشد . در نتيجه استثنا متصل است نه منقطع .\r\nخلاصه بر فرض كه تناسب حكم و موضوع موجب انصراف و تضيّق دامنهء موضوع حكم گردد ، به طورى كه اگر استثنا هم صورت نمىگرفت ، عرف موضوع را به نحو متضيّق و مخصّص مىفهميد ، اين امر منافاتى با استثنا ندارد و استثنا را ميتوان نوعى تأكيد و تصريح مطلب به شمار آورد . در ما نحن فيه هم هر چند حكم لزوم ستر از زمان مماثل در دَين و جنسيت منصرف است ، ولى در جنبهء استثنا ، مقسم اعم از معناى انصرافى فرض شده و استثنا خورده است تا تصريحى به مطلب باشد . بنابراين استثناى موجود در آيهء شريفه منافاتى با آن ندارد كه بگوئيم اقتضاءً دليلى بر حرمت نظر زن به مماثل وجود نداشته ، فرض مزبور در صورت شك مجراى برائت است .\r\n\r\nمقدمه دوم :\r\nاگر در متعارف موارد بپذيريم كه عام ظاهر در مقتضى داشتن عنوان عام ، و خاص ظاهر در مانعيت عنوان خاص است ، در چنين مواردى كه عام در نظر گرفتن مستثنى منه ، نكته‌اى ادبى دارد و براى تأكيد و تصريح به استثنا ، مستثنى منه عام در نظر گفته شده است ، لفظ عام كشف از داشتن ملاك و مقتضى نمىكند .\r\n\r\nنتيجه :\r\nدر آيهء شريفه « ابداء » نمىتوانيم بگوئيم « كل ابداء فيه المفسدة » الّا موارد استثنا ، كه اگر شك كرديم آيا اين زن مسلمان است يا مرد اجنبى ؟ طبق قاعده مقتضى و مانع ، حكم به حرمت نظر بنمائيم بلكه نسبت به مواردى كه حكم را عرف\r\n\r\n","description":"","footnote":"","page_name":" 1044 ","page_number":34},
  {"content":"\r\n\r\nمنصرف مىبيند ، اصل وجود مقتضى و ملاك مشكوك است و مجراى اين قاعده نيست « 1 » .\r\n\r\nفرع اول : نگاه كسى كه نمىدانيم از مصاديق « ما مَلَكَتْ أَيْمانُهُنَّ » هست يا خير ؟\r\nكسى كه نمىداند از مصاديق  « ما مَلَكَتْ أَيْمانُهُنَّ »  هست يا خير ، آيا مىتواند نگاه كند ؟ حكم پوشش زن در اين مورد چيست ؟\r\nپيشتر گفته شد كه مراد از  « ما مَلَكَتْ أَيْمانُهُنَّ »  يا خصوص غلمان است ، كه در اين صورت عطف در آيهء شريفه عطف مباين به مباين مىشود ، يا اين كه اعم از غلمان و جوارى مراد است كه در اين صورت عطف عامين من وجه مىگردد كه از نظر ما اشكالى ندارد . حال در اينجا در صورت حصول شك كه زن نمىداند اين شخص غلام او هست يا خير ؟ آيا مىتواند خود را نپوشاند ؟ وظيفهء ناظر در اين فرض چيست ؟\r\nاين مسأله حالات مختلفى داشت ، گاه مثلًا مردى كه مملوك زن مىباشد ، سابقهء مملوكيت دارد و گاه ندارد و گاهى هم توارد حالتين پيش مىآيد ، يعنى در زمانى مملوك او و در زمانى آزاد بوده و مقدّم و مؤخر ، معلوم نيست . احكام آنها متفاوت است و حكم هر يك از اين سه حالت بر آن مترتّب خواهد شد . بنابراين نمىتوان به طور كلى حكم به وجوب اجتناب كرد . حال در مواردى كه استصحاب در كار نيست ، اين بحث كه آيا قاعدهء مقتضى و مانع در اينجا جارى مىشود ( آن چنان كه مرحوم سيد ره فرموده ) يا نه ؟ و نيز اين بحث كه آيا در مخصص متصل مىتوان تمسك به عام در شبههء مصداقيه نمود يا خير ؟ مشابه همان بحثهايى است كه در\r\n\r\n\r\n","description":"","footnote":"\r\n( 1 ) سؤال : آيا مىتوانيم ادعا كنيم كه حرمت ابداى زينت از مطلق زنان - مسلمان و كافر - منصرف است ؟\r\nپاسخ : چندان روشن نيست زيرا نكاتى كه در مورد زنان كافره هست كه « فانهن يصفن ذلك لازواجهن » و اينكه شارع مقدس نمىخواهد زنهاى مسلمان و كافره مختلط شوند و مىخواهد حريم زنهاى مسلمان حفظ شود و . . . نكاتى است كه مانع انصراف مىگردد .\r\n","page_name":" 1045 ","page_number":35},
  {"content":"\r\n\r\nفروع پيشين مطرح بود و ما به تفصيل بررسى كرديم . به نظر ما اگر استصحاب نتواند جارى شود تا اقتضاى تحريم كند ، مبانى مطرح شده تمام نيست و بايد اصل برائت را در تمامى صور جارى دانست .\r\n\r\nفرع دوم : حكم كسى كه نمىدانيم از « بالغين غَيْرِ أُولِي الْإِرْبَةِ مِنَ الرِّجالِ » هست يا خير ؟\r\n« بالغين  غَيْرِ أُولِي الْإِرْبَةِ »  را دو گونه مىتوان معنا كرد : يكى معناى مشابه مفهوم  « الْقَواعِدُ مِنَ النِّساءِ »  ، يعنى اينكه بگوييم مراد مردانى هستند كه بر اثر كهولت سن و ايجاد ضعف و فترت در ادراكات عقلى و لذائذ شهوانى نيازى به زنان ندارند بلكه محتاج سرپرست و اداره كنندهء زندگى مىباشند . در اين صورت در هنگام شك در حصول اين عنوان ، مىتوان استصحاب عدم را جارى دانست ، همچنانكه در قواعد نيز استصحاب عدم جارى است . زيرا در هر دو گروه مىتوان گفت كه آنان زمانى به سن كهولت و پيرى نرسيده بوده‌اند و اين را مىتوان استصحاب كرد . بنابراين بايد وجوب اجتناب را پذيرفت .\r\nاما بنابر معناى ديگرى كه از « بالغين  غَيْرِ أُولِي الْإِرْبَةِ »  شده و در برخى احاديث نيز بيان گرديده ، مراد اشخاصى هستند كه از درك سليم عقلانى بىبهره‌اند و محتاج قيّم و سرپرست‌اند و نياز شهوانى هم ندارند ، هر چند سن آنان زياد نيست . ( الابله او الاحمق الذي لا يأتى النساء ) . در اين صورت ، مىتوان براى بالغين غير اولى الاربة ( در فرض قبل ) حالتهاى مختلفى را فرض كرد : گاه حالت سابقهء وى سلامت جسمانى و عقلانى بوده و ما شك مىكنيم كه بعداً عوارض مزبور براى او حاصل شده است يا نه ؟ و گاهى بر عكس قبلًا فاقد ادراك و شهوت بوده و ما احتمال مىدهيم كه نياز شهوانى و درك عقلى حاصل شده باشد و گاه توارد حالتين پديد مىآيد . در هر يك از اين صور ، استصحاب متناسب با حالت سابقه جارى مىشود و اگر حالت سابقه در كار نباشد ، مجراى برائت خواهد بود .\r\n\r\n","description":"","footnote":"","page_name":" 1046 ","page_number":36},
  {"content":"\r\n\r\n\r\nفرع سوم : حكم كسى كه نمىدانيم از مصاديق « أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ » هست يا خير ؟\r\nما پيشتر اين تعبير را در آيهء شريفه حمل بر معناى « غير بالغ » نموديم . مرحوم سيد بنابر قاعدهء مقتضى و مانع حكم به وجوب اجتناب در صورت حصول شبهه در اين مورد كرده است . ولى اين سخن ايشان مورد مناقشه قرار گرفته و آن اين است كه قاعدهء مقتضى و مانع با وجود استصحاب جارى نمىشود ( توضيح آن در جلسات قبل گذشت ) و لذا در اين فرع استصحاب بقاى طفوليت را جارى دانسته ، احكام آن ( از جمله حليت نظر ) را بار مىكنند . اين مناقشه به نظر ما كاملًا درست است .\r\n\r\nچند فرع ديگر :\r\nموارد ديگرى نيز در ادله وجود دارد كه از حكم حرمت نظر و وجوب ستر استثنا شده است ، ولى استثناى در آن موارد منفصل است نه متّصل . در اين موارد اگر حالت سابقه‌اى وجود داشته باشد ، بايد استصحاب مقتضى و مناسب را جارى دانست و الّا اگر تمسك به عام در شبههء مصداقيه مخصّص منفصل يا قاعدهء مقتضى و مانع يا استصحاب عدم ازلى را تمام بدانيم ، حكم به حرمت نظر مىكنيم و گرنه مقتضاى اصل عملى برائت است . اينك به برخى از مهمترين موارد مزبور اشاره مىكنيم :\r\n\r\n1 - ( كافرات )\r\nبه موجب احاديث نظر به موى زنان كافر جايز است و از حكم نظر استثنا شده است ، حال اگر فردى شك كند كه اين زن آيا زن كافر است تا بتوان به وى نگاه كرد يا كافر نيست تا نظر حرام باشد ؟ و اماره‌اى هم در كار نباشد ( مانند وجود در بلاد اسلامى يا . . . ) ، در اين صورت اگر مبناى تمسك به عام در شبهه مصداقيه مخصص را بپذيريم يا قاعده مقتضى و مانع را در مورد جارى بدانيم يا استصحاب عدم ازلى را تمام بدانيم ( و عدم ازلى محتمل البقاء باشد ) چنين نگاهى حرام خواهد بود و الا مقتضاى اصل عملى برائت است .\r\n\r\n","description":"","footnote":"","page_name":" 1047 ","page_number":37},
  {"content":"\r\n\r\n\r\n2 - ( اعراب باديه‌نشين )\r\nدر بارهء اعراب باديه‌نشين كه از مستثنيات حكم حرمت نظر بشمار مىروند نيز بايد گفت كه در بيشتر موارد حالت سابقه‌اى براى آنان وجود دارد ، يعنى معلوم نيست كه از ابتدا اين گونه افراد واجد تمدّن و فرهنگ بالا شده باشند . بنابراين مىتوان استصحاب عدم تمدّن را جارى كرده جواز نظر را قائل شد .\r\nحتى اگر قائل به جواز تمسك به عام در شبههء مصداقى مخصص منفصل هم شويم ، استصحاب را بايد مقدم بر اين قبيل عامها و همچنين مقدم بر قاعدهء مقتضى و مانع دانست و اگر استصحاب نباشد يكى از مبانى ثلاث است و اگر آن مبانى را تمام بدانيم ، برائت جارى مىكنيم .\r\n\r\n3 - ( بيمار )\r\nبنابر ادله ، پزشك در صورت حرج يا ضرورت مىتواند به بيمار خود نگاه كند . حال اگر پزشك شك كند كه آيا اين شخص مريض اوست تا جواز نظر داشته باشد يا فردى ديگر است تا جايز النظر نباشد ؟ در اين صورت اگر با استصحاب نتوانيم مريض بودن را ثابت كنيم بايد قاعدهء مقتضى و مانع را جارى دانست و اين قاعده در اين قبيل موارد تمام است . زيرا نظر به عنوان اولى حرام است و حرج و اضطرار و مانند اينها به عنوان ثانوى نظر را جايز مىكنند ، بنابراين اقتضاى حرمت وجود دارد و با شك در مانع ( حصول عنوان ثانوى ) حكم مقتضى جارى مىشود . پس در اينجا مىتوان گفت كه - اگر حالت سابقه و استصحابى در كار نباشد - طبيب حق ندارد به فرد مشكوك نگاه كند و حصول حرج يا اضطرار بايد ثابت شود .\r\n\r\nب ) بررسى مسألهء 51 :\r\n\r\n1 ) متن مسأله\r\n« يجب على النساء التستّر كما يحرم على الرجال النظر و لا يجب على الرجال التستّر و ان كان يحرم على النساء النظر ، نعم حال الرجال بالنسبة الى العورة حال النساء ، و يجب عليهم التستّر مع العلم بتعمّد النساء فى النظر من باب حرمة الاعانة على الاثم »\r\n\r\n","description":"","footnote":"","page_name":" 1048 ","page_number":38},
  {"content":"\r\n\r\n\r\n2 ) توضيحاتى دربارهء مسألهء 51\r\nبر طبق اين مسأله زنان بايد تمام بدن خود را به استثناى وجه و كفين ( اگر اين استثناء را بپذيريم ) بپوشانند ، ولى لازم نيست كه مردان بدن خود را مستور كند ، هر چند نگاه كردن زن به بدن مرد به طور عمدى حرام است . البته پيشتر به تفصيل گفته شد كه نگاه كردن زن به آن قسمت از بدن مرد كه به طور متعارف ، ظاهر و مكشوف مىباشد ، مانند سر و گردن و صورت و دستان ، جايز است ، اما نظر او به ساير قسمتهاى بدن مرد جايز نمىباشد . بنابراين مثلًا نگاه كردن زن به بدن مردان ورزشكارى كه بدن آنان بيش از مقدار متعارف مكشوف مىباشد ، جايز نيست . بر اين مسأله دعواى اجماع شده و به علاوه مىتوان از آيهء شريفهء  « قُلْ لِلْمُؤْمِناتِ يَغْضُضْنَ مِنْ أَبْصارِهِنَّ »  چنين استنباط نمود كه حرمت نظر به عنوان يك اصل اوّلى براى زن هم وجود دارد ، نهايت اينكه مستثنيات حرمت نظر دربارهء زن دامنه‌اش وسيعتر از مستثنيات حرمت نظر مرد به زن است و از حدود  « ما ظَهَرَ »  كه در آيهء شريفه دربارهء زنان آمده وسيعتر است ، ولى به هر حال نسبت به غير مواضعى كه عادتاً و در تمام فصول و ازمنه ظاهر و مكشوف است ، حرمت نظر براى زن وجود دارد . علاوه بر اجماع و آيهء شريفه ، سيره هم بر اين نكته دلالت دارد . ادامهء توضيح مسأله در جلسهء بعد مطرح خواهد شد ، ان شاء اللّه .\r\n« * و السلام * »\r\n\r\n","description":"","footnote":"","page_name":" 1049 ","page_number":39},
  {"content":"\r\n\r\n\r\n31 / 6 / 137 چهارشنبه درس شمارهء ( 120 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات قبل مسألهء 50 مورد بحث و بررسى مجدد قرار گرفت . در اين جلسه مسألهء 51 مجدداً طرح گرديده و ضمن بررسى آن به كلام مرحوم آقاى خوئى و مرحوم آقاى حكيم در اين مسأله نسبت به معاونت بر اثم اشاره كرده و نكاتى از كلام ايشان را مورد نقد و بررسى قرار مىدهيم .\r\n* * * \r\nالف ) طرح مسألهء 51 و ترجمهء آن :\r\n« ( مسألة 51 ) : « يجب على النساء التستر كما يحرم على الرجال النظر و لا يجب على الرجال التستر و إن كان يحرم على النساء النظر ، نعم حال الرجال بالنسبة الى العروة حال النساء ، و يجب عليهم التستر مع العلم بتعمد النساء فى النظر من باب حرمة الاعانة على الاثم » .\r\nهمانگونه كه بر مردان نگاه كردن به زنها حرام است بر زنها نيز پوشش واجب است . نگاه كردن زنان به مردان جائز نيست ، درحالىكه بر مردان در مقابل زنها پوشش لازم نيست - بلى پوشش عورت بر مردان لازم است - همچنين بر مردان لازم است در صورتى كه علم به تعمّد نگاه كردن زنان به آنها دارند ، خود را بپوشانند چرا كه نپوشاندن آنها از باب معاونت بر اثم و حرام است .\r\n\r\nب ) ذكر نكات توضيحى و تكميلى در ذيل مسأله :\r\n\r\nنكته اول :\r\nهمانگونه كه ملاحظه گرديد جملهء « نعم حال الرجال بالنسبة الى العورة حال\r\n\r\n","description":"","footnote":"","page_name":" 1050 ","page_number":40},
  {"content":"\r\n\r\nالنساء » جمله‌اى است معترضه و جملهء پس از آن تكميل جملهء قبل است « 1 » .\r\nمرحوم آيت الله بروجردى با داشتن دقت نظر فوق العاده ، در اين مسأله ، معترضه بودن جمله را غفلت فرموده و جمله بعد از آن را تكميل همين جمله دانسته‌اند و ايراد فرموده‌اند چرا در جملهء بعد مرحوم سيد قيد فرموده با علم به نگاه كردن عمدى زنان ، تستر عورت بر مردان واجب است درحالىكه بدون اين قيد و در موردى كه علم به نگاه اتفاقى زنان نيز داشته باشد ، تستر بر مردان واجب است .\r\nفرمايش مرحوم آقاى بروجردى در مسألهء عورت صحيح است .\r\nايشان سپس در جايى كه علم به نگاه اتفاقى ندارد و فقط در معرض نگاه كردن مىباشد احتياط را در پوشش و ستر ميدانند و به نظر مىرسد با توجه به آيهء  « وَ الَّذِينَ هُمْ لِفُرُوجِهِمْ حافِظُونَ »  و نظر به اينكه به حسب روايات حفظ فرج در آيهء شريفه به معناى حفظ آن از ديدن است مىتوان در مواردى كه علم به رؤيت عورت ( اعم از عمدى و اتفاقى ) و در مواردى نيز كه فقط در معرض نگاه كردن ( اعم از عمدى و اتفاقى ) مىباشد ، فتوى به لزوم ستر و پوشش عورت داده شود .\r\n\r\nنكته دوم :\r\nدر عبارت « مع العلم بتعمد النساء فى النظر » بايد نكته‌اى افزوده مىشد كه در صورتى تستر لازم است كه زنها نيز علم و يا ما به حكم العلم به حرمت نظر داشته باشند « 2 » . ولى اگر زن از كسى تقليد مىكند كه وى نگاه كردن به مردان را اشكال\r\n\r\n\r\n","description":"","footnote":"\r\n( 1 ) مرحوم آيت الله آقاى آقا سيد أبو الحسن اصفهانى در نگارش وسيلة النجاة در مواردى كه عروة الوثقى مطالبى دارد همان مطلب را اخذ كرده و به صورت كاملتر و پخته‌تر و خلاصته‌تر تكميل نموده‌اند . در اين مسأله براى اشتباه نشدن ، جملهء معترضه را حذف فرموده‌اند .\r\n( 2 ) ما به حكم العلم در مواردى است كه زنان شك در حرمت نظر دارند يا غفلت از حرمت نظر دارند يا نگاه كردن را جايز مىپندارند ، و در اين جهل يا غفلت معذور نيستند مثلًا وظيفهء زن فحص از مسأله بوده و به جهت تقصير فحص ننموده و لذا جاهل به مسأله مانده است . در چنين مواردى حرمت نظر بر آنها منجز است و اثم دارد و مسأله اعانت بر اثم مطرح مىگردد .\r\n","page_name":" 1051 ","page_number":41},
  {"content":"\r\n\r\nنمىكند . در چنين موردى تستر بر مرد لازم نيست چرا كه نظر براى طرف مقابل حرام نمىباشد تا عدم تستر معاونت بر اثم باشد .\r\n\r\nنكتهء سوم :\r\nبه نظر جمعى از فقها در نگاه زن به مردان ( بدون تلذذ و ريبه ) مواردى كه به صورت عادت پوشيده نيست ، مجاز شمرده شده و استثنا گرديده است و لذا مناسب بود اشاره‌اى به موارد استثنا نيز مىگرديد .\r\n\r\nج ) كلام مرحوم آيت الله خوئى ( ره ) در اعانت بر اثم :\r\nمرحوم آقاى خوئى مىفرمايند : اينكه صاحب عروه پوشش مردان را در مواردى كه علم به تعمّد النساء در نظر دارند از باب حرمت معاونت بر اثم واجب دانسته است به صورت مطلق صحيح نيست بلكه بايد بين موردى كه مرد خود را نمىپوشاند بدين قصد كه زن به وى نگاه كند و موردى كه چنين قصدى را ندارد فرق گذاشت ، در مورد اول پوشاندن بر مرد واجب است چرا كه با نپوشاندن خود سبب حرام شده و بر كار او « تعاون » و همكارى در عمل مبغوض مولى كه همانا نظر زن به وى است ، صدق مىشود . ولى در مورد دوم حكم به حرمت صحيح نيست چرا كه اولًا در جائى كه قصد ندارد اعانت بر اثم صدق نمىكند ( صغرى حكم ثابت نيست ) و ثانياً على الفرض كه اعانت بر اثم صدق كند ، دليل بر حرمت اعانت بر اثم به صورت مطلق وجود ندارد ( كبرى حكم ثابت نيست ) بلكه اعانت ظالمين حرام است و در غير مورد ظلم سيرهء قطعيه قائم است كه اعانت اثم به حرام نيست چرا كه نانوائى كه نان خود را مىفروشد و مىداند كه اجمالًا مثلًا بعضى از افراد جهت افطار محرّم نان مىخرند و يا صاحب ماشينى كه افراد را سوار مىكند علم اجمالى دارد كه برخى از افراد جهت انجام امر محرم سفر مىكنند ؛ مسلم است كه كار نانوا يا صاحب ماشين و امثال آنها اعانت بر اثم هم باشد ، حرام نيست بلكه تعاون و همكارى در انجام اثم حرام است و مورد از مصاديق تعاون نمىباشد .\r\n\r\nد ) كلام مرحوم آيت الله حكيم ( ره ) در اعانت بر اثم :\r\nمرحوم آقاى حكيم نيز مىفرمايد : اولًا اعانت بر شىء متوقف بر آنست كه با\r\n\r\n","description":"","footnote":"","page_name":" 1052 ","page_number":42},
  {"content":"\r\n\r\nانجام دادن مقدمات ، قصد داشته باشد كه سبب انجام فعل گردد و در مواردى كه فاعلِ مقدمه ، قاصد ايجادِ ذى المقدمه نباشد ، اعانت صدق نمىكند . بنابراين مجرد علم مرد به اينكه زن به وى نگاه مىكند ، باعث وجوب تستر بر وى از باب حرمت اعانت بر اثم نمىگردد . ثانياً سيرهء قطعى بر اين است كه پوشاندن و تستر بر مردان لازم نيست .\r\nايشان در ادامه مىفرمايند : اگر كسى وجوب تستر را از باب نهى از منكر لازم بداند اولًا سيرهء فوق الذكر دليل بر تقييد خوردن اطلاقات نهى از منكر در مقام است و ثانياً معناى نهى از منكر وجوب تستر نيست بلكه همانگونه كه مراد از امر به معروف احداث داعى به انجام عمل است ( نه ايجاد مقدمات معروف ) مراد از نهى از منكر نيز ايجاد داعى به ترك عمل است پس مراد زجر تشريعى است نه زجر تكوينى ، پس در مقام نمىتوان بدان تمسّك نمود .\r\n\r\nه ) نقد كلام مرحوم آقاى خوئى ره و مرحوم آقاى حكيم ره توسط استاد مدّ ظلّه :\r\nدر كلام ذكر شده توسط مرحوم آقاى خوئى و مرحوم آقاى حكيم نكاتى قابل تأمل است :\r\nنكتهء اول : نكته‌اى مشترك در كلام دو فقيه بزرگوار وجود دارد كه « صدق اعانت بر اثم متوقف بر قصد تسبيب مىباشد . » به نظر مىرسد كه قصد در اين مسأله خصوصيتى ندارد چرا كه در انتساب برخى افعال به اشخاص علم و قصد و حتى اختيار نيز معتبر نيست و حتى چنانچه در خواب در اثر غفلت كارى از كسى سر بزند اين كار به وى منتسب است و بنابر فرمايش اين دو بزرگوار اگر مثلًا دو ورزشكار با لباسهائى كه بيشتر بدن آنها عريان است در حضور زنان ظاهر شوند و هر دو علم دارند كه زنها عمداً به آنها نظر مىكنند چنانچه يكى از آنها با قصد نشان دادن بدن به زنان ورزش كند معاونت بر اثم كرده و ديگرى اگر بدون قصد نشان دادن بدن و فقط\r\n\r\n","description":"","footnote":"","page_name":" 1053 ","page_number":43},
  {"content":"\r\n\r\nبه قصد ورزش ، ورزش كند معاونت بر اثم نكرده است . در حالى كه روشن است هر دو به نگاه زنان كمك كرده‌اند هر چند يكى از آنها قصد نداشته است .\r\nايشان مىفرمايند : « اگر قصد نگاه كردن باشد ، تعاون نيز صدق مىكند » و اين عجيب است چرا كه تعاون زمانى صدق مىكند كه فعل مشتركاً توسط دو نفر انجام شود و هر دو در انجام فعل شريك باشند ولى در مثال ، فعل حرام ، نظر كردن زنهاست و قصد نگاه كردن هيچ اثرى در شركت در فعل و ايجاد عنوان تعاون ندارد و براى صدق اعانت بر اثم كافى است بداند كه زنها به وى نگاه مىكنند . بنابراين قصد داشتن يا نداشتن تأثيرى در صدق اعانت بر اثم ندارد و همين كه مرد علم دارد چنانچه بدن خود را نپوشاند زنها به وى عمداً نگاه كرده و به حرام مىافتند از باب حرمت اعانت بر اثم بر وى واجب است خود را بپوشاند .\r\nنكتهء دوم : ادعايى كه در كلام بزرگواران مطرح گرديده بود كه سيرهء قطعيه جارى است بر اينكه پوشش را بر مرد لازم نمىدانند حتى اگر علم اجمالى باشد به اينكه اعانت بر اثم نيز مىباشد ؛ به نظر مىرسد در صورتى كه نتيجهء مقدمات بعيده عمل ، اثم و گناه كردن باشد سيره قطعى جارى است بر اينكه پوشش بر مرد لازم نيست ولى اگر نتيجهء مقدمات قريبه عمل ، اثم و گناه كردن باشد علاوه بر اينكه اعانت بر اثم صدق مىكند چنين سيره‌اى نداريم مثلًا اگر كسى قصد شرب خمر را دارد چنانچه ديگرى ليوان شراب را در اختيار وى گذارد ، عرفاً اعانت بر اثم صدق مىكند و وى مرتكب حرام شده است چرا كه در موردى كه نتيجهء مقدمات بعيده عمل ، گناه كردن است اگر قائل به حرمت شويم ، نظام عالم بر هم خورده و موجب عسر و جرح مىگردد ولى در مورد ديگر بناى عقلا بر اين است كه اعانت بر اثم وجود داشته و وى را مؤاخذه مىكند و سيرهء قطعيه بر جواز چنين كارهايى جارى نيست .\r\nنكتهء سوم : در كلامى كه مرحوم آقاى حكيم در مورد عدم جريان نهى از منكر مطرح\r\n\r\n","description":"","footnote":"","page_name":" 1054 ","page_number":44},
  {"content":"\r\n\r\nنموده‌اند ؛ به نظر مىرسد درست است كه نهى از منكر در مقابل امر است و به معنى انشاى نهى و ايجاد داعى به ترك عمل مىباشد ولى به تناسب حكم و موضوع استفاده مىشود كه انشا بما هو انشا خصوصيتى ندارد بلكه مقصود از نهى از منكر اين است كه بايد يك كارى كرد كه منكر واقع نگردد ، هر چند ، گاهى مراد از نهى از منكر اين است كه نهى شونده تربيت و اصلاح شود ولى علاوه بر جنبهء تربيتى آن مقصود اصلى اين است كه منكر واقع نشود ، بنابراين همانگونه كه بر انسان واجب است هر چند تكويناً از ايجاد منكر جلوگيرى نمايد بالاولوية در موردى كه مىداند با اقدام عمل توسط وى ، منكر توسط شخص ديگرى انجام مىگردد ، بايد از انجام عمل خوددارى نمايد .\r\n« * و السلام * »\r\n\r\n","description":"","footnote":"","page_name":" 1055 ","page_number":45},
  {"content":"\r\n\r\n\r\n3 / 7 / 1378 شنبه درس شمارهء ( 121 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه در بارهء كيفيت نظر محرّم بحث خواهيم كرد ، كه آيا مىبايست با نفس نگاه ، اعضاى طرف مقابل تمييز داده شود و يا مرد يا زن بودن ، انسان يا حيوان بودن ، انسان يا جماد بودن طرف مقابل روشن باشد ؟ پس از بررسى مسأله به اين نتيجه مىرسيم كه اگر اعضاى زن مشخص باشد ، نگاه حرام است و پوشاندن آن بر زن واجب است ، هر چند رنگ اعضا مشخص نباشد يا انسان بودن و يا زن بودن زن با نفس نگاه مشخص نشده باشد . ولى اگر اعضاى زن مشخص نباشد دليلى بر حرمت نگاه و لزوم پوشاندن نداريم .\r\nدر ادامهء جلسه به مسأله جواز يا حرمت وطى در دبر پرداخته ، ضمن نقل اقوال فقها در مسأله ، شهرت قوى حكم به جواز را نتيجه مىگيريم .\r\n* * * \r\nالف ) بررسى مسأله 52 :\r\n\r\n1 ) متن مسأله\r\n« هل المحرّم من النظر ما يكون على وجه يتمكن من التمييز بين الرجل و المرأة ، و انّه العضو الفلانى او غيره ، أو مطلقه ؟ فلو رأى الاجنبية من بعيد ، بحيث لا يمكنه تمييزها و تمييز اعضائها ، اولا يمكنه تمييز كونها رجلًا او امرأة ، بل اولا يمكنه تمييز كونها انساناً او حيواناً او جماداً ، هل هو حرام أم لا ؟ وجهان الاحوط الحرمة »\r\n\r\n","description":"","footnote":"","page_name":" 1056 ","page_number":46},
  {"content":"\r\n\r\n\r\n2 ) توضيح مسأله\r\nبحث در اين است كه مقصود از نگاه كردن حرام چيست ؟ آيا نگاه‌كردنى است كه مرد يا زن بودن طرف با نگاه معلوم گردد ، يا مشخص باشد كه چه عضوى از اعضاى زن است آيا صورت است يا گردن ؟ بلكه آيا بايد با نگاه انسان يا حيوان يا جماد بودن طرف تمييز داده شود ، يا مقصود از نگاه ، نگاه خاصى نيست ، بلكه مطلق نگاه محرّم است خواه تمييز داده شود يا تمييز داده نشود ؟ پس دو احتمال در اينجا مطرح است .\r\nپس اگر از دور شبحى پيدا باشد كه مرد يا زن بودن آن با نگاه مشخص نمىشود ، يا اعضايش را از هم تمييز نمىدهد يا انسان و غير انسان بودن آن مشخص نمىگردد ، در اينجا بنابر احتمال اول كه تمييز ، شرط است ، اين نگاه حرام نمىباشد و بنابر احتمال دوم كه مطلق نگاه حرام است ، اين گونه نگاه محرم مىباشد ، مرحوم سيد در اينجا نظر قاطعى نمىدهند ، بلكه احتياط مىكنند .\r\nدر توضيح صورت مسأله تذكر اين نكته لازم است كه بحث ما در صورت شك در مرد يا زن بودن طرف مقابل نيست ، حكم صورت شك در مسأله 50 بيان شده ، بلكه مفروض اين است كه زن بودن طرف مقابل را مىداند ولى با نگاه كردن اين مسأله را نفهميده بلكه از جهت ديگرى به آن پى برده است و اگر آن جهت نبود به صرف نگاه ، جنس طرف مشخص نمىشد يا اعضاى او تشخيص داده نمىشد .\r\n\r\n3 ) كلام مرحوم آقاى خوئى - قدس سرّه - و توضيح آن\r\nايشان در توضيح كلام مصنف ( الاحوط الحرمة ) مىفرمايند اين كلام ، مبتنى بر مبناى مصنف است كه از صدر آيه غضّ  « قُلْ لِلْمُؤْمِنِينَ يَغُضُّوا مِنْ أَبْصارِهِمْ »  حرمت نظر استفاده گردد ، بنابراين مبنا ، اطلاق آيه اقتضا مىكند كه خواه تمييز داده شود يا نشود ، نگاه حرام باشد . ولى ما اين مبنا را نپذيرفته‌ايم ، بلكه حرمت نظر را از ذيل آيه\r\n\r\n","description":"","footnote":"","page_name":" 1057 ","page_number":47},
  {"content":"\r\n\r\n « وَ لا يُبْدِينَ زِينَتَهُنَّ . . . »  استفاده كرديم ، در اين صورت بعيد نيست بگوييم كه نظر به ذراع زن - مثلًا - در صورتى صدق مىكند كه تمييز داده شود .\r\nدر توضيح اين كلام مىگوييم ، اگر گفته شود شما جواهرات را نبايد نشان دهيد ، متفاهم عرفى از اين كلام اين است كه به گونه‌اى آن را در معرض ديد قرار ندهيد كه جواهر بودن آن را طرف مقابل تشخيص دهد ، و اگر اصلًا جواهر بودن آن را تشخيص ندهد ، ارائه زينت نيست ، بلكه در صدق ارائه ، تمييز عنوانى كه متعلق ارائه واقع شده ، شرط است .\r\nايشان در خاتمه مىفرمايند : حكم به حرمت در جايى كه اعضاى زن تمييز داده شده ، مشكل است تا چه رسد به اين كه مرد يا زن بودن يا انسان يا جماد آن مشخص نباشد .\r\n\r\n4 ) بررسى كلام مرحوم آقاى خوئى - قدس سرّه - توسط استاد مدّ ظلّه\r\nدر سه موضع از كلام ايشان اشكال ديده مىشود :\r\nموضع اول : ايشان وجه احتياط سيد را تمسك به اطلاق صدر آيه غضّ ذكر كرده‌اند ، در حالى كه اگر مرحوم سيد اطلاق آيه را مىپذيرفت بايد مىفرمود :\r\n« الاقوى الحرمة » ، پس اين كلام ايشان وجه « الاحوط الحرمة » مرحوم سيد نيست ، وجه احتياط مرحوم سيد اين است كه در انصراف ادله حرمت نظر از اين گونه نظرهايى كه در آن تمييز وجود ندارد ، ترديد دارد طبيعتاً فتوى به حرمت نداده بلكه احتياط كرده‌اند .\r\nموضع دوم : ايشان با عنايت به آيه  « لا يُبْدِينَ زِينَتَهُنَّ »  حكم به حرمت را در مسأله مشكل دانسته‌اند ، مبناى كلام ايشان چنانچه گذشت اين است كه در صدق ابداء زينت و صدق نگاه به زينت ، تمييز متعلق شرط است و بايد با نفس نگاه متعلق ابداء از غير آن مشخص گردد و علم خارجى كفايت نمىكند ، ولى براى ما صحت اين مبنا روشن نيست ، و بر فرض پذيرش آن نيز اشكالى در استدلال به آيه پديد نمىآورد .\r\n\r\n","description":"","footnote":"","page_name":" 1058 ","page_number":48},
  {"content":"\r\n\r\nدر توضيح اين امر مىگوييم اگر در آيهء شريفه مصاديق زينت ( زينت به حمل شائع ) يعنى اعضاى بدن زن موضوع قرار گرفته بود مثلًا گفته مىشد به ذراع زن نگاه نكنيد ، ممكن بود بگوييم ، نظر به ذراع زن در جايى كه ذراع از غير ذراع تشخيص داده نمىشود ، صدق نمىكند ، ولى در اينجا خود عنوان زينت متعلق ابداء قرار گرفته است ( نه عناوين خاصّهء مصاديق آن ) ، در اينجا اگر نفس زينت بودن احراز گردد ، كفايت مىكند و لازم نيست تشخيص داده شود كه چه قسمى از اقسام زينت است ، بنابراين همين كه بدن زن مشخص باشد كفايت مىكند هر چند اعضاى بدن از يكديگر تمييز داده نشود « 1 » .\r\nحال اگر ما بگوييم كه زينت عنوان مشير به مصاديق زينت است و به منزلهء اين است كه از ابداى تك تك مصاديق زينت ( اعضاى بدن زن ) نهى شده است باز چرا تنها اعضاى بدن زن را زينت بشمار مىآوريم و كل بدن زن را زينت حساب نمىكنيم ؟\r\nبنابراين بر فرض كه زينت عنوان مشير به مصاديق باشد مىتوان گفت كه از آيهء حرمت ابداى بدن زن استفاده مىشود و در صدق اين مفهوم لازم نيست كه گردن و صورت از يكديگر تشخيص داده شود ، بلكه اگر بدن زن با نگاه مشخص باشد هر چند اعضا تمييز داده نشود ، مفهوم ارائه در رؤيت صدق مىكند .\r\nموضع سوم : ايشان جواز را در جايى كه انسان يا جماد و يا مرد يا زن بودن طرف مقابل با نگاه مشخص نباشد روشنتر از جايى كه اعضا از يكديگر تمييز داده نمىشود دانسته‌اند ، در حالى كه مسأله به عكس است چنانچه توضيح خواهيم داد .\r\n\r\n\r\n","description":"","footnote":"\r\n( 1 ) ( توضيح بيشتر كلام استاد - مدّ ظلّه - ) با ذكر مثال ديگرى كلام متن را توضيح مىدهيم : اگر گفته شود ، « به زيور زن نگاه نكن » ، اين جمله با جملهء « به النگوى زن يا به دستبند وى نگاه نكن » تفاوت دارد ، در جمله اول اگر اصل زيور بودن زن مشخص باشد ، كفايت مىكند بنابراين اگر معلوم نباشد كه النگو است يا دستبند ، ضررى در صدق اين جمله نيست ، ولى در جمله دوم ، بنابر مبناى مرحوم آقاى خوئى بايد النگو بودن يا دستبند بودن هم مشخص باشد .\r\n","page_name":" 1059 ","page_number":49},
  {"content":"\r\n\r\n\r\n5 ) نظر استاد - مدّ ظلّه - در مسأله\r\nآنچه ذوق فقهى در اين مسأله اقتضا مىكند اين است كه اگر اعضاى بدن از يكديگر تشخيص داده شود ظاهراً نگاه حرام است ، هر چند رنگ اعضا به جهت تاريكى يا دورى يا جهت ديگر مشخص نباشند ، مرحوم سيد در بحث تخلّى فرموده‌اند كه اگر رنگ عورت ديده نشود اشكالى ندارد ، ولى به نظر مىرسد كه اگر كسى در تاريكى مكشوف العورة باشد كه اعضاى بدن از يكديگر تمييز داده شود ، اشكال دارد هر چند رنگ و خصوصيات اعضا مشخص نباشد ، و انصرافى كه در فرض آينده خواهيم گفت ، در اين فرض نمىآيد .\r\nولى اگر اعضا از يكديگر تمييز داده نشود ، مثلًا به جهت دورى تنها شبحى از زن ديده شود به نظر مىرسد كه ادلهء حرمت از اين صورت انصراف داشته باشد و لااقل عرف در شمول اطلاق نسبت به اين گونه موارد شك مىكند ، زيرا جهاتى كه در روايات به عنوان فلسفه و حكمت جعل حرمت نگاه ذكر شده كه تحريك نوعى و تهييج نوعى شهوات است در اين گونه موارد نيست ، خلاصه تناسبات حكم و موضوع در تضييق و توسعه عناوينى كه در موضوع حكم قرار گرفته‌اند ، دخيل است و در اينجا لااقل عرف ظهور ادله را در اطلاق نمىفهمد ، مقتضاى اصل عملى هم در اين گونه موارد برائت است ، اين انصراف در جايى كه پاره‌اى از خصوصيات زن كه در تحريك نوعى دخالت دارند ، همچون چاقى و لاغرى مشخص باشد و اعضا از هم تشخيص داده شود ، جارى نيست ، هر چند رنگ اعضا مشخص نباشد ، چون در اين موارد هم مرتبه‌اى از تحريم و تهييج شهوى را داراست و با اطلاقات حكم به تحريم مىگردد .\r\nو در اينجا فرقى نيست كه با نگاه زن يا مرد بودن طرف مقابل روشن شود يا خير ؟ زيرا گاه زنها چنان لباس و قيافه‌اى براى خود درست مىكنند كه اگر انسان از قبل نداند نميتواند تشخيص دهد كه طرف مقابل زن است ، به نظر مىرسد كه\r\n\r\n","description":"","footnote":"","page_name":" 1060 ","page_number":50},
  {"content":"\r\n\r\nاطلاقات در شمول اين موارد كاستى ندارد ، بلكه گاه يك مجسمه چنان شبيه زن است كه ما با نگاه نمىتوانيم تشخيص بدهيم كه طرف مقابل زن است ، در اين صورت اگر ما بدانيم كه طرف زن است نه مجسمه ، نگاه كردن حرام است هر چند نگاه ما ، زن بودن طرف را براى ما مكشوف نساخته باشد .\r\n\r\nب ) بررسى مسأله اول از فصل جديد :\r\n\r\n1 ) متن عروة\r\nفصل : فيما يتعلق بأحكام الدخول على الزوجة و فيه مسائل\r\nمسأله ( 1 ) : الاقوى - وفاقاً للمشهور - جواز وطئ الزوجة و المملوكة دبراً ، على كراهة شديدة »\r\n\r\n2 ) توضيح مسأله\r\nبحث در اين مسأله در جواز وطى در دبر زن است كه از قديم در كتب عامه و خاصه مورد بحث بوده ، كلمات فقها و روايات در اين مسأله مختلف است و در كيفيت استدلال به آيات و روايات اختلاف نظر ديده مىشود و لازم است اين بحث تنقيح گردد ، در اينجا تذكر دو نكته مفيد است ، نكته اول : عنوان « فيما يتعلق به احكام الدخول على الزوجة » در نسخه اصل كه به خط مرحوم مصنف است وجود ندارد و اين عنوان در هنگام چاپ افزوده شده ، اين امر نتيجه‌اى دارد كه پس از اين ذكر خواهيم كرد .\r\nنكته دوم : مصنّف كه علاوه بر زوجه ، مملوكه را هم كه محل ابتلاء نيست « 1 » ضميمه كرده بهتر بود محلّله را هم ضميمه مىكرد .\r\nبهر حال ما به اقوال فقها مراجعه كرديم ، مشهور بسيار قوى بين فقهاى امامى جواز است و در بين فقهاى عامه حرمت ، بنابراين اگر در روايات مسأله به تعارض\r\n\r\n\r\n","description":"","footnote":"\r\n( 1 ) البته ممكن است در زمان مصنف احياناً محل ابتلا قرار مىگرفته ولى بهر حال نادر است .\r\n","page_name":" 1061 ","page_number":51},
  {"content":"\r\n\r\nقائل شديم و نوبت به رجوع به مرجحات رسيد ، ترجيح با روايات جواز است هم از جهت موافقت با مشهور فقهاى امامى و هم از جهت مخالفت با عامه .\r\nحال اقوال فقهاى امامى را در مسأله نقل مىكنيم .\r\n\r\n3 ) نقل اقوال فقهاء ( قائلين به جواز )\r\n- از كافى كلينى استفاده مىگردد كه ايشان به دو جهت قائل به جواز مىباشند :\r\nجهت اول : ايشان روايتى را كه صريحاً بر جواز دلالت مىكند آورده و نيز روايتى كه دلالت آن روشن نيست ، برخى آن را ظاهر در كراهت و برخى ظاهر در تحريم دانسته‌اند و بهر حال ظهور آن در تحريم ظهور قويى نيست « 1 » ، از نقل اين دو روايت بدست مىآيد كه نظر كلينى ، جواز مىباشد .\r\nجهت دوم : ايشان قبل از اين باب ، بابى به نام « ما يحل للرجل من امرأته و هى طامث » « 2 » گشوده كه تنها رواياتى را نقل كرده كه دليل بر جواز وطى در دبر زن حائض است ، وقتى وطى در دبر زن حائض جايز گشت به طريق اولى در حالت عادى جايز خواهد بود .\r\nدر توضيح اين مطلب بايد دانست كه دو بحث در اينجا مطرح است ، يكى جواز وطى در دبر در حال عادى و عدم حيض كه برخى آن را جايز و برخى حرام دانسته‌اند ، ديگرى جواز وطى در دبر در حال حيض مىباشد كه تنها بر فرض جواز در حال عادى مطرح مىگردد و برخى كه در حال عادى وطى در دبر را جايز مىدانند ، در حال حيض به حرمت آن فتوا داده‌اند ، ولى اگر در حال حيض وطى در دبر جايز باشد ، ديگر وجهى براى حرمت در حال عادى باقى نمىماند .\r\n\r\n\r\n","description":"","footnote":"\r\n( 1 ) ( توضيح كلام استاد - مدّ ظلّه - ) : كلينى در باب محاش النساء كافى ج 5 ص 540 صفوان بن يحيى را كه صريح در جواز است ، به همراه مرسله ابان عن بعض اصحابنا عن ابى عبد الله عليه السلام را كه دلالت آن بر حرمت محل تأمل است ( : هى لعبتك لا تؤذها ) ذكر كرده كه از ملاحظهء اين دو با هم فتواى ايشان به جواز استفاده مىگردد .\r\n( 2 ) ( كافى ج 5 ص 538 )\r\n","page_name":" 1062 ","page_number":52},
  {"content":"\r\n\r\n- به شيخان ( : شيخ مفيد و شيخ طوسى ) فتواى به جواز در مسالك « 1 » و غير آن نسبت داده شده ، ما به مُقنعه مفيد هم كتاب نكاح و هم بحث حيض كتاب الطهارة مراجعه كرديم چنين بحثى اصلًا در آن عنوان نشده بود ، در ساير رسائل ايشان همچنين فتوايى ديده نشده ، تنها در مسائل طوسيه ( كه سؤالات شيخ طوسى از استاد خود شيخ مفيد است ) چنين فتوايى را يافتيم كه مىبايست نسبت جواز به مفيد مستند به همين رساله باشد .\r\nمتن سؤال : « ما يقول سيدنا الجليل المفيد اطال الله بقاءه و كبت اعدائه : فى رجل له [ امرأة يستمتع بها 
  ] أيام حيضها او نفاسها ، هل له وطؤها فى غير الموضع افتنا متطولا ان شاء الله .\r\nالجواب : الوطى فى احشاش « 2 » النساء مكروه و ليس عليهم حدّ و الاستمتاع بالمرأة ايام حيضها أو نفاسها ، ما بين السرة و الركبة بما عدا القبل يكون مكروهاً الا أنّه لا يستحق به حداً و لا عقاباً . و كتب محمد بن محمد بن النعمان « 3 » » .\r\n- شيخ طوسى هم در كتب خود نهاية « 4 » ، مبسوط « 5 » ، تبيان « 6 » ، حكم به جواز كرده و در خلاف هم ادعاى اجماع بر اين مطلب نموده مسأله 117 : « يكره اتيان النساء فى ادبارهن و ليس ذلك بمحظور . . . دليلنا اجماع الفرقة و اخبارهم و أيضاً « 7 » » .\r\n- سيد مرتضى در باب حيض استمتاع به مقدار ما بين السرة و الركبه زن حائض را به طور كلى جايز نمىداند ، چنانچه در معتبر « 8 » و مختلف « 9 » از شرح الرساله علم الهدى اين فتوا نقل شده و در رسائل چاپ شده سيد مرتضى اين فتوا يافت نشده ،\r\n\r\n\r\n","description":"","footnote":"\r\n( 1 ) مسالك 7 : 57 و فى هامشه ، و لم نعثر على مذهب المفيد فيما لدينا من كتبه .\r\n( 2 ) احشاش ، جمع الحُش : الدبر .\r\n( 3 ) المسائل الطوسيه ص 12 آثار شيخ مفيد ، مجلد سوم .\r\n( 4 ) النهاية و نكتها ، 1 : 237 ، 2 : 353 .\r\n( 5 ) مبسوط 4 : 243 .\r\n( 6 ) التبيان چاپ جامعهء مدرسين 3 : 328 ( عندنا ، لا يحرم منها غير موضع الدم فقط )\r\n( 7 ) الخلاف 4 : 336 و 338 ، لاحظ أيضاً 1 : 226 / مسأله 195 .\r\n( 8 ) معتبر 1 : 224 .\r\n( 9 ) مختلف ( چاپ جامعه مدرسين ) 1 : 346 .\r\n","page_name":" 1063 ","page_number":53},
  {"content":"\r\n\r\nولى در غير زمان حيض در سه كتابش صريحاً فتوا به جواز داده و ادعاى اجماع هم بر آن نموده است .\r\nيكى در انتصار : ممّا شنع به على الامامية و نسبت الى التفرد به و قد وافق فيه غيرها القول باباحة وطئ النساء فى غير فروجهن المعتادة للوطئ ، و اكثر الفقهاء يحظرون ذلك . . . و الحجة فى اباحة ذلك : اجماع الطائفة و أيضاً قوله تعالى  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  « 1 » . . . ديگرى در رساله جوابات الموصليات الثالثة در ذيل عنوان : جواز نكاح النساء فى ادبارهن : « و هذه المسألة عليها اطباق الشيعة الامامية و لا خلاف بين فقهائهم و علمائهم فى الفتوى باباحة ذلك . . . و الحجة فى اباحة هذا الوطي اجماع الفرقة المحقّة عليه « 2 » » .\r\nمورد سوم در جوابات المسائل الميافارقيات : « مباح للزوج أن يطأ زوجته فى كل واحد من مخرجيها و ليس فى ذلك شىء من الحظر و الكراهة ، و الحجة فى ذلك اجماع الفرقة الامامية عليه « 3 » » .\r\nعجيب اين است كه ايشان حتى كراهت را هم نفى كرده و دعواى اجماع فرقه اماميه بر آن نموده كه نمىدانيم به چه جهت چنين ادعايى صورت گرفته است .\r\n- كلام ابن ادريس هم ظاهر در اجماع است : « يكره للرجل ان يأتى النساء فى غير الفروج المعتادة للجماع ، و هى احشاشهن من غير خطر و لا تحريم ، عند فقهاء اهل البيت عليهم السلام « 4 » » .\r\n- طبرسى هم در مجمع البيان در تفسير آيه  « فَاعْتَزِلُوا النِّساءَ فِي الْمَحِيضِ »  مىگويد : « اى اجتنبوا مجامعتهن فى الفرج . . . و هو قول محمد بن الحسن [ الشيبانى 
  ] و يوافق مذهبنا أنه لا يحرم منها غير موضع الدم « 5 » » .\r\n- فقه القرآن راوندى هم نظير همين عبارت را آورده « 6 » كه گويا از مجمع البيان گرفته است ولى در اين عبارت كلمه « و قيل » بعد از مذهبنا افزوده كه بىترديد اشتباه است .\r\n\r\n\r\n","description":"","footnote":"\r\n( 1 ) انتصار : 293 و 294 .\r\n( 2 ) رسائل السيد المرتضى 1 : 233 ، م 44 .\r\n( 3 ) همان مصدر 1 : 300 ، م 56 .\r\n( 4 ) سرائر 2 : 606 .\r\n( 5 ) مجمع البيان 1 : 319 .\r\n( 6 ) فقه القرآن 1 : 53 .\r\n","page_name":" 1064 ","page_number":54},
  {"content":"\r\n\r\nاين عبارت يا زائد است يا مصحف « فى » مىباشد ، اشتباه بودن عبارت فقه القرآن هم از خود عبارتى كه ذكر كرديم ، و هم از ذيل عبارت وى ، معلوم مىگردد . چون ايشان پس از اشاره به آيه محيض و اختلاف فقها در وطى در دبر چنين نتيجه مىگيرد : « فمباشرة الحائض على ثلاثة اضرب : محرم بلا خلاف و مباح بلا خلاف و مختلف فيه ، فالمحظور بلا خلاف وطؤها فى الفرج و اما المباح فما عدا ما بين السرة و الركبة . . .\r\nو المختلف فيه ما بين السرة و الركبة غير الفرج و الظاهر أن هذا أيضاً مباح « 1 » » .\r\n- ابن زهره هم در غنيه دعواى اجماع در مسأله كرده مىنويسد : وطى الحلائل من النساء فى الدبر غير محظور بدليل الاجماع المشار اليه « 2 » .\r\nتقريباً تمام فقهاى متأخر هم فتوا به جواز داده‌اند .\r\n\r\n4 ) اقوال ساير فقهاء ( قائلين به حرمت )\r\nكسى كه صريحاً فتوا به حرمت داده ابن حمزه در وسيله است كه مىنويسد :\r\n« حرم عليه وطيها فى المحاش « 3 » » .\r\nو نيز ظاهراً صدوق قائل به حرمت مىباشد ، زيرا تنها روايت حرمت را در فقيه آورده است : قال رسول الله صلى الله عليه و آله : « محاش نساء امتى على رجال امتى حرام « 4 » » .\r\nشايد همين امر سبب گشته كه برخى قول به تحريم را به قمىها نسبت دهند ، ما نمىدانيم اين قول از چه مأخذى گرفته شده است ؟ اولين كسى كه اين نسبت را داده فاضل آبى شاگرد محقق در كشف الرموز است كه مىگويد : « فامّا القدماء من القميين و الشيخ السعيد جمال الدين ابو الفتوح « 5 » و صاحب الواسطة يذهبون الى تحريم ذلك « 6 » » ، ولى علامه و عده‌اى ديگر ، غير از ابن حمزه كسى را قائل به تحريم ندانسته‌اند ، ما\r\n\r\n\r\n","description":"","footnote":"\r\n( 1 ) همان مصدر 1 : 54\r\n( 2 ) غنيه : 287 .\r\n( 3 ) وسيله : 313 .\r\n( 4 ) فقيه 3 : 468 / 4629 .\r\n( 5 ) در باره نسبت تحريم به ابو الفتوح در جلسه آينده سخن خواهيم گفت .\r\n( 6 ) كشف الرموز 2 : 105 ، صاحب الواسطة همان ابن حمزه است .\r\n","page_name":" 1065 ","page_number":55},
  {"content":"\r\n\r\nاحتمال مىدهيم كه فاضل آبى ، اين نسبت را استنباط كرده ، چون فتواى صدوق را در فقيه بدست آورده ، با خود گفته كه بايد پدر صدوق و ابن وليد و امثال آنها هم همين نظر را داشته باشند و فقهاى قمى هم كه معمولًا فتواى آنها نقل مىشود همين دو سه نفر مراد است و شايد گاه سعد بن عبد الله و صفار هم مراد باشد ، ولى غير از اينها مراد نيست « 1 » ، متأخرين همچون فاضل مقداد و محقق كركى و شهيد ثانى هم به احتمال قوى به تبع فاضل آبى نسبت داده‌اند ، و بنابراين نسبت اين قول به قميون ثابت نيست و بر فرض ثبوت هم مراد افراد اندكى است كه بدانها اشاره شد .\r\nبنابراين قول مشهور بىترديد قول به جواز است .\r\n« * و السلام * »\r\n\r\n\r\n","description":"","footnote":"\r\n( 1 ) يكى از آقايان در مسألهء تحديد كرّ قول سه وجب در سه وجب در سه وجب را اختيار كرده بوده و در پاسخ به ندرت اين قول ، نوشته است كه اين قول را به قمىها نسبت داده‌اند ، آن آقا كتب رجال همچون رجال نجاشى و فهرست شيخ را برداشته ، هر چه قمى در آن‌ها بوده صورت‌بردارى كرده بود و گفته بود كه قول به سه وجب هم قول مشهورى است و مثلًا دويست نفر قائل دارد ، با اين كه مراد از قميها كه مختلف از آنها فتوا نقل مىكند ، افراد اندكى هستند كه در متن به آنها اشاره شده ، نه هر كس كه قمى باشد .\r\n","page_name":" 1066 ","page_number":56},
  {"content":"\r\n\r\n\r\n4 / 7 / 1378 يكشنبه درس شمارهء ( 122 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء گذشته ابتدا مسألهء 52 عروه را بررسى كرديم . سپس به مسأله جواز يا حرمت وطى در دبر پرداخته و ضمن نقل اقوال فقها حكم به جواز را مشهور دانستيم در اين جلسه ضمن بيان قول مشهور نزد اماميه در مسأله ، انتساب حرمت به جمعى از بزرگان را مورد ارزيابى قرار داده و آيه شريفهء  ( يَسْئَلُونَكَ عَنِ الْمَحِيضِ . . . )  را مطرح و استدلال مجوزين و مناقشات مانعين مورد نقد و بررسى قرار مىگيرد .\r\n* * * \r\nالف ) بررسى اقوال در مسألهء جواز يا عدم جواز وطى در دبر :\r\n\r\n1 ) قول مشهور\r\nاين مسأله قديماً و حديثاً مورد بحث و اختلاف بوده است ؛ مشهور بين عامه حرمت وطى در دبر ، و مشهور بين اماميه جواز آن است .\r\n\r\n2 ) قائلين به تحريم از اماميه : صدوق ، ابن حمزه\r\nاز اماميه صدوق و ابن حمزه قائل به تحريم شده‌اند . در كشف الرموز - و به تبع او در برخى كتابهاى ديگر - به قميّون و شيخ ابو الفتوح نسبت داده‌اند كه قائل به تحريم‌اند . البته ما از قميّون كسى غير از صدوق را نيافتيم كه قائل به تحريم شده باشد و حتى علامه كه با صاحب كشف الرموز معاصر است در مختلف كه معدّ براى نقل اختلافات اماميه مىباشد ، فقط ابن حمزه را قائل به تحريم دانسته است .\r\nچه بسا صاحب كشف الرموز استظهار كرده است كه چون صدوق نوعاً تابع مشايخ خويش است ، والد صدوق و ابن الوليد و امثال آنها با او هم رأى باشند و\r\n\r\n","description":"","footnote":"","page_name":" 1067 ","page_number":57},
  {"content":"\r\n\r\nمراد از قميّين نيز همين چند نفرند .\r\nهمچنانكه در مجوزين هم حلبيّون را قائل به جواز ذكر كرده است در حالى كه تنها ابن زهره در غنيه ، بر اين مطلب تصريح دارد و أبو الصلاح حلبى كه در استقلال رأى و از حيث زمان به ابن زهره مقدم است ، در كافى و همينطور علاء الدين حلبى در اشارة السبق اين مسأله را عنوان ننموده‌اند . بنابراين هيچ بعيد نيست كه فاضل آبى حدس زده كه چون ابن زهرهء حلبى ادعاى اجماع كرده حد اقل حلبيّون با او هم‌مرامند .\r\n\r\n3 ) ابو الفتوح رازى ، راوندى ، صاحب البلابل\r\nاز جمله كسانى كه قائل به تحريم شمرده شده‌اند ، ابو الفتوح رازى است . ولى اگر صدر و ذيل كلام او مورد دقت قرار گيرد ، معلوم مىشود كه او نيز قائل به جواز است ايشان مىگويند : روايات مانعه و مجوّزه داريم و مقتضاى جمع روايات - همانطورى كه شيخ طوسى فرمودند - حمل بر كراهت است . احتمالًا كسانى كه تحريم را به وى نسبت داده‌اند ، به بعضى از قسمتهاى كلام او مراجعه كرده‌اند .\r\nاز دو كتاب ديگر نيز قول به تحريم نقل شده است :\r\nلباب راوندى ، اين كتاب چون در دسترس ما نيست ، نمىتوانيم بگوييم كه او قائل به تحريم است ؛ زيرا چه بسا كسانى كه كلام وى را نقل كرده‌اند ، همانند نقل كلام شيخ ابو الفتوح دچار اشتباه شده باشند و يا چيزى را كه ظاهر در كراهت است ، حمل به حرمت كرده باشند .\r\nبلابل القلاقل ، صاحب اين كتاب شخصى است به نام سيد أبو المكارم و چندان شناخته شده نيست . فقط مىدانيم كه قبل از مرحوم مجلسى مىزيسته است . وى آياتى را كه با « قل » شروع شده ، در اين كتاب تفسير و شرح كرده است و چون اين كتاب هم در دست ما نيست ، نمىتوانيم به صِرف نقلى كه شده ، اكتفا كنيم .\r\n\r\n","description":"","footnote":"","page_name":" 1068 ","page_number":58},
  {"content":"\r\n\r\n\r\n4 ) ادعاى استماع تحريم از حضرت حجت عليه السلام\r\nيك مطلبى كه فى الجمله قابل اهميت است عبارتى است كه در كشف الرموز آمده كه شخص فاضل و شريفى قائل به حرمت بود و ادعا مىكرد اين مطلب را از كسى شنيده است كه قول او حجّت مىباشد . اما از اين حيث كه ناقل اين ادعا يعنى صاحب كشف الرموز خود بر خلاف اين نقل ، قائل به جواز شده و اعتماد به اين نقل نداشته است و از كلام آن شخص هم تعبير به « ادعا » كرده پس اين حرف هم چندان اعتبار نداشته و قابل اعتماد نيست .\r\n\r\nب ) بيان استدلالات مجوّزين و مانعين :\r\nقبل از اينكه وارد ادلهء طرفين شويم ، ذكر يك نكته لازم است و آن اينكه : اگر ما نتوانستيم بين روايات مجوزه و مانعه جمع كنيم و كار به تعارض روايات كشيد قطعاً ترجيح با روايات مجوزه است ؛ زيرا هم شهرت اماميه بر آن قائم است و هم مخالفت عامه محرز و ثابت مىباشد . البته بايد به صورت مفصل ادله را بررسى كرد تا ارزش هر يك از جهت سند و دلالت كاملًا معلوم شود و در صورت امكان بتوان جمع عرفى ما بين آنها نمود .\r\n\r\n1 ) استدلال به آيهء شريفه ( يَسْئَلُونَكَ عَنِ الْمَحِيضِ . . . )\r\nفريقين به اين آيه تمسك كرده‌اند و ما براى آنكه كاملًا مراد از آيه معلوم شود ، مقدارى از مباحث تفسيرى آيه را نيز مورد بحث قرار مىدهيم .\r\nآيه چنين است :   ( وَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ * نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ وَ اتَّقُوا اللَّهَ وَ اعْلَمُوا أَنَّكُمْ مُلاقُوهُ وَ بَشِّرِ الْمُؤْمِنِينَ )   « 1 »\r\n\r\n\r\n","description":"","footnote":"\r\n( 1 ) بقره آيهء 222 و 223 .\r\n","page_name":" 1069 ","page_number":59},
  {"content":"\r\n\r\nدر چند قسمت آيه لازم است بحث شود :\r\n\r\nحرمت مقاربت در حال حيض و شرائط رفع حرمت\r\nدر جواز مقاربت بعد از حيض دو قول در مسأله است : جواز مقاربت بعد از انقطاع دم ، جواز مقاربت بعد از اغتسال .\r\nو در  ( وَ لا تَقْرَبُوهُنَّ حَتَّى يَطْهُرْنَ )  دو قرائت است :\r\n1 -  « حَتَّى يَطْهُرْنَ »  يعنى تا پاك شوند ، و ظاهرش اين است كه غايت حرمت مباشرت ، نقاى از خون حيض است . 2 - « حتى يَطَّهَّرْنَ » تطهّر فعل صدورى شخص است و معناى آن تحصيل طهارت است يعنى حرمت مباشرت تا زمان غسل كردن ادامه دارد . ولى قرائت شايع فعلى قرائت اول است . بنابر قرائت فعلى قرآن شريف ، اين سؤال مطرح است كه صدر آيه مىفرمايد : غايت  « لا تَقْرَبُوهُنَّ »  نقاى از دم است و ذيل آيه « تطهّر » را موضوع قرار داده است ، چگونه بين صدر و ذيل آيه شريفه جمع كنيم ؟ جواب آن بر دو مبناى فوق چه مىباشد ؟\r\nكسانى كه قائلند اغتسال شرط است ممكن است جواب دهند كه در قسمت اول نفرمود « حتى يطّهّرن » چون ممكن بود اين توهم به وجود آيد كه در حيض هم مانند استحاضه غسل به تنهايى مصحّح جواز مقاربت است و انقطاع دم در حائض همانند مستحاضه شرط نيست . بنابراين فرمود  « حَتَّى يَطْهُرْنَ »  كه بايد دم قطع شود تا اغتسال ، مصحح مباشرت باشد .\r\nو كسانى كه قائلند انقطاع دم در رفع حرمت كافى است ، سه گونه مىتوانند جواب دهند :\r\n1 ) امر به اتيان دلالت مىكند بر اينكه هيچ حزازتى در متعلق امر نيست . در حالى كه بعد از انقطاع دم ، حرمت برداشته مىشود ولى كراهت باقى است و  « فَإِذا تَطَهَّرْنَ »  براى آن آمده كه بعد از اغتسال مىتوانيد مباشرت كنيد و در آن كراهتى هم نيست .\r\n\r\n","description":"","footnote":"","page_name":" 1070 ","page_number":60},
  {"content":"\r\n\r\n2 ) مىتوان گفت در  « فَأْتُوهُنَّ »  ترغيب به مباشرت نيز هست يعنى بعد از اغتسال ديگر آثار حيض برداشته شده و به حالت قبل الحيض برمىگردد كه مباشرت مستحب بود . همانند  ( إِذا حَلَلْتُمْ فَاصْطادُوا )  كه يعنى حكم صيد به همان حالت قبل از احرام برمىگردد و هر حكمى كه قبلًا داشت ، بعد از خروج از احرام به همان حكم برمىگردد .\r\n3 ) مراد از  « حَتَّى يَطْهُرْنَ »  از حدث حيض باشد كه به وسيلهء اغتسال اين طهارت حاصل مىشود ، البته اين احتمال بعيد است .\r\n\r\nاستدلال مجوزين به آيه شريفه\r\nمجوزين به دو فقرهء آيه تمسك كرده‌اند :\r\n1 -  ( فَاعْتَزِلُوا النِّساءَ فِي الْمَحِيضِ )  به اين تقريب كه محيض يا به معناى مصدرى است و يا اسم مكان . و اگر در آيه شريفه مراد از محيض معناى مصدرى باشد بايد تقدير زمان بشود و الا اينكه بفرمايد از زنان اجتناب كنيد ، در خونريزى صحيح نيست .\r\nولى اگر معناى مكانى مراد باشد تقدير لازم نيست و محقق در معتبر و صاحب مدارك در مدارك و نهاية المرام عدم تقدير را ترجيح داده‌اند . چون تقدير خلاف اصل است .\r\nپس آيه مىفرمايد : از زنان در محلّ حيض اجتناب كنيد . مفهومش اين است كه اجتناب از غير قُبل در حال حيض لازم نيست . و اگر در حال حيض نهى نباشد بالاولوية و بالاجماع در غير حال حيض نهى نيست و جايز است .\r\n2 -  ( فَأْتُوا حَرْثَكُمْ أَنَّى شِئْتُمْ )  به اين تقريب كه  « أَنَّى »  در مكان استعمال شده و مراد « هركجا » است كه شامل دبر نيز مىشود .\r\nبر اين استدلال مرحوم آقاى حكيم اشكال كرده‌اند كه « أنّى » به معناى مكان الفعل است نه موضع الاتيان من المرأة و در روايات هم داريم : « و لو على السرج » و خلاصه ظرف براى فعل است نه ظرف متعلق فعل .\r\n\r\n","description":"","footnote":"","page_name":" 1071 ","page_number":61},
  {"content":"\r\n\r\nاين فرمايش ايشان قابل ملاحظه است . دربارهء اين اشكال در جلسات بعد صحبت خواهيم كرد . مرحوم آقاى خوئى هم اين استدلال را مردود دانسته و بر آن سه اشكال كرده‌اند :\r\nاشكال اول :  « أَنَّى »  زمانى است چون در صدر آيه يك زمان خاص استثنا شده بود و منع در يك زمان خاص بود ، و اين رفع همان منع است پس يعنى بعد از آن زمان مباشرت مانعى ندارد .\r\nنقد اشكال : اين اشكال ايشان تمام نيست چون منافاتى بين زمانى بودن منع و اطلاق جواز در همهء مواضع زن نيست . البته اگر قرينه‌اى براى منع ، باشد حرف ديگرى است .\r\nاشكال دوم : اشكال دوم ايشان شبيه به فرمايش‌هاى آقاى حكيم است كه گذشت و ايشان آن را به اين صورت بيان كرده‌اند : « أنّى » در اينجا اگر مكانى هم باشد مراد هر كجاى زن نيست ، چون هركجا شامل گوش ، دهان ، دماغ و . . . مىشود و اين قطعى البطلان است ، پس مراد مكان خارجى است .\r\nنقد اشكال : اين فرمايش ايشان هم صحيح نيست و نقضى كه وارد كرده‌اند ، جواب دارد ؛ چون در آيهء شريفه فرموده  « فَأْتُوا »  و اتيان كل شىء بحسبه . مثلًا اتيان صورت ، تقبيل و اتيان برخى مواضع ، ملامسه و اتيان بعضى ، مباشرت است . بلى اگر در آيه فرموده بود در هركجا كه مىخواهيد ، مواقعه كنيد حرف ايشان درست بود . پس اين اشكال به همان صورت كه آقاى حكيم فرمودند ، بهتر است .\r\nاشكال سوم : فرموده‌اند « حرث » به معناى كشتزار است و در اينجا مراد ، محلّ نطفه و قُبُل مىباشد . اگر به كسى گفتند : اين بذر را هركجا مىخواهى به كار ، منظور در جاهايى است كه بذر قابل روييدن باشد ، نه اينكه در چاه يا در دريا بينداز .\r\n\r\n","description":"","footnote":"","page_name":" 1072 ","page_number":62},
  {"content":"\r\n\r\nنقد اشكال : اشكال سوم هم به نظر ما وارد نيست چون حرث همانطور كه در مفردات راغب هم آمده علاوه بر معناى مصدرى و اسم مصدرى در معناى اسم مفعول هم استعمال مىشود و به معناى محروث و محصول و كشت نيز آمده و مراد آيه آن است كه نساء ، محصولى براى شما هستند و براى استفادهء شما كاشته شده‌اند و لذا بر تمام اندام زن اطلاق حرث شده و نفرموده « فروج نساءكم حرث لكم » .\r\nمانند آنچه در روايات آمده كه : « المرأة ريحانة » و زن به گل تشبيه شده يا در حديث نبوى وارد شده است « اياكم و خضراء الدمن ، قيل : و ما الخضراء الدمن ، قال صلى الله عليه واله و سلم : المرأة الحسناء فى منبت سوء » كه زنان زيبايى كه اصالت خانوادگى ندارند به گل زيباى روييده در لجن زار ، تشبيه شده‌اند .\r\nبنابراين استعمال حرث به معناى محروث ، كشت و محصول ، هم لغةً و هم در آيات و روايات وارد شده و اينجا هم هيچ اشكالى ندارد كه به همين معنى باشد « 1 » . و اگر اينجا بخواهد به معناى كشتزار باشد - و لو اينكه مفسرين گفته‌اند - خالى از مناقشه نيست ؛ چون اينكه آيه شريفه فقط ناظر به صورتى باشد كه زن و مرد قابليت استيلاد دارند و مقصدشان هم استيلاد باشد ، مستلزم آن است كه بسيارى از فروض مانند وقتى كه زن حامله است يا يائسه يا عقيم مىباشد ، آيه بدان صور ناظر نباشد و همينطور در جايى كه مرد عقيم است يا زن و مرد قصد استيلاد ندارند ديگر  « فَأْتُوا حَرْثَكُمْ أَنَّى شِئْتُمْ »  معنى نخواهد داشت .\r\nخلاصه آنكه اشكالات مرحوم آقاى خوئى بر استدلال مجوزين به آيهء شريفه تمام نيست .\r\n« * و السلام * »\r\n\r\n\r\n","description":"","footnote":"\r\n( 1 ) استاد مدّ ظلّه در جلسه 128 از اين نظر عدول كرده‌اند .\r\n","page_name":" 1073 ","page_number":63},
  {"content":"\r\n\r\n\r\n5 / 7 / 1378 دوشنبه درس شمارهء ( 123 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته اقوال فقها را در مسأله وطى در دبر نقل كرديم و گفتيم مشهور اماميه قائل به جواز هستند . در اين جلسه ابتدا توضيحى به عنوان تكملهء بحث جلسهء قبل دربارهء نحوهء استفادهء نظريهء مورد قبول محقّق قدس سرّه از تعابير وى در شرايع و نافع آورده مىشود ، سپس استدلال مرحوم محقّق براى جواز تمتّع از حائض ( به استثناى وطى در فرج ) به آيهء شريفهء  « فَاعْتَزِلُوا النِّساءَ فِي الْمَحِيضِ »  مورد بررسى و تحليل قرار مىگيرد و در نهايت نحوهء استدلال مرحوم سيد مرتضى ( ره ) براى قول به جواز در ما نحن فيه به آيهء شريفه  « أَنَّى شِئْتُمْ »  بيان مىگردد .\r\n* * * از فقهاى بزرگى كه قائل به جواز هستند ، بايد از محقق نام برد ، نسبت دادن اين قول به محقق ره نياز به توضيحى است كه ذيلًا خواهد آمد :\r\n\r\nالف ) توضيحى دربارهء نحوهء دستيابى به نظريهء مرحوم محقق ( ره ) :\r\nدربارهء استناد به كتب فقهى مرحوم محقق در ما نحن فيه و ساير موارد ممكن است اشكالى توهّم شود و آن اين است كه محقّق ( قدس سرّه ) در آثار خود قول جواز را به مشهور نسبت داده ( با تعابيرى چون مشهور و اشهر و . . . ) و مثلًا در شرايع تعبير فرموده : « . . . فيه روايتان ، احداهما الجواز و هى المشهورة بين الاصحاب » « 1 » يا در نافع گفته است : « فيه روايتان ، اشهرهما الجواز على الكراهية » « 2 » . بنابراين معلوم\r\n\r\n\r\n","description":"","footnote":"\r\n( 1 ) شرائع الاسلام ، طبع اسماعيليان ، قم ، ج 2 ، ص 214 .\r\n( 2 ) المختصر النافع ، دار الاضواء بيروت ص 196 .\r\n","page_name":" 1074 ","page_number":64},
  {"content":"\r\n\r\nنمىشود كه ايشان خود قائل به جواز بوده و لا اقل مىتوان گفت كه در مسأله ترديد داشته و از اين رو قول به جواز را به مشهور منتسب نموده است .\r\nامّا اشكال مزبور را بايد مردود دانست . زيرا ما با فحص در كلمات و تعابير مرحوم محقّق ( ره ) « 1 » درمىيابيم كه دأب مرحوم محقّق چنين است كه هرگاه وى نظريه‌اى را به مشهور يا اشهر نسبت دهد و آن نظريه را نقد نكند و نظر مخالف خويش را ابراز ننمايد ، اين امر نشانگر اين است كه فتواى او با نظريهء مشهور موافق است . در بسيارى موارد كه محقّق ( ره ) ابتدا نظر مشهور را ذكر فرموده ، بدون آنكه موافقت خود را با آن اعلام كند ، در صدد اثبات آن برآمده و گويا نظر خود را بيان داشته و لذا پس از آن در مقام استدلال مىفرمايد « لنا على ذلك . . . » .\r\nاز جمله در همين مسأله ، در مبحث مربوط به جواز استمتاع از غير موضع دم در حال حيض با اشاره به قول به جواز از سوى اصحاب و شيخان ( ره ) و نيز نظر مرحوم سيد ، مبنى بر حرمت ، با ادلهء متعدد ، قول مشهور را اثبات مىكند ( با اين تعبير : « لنا قوله تعالى :  فَاعْتَزِلُوا النِّساءَ فِي الْمَحِيضِ  » ) به هر حال نبايد ترديد داشت كه محقق ( ره ) در شرايع و نافع قائل به جواز بوده و در واقع قول مشهور را كه نقل فرموده ، پذيرفته است .\r\n\r\nب ) بررسى استناد مرحوم محقّق ( ره ) براى جواز به آيهء « فَاعْتَزِلُوا النِّساءَ فِي الْمَحِيضِ » :\r\nمرحوم محقّق ( ره ) در مبحث حيض از كتاب معتبر « 2 » براى جواز استمتاع از سره\r\n\r\n\r\n","description":"","footnote":"\r\n( 1 ) عده‌اى از فقهاى عظام ( مانند علامه حلى ره ) نيز اين روش را دنبال كرده‌اند .\r\n( 2 ) كتاب النكاح معتبر ، ظاهراً اصلًا تأليف نشده است و لذا نظريات مرحوم محقّق ( ره ) در اين بحث برگرفته از مبحث حيض از « كتاب الطهاره » معتبر است .\r\n","page_name":" 1075 ","page_number":65},
  {"content":"\r\n\r\nتا ركبه در حال حيض به استثناى ( موضع الدم ) به آيهء شريفه  ( فَاعْتَزِلُوا النِّساءَ فِي الْمَحِيضِ )  استدلال فرموده است به اين بيان كه :\r\n( مقدمهء اول : ) به معناى موضع الدم و محل الحيض است .\r\n( مقدمه دوم : ) آيهء شريفه در مقام بيان محرمات حال الحيض مىفرمايد از موضع الدم اجتناب كنيد . مفهومش اين است كه بيش از اين مقدار اجتناب لازم نيست .\r\nپس وطى در دبر مانعى ندارد .\r\nما ابتدا استدلال ايشان را تقريب نموده و سپس به نقد آن مىپردازيم :\r\n\r\n1 ) تقريب استدلال مرحوم محقّق ( ره )\r\nايشان فرموده كه « محيض » در آيهء شريفه به معناى اسم مكان به كار رفته نه به معناى مصدرى و براى اين مدّعا چهار وجه ذكر كرده است :\r\nوجه اول : اسم مكان همواره به طور قياسى بر وزن « مفعِل » يا « مفعَل » مىآيد ، ولى كاربرد صيغهء مزبور به معناى مصدرى ( مصدر ميمى ) سماعى است و در دوران امر بين قياس و سماع بايد لفظ را بر معناى قياسى كه مطابق با قواعد اوليه است ، حمل نمود . بنابراين با توجه به اين كه مراد از محيض ، موضع الدم است و شارع در مقام بيان هم بوده ، ساير استمتاعات را بايد جايز دانست .\r\nوجه دوم : اگر معناى مصدرى محيض ، مراد باشد ، مفهوم آن امر به اعتزال كلى از زنان در هنگام حيض است ، كه پيروان برخى اديان از جمله يهود قائل بدان بودند و اصلًا با زنان معاشرت نداشتند ، در حالى كه چنين حكمى بر خلاف اجماع است و اجماع فقها اين مفهوم وسيع را براى اعتزال نفى مىكند . پس بايد مراد از محيض « موضع الدم » باشد .\r\nوجه سوم : اگر محيض را به معناى مصدرى بدانيم ، بايد كلمهء « زمان » را در تقدير بگيريم ، زيرا بدون اين تقدير و اضمار ، آيهء شريفه ، مفهوم مناسب و شايسته‌اى نخواهد يافت و صحيح نيست كه بگوييم « در خونريزى » از زنان اجتناب كنيد ، بلكه بايد گفت كه در زمان خونريزى ، از آنها اجتناب كنيد . ولى اگر آن را به معناى مكانى بگيريم ، نيازى به اين تقدير ، كه خلاف اصل مىباشد ، وجود نخواهد داشت . پس\r\n\r\n","description":"","footnote":"","page_name":" 1076 ","page_number":66},
  {"content":"\r\n\r\nمعناى اسم مكان رجحان دارد .\r\nوجه چهارم : شأن نزول آيهء شريفه نيز چنين اقتضا دارد كه مراد از « محيض » اسم مكان باشد ، زيرا آيهء شريفه در ردّ يهود كه در هنگام حيض به طور كلى از زنان كناره‌گيرى و اعتزال مىنمودند ، نازل شده است و درصدد القاى اين نكته است كه اعتزال كلى نادرست مىباشد و بايد حدّى براى آن در نظر گرفت . اين امر با معناى اسم مكانى براى محيض سازگار است .\r\n\r\n2 ) بررسى استدلال مرحوم محقق ( قدس سرّه ) توسّط استاد - مدّ ظلّه -\r\nوجوه ياد شده از استدلال مذكور از ديدگاه ما قابل تأمّل است :\r\nپاسخ وجه اول : ايشان مىفرمايند « در دوران بين كاربرد قياسى و كاربرد سماعى ، كاربرد قياسى مقدم است . »\r\nكلام ايشان را به دو گونه مىتوان تفسير كرد :\r\nتقريب اول : بگوييم اگر لفظى استعمال شده و نمىدانيم در چه معنايى استعمال شده است ؟ تا زمانى كه استعمال آن كلمه در معناى سماعى ثابت نشده است ، بايد لفظ را به معنائى حمل كنيم كه استعمال لفظ در آن معنى قياسى است . بعبارت ديگر ، در معانى قياسى ، مطابق قياس بودن ، مصحح استعمال لفظ در آن معنى است و نياز نداريم كه از خارج اثبات كنيم كه اين لفظ در اين معنى استعمال هم مىشود ولى در معانى سماعى در صورتى استعمال لفظ در اين معنى صحيح است كه اهل لسان ، لفظ را در آن معنى استعمال كرده باشند و اگر چنين استعمالى ثابت نباشد نمىتوانيم لفظ را به معناى سماعى آن حمل كنيم . بنابراين اگر لفظى استعمال شده و معنائى دارد كه استعمال اين لفظ در آن معنا سماعى است و معنائى دارد كه لفظ مىتواند به طور قياسى در آن معنى استعمال شود تا زمانى كه ثابت نشده كه لفظ در اين معناى سماعى به كار برده مىشود ، بايد لفظ را به معناى قياسى آن حمل كنيم .\r\nنقد استاد مدّ ظلّه : اين فرمايش اگر كبروياً تمام هم باشد با محلّ بحث ما - صغروياً -\r\n\r\n","description":"","footnote":"","page_name":" 1077 ","page_number":67},
  {"content":"\r\n\r\nتطبيق نمىكند ، زيرا بر فرض كه بپذيريم كه استعمال اسم مكان بر وزن مفعِل يا مفعَل ، قياسى و كاربرد مصدر بر آن وزن ، سماعى است ، اين امر قابل انكار نيست كه حتى در قرآن كريم ، واژهء « محيض » به معناى مصدرى به كار رفته است ،  « وَ اللَّائِي يَئِسْنَ مِنَ الْمَحِيضِ مِنْ نِسائِكُمْ »  .\r\nتقريب دوم : بگوئيم اگر لفظى داشتيم كه گاهى در معنائى سماعى استعمال مىشود و گاهى در معنائى قياسى ، در استعمالى كه نمىدانيم در كداميك از دو معنى استعمال شده ؟ به معناى قياسى آن حمل مىكنيم .\r\nنقد استاد مدّ ظلّه : اين تقريب از نظر كبروى تمام نيست ، بلكه ظهور لفظى دائر مدار كثرت موارد استعمال است ، گاهى استعمال يك لفظ در يكى از دو معنى به قدرى است كه منشأ ظهور مىگردد و گاهى اين مقدار نيست و براى تعيين معنى بايد به قرائن متوسل شد . بنابراين نمىتوانيم بگوئيم اصلى يا قاعده‌اى وجود دارد كه بايد لفظ را بر معناى قياسى آن حمل كرد ، چنين قاعده يا بنايى عقلايى وجود ندارد .\r\nمثلًا اگر كلمهء « مسجد » هم به معناى محل سجود به كار رود و هم به معناى مصدرى ( سجده كردن ) و معناى دوم قياسى باشد ، در اين صورت هرگاه استعمال اين واژه در معناى اول به سماع ثابت شده باشد ، آيا مىتوان در موارد مشكوك كاربرد آن را در معناى قياسى بر معناى سماعى مقدّم دانست ؟ مسلماً نه ، در اينجا هم بايد گفت كه دليلى بر حمل واژهء « محيض » بر معناى قياسى وجود ندارد ، بله ، اگر كاربرد آن در معناى سماعى ( مصدرى ) به نحو مجاز بود ، مجالى براى اين گفته وجود داشت ولى از آنجا كه كاربرد مزبور به نحو حقيقى است نه مجازى ، نمىتوان به چنين قاعده و اصلى ملتزم شد .\r\n\r\n3 ) كلام محقق در معناى « محيض » در صدر آيهء شريفه\r\nمرحوم محقق ره مىفرمايند : كلمهء « محيض » در صدر آيهء شريفه به معناى مصدرى آن است ،  « يَسْئَلُونَكَ عَنِ الْمَحِيضِ »  يعنى از « حيض » از شما مىپرسند  « قُلْ هُوَ \r\n\r\n","description":"","footnote":"","page_name":" 1078 ","page_number":68},
  {"content":"\r\n\r\n أَذىً فَاعْتَزِلُوا النِّساءَ فِي الْمَحِيضِ »  محيض در ذيل آيه يعنى « محل الحيض » و علت اينكه در صدر آيه معناى اسم مكان ندارد ، زيرا اگر اسم مكان معنى كنيم ، بايد كلمه‌اى در تقدير بگيريم ، « يعنى يسألونك عن الاستمتاع عن محل الحيض » ولى اگر به معناى مصدرى معنى كنيم ، چنين تقديرى لازم نيست .\r\nنقد استاد مدّ ظلّه : قبل از نقد ، اين تذكر مناسب است كه تماميت استدلال مرحوم محقق ره مبتنى بر اين نيست كه محيض در صدر آيه به معناى مصدرى باشد بلكه كلمهء محيض در صدر آيه خواه به معناى مصدر و خواه اسم مكان ، ضررى به استدلال ايشان نمىزند .\r\nولى فرمايش ايشان صحيح نيست ، زيرا بسيار خلاف ظاهر است كه كلمهء « محيض » در آيهء شريفه در دو معنى استعمال شده باشد و مانعى هم ندارد كه محيض اول به معناى اسم مكان باشد و لازم نيست كلمه‌اى را در تقدير بگيريم . بلكه وقتى سؤال از يك عين خارجى مىكنيم ، يعنى احكام مربوط به اين عين چيست ؟\r\n « يَسْئَلُونَكَ عَنِ الْخَمْرِ »  يعنى بگوئيد خمر چه احكامى دارد ، « و يسألونك عن محل الحيض » يعنى محل حيض چه احكامى دارد ؟ و تقديرى هم لازم نمىآيد .\r\n\r\nاشكال و پاسخ :\r\nاشكال : ممكن است گفته شود كه اگر « محيض » در آيهء شريفه در يك معنى استعمال شده بود ، وجهى براى تكرار آن نبود و بجاى تكرار آن ضمير به كار مىبردند و لذا مرحوم آقاى طباطبائى قدس سرّه وجه اين نكته را كه محيض دوم به صورت ضمير نيامده ، آن مىدانند كه محيض اول به معناى خود حيض ( مصدر ) است ، ولى محيض دوم به معناى زمان حيض است و اگر به صورت ضمير مىآمد ، ارادهء معنايى ديگر از ضمير و متفاوت با مفهوم مرجع ضمير تنها به نحو استخدام يا مجاز در حذف ممكن بود كه خلاف ظاهر است . بر اين اساس ، مىتوان اين كلام مرحوم علامه طباطبائى ( ره ) را مؤيّد مبناى مرحوم محقّق ( ره ) دانست و گفت كه تكرار واژهء\r\n\r\n","description":"","footnote":"","page_name":" 1079 ","page_number":69},
  {"content":"\r\n\r\nمحيض و عدم اضمار آن خود دليل بر اين است كه مفهوم آن دو در آيه ، يكسان نبوده ، متفاوت مىباشد .\r\nپاسخ : همچنانكه راوندى در فقه القرآن گفته است ، چه بسا براى اهتمام و تأكيد نسبت به يك امر به جاى ضمير از اسم ظاهر استفاده مىشود تا مطلب روشنتر و آشكارتر باشد . در اينجا هم مىتوان سرّ تكرار واژهء محيض را اين امر دانست . بنابراين حمل هر دو لفظ بر معناى واحد عرفاً اظهر و آشكارتر از آن است كه بگوييم از آنها دو معناى مختلف اراده شده و از اين رو اسم ظاهر تكرار شده است . زيرا تكرار اسم ظاهر به مقاصدى مانند اهتمام و تأكيد مطالب ، امرى نادر و غير متداول نيست و حمل يك واژه در يك عبارت بر دو معناى مختلف استبعادش بمراتب بيشتر است .\r\nسؤال : ممكن است سبب تكرار اسم ظاهر ( محيض ) و عدم اضمار را آن دانست كه اگر محيض دوم به صورت ضمير مىبود ، چه بسا اين تصور پيش مىآمد كه ضمير مزبور به كلمهء « اذى » كه نزديكتر است ، بازمىگردد و يك كبراى كلى از آيه استفاده مىشد كه « كل اذىً يجب الاجتناب فيه » پس در حال استحاضه هم اجتناب لازم است .\r\nو اين خلاف مقصود آيه شريفه است و لذا براى دفع اين شبهه « محيض » به صورت اسم ظاهر آورده شده است .\r\nپاسخ : اگر به صورت ضمير هم آورده مىشد ، چنين احتمالى نمىرفت كه ضمير به « اذى » برگردد و يك مطلب كلى از آن استفاده شود تا تكرار لفظ محيض براى دفع آن احتمال باشد . ان شاء الله در جلسه بعد اين مطلب را توضيح خواهيم داد .\r\nپاسخ وجه سوم : وجه سوم مرحوم محقق ( ره ) را مىتوان چنين پاسخ داد كه از كلمهء « فى » مفهوم زمان استفاده مىشود و نياز به تقدير آن نيست . يا اگر كلمهء زمان در تقدير گرفته شود ، اين تقدير بسيار شايع است و خلاف اصل بشمار نمىرود . مثلًا هرگاه گفته شود « عاد زيدٌ فى مرضه » ، مفهوم آن اين است كه زيد در زمان بيمارى خود\r\n\r\n","description":"","footnote":"","page_name":" 1080 ","page_number":70},
  {"content":"\r\n\r\nبازگشته است و در واقع معناى « فى مرضه » ، « فى وقت مرضه » مىباشد . در اينجا هم مىتوان گفت كه تعبير « فى المحيض » به معناى « در زمان حيض » است و به هيچ وجه تقديرى كه موجب تكلف باشد ، لازم نميايد .\r\nپاسخ وجه چهارم : دربارهء وجه چهارم بايد گفت كه نقلياتى كه دربارهء شأن نزول آيات وجود دارد و به طريق صحيح و معتبر به دست ما نرسيده ، قابل استناد نيست و نمىتوان براى فهم معناى دقيق آيات ، بدانها استدلال و اعتماد نمود . دربارهء شأن نزولها مطالب مختلف و متنوّعى در تفاسير آمده ، ولى اگر از طرق معصومين ( ع ) روايت صحيح و معتبرى نيامده باشد ، تنها براى تأييد مطلب مناسب است و سنديت ندارد . در ما نحن فيه هم دربارهء اين كه اين آيه در ردّ يهود آمده باشد ، روايت صحيح نداريم و البتّه از طرق عامه مطالبى نقل شده كه براى ما حجيّت ندارد .\r\nبررسى وجه دوم : از ميان اين وجوه چهارگانه ، تنها وجه دوم قابل ملاحظه و اهتمام به نظر مىرسد . وجه دوم آن بود كه اگر معناى محيض را مصدرى بدانيم ، مفهوم آن اعتزال كلى و كناره گرفتن از زنان به هنگام حيض خواهد شد كه با اجتماع فقها مخالف است و حيض قطعاً چنين حكمى ندارد . پس معلوم مىشود كه معناى مصدرى مراد نيست و اسم مكان مراد است .\r\nولى حق اين است كه اگر معناى مصدرى را مراد بدانيم ، چنين تالى فاسدى به دنبال ندارد . زيرا در برخى موارد ، كاربرد لفظ در يك معناى كنايى ، به اندازه‌اى شيوع مىيابد كه عرف از آن واژه ، مفهوم مشخّص و مضيّق مىفهمد و در معناى عام و موسّع ، ظهورى انعقاد نمىيابد . مانند كاربرد الفاظى چون اتيان ، مباشرت و مقاربت در معناى وقاع به طور كنايى . در اينجا هم مىتوان گفت اعتزال در هنگام حيض كنايه از كناره‌گيرى از موضع الدم است و با توجه به آلودگى آن موضع در زمان حيض ، تناسب حكم و موضوع اقتضا دارد كه مراد از اعتزال را كناره گرفتن و\r\n\r\n","description":"","footnote":"","page_name":" 1081 ","page_number":71},
  {"content":"\r\n\r\nخوددارى از مباشرت در موضع بدانيم و لااقل قدر متيقن از اعتزال اين است و اگر هم ظهورى در معناى عام داشته باشد ، ظهور بسيار ضعيفى است و خلاف اجماع و تسلّم بودن اين معنى مانند قرينهء متصله‌اى است كه معناى كنائى شايع آن را متعين مىكند . بنابراين مىتوان محيض را به معناى مصدرى دانست و چون معناى رائج و متعارف محيض همان معناى مصدرى است و بسيارى از لغويان و مفسّران از جمله طبرى نيز محيض را به معناى مصدرى معنا كرده‌اند و اين معنا با ديگر موارد كاربرد اين واژه در قرآن كريم هم همسان است ؛ بنابراين بايد گفت معناى محيض ، حيض است نه محل الحيض و اگر هم معناى مصدرى را استظهار نكنيم ، لااقل محتمل است كه معناى مصدرى باشد و ظهورى در معناى « محل الحيض » ندارد ، پس استدلال مرحوم محقق ره تمام نيست .\r\nالبته از آنجا كه اين احتمال وجود دارد كه مراد از اعتزال ، نهى مطلق مباشرت باشد نه خصوص وقاع در موضع الدم ، مىتوان نتيجه گرفت كه آيهء شريفه از اين جهت اجمال و ابهام دارد و براى جواز وطى در دبر در حال حيض نمىتوانيم به آن استدلال كنيم .\r\n\r\nج ) استناد سيد مرتضى ( ره ) براى جواز به « فَأْتُوا حَرْثَكُمْ أَنَّى شِئْتُمْ » :\r\nمرحوم سيد مرتضى ( قدس سرّه ) در حال حيض ، همهء تمتعات بين سره و ركبه را جايز نمىداند ، ولى براى جواز وطى در دبر ، در غير حالت حيض به آيهء شريفه  « أَنَّى شِئْتُمْ »  استناد فرموده است . به گفتهء ايشان  « أَنَّى »  در اينجا يا به معناى « كيف » ، يا به معناى مكان مىباشد . اما نمىتوان آن را به معناى زمان دانست ، زيرا  « أَنَّى »  هيچ‌گاه به معناى قيد زمان به كار نمىرود ( مرحوم شيخ طوسى ( ره ) نيز اين نكته را پذيرفته است ) . بلكه كلمه‌اى كه به معناى زمان مىباشد « ايّان » است و واژه‌هاى « انّى » و « اين » هر دو مفهوم مكانى دارند . بنابراين از آيهء شريفه استفاده مىشود كه هر نوع يا از هر\r\n\r\n","description":"","footnote":"","page_name":" 1082 ","page_number":72},
  {"content":"\r\n\r\nمكانى كه خواستيد ، مىتوانيد از زنان خود بهره‌مند شويد . پس دلالت بر جواز دارد .\r\nبعد ايشان مىفرمايند كه شاهد اين مطلب آن است كه از نظر ادبى كاربرد آيهء شريفه مذكور با قيد مكانى درست است ، و در مقام توضيح مىتوان گفت :  « فَأْتُوا حَرْثَكُمْ أَنَّى شِئْتُمْ  من قبل او دبر » و مفهوم اين جمله با معناى آيه يكسان است ، ولى اگر قيد زمان آورده شود ، معناى آن متفاوت خواهد شد .\r\nمرحوم سيد ( ره ) سپس فرموده : بر فرض كه بپذيريم  « أَنَّى »  علاوه بر مفهوم مكان ، معناى زمانى هم دارد و لفظ مشترك است ، بايد آن را به هر دو معنا حمل كرد ( لازم به ذكر است كه از نظر سيد مرتضى ( ره ) مشترك لفظى را بايد به تمامى معانى آن حمل نمود ، همچنانكه مرحوم طبرسى صاحب مجمع البيان هر دو معنا را در آيه مراد دانسته است ) ، بنابراين مىتوان گفت كه واژهء  « أَنَّى »  در هر دو معنا ( مكان و زمان ) به كار رفته و هر دو معنا اراده شده است . بررسى استدلال مرحوم سيد مرتضى - قدس سرّه - را به جلسهء بعد وامىگذاريم .\r\n« * و السلام * »\r\n\r\n","description":"","footnote":"","page_name":" 1083 ","page_number":73},
  {"content":"\r\n\r\n\r\n6 / 7 / 1378 سه شنبه درس شمارهء ( 124 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث ما در استدلال به آياتى بود كه به جواز وطى در دبر به آنها استناد شده بود .\r\nيكى از آيات قرآن كه در اطراف آن در جلسهء قبل قدرى بحث شد آيه 222 سورهء بقره بود :\r\n « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ » \r\nدر جلسهء قبل در مورد كلمهء محيض و معنى آن و اينكه تكرار اين لفظ در آيه آيا به يك معنى است يا به دو معنى مختلف ؟ سخن گفته شد اكنون دنباله بحث استدلال به آيه فوق و همچنين ديگر آيات مورد استناد مجوزين را پى مىگيريم . سپس به ادلهء تحريم خواهيم پرداخت .\r\n* * * \r\nالف ) ادامهء بحث در آيهء « محيض » :\r\n\r\n1 ) نكتهء تكرار كلمهء « محيض » در آيهء شريفه\r\nدر جلسهء قبل در مورد تكرار لفظ محيض در آيه گفتيم كه اگر بجاى اسم ظاهر ، ضمير به كار برده مىشد ، احتمال ارجاع آن به كلمهء اذى مطابق قاعدهء نحوى « الضمير يرجع الى القريب » وجود داشت و در اين صورت از تعبير فاعتزلوا النساء فيه « فى الاذى » ممكن بود سوء تعبير شود كه هر اذى بطور كلى منهى است درحالىكه چنين مطلبى صحيح نيست لذا اسم ظاهر را تكرار نموده است .\r\n\r\n","description":"","footnote":"","page_name":" 1084 ","page_number":74},
  {"content":"\r\n\r\n\r\n2 ) نقد نكته فوق\r\nاما بيان فوق خالى از اشكال نيست . بيان اين اشكال محتاج مقدمه‌اى است كه در مباحث ديگر نيز مفيد فايده خواهد بود و آن اينكه در استنتاجات اقترانى ، صغرى و كبرى داريم و نتيجه‌اى كه با فاء تفريع ذكر مىشود مثلًا : العالم متغير ( صغرى ) ، كل متغير حادث ( كبرى ) ، فالعالم حادث ( نتيجه ) . فاء تفريع بعد از متقدمتين ذكر مىشود . اما گاهى فاء تفريع بعد از صغرى تنها ذكر مىشود و كبراى قياس مطوى است همچون : زيد عالم ( صغرى ) ، فيجب اكرامه ( نتيجه ) ، كه كبراى كل عالم يجب اكرامه حذف شده است و گاهى فاء بعد از كبرى ذكر مىشود و صغرى مطوى است همچون : كل عالم يجب اكرامه ( كبرى ) ، فزيد يجب اكرامه ( نتيجه ) ، كه صغراى زيد عالم ، مطوى و محذوف است « 1 » .\r\nپس در قياسات سه صورت متصور است :\r\n1 ) هر دو مقدمه ( صغرى و كبرى ) مذكور باشند . 2 ) كبرى حذف شده باشد و نتيجه به صغرى تفريع شود . 3 ) صغرى حذف شده باشد و نتيجه به كبرى تفريع شود .\r\nاما نمىشود خود كبرى را به صغرى تفريع نمود مثلًا : زيد عالم ( صغرى ) ، فكل عالم يجب اكرامه ( تفريع كبرى ) ، چون كبرى اجنبى از مصداق بودن زيد براى عالم است و ربطى ميان صدق كبرى و مصداق بودن فردى براى موضوع آن كبرى ( كه در صغرى ذكر مىشود ) نيست و زيد چه عالم باشد و چه نباشد ، ارتباطى به صدق كبرى ندارد و لذا بايد به جاى « فاء » ، « واو » آورده شود . ( زيد عالم و كل عالم يجب اكرامه )\r\nحال اگر در آيه به جاى تكرار كلمه محيض ، ضمير آورده مىشد و اين ضمير به اذى بازگشت مىنمود ، دقيقاً تفريع كبرى بر صغرى مىشد كه صحيح نيست يعنى چنين\r\n\r\n\r\n","description":"","footnote":"\r\n( 1 ) در اواخر حاشيهء ملا عبد الله به ذكر قياساتى پرداخته است كه ظاهراً غير منتج به نظر مىرسند و در قالب هيچ‌يك از اشكال منطقى نيستند ، در آنجا آمده است كه اين قياسات مقدمهء مطويه‌اى دارند كه اگر ذكر شود مشكل قياس روشن خواهد شد . سپس راههاى كشف اين مقدمه مطويه را متذكر شده است .\r\n","page_name":" 1085 ","page_number":75},
  {"content":"\r\n\r\nمىشد : المحيض هو الاذى ( صغرى ) ، فاعتزلوا النساء فى الاذى يا فكل اذى يجب الاجتناب عنه ( كبرى ) . و اين امر صحيح نيست . زيرا مصداق بودن محيض براى اذى ، هيچ ربطى نداشت به اينكه از هر اذى بايد اجتناب نمود . لذا با توجه به اين تفريع بايد گفت كه حتى اگر ضمير هم ذكر مىشد ، ارجاع آن به كلمه اذى مطابق قاعده نحوى صحيح نبود و خلاف منطق مىشد . بلى اگر به جاى « فاء » تفريع ، « واو » آمده بود ، ممكن بود اشكالى كه در جلسهء قبل گفته شد ، مطرح گردد كه در صورت ذكر ضمير يك كبراى كلى استفاده مىشد كه صحيح نبود .\r\n\r\n3 ) ادامهء استدلال به آيهء « محيض »\r\nاكنون به بحث خود در استدلال به آيه بازگرديم . ما در جلسهء قبل به اين نتيجه رسيديم كه ظاهر آيه اين است كه كلمهء محيض در صدر و ذيل آيه به معناى واحد و از بين دو معناى مصدرى و اسم مكانى لااقل محتمل است و معناى مصدرى هيچ اشكالى ندارد و خلاف اجماع هم نيست چون متفاهم از اين تعبير چنان عمومى ندارد كه خلاف اجماع باشد . پس جواز وطى در دبر در حال حيض را نمىتوان از صدر آيه استفاده نمود . البته اين بحث را به تفصيل بعداً مطرح خواهيم نمود ولى فعلًا در بحث ما كه اصل جواز اين كار است ، آيه دلالتى ندارد . چون اگر جواز آن در حال حيض از آيه استفاده مىشد ، بالاولويه در بحث ما نيز جواز ثابت مىشد نه بالعكس ولى آيه چنين دلالتى ندارد و لذا در بحث ما نيز قابل استدلال نيست .\r\n\r\nب ) استدلال به آيهء « حرث » براى جواز وطى در دبر :\r\n « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  « 1 »\r\n\r\n1 ) كلام سيد مرتضى ( ره )\r\nسيد مرتضى « 2 » براى جواز در غير حال حيض به اين آيه استدلال كرده است بدين بيان كه « انّى » در معناى زمانى به ندرت استعمال شده است و معناى اصلى انّى\r\n\r\n\r\n","description":"","footnote":"\r\n( 1 ) سورهء بقره - آيهء 223\r\n( 2 ) انتصار ، ص 125 .\r\n","page_name":" 1086 ","page_number":76},
  {"content":"\r\n\r\nهمان ايْن و به معناى مكان است و البته به معناى كيف نيز هست . پس اگر به معناى مكان شد يعنى از هر مكانى كه بخواهيد متمتع شويد ؛ لذا دليل بر جواز وطى در دبر است . سپس مىفرمايد : حتى اگر استعمال انّى در زمان هم نادر نباشد ، نهايتاً لفظ مشترك ميان زمان و مكان خواهد بود و لفظ مشترك را بايد به تمام معانى آن حمل نمود و در نتيجه معنى آيه اين است كه از هر مكانى و در هر زمانى كه بخواهيد متمتع شويد ، بازهم دليل بر جواز است .\r\nصاحب مجمع البيان نيز اين مبنا را در لفظ مشترك پذيرفته و چنين گفته است :\r\nكيف شئتم و اين شئتم .\r\n\r\n2 ) تقريب كلام سيد مرتضى ( ره )\r\nاين بيان سيد مرتضى را به سه شكل مىتوان تقريب نمود :\r\nتقريب اول : مبناى سيد مرتضى در مشترك لفظى اين است كه اولًا استعمال لفظ مشترك در اكثر از معناى واحد صحيح است و ثانياً لفظ مشترك را عند الاطلاق بايد به تمام معناى آن حمل نمود .\r\nكه البته اين مبنا را معمولًا نپذيرفته‌اند و گفته‌اند : يا محال است و يا خلاف ظاهر است و محتاج قرينه و . . . . ما نيز اين مبنا را نپذيرفته‌ايم .\r\nتقريب دوم : ممكن است گفته شود كه لفظ « انّى » مشترك معنوى است . يعنى انّى به معناى « ظرف » است اعم از ظرف مكان و زمان .\r\nلذا معناى آيه اين است كه در هر ظرفى براى شما مجاز است هم ظرف مكانى و هم ظرف زمانى . پس وطى در دبر جايز است .\r\nلكن بر تقريب دوم نيز اشكالى وارد است كه آن را غير قابل پذيرش مىسازد .\r\nاشكال اين است كه مطابق نظر ايشان « انّى » مشترك ميان اين و كيف مىباشد .\r\n( و معناى كيف همچون زمان شاذ و نادر نيست بلكه معناى شايع آن است ) و چون جامع و قدر مشترك عرفى ميان كَيْف و ايْن وجود ندارد نمىتوان هر دو معنى را از\r\n\r\n","description":"","footnote":"","page_name":" 1087 ","page_number":77},
  {"content":"\r\n\r\nآن اراده نمود . در مشترك معنوى بايد يك معناى جامع عرفى كه شامل هر دو مورد باشد و تعدى از دو مورد نيز نكند ، وجود داشته باشد ولى در اينجا چنين جامع عرفى قابل تصور نيست . لذا فقط بر تقريب اول استدلال تمام خواهد شد همانگونه كه صاحب مجمع البيان نيز مشى نموده است . اما اين استدلال بر مبناى سيد مرتضى تمام خواهد بود و ما كه مبناى ايشان را نپذيرفته‌ايم ، استدلال مشكل خواهد شد .\r\nتقريب سوم : ممكن است ما بدون آنكه مبناى سيد مرتضى را بپذيريم ، نيز بتوانيم استدلال به آيه را تمام نماييم . بدين بيان كه انّى اگر به معناى ايْن باشد دلالت آيه بر جواز وطى در دبر دلالت وضعى و بالعموم خواهد بود يعنى هر جا را خواستيد مانعى نيست . اما اگر به معناى كيف باشد بازهم ممكن است دلالت آن را بر جواز وضعى دانست چون به معنى هر جور و هر نحو خواهد بود . « هر جور » معناى عامى است و مىتواند هم نظر يهود را تخطئه كند كه دخول در قُبل را از طرف دُبر حرام مىدانستند و هم هر دو نحو از تمتّع ، قُبلًا و دُبراً را جايز بداند چون كيف معناى جامعى است كه تمام اينها را شامل مىشود . پس در هر حال و به هر معنى از معانى باشد ، جواز استفاده مىشود . بدون اينكه نيازى باشد به دنبال جامع عرفى ميان دو معنى باشيم و مبناى سيد مرتضى در مشترك لفظى را بپذيريم .\r\nتذكر : سيد مرتضى مىفرمايد : اما من ادعى ان المراد بذلك اباحة وطى المرأة من جهة دبرها فى قبلها بخلاف ما تكرهه اليهود من ذلك فهو تخصيص لظاهر القرآن به غير دليل و الظاهر متناول لما قالوه و لما قلناه « 1 »\r\n\r\n3 ) خلاصه اشكال مرحوم آقاى حكيم ( ره ) و جواب استاد - مدّ ظلّه -\r\nدر جلسات قبل در مورد اينكه انّى به معناى ايْن باشد اشكالى از مرحوم آقاى حكيم « ره » مطرح كرديم و آن را وارد دانستيم كه ملخص اشكال اين بود كه ظهور اين\r\n\r\n\r\n","description":"","footnote":"\r\n( 1 ) انتصار - 126 .\r\n","page_name":" 1088 ","page_number":78},
  {"content":"\r\n\r\nشئتم در مكانهاى خود فعل است نه در مكانهاى متعلق فعل ، يعنى اتيان به زوجه و تمتع از او در هر جايى كه خواستيد نه اتيان در هر جايى از زوجه كه خواستيد . اما اين اشكال وارد نيست . چون توهّم اشتباه يا تحريمى در مورد مكان اتيان و تمتع نبوده است تا لازم باشد آيه تصريح به جواز آن در مكانهاى مختلف همچون زير آسمان ، زير سقف ، روى بام و غيره بنمايد « 1 » . لذا اگر توهم تحريمى بوده در مورد امكنه متعلق فعل اتيان يعنى اعضاى بدن زوجه بوده است « 2 » كه آيه بدان ناظر است و مراد از اتيان را هم اگر معناى عام انتفاع بدانيم كما هو الظاهر آنگاه انتفاع از هر مكانى متناسب با آن مكان خواهد بود . انتفاع از صورت به تقبيل و از دُبُر و قبل به دخول و . . . خواهد بود و آيه ناظر به جواز تمام اين انتفاعات است .\r\nبه ضميمهء تذكر فوق ، تقريب نهايى كه از آيه گفته شد ، استدلال را تمام خواهد كرد .\r\nچون اگر انّى به معناى ايْن باشد يعنى جواز تمتع از هر جايى كه خواستيد و اگر به معناى كيف باشد يعنى جواز تمتع هر جور كه خواستيد و در هر حال جواز ثابت است .\r\n\r\nج ) استدلال به آيات مربوط به قوم لوط براى جواز وطى در دبر :\r\n«   قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ فَاتَّقُوا اللَّهَ وَ لا تُخْزُونِ فِي ضَيْفِي أَ لَيْسَ مِنْكُمْ رَجُلٌ رَشِيدٌ قالُوا لَقَدْ عَلِمْتَ ما لَنا فِي بَناتِكَ مِنْ حَقٍّ وَ إِنَّكَ لَتَعْلَمُ ما نُرِيدُ   » « 3 »\r\n«      وَ جاءَ أَهْلُ الْمَدِينَةِ يَسْتَبْشِرُونَ قالَ إِنَّ هؤُلاءِ ضَيْفِي فَلا تَفْضَحُونِ * وَ اتَّقُوا اللَّهَ وَ لا تُخْزُونِ * قالُوا أَ وَ لَمْ نَنْهَكَ عَنِ الْعالَمِينَ * قالَ هؤُلاءِ بَناتِي إِنْ كُنْتُمْ فاعِلِينَ »      « 4 »\r\n  « أَ تَأْتُونَ الذُّكْرانَ مِنَ الْعالَمِينَ * وَ تَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ بَلْ أَنْتُمْ قَوْمٌ  \r\n\r\n\r\n","description":"","footnote":"\r\n( 1 ) ممكن است در بعض از فروض نادر توهم تحريم در مورد مكان الفعل برود اما آيات قرآن ناظر به فروض متعارف و نيازهاى عمومى است و معمولًا فروض نادر و موارد خاص به سنت ارجاع شده است همچون حكم خمس كه اصل آن در قرآن آمده و جزئيات آن به سنت واگذار شده است .\r\n( 2 ) مؤيد اين مطلب آن است كه كلمه « فى » نيز ظرف زمان و مكان است و در صورتى كه مكان باشد در مكان متعلق فعل نيز به كار رفته است چنانچه در روايات آمده است : اتيان النساء فى ادبارهن كه فى در مورد مكان اتيان به كار نرفته بلكه مكان متعلق اتيان ، مراد است .\r\n( 3 ) سورهء هود - آيات 78 و 79\r\n( 4 ) سورهء حجر - آيات 67 تا 71\r\n","page_name":" 1089 ","page_number":79},
  {"content":"\r\n\r\n عادُونَ »  « 1 »\r\n\r\n1 ) تقريب استدلال به آيات فوق\r\nتقريب استدلال به اين آيات چنين است كه لوط به قوم خود مىگويد آن هدفى كه شما از اين ميهمانانِ مردِ من مىخواهيد از دختران من نيز قابل حصول است و روشن است كه قوم لوط به دنبال چه چيزى بودند و لوط مىفرمايد آن عمل ( وطى در دبر ) با زنان هم شدنى است و خداوند زن را براى شما آفريده است و اين خواسته شما توسط زنان هم برآورده مىشود .\r\nشيخ طوسى به اين آيات براى اثبات جواز استدلال كرده است و در بعضى از روايات هم به اين آيات براى اثبات جواز استفاده شده است كه بعداً آن‌ها را بررسى خواهيم نمود .\r\n\r\n2 ) اشكال به استدلال به اين آيات\r\nسيد مرتضى با اينكه خود قائل به جواز است ، اما استدلال به اين آيات را تمام نمىداند « 2 » . چون مراد از آيه اين نيست كه آنچه شما از مردان مىخواهيد با تمام خصوصيات حتى فرج ، عين همان در زنان هم موجود است و مىشود تمتع از دبر زن برد ، بلكه مراد اين است كه شما مىخواهيد با لواط ، اطفاى شهوت كنيد كه امرى غلط و نامتعارف است خداوند زن را براى اين منظور آفريده است پس توسط زنان اطفاى شهوت كنيد كه امرى مقبول و جايز است و لذا اصلًا ناظر به خصوصيات اطفاى شهوت نيست كه به همان خصوصيتى كه در مردان ممكن است دفع شهوت كرد ، در زنان همچنين امكانى هست . لذا اگر ناظر به خصوصيات نباشد و فقط راهى را براى دفع شهوت بيان كرده باشد قدر مسلّم آن خواهد بود كه دفع شهوت توسط زن از طريق متعارف آن وطى در فرج است و دلالتى بر جواز وطى در دبر نخواهد داشت . پس به اين آيات نمىتوان استدلال نمود .\r\n\r\n\r\n","description":"","footnote":"\r\n( 1 ) سورهء شعراء - آيات 165 و 166\r\n( 2 ) انتصار ، ص 126\r\n","page_name":" 1090 ","page_number":80},
  {"content":"\r\n\r\n\r\nد ) آياتى كه در تحريم وطى در دبر مورد استدلال قرار گرفته است :\r\n\r\n1 ) « هُوَ أَذىً » در آيهء « محيض »\r\n « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ »  « 1 »\r\nتقريب استدلال : استدلال به قل هو اذى شده است بدين بيان كه اذى به معنى آلودگى و قذارت است . لذا مىفرمايد : چون اين محل هنگام حيض آلوده است نبايد از آن متمتع شويد . حال بدون ترديد محل غايط ( دبر ) اقذر و آلوده‌تر از محل خون حيض است پس بطريق اولى تمتع از آن جايز نيست .\r\nنقد استدلال : اما به اين استدلال اشكالاتى وارد است :\r\nاشكال اول : اذى مشترك ما بين قذر و اذيت است و ممكن است مراد اين باشد كه زن در حال حيض ناراحتى شديد دارد و در حال اذيت است و لذا بايد مراعات وى را نمود ؛ لذا نمىتوان از آن تعدى به حالت ديگر نمود .\r\nاشكال دوم : اگر مراد از اذى ، قذر و آلوده باشد كه عده‌اى چنين گفته‌اند بازهم اين نجاست نمىتواند علّت تامه براى اجتناب از زن باشد چون اين قذارت در استحاضه هم هست . حتى اگر در ايام حيض خون رقيق و همانند استحاضه باشد بايد اجتناب نمود و اگر در ايام استحاضه خون غليظ و همانند حيض باشد با اينكه قذارت و نجاست هست ، اجتناب لازم نيست . بعلاوه در غير حال حيض هم فرج نزديك مخرج بول نيز هست و با اينكه بول هم نجاست و قذارت دارد ، محذورى در تمتع از فرج نيست . لذا اذى به معناى نجاست ، علّت تامه نخواهد بود .\r\nاشكال سوم : اگر به فرض اذى به معناى قذر و نجس و علت تامه براى تحريم باشد ، معلوم نيست مراد از اين نجاست و قذارت ، نجاست و قذارت ظاهرى باشد و ممكن است قذارت معنوى مراد باشد كه در حيض هست و احكام خاصى دارد\r\n\r\n\r\n","description":"","footnote":"\r\n( 1 ) سورهء بقرة - آيهء 222\r\n","page_name":" 1091 ","page_number":81},
  {"content":"\r\n\r\nكه در استحاضه و محل غايط آن قذارت معنوى نيست . در حيض نماز نبايد بخواند ، در مسجد نبايد مكث كند و . . . اما اين نوع قذارت معنوى با چنين احكام خاصه‌اى در محل غايط وجود ندارد . پس دلالت اين آيه بر تحريم ناتمام است .\r\n\r\n2 ) « مِنْ حَيْثُ أَمَرَكُمُ اللَّهُ » در آيهء « محيض »\r\n«  يَسْئَلُونَكَ عَنِ الْمَحِيضِ  . . .  وَ لا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ  » « 1 »\r\nتقريب استدلال : آيه مىفرمايد از ناحيه‌اى كه خداوند امر فرموده است ، اتيان كنيد و بلا اشكال غير موضع دم ، مورد امر خداوند نيست . چون امر به معناى الزام است و اقل مراتب آن رجحان است و ترديدى نيست كه غير محل دم رجحانى ندارد لذا آيه مىفرمايد وقتى كه زنان پاك شدند ، محلى را كه خداوند راجح دانسته است ، مورد تمتع قرار بده و در نتيجه در غير محل دم جايز نيست .\r\nنقد استدلال : در مورد استدلال فوق ممكن است گفته شود اين دليل مبتنى بر مفهوم است و عموماً در چنين مواردى مفهوم را نپذيرفته‌اند چون مفهوم لقب است . « * و السلام * »\r\n\r\n\r\n","description":"","footnote":"\r\n( 1 ) سوره بقرة - آيهء 222\r\n","page_name":" 1092 ","page_number":82},
  {"content":"\r\n\r\n\r\n7 / 7 / 1378 چهارشنبه درس شمارهء ( 125 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در ادله حرمت وطى در دبر بود ، يكى از ادله آن ، آيهء محيض بود ، به دو قسمت از آيه استدلال شده بود : 1 -  « قُلْ هُوَ أَذىً »  2 -  « فَأْتُوهُنَّ مِنْ حَيْثُ أَمَرَكُمُ اللَّهُ »  . در ادامه بحث جلسه گذشته دو تقريب بر استدلال به  « مِنْ حَيْثُ أَمَرَكُمُ اللَّهُ »  بيان كرده به بررسى آن مىپردازيم .\r\n* * * \r\nالف ) استدلال به آيات قرآن در حرمت وطى در دبر :\r\n\r\n1 ) آيهء محيض\r\nيكى از ادلهء حرمت وطى در دبر آيهء شريفهء  « يَسْئَلُونَكَ عَنِ الْمَحِيضِ . . . »  است به فرازهايى از آيه شريفه بر حرمت وطى استدلال شده است :  « قُلْ هُوَ أَذىً فَاعْتَزِلُوا النِّساءَ فِي الْمَحِيضِ » \r\nاين آيهء شريفه دستور اعتزال از حائض داده است ، علت آن را « اذى بودن » بيان داشته است و اذى يعنى قذر و چون قذارتِ محل غائط بيشتر از قذارتِ موضع دم در زمان حيض است ، بنابراين اعتزال از محل غايط لازم است ، خواه در حال طهر باشد يا حيض . اين استدلال را در جلسه گذشته بررسى كرديم .\r\n\r\n2 ) « فَأْتُوهُنَّ مِنْ حَيْثُ أَمَرَكُمُ اللَّهُ »\r\nتقريب‌هاى مختلفى بر دلالت اين فراز از آيهء شريفه بر حرمت وطى در دبر شده است :\r\n* تقريب اول : آيه مىفرمايد پس از پاكى ، از راههايى كه خداوند دستور داده است\r\n\r\n","description":"","footnote":"","page_name":" 1093 ","page_number":83},
  {"content":"\r\n\r\nمقاربت كنيد ، منظور از امر و دستور الهى چيست ؟ امرى كه در صدر آيهء شريفه آمده است  « فَاعْتَزِلُوا النِّساءَ فِي الْمَحِيضِ  « 1 »  »  امر به اعتزال مربوط به خصوص محيض و محل دم است يعنى پس از پاكى ديگر اجتناب از محل دم لازم نيست يعنى اجتناب از غير موضوع دم لازم است .\r\n\r\nپاسخ طبرى به استدلال به آيهء شريفه\r\nطبرى ( م 310 ) به اين تقريب اشكال كرده و گفته كه اگر امر آيه شريفه ناظر به  « فَاعْتَزِلُوا »  باشد صدر و ذيل آيه شريفه متهافت خواهند شد چون معناى فاعتزلوا لزوم اجتناب از موضع دم است . پس صدر آيه مىفرمايد آنچه در حال حيض حرام است ، خصوص مباشرت در قبل است پس « وطى در دبر در حال حيض جايز است » و معناى  « فَأْتُوهُنَّ مِنْ حَيْثُ أَمَرَكُمُ اللَّهُ »  اين است كه پس از پاكى فقط مباشرت در فرج جايز است يعنى « وطى در دبر در حال طهر جايز نيست » ، و هيچ يك از مسلمين نگفته كه وطى در دبر در حال حيض جايز و در حال طهر حرام است .\r\nطبرى : « و فى اجماع الجميع على ان الله - تعالى ذكره - لم يطلق فى حال الحيض من اتيانهنّ فى ادبارهن شيئاً حرمه فى حال الطهر و لا حرّم من ذلك فى حال الطهر شيئاً احلّه فى حال الحيض ، ما يعلم به فساد هذا القول « 2 » »\r\n\r\n3 ) بررسى تقريب اول و بررسى كلام طبرى\r\nاولًا : آيه ناظر به خصوص احكام حائض بما هى حائض است و مىگويد پس از طهر از جهت حيض مانعى در وطى در دبر نيست و منافات ندارد كه ذاتاً وطى در دبر مطلقاً - در حال حيض و طهر - حرام باشد و حرمت ذاتى وطى در دبر از منطوق\r\n\r\n\r\n","description":"","footnote":"\r\n( 1 ) بنابراين بيان مراد از امر معناى متعارف امر است كه طلب امرى وجودى است نه آنكه  « أَمَرَكُمُ اللَّهُ »  ناظر به  « لا تَقْرَبُوهُنَّ »  باشد و مراد آن امر به ترك مقاربت است كه لازمهء نهى  « لا تَقْرَبُوهُنَّ »  مىباشد .\r\n( 2 ) جامع البيان فى تفسير القرآن ج 2 ، ص 230 ، ذيل تفسير آيهء محيض\r\n","page_name":" 1094 ","page_number":84},
  {"content":"\r\n\r\nو مفهوم ، صدر و ذيل آيه شريفه خارج است « 1 » .\r\nبا اين بيان معلوم مىگردد كه هم اصل استدلال به آيهء شريفه بر حرمت ذاتى وطى در دبر ناتمام است و هم اشكال طبرى بر آن\r\n\r\nاشكالات ديگر بر تقريب اول\r\nثانياً : دليلى نداريم كه  « أَمَرَكُمُ اللَّهُ »  اشاره به  « فَاعْتَزِلُوا »  باشد و معانى ديگرى نيز در تفسير  « أَمَرَكُمُ اللَّهُ »  محتمل است :\r\nاول : ممكن است امر در آيه شريفه ناظر به مواردى باشد كه بخاطر 4 ماه يا رجوع در ايلاء مباشرت ، مأمور به باشد بنابراين  « فَأْتُوهُنَّ مِنْ حَيْثُ أَمَرَكُمُ اللَّهُ »  يعنى پس از پاكى با زنها مباشرت كنيد از آن جهت كه خداوند متعال دستور مباشرت داده است و مادّه امر هر چند ظهور در الزام دارد و ناظر به مواردى است كه مباشرت واجب است ( مانند مباشرت در چهار ماه و فئه در ايلاء ) و در اين موارد خصوص مباشرت در قبل واجب مىباشد و مباشرت در دبر واجب نبوده و كافى نيست ، لكن مفهوم اين آيه ، نفى وجوب از وطى در دبر است نه نفى جواز ، آيه مىفرمايد پس از پاكى بر شما واجب است كه - در موارد خاصى - قبلًا مباشرت كنيد ، مفهوم آن اين است كه در اين موارد مباشرت در دبر واجب نيست ولى ممكن است جايز باشد پس دلالت بر حرمت وطى دبراً نمىكند .\r\nدوم : ابن الحنفية مىگويد آيه شريفه ناظر به حكم مطلق نساء است نه خصوص زوجات ، آيه مىفرمايد ، در زمان حيض مباشرت با زنان ذاتاً حرام است مطلقاً - نكاحاً كان أو فجوراً - و پس از پاكى با زنان مباشرت كنيد منتهى از راه حلال كه ازدواج\r\n\r\n\r\n","description":"","footnote":"\r\n( 1 ) توضيح بيشتر اين پاسخ در جلسه 128 خواهد آمد .\r\n","page_name":" 1095 ","page_number":85},
  {"content":"\r\n\r\nو ملك يمين و تحليل باشد و از راههاى فاسد ( / فجور ) اقدام نكنيد . يعنى بانوان در حال حيض مانع ذاتى دارند و پس از بر طرف شدن مانع از راههاى مشروع اقدام كنيد .\r\nبنابراين تفسير منطوق آيه شريفه لزوم شرطى نكاح و ملك يمين است و مفهوم آن حرمت فجور و زنا است و ربطى به حرمت وطى در دبر ندارد .\r\nسوم : احتمال ديگر در معناى آيه شريفه قول زجاج و ابن كيسان است و شيخ طوسى نيز به اين قول متمايل ست ، كه پس از پاك شدن ، مقاربت با همسرانتان جايز است لكن فقط در حالاتى كه خداوند دستور داده است نه در حال احرام و روزهء واجب و اعتكاف .\r\nبنابراين احتمال نيز آيه شريفه منطوقاً و مفهوماً در مقام بيان حكم وطى در دبر نيست .\r\nثالثاً : استدلال به مفهوم آيه شريفه بر حرمت وطى در دبر مبتنى بر آن است كه آيه جواز را منحصر به قبل كند ولى ممكن است  « أَمَرَكُمُ اللَّهُ »  در آيه ، اشاره به دستور استحبابى مباشرت با نساء باشد و آيه در مقام ترغيب در وطى باشد و مسلم است كه ترغيب وطى مخصوص به وطى در قبل است و مفهوم آن نفى ترغيب و استحباب در وطى در دبر است نه نفى جواز .\r\nبه بيان ديگر : محتمل است معناى آيه شريفه اين باشد كه غايتِ حرمت مباشرت حايض ، طهر است و پس از آن مباشرت مستحب است همانطورى كه قبل الحيض مستحب بود . يعنى پس از حيض احكام حيض مرتفع مىشود و به همان شكلى كه قبلًا مباشرت مستحب بود ، الان نيز مستحب است يعنى مباشرت در قبل .\r\nچون اگر وطى در دبر حرام نبوده بلكه مكروه هم نباشد قطعاً مستحب نيست پس آيه ترغيب مىكند كه پس از پاكى در قبل مباشرت كنيد و مفهوم آن اين است كه اين ترغيب در مورد مباشرت در دبر نيست و منافات ندارد كه جايز باشد ولى هيچ گونه ترغيبى در آن نباشد .\r\nرابعاً : اگر چه آيه شريفه در مقام تجويز وطى در قبل هم باشد ، استدلال به آن مبتنى\r\n\r\n","description":"","footnote":"","page_name":" 1096 ","page_number":86},
  {"content":"\r\n\r\nبر آن است كه آيه شريفه مفهوم به نحو سالبه كليه داشته باشد . مفهوم من حيث امركم الله در حدّ مفهوم لقب است كه مشهور قوى علماء منكر آن هستند .\r\nخامساً : شيخ طوسى مىفرمايد اساساً امروز « ما امركم الله » چون در مقام توهم حظر است امر ترخيصى است و اختصاص ترخيص به وطى در قبل ، اول الكلام است پس به آيهء شريفه نمىتوان استدلال كرد .\r\nبه بيانى ديگر : آيه شريفه مىفرمايد پس از پاكى از طرقى كه مجاز هستيد مباشرت كنيد و بايد از خارج اثبات كنيم كه آيا ترخيص اختصاصى به وطى در قبل دارد يا خداوند مباشرت در دبر را نيز اجازه داده است .\r\n\r\n4 ) نقد اشكال پنجم\r\nاين وجه به نظر ما مخدوش است زيرا هر چند صيغه امر كثيراً ما در مقام ترخيص استعمال مىشود مانند  « إِذا حَلَلْتُمْ فَاصْطادُوا »  و  « فَالْآنَ بَاشِرُوهُنَّ »  لكن صحت استعمال مادهء امر و مانند آن در موارد ترخيص معلوم نيست بلكه استعمال آن عرفاً صحيح به نظر نمىآيد و لذا صحيح نيست كه بگوييم « خداوند به كسانى كه از احرام خارج شده‌اند دستور داده كه شكار كنند » يا بگوييم « شارع مقدس به كسانى كه نماز واجبشان را سلام داده‌اند ، امر كرده كه صحبت كنند » يا سربازى كه مرخصى آمده صحيح نيست كه بگويد « فرمانده به من فرمان داد كه به خانه بروم » خلاصه استعمال مادهء امر و دستور و فرمان و كتب عليكم و فرض عليكم و . . . در موارد ترخيص كه گوينده نسبت به انجام عملى بىتفاوت است ، عرفاً صحيح به نظر نمىرسد « 1 » بنابراين صحيح نيست كه امر در آيهء شريفه  « أَمَرَكُمُ اللَّهُ »  را بر اوامر ترخيصى حمل كنيم و اين اشكال اخير محلّ مناقشه است .\r\n\r\n\r\n","description":"","footnote":"\r\n( 1 ) البته در برخى اصطلاحات اصولى ماده امر در مقام ترخيص به كار رفته است مثلًا مىگوييم « امر در مقام توهم حظر » لكن اين استعمال خلاف اطلاقات عرفى است .\r\n","page_name":" 1097 ","page_number":87},
  {"content":"\r\n\r\n\r\nب ) تقريب دوم : استدلال به آيه شريفه « فَأْتُوهُنَّ مِنْ حَيْثُ أَمَرَكُمُ اللَّهُ »\r\nآيه شريفه جواز اتيان را منحصر به « ما امركم الله » كرده است و اگر امر در  « أَمَرَكُمُ اللَّهُ »  الزامى هم نباشد ، لااقل دلالت بر اصل مطلوبيت مىكند و شكى نيست كه وطى در دبر مطلوب نيست و اگر حرام نباشد لااقل مكروه است و اگر به فرض مكروه هم نباشد ، قطعاً مستحب نيست پس آيه شريفه فقط وطى در قبل را تجويز كرده و دلالت بر حرمت وطى در دبر مىكند .\r\n\r\nبررسى تقريب دوم\r\nپاسخ اين تقريب نيز از كلمات گذشته روشن شد زيرا :\r\nاولًا : محتمل است امر در آيه شريفه امرى الزامى باشد - به صورتهاى مختلفى كه گذشت - و گفتيم مفهوم آن نفى وجوب است نه نفى جواز .\r\nثانياً : اگر امر آيه استحبابى هم باشد آيه مىفرمايد پس از پاك شدن وطى در قبل مستحب است . مفهوم آن اين است كه وطى در دبر مستحب نيست پس دلالت بر عدم جواز آن نمىكند .\r\nثالثاً : آيه شريفه ، فقط ناظر به احكام حائض بما هى حائض و غايت آن احكام است و مفهوم آن اين است كه حائض نسبت به وطى در دبر حكم خاصى ندارد و وطى در دبر مىتواند در همهء حالات - طهر و حيض - حرام باشد و مىتواند هميشه حلال باشد .\r\nرابعاً : مفهوم كلى داشتن آيه شريفه مبتنى بر مفهوم داشتن لقب است كه مبناى باطلى است .\r\n« * و السلام * »\r\n\r\n","description":"","footnote":"","page_name":" 1098 ","page_number":88},
  {"content":"\r\n\r\n\r\n10 / 7 / 1378 شنبه درس شمارهء ( 126 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث ما در آيات مورد استناد مجوّزين و محرّمين وطى در دبر بود . در اين جلسه به بررسى روايات مربوطه مىپردازيم و چون در اين روايات اشاراتى به آيات قرآن شده است ، ضمن آن ، بحث در مورد آيات را تكميل مىنماييم .\r\n* * * \r\nبررسى روايات در جواز يا عدم جواز وطى در دبر\r\n\r\nالف ) صحيحهء صفوان « 1 » :\r\n« يقول قلت للرضا عليه السلام ان رجلًا من مواليك امرنى ان اسألك عن مسألة و فهابك استحيا منك أن يسألك عنها . قال : و ما هى ؟ قال : قلت : الرجل يأتى امرأته فى دبرها ؟ قال :\r\nنعم ، ذلك له . قلت : و أنت تفعل ذلك ؟ قال : لا ، انا لا نفعل ذلك » .\r\n\r\n1 ) بررسى دلالت روايت\r\nدلالت صحيحهء فوق بر جواز روشن است . فقط كسانى خواسته‌اند از ذيل روايت ( انا لا نفعل ذلك ) استفادهء كراهت نمايند . مشابه اين صحيحه روايت ديگرى نيز هست كه در كتب روايى مثل جامع الاحاديث ذكر نشده ولى فاضل مقداد در تنقيح آن را آورده است كه به دليل استفادهء كراهت از آن ، به نقل آن مىپردازيم :\r\n\r\n\r\n","description":"","footnote":"\r\n( 1 ) گاهى از اين روايت به صحيحهء على بن حكم تعبير شده است كه تعبير درستى نيست و خلاف اصطلاح است زيرا على بن حكم راوى از صفوان است . ( وسائل الشيعة - باب 73 از ابواب مقدمات نكاح - حديث اول )\r\n","page_name":" 1099 ","page_number":89},
  {"content":"\r\n\r\n« و فى رواية عنه عليه السلام ( يعنى عن الرضا ) « انهى عنه اهلى و خواصّ اصحابى » « 1 »\r\n\r\n2 ) نقد استدلال فوق بر كراهت\r\nبه نظر مىرسد كه يك چنين تعبيراتى شاهد بر كراهت نباشد . اگر چنين گفته بود كه كسى اين كار را نكند ، ممكن بود دليل بر كراهت باشد . ولى تعبير مذكور در روايت بيشتر جنبهء شخصى دارد . خصوصاً اگر مواردى باشد كه خلاف شئون متعارف و بر خلاف شخصيّت اجتماعى گوينده باشد . لذا اگر گفت كه ما چنين نمىكنيم ، نهى كلى استفاده نمىشود . مثلًا اگر شخصى از مرجع تقليد بپرسد : آيا موتور سوارى جايز است ؟ جواب مىدهد : جايز است . اما اگر بپرسد : آيا شما هم اين كار را انجام مىدهيد ؟ طبعاً پاسخ خواهد داد : « ما اين كار را انجام نمىدهيم » .\r\nچون خلاف شئون است . و حتى اگر بگويد : « ما خانواده و نزديكان خود را هم اجازه نمىدهيم » باز دليل منع كلى نيست ، بلكه جنبهء شخصى و حفظ شئونات را دارد « 2 » لذا به طور كلى مىتوان گفت امرى كه خارجاً قبيح و خلاف شئون و حيثيت باشد خصوصاً در محيط عامه اگر آن را حرام بدانند ، احتراز امام از انجام آن عمل و حتى منع نزديكان و اصحاب خود از انجام آن ، دليل كراهت نيست و بعلاوه بنحو عموم افراد را منع نكرده است و فقط كسانى از نزديكان و اصحاب را كه شئون و\r\n\r\n\r\n","description":"","footnote":"\r\n( 1 ) تنقيح - فاضل مقداد ج 3 ، ص 24 و مشابه همين روايت را محقق كركى در جامع المقاصد ج 12 ص 501 نقل كرده است .\r\n( 2 ) شبيه مطلب فوق را صاحب حدائق در مسألهء متعه ( حدائق ج 24 ص 120 ) آورده است . و روى فى الكافى عن على - و المراد به على بن ابراهيم الذي هو أحد مشايخه - رفعه « قال : سأل أبو حنيفة ابا جعفر محمد بن النعمان صاحب الطاق ، فقال له : يا أبا جعفر ما تقول فى المتعة أ تزعم أنها حلال ؟ قال : نعم ، قال : فما يمنعك أن تأمر نساءك أن يتمتعن و يكتسبن عليك ؟ فقال له أبو جعفر : ليس كل الصنعات يرغب فيها و ان كانت حلالًا ، و للناس أقدار و مراتب ، يرفعون أقدارهم ، و لكن ما تقول يا أبا حنيفة فى النبيذ أ تزعم أنه حلال ؟ فقال : نعم ، قال : فما يمنعك أن تقعد نساءك فى الحوانيت نبّاذات فيكتسبن عليك ؟ فقال أبو حنيفة : واحدة بواحدة و سهمك أنفذ ( الكافى ج 5 ، ص 450 ، ح 8 )\r\n","page_name":" 1100 ","page_number":90},
  {"content":"\r\n\r\nحيثيتشان همان شأن و حيثيت امام است ، منع شده‌اند .\r\n\r\nب ) صحيحهء ابن يقطين :\r\n« احمد بن محمد بن عيسى عن الحسين ( الحسن ) بن على بن يقطين ( يا موسى بن عبد الملك عن رجل ) قال سألت أبا الحسن الرضا عليه السلام عن اتيان الرجل المرأة من خلفها . فقال : أحلّتها آية من كتاب الله عزّ و جلّ قول لوط ( عليه السلام )  ( هؤُلاءِ بَناتِي هُنَّ أَطْهَرُ لَكُمْ )  و قد علم انهم لا يريدون الفرج . . . » . « 1 »\r\n\r\n1 ) بررسى سند روايت\r\nاين روايت در بسيارى از كتب استدلالى به عنوان مرسلهء عبد الملك ذكر شده است . درحالىكه روايت مسنده و حتى صحيحه است . چون احمد بن محمد بن عيسى اين روايت را به دو طريق از حضرت رضا نقل مىكند : يكى به طريق ابن يقطين كه بنا به اختلاف نسخ يا حسين بن على بن يقطين است و يا حسن بن على بن يقطين كه هر دو ثقه‌اند . ابن يقطين مستقيماً از حضرت رضا نقل مىكند . در تفسير عياشى نيز همين طريق آمده است . طريق دوم از موسى بن عبد الملك است كه او از رجلى نقل كرده است و لذا اين طريق مرسله است . البته احتمال قوى هست كه اين دو طريق ، يكى باشد و آن رجل همان ابن يقطين باشد كه موسى بن عبد الملك هم از او نقل نموده و احمد بن محمد بن عيسى نيز بلاواسطه از او در طريق اول نقل كرده است ، چون بسيار مستبعد است كه يك سؤال به تعبير واحد و با جوابى به همان تعبير ، توسط دو شخص مختلف پرسيده شده باشد . بهر حال بدليل طريق اول ، روايت صحيح است و مرسل بودن طريق دوم ضررى نمىرساند .\r\n\r\n2 ) بررسى دلالت روايت\r\nدر اينجا چون حضرت به آيه استدلال كرده‌اند وجه دلالت آيه بر مطلب نيز\r\n\r\n\r\n","description":"","footnote":"\r\n( 1 ) وسائل الشيعة - باب 73 از ابواب مقدمات نكاح ، حديث سوم .\r\n","page_name":" 1101 ","page_number":91},
  {"content":"\r\n\r\nروشن مىشود .\r\nاما اگر اين روايت نبود ، در استدلال به آيه مشكله‌اى وجود داشت « 1 » و آن اين است كه چگونه حكمى را كه پيامبرى در شرايع گذشته براى قوم خود بيان نموده است ، به شرايع بعدى تسرى دهيم و از حكم شريعت سابق حكم شرايع بعدى و شريعت خاتم را استفاده نمائيم ؟ در اينجا تقريب‌هاى مختلفى شده است :\r\n\r\nتقريب اول : ( صاحب حدائق ره )\r\nاين تقريب ظاهراً از صاحب حدائق است . ايشان مىفرمايد : اصل اوّلى در شرايع گذشته مادامىكه ناسخ آن نيامده ، اخذ بدان شرايع است و بعثت نبى بعدى و آوردن شريعت جديد ، به خودى خود مانع از اخذ به شرايع گذشته نيست مگر آنكه در شريعت جديد آن حكم نسخ شده باشد و اين نكته از همين روايت استفاده مىشود .\r\n\r\nتقريب دوم : ( علامه طباطبائى ره )\r\nمرحوم آقاى طباطبايى هم بيانى دارند كه هر جايى كه در قرآن نقل مطلبى شده است و سپس قرآن آن مطلب را ردّ نكرده باشد ، اين خود دليل امضاست . ايشان اين مبنا را در موارد مختلف پياده كرده‌اند . مثلًا وقتى قرآن سخنان مشركين را نقل مىكند ، بلافاصله پس از آن مىفرمايد : « سبحان الله » كه اين تنزيه دليل ردّ آن مطلب است . اما وقتى از قول پيامبران مطلبى نقل مىشود ، هيچ تخطئه و ايرادى بدان مطلب وارد نمىنمايد . لذا اين دليل امضاى آن مطالب است . ممكن است كسى به اين بيان ، حكم قوم لوط را در شريعت پيامبر ( ص ) نيز جارى بداند .\r\n\r\n\r\n","description":"","footnote":"\r\n( 1 ) غير از اشكالى كه قبلًا در بحث از آيه مطرح كرديم كه ممكن است مراد لوط اطفاى شهوت باشد . اين تقريب بر فرض آن است كه مراد لوط ، اتيان النساء از دبر باشد به جاى مردان و طبعاً در قوم لوط اين عمل جايز بوده باشد . البته روايت مذكور در متن ، اشكال را مرتفع مىسازد و مراد لوط همان اتيان النساء فى ادبارهن به جاى اتيان الرجال است .\r\n","page_name":" 1102 ","page_number":92},
  {"content":"\r\n\r\n\r\nبررسى تقريب دوم :\r\nتقريب دوم در مطلب مورد بحث ما كافى نيست ، چون ممكن است گفته شود اين امضا مربوط به زمينه خود مىباشد و در زمان خودش صحيح است و لذا نمىتوان حكم زمانهاى بعدى و شرايع لاحق را از آن استفاده نمود . لذا در بحث ما حرف لوط براى قوم خودش و در زمان و زمينهء خود او درست و صحيح بوده است ولى ممكن است مختص قوم او باشد و در شرايع بعدى درست نباشد .\r\n\r\nتقريب سوم از استاد مدّ ظلّه :\r\nممكن است گفته شود در شرايع كليّاتى هست كه احكام ثابته است و لذا نسخ شدنى نيست . مثل ازدواج با محارم يا احكام مربوط به حقوق مردم يا احكام ميان زن و شوهر كه بعيد است تفاوتى از اين جهت ميان شرايع وجود داشته باشد .\r\nهمچنين مثل شرب خمر كه گفته‌اند تمام شرايع آن را تحريم كرده‌اند . لذا احكامى هست كه بعيد است زمان و مكان تأثيرى در آنها داشته باشد . ولى ذهن در بعضى از عبادات ابايى ندارد كه بحسب ازمنه تغيير كرده باشند . ولى بسيار بعيد است كه مرد در شرايع سابق ولايت تام و تمام بر زن داشته باشد ولى در شريعت سمحهء سهله تضييقى از اين ناحيه بر مرد شده باشد « 1 » .\r\nنكته : به مضمون اين روايت ، روايات ديگرى نيز هست كه به آيات ديگرى از قرآن در مورد قوم لوط استدلال كرده است . در اين موارد احتمال هست كه اصل روايت يكى بوده است ، منتهى راوى ، اصل استدلال حضرت به آيه قرآن مربوط به قوم لوط را در خاطر داشته و خود آيه را فراموش كرده باشد و لذا در هر نقلى يكى از آيات قرآن در اين زمينه را بيان كرده باشد . و الله العالم\r\n\r\n\r\n","description":"","footnote":"\r\n( 1 ) تقريبى ديگر مبتنى بر استصحاب احكام شرايع سابق هم شده است كه محل تأمل است . ما چون اساساً استصحاب را در شبهات حكميه جارى نمىدانيم ، از تعرض بدان صرف نظر كرديم .\r\n","page_name":" 1103 ","page_number":93},
  {"content":"\r\n\r\n« محمد بن مسعود العياشى عن عبد الرحمن بن الحجاج قال سمعت ابا عبد الله ( ع ) و ذكر عنده اتيان النساء فى ادبارهن . فقال : ما اعلم آية فى القرآن احلّت ذلك الّا واحدة  « إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ » *  الآية « 1 » »\r\nدر مجموع و با عنايت به اين روايت معلوم مىگردد كه لوط ( ع ) به قوم خود فرموده است : آنچه شما از مردان مىخواهيد با زنان نيز تأمين مىشود . و لذا استدلال به اين آيات از قرآن نيز به ضميمه اين روايات تمام خواهد بود . چون در اين روايات يكى صحيح است و مابقى مؤيد .\r\n\r\nج ) موثقهء عبد الله بن أبى يعفور :\r\n« احمد بن محمد بن عيسى عن على بن اسباط عن محمد بن عمران عن عبد الله بن أبى يعفور قال سألت ابا عبد الله عليه السلام عن الرجل يأتى المرأة فى دبرها ؟ قال : لا بأس اذا رضيت . قلت : فأين قول الله عزّ و جل  « فَأْتُوهُنَّ مِنْ حَيْثُ أَمَرَكُمُ اللَّهُ »  قال : هذا فى طلب الولد فاطلبوا الولد من حيث امركم الله ، ان الله تعالى يقول :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  « 2 »\r\n\r\n1 ) بررسى سند روايت\r\nاين روايت فقط از ناحيهء على بن اسباط محل اشكال است كه فطحى شده و معلوم نيست اين انحراف تا آخر عمرش ادامه داشته يا مستبصر شده است . در هر حال اگر هم فطحى بوده ، ثقه بوده است . نجاشى مىگويد او از اين انحراف عدول كرده و نقل مىكند كه به حضرت جواد مراجعه كرده و حضرت فطحيت را تخطئه كردند و او عدول كرده است . بهر حال كسانى معتقدند تا آخر عمر منحرف بوده است . در هر حال چون محتمل است كه روايت را در غير ايام انحراف نقل كرده\r\n\r\n\r\n","description":"","footnote":"\r\n( 1 ) وسائل الشيعة باب 73 ابواب مقدمات نكاح - حديث 12 .\r\n( 2 ) وسائل ، باب 73 از ابواب مقدمات نكاح - حديث 2 .\r\n","page_name":" 1104 ","page_number":94},
  {"content":"\r\n\r\nباشد ، اين روايت حكم موثقه دارد . البته بعضى گفته‌اند اگر ثقه‌اى منحرف مطلبى نقل كرد و بعد مستبصر شد و در رواياتى كه قبلًا نقل كرده بود ، تشكيك نكرد علامت امضاى آن نقل‌هاى سابق است . پس اگر ثابت شود كه على بن اسباط به مذهب حق عدول كرده است ، روايات او - حتى اگر رواياتى كه در زمان انحراف نقل كرده و بعداً در صحت آنها تشكيك نكرده است - صحيحه خواهد بود .\r\nاين مبنا محل تأمل و اشكال است و بايد در جاى خود بررسى شود . بهر حال چون على بن اسباط ثقه است ، اين روايت موثقه خواهد بود .\r\n\r\n2 ) دلالت روايت\r\nدلالت روايت بر جواز وطى در دبر ( اذا رضيت ) روشن است ، تفصيل بيشتر معناى روايت را به جلسات بعد واگذار مىكنيم .\r\n\r\nد ) موثقه‌اى ديگر از عبد الله بن أبى يعفور :\r\n« احمد بن محمد بن عيسى عن معاوية بن حكيم عن احمد بن محمد عن حماد بن عثمان عن عبد الله بن أبى يعفور قال سألت ابا عبد الله ( ع ) عن الرجل يأتى المرأة فى دبرها ؟ قال : لا بأس به » « 1 »\r\nدر اين طريق هم اشكالى نيست . فقط در مورد معاوية بن حكيم اختلاف شده است كه آيا فطحى بوده است يا نه ؟ البته در وثاقت او ترديدى نيست احمد بن محمد هم بزنطى است ، نتيجه آنكه اين طريق هم موثقه است . البته به احتمال قوى اين روايت و روايت قبلى ، روايت واحد است كه تقطيع شده است .\r\n\r\nه ) روايت حمّاد بن عثمان :\r\n« احمد بن محمد بن عيسى عن ابن فضال عن الحسن بن الجهم عن حماد بن عثمان قال سألت ابا عبد الله ( ع ) و اخبرنى من سأله عن الرجل يأتى المرأة فى ذلك الموضع و فى البيت\r\n\r\n\r\n","description":"","footnote":"\r\n( 1 ) وسائل ، باب 73 از ابواب مقدمات نكاح - حديث 5 .\r\n","page_name":" 1105 ","page_number":95},
  {"content":"\r\n\r\nجماعة . فقال لى و رفع صوته : قال رسول الله ( ص ) : من كلّف مملوكه ما لا يطيق فليعنه ( فليبعه ) ثم نظر فى وجه اهل البيت ثم أصغى الىّ فقال : لا بأس به « 1 » » .\r\n\r\n1 ) بررسى سند روايت\r\nسند اين روايت ، در بعضى از نسخ تهذيب به جاى « او » ، « واو » آمده است . اگر ما مطمئن مىشديم كه نسخه « واو » صحيح است ، روايت را موثقه مىدانستيم چون روايت دو طريق پيدا مىكرد كه يكى به حماد بن عثمان منتهى ميشد و طريق ديگر به شخصى كه معلوم نيست ( اخبرنى من سأله ) و مرسله مىگرديد و ارسال ، ضررى به موثقه بودن نمىرساند . ( چون ابن فضال فطحى و ثقه است لذا از طريق حماد بن عثمان موثقه مىشود . ) اما چون در نسخهء تهذيب چاپى و استبصار چاپى « او » آمده است ، لذا معلوم نيست كدام درست است و چون نتيجه تابع اخسّ مقدمات است ، روايت از اعتبار ساقط است . البته اگر ترديد از حماد بن عثمان بود طبق مبناى اعتبار رواياتِ اصحاب اجماع ، مىتوانستيم سند روايت را معتبر بدانيم ولى اينجا معلوم نيست كه ترديد فوق در سند از خود حماد بن عثمان است يا از حسن بن جهم بلكه بعيد است ترديد از حماد بن عثمان باشد زيرا با تفصيلى كه وى روايت را نقل كرده مستبعد است كه نداند آيا خود او از امام شنيده يا كسى براى وى نقل كرده است ؟\r\nاما بر مبناى ما كه اين مطلب را قبول نداريم ، روايت معتبر نخواهد بود .\r\n\r\n2 ) بررسى دلالت روايت\r\nصاحب حدائق از اين روايت و اينكه امام قسمتى از مطلب را بلند فرموده‌اند و سپس حكم نهايى را به آرامى بيان كرده‌اند ، چنين نتيجه گرفته است كه جوّ روايت ، جوّ تقيّه بوده و اين روايت با توجه به محيط عامّه اگر نهى كرده باشد ، امرى طبيعى\r\n\r\n\r\n","description":"","footnote":"\r\n( 1 ) وسائل الشيعة ، باب 73 از ابواب مقدمات نكاح - حديث چهارم ، البته در جامع الأحاديث ج 2 ، ص 217 « مملوكه » به اشتباه « مملوكة » نقل شده است .\r\n","page_name":" 1106 ","page_number":96},
  {"content":"\r\n\r\nاست . چون نقل آن سخن از پيامبر با صداى بلند موجب شده است كه عموم حاضرين فكر كنند كه حضرت با كلام پيامبر جواب سائل را داده است كه گويى اين كار ، خلاف است و نبايد بشود و آنگاه جواب واقعى ( لا بأس به ) را به آرامى فرموده است . لذا جوّ تقيّه بوده است . و اگر روايتى در اين جو صادر شود و ندانيم كه تقيه‌اى است يا خير ؟ اصلى به نام « أصالة عدم التقية » نداريم كه روايات مشكوك را بر آن حمل كنيم . بهر حال ، چون سند روايت را معتبر نمىدانيم ، نمىتوانيم بر تقيه‌اى بودن جوّ بدان تمسك كنيم و روايات ديگر را از اعتبار بيندازيم .\r\n\r\nو ) مرسلهء حفص بن سوقه :\r\n« الحسين بن سعيد عن ابن أبى عمير عن حفص بن سوقه عمن اخبره قال سألت ابا عبد الله ( ع ) عن رجل يأتى امرأته من خلفها قال : هو أحد المأتيّين فيه الغسل « 1 » »\r\n\r\n1 ) بررسى سند روايت\r\nاين روايت بر مبناى مشهور ، يعنى اعتبارِ روايات اصحاب اجماع ، بدليل ابن ابى عمير معتبر است . البته ما بنا به شهادت شيخ طوسى در عدّه مشايخ بلاواسطه ابن ابى عمير را امامى عادل مىدانيم ولى اينجا چون « عمن اخبره » بعد از حفص بن سوقه واقع شده و واسطه خورده است ، نمىتوانيم آن را صحيحه بدانيم .\r\n\r\n2 ) بررسى دلالت روايت\r\nاگر ذيل روايت نبود و فقط گفته بود هو احد المأتيّين « 2 » ممكن بود ، حمل شود بر آن مطلبى كه يهود معتقد بودند و دخول در فرج را از پشت حرام مىدانستند و تعبير « يأتى اهله من خلفها » قابل حمل بر اين معنا بود و لذا روايت در صدد نفى عقيده يهود بوده است كه هم از طريق دبر و هم قُبل ، وطى در فرج جايز است . لذا دلالتى بر\r\n\r\n\r\n","description":"","footnote":"\r\n( 1 ) وسائل باب 73 از ابواب مقدمات نكاح ، حديث 7 .\r\n( 2 ) المأتى يعنى الوجه الذي يؤتى منه .\r\n","page_name":" 1107 ","page_number":97},
  {"content":"\r\n\r\nمورد بحث ما نداشت .\r\nاما چون در ذيل روايت فرموده است « فيه الغسل » متعيّن مىگردد كه مراد وطى در دبر است زيرا هيچ‌كس احتمال نداده است كه جماع در قُبل به طريقى كه يهود حرام مىدانستند ، ممكن است غسل نداشته باشد تا روايت در صدد نفى آن و اثبات غسل باشد . اما اين احتمال بوده است كه چه بسا وطى در دبر موجب غسل نباشد و شيخ طوسى در تهذيب ( و شايد استبصار ) تمايل به عدم وجوب غسل دارد . ايشان روايت نافى غسل و روايات مثبت غسل را حمل بر تقيه كرده است .\r\nخلاصه آنكه كيفيت مباشرت در اثبات غسل دخالتى ندارد و آنچه توهم شده و جاى سؤال داشته و مورد اختلاف بوده ، محل اتيان است كه آيا وطى در دبر هم غسل دارد يا نه ؟ كه حضرت فرموده‌اند « فيه الغسل » همانطورى كه در مورد بهيمه بسيارى گفته‌اند كه حرام است ولى غسل ندارد و يا در مورد غلام نيز همينطور گفته‌اند . لذا جاى سؤال داشته كه حضرت هم حكم به جواز و هم وجوب غسل داده‌اند . بهر حال اگر در سند روايت ترديدى نداشته باشيم ، دلالت آن تمام است .\r\n« * و السلام * »\r\n\r\n","description":"","footnote":"","page_name":" 1108 ","page_number":98},
  {"content":"\r\n\r\n\r\n11 / 7 / 1378 يكشنبه درس شمارهء ( 127 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه قبل بررسى رواياتى را كه بر جواز وطى در دبر دلالت مىكرد ، آغاز كرديم ، در اين جلسه به بررسى چند روايت ديگر ( روايت يونس بن عمّار - مرسله على بن الحكم - مرسله ابن أبى يعفور ) پرداخته و نيز با اشاره به روايات باب حيض از جواز وطى در دبر در باب حيض ، جواز اين عمل را در حال عادى نتيجه مىگيريم ، در ادامه به نقل صحيحهء عمر بن خلّاد كه دليل بر حرمت دانسته شده و كيفيت جمع بين آن و بين ساير روايات پرداخته ، درباره اين ضابطه كه « دو خبر متعارض در صورتى داراى جمع عرفى هستند كه اگر متصل به هم باشند ، يكى قرينه بر ديگرى تلقى شده » بحث كرده ناتمامى آن را اثبات مىكنيم ، در ادامه درباره نسبت روايات مجوزه با آيهء قرآن سخن گفته و نيز به بررسى نقلهاى مختلف روايت ابن أبى يعفور پرداخته و خواهيم گفت كه نمىتوان قيد « اذا رضيت » را كه تنها در يكى از اين نقلها آمده ، معتبر دانست .\r\n* * * \r\nالف ) روايت يونس بن عمّار :\r\n\r\n1 ) متن روايت\r\n« محمد بن احمد بن يحيى عن أبى اسحاق عن عثمان بن عيسى عن يونس بن عمار قال قلت لأبي عبد الله أو لأبي الحسن عليه السلام : انى ربما أتيت الجارية من خلفها - يعنى دبرها - و نذرت فجعلت على نفسى ان عدت الى امرأة هكذا فعلىّ صدقة درهم و قد ثقل ذلك علىّ . قال ليس عليك شىء و ذلك لك « 1 » »\r\n\r\n\r\n","description":"","footnote":"\r\n( 1 ) وسائل 20 : 147 / 25266 ( باب 73 از ابواب مقدمات النكاح / ح * 8 ، جامع احاديث الشيعة 20 : 217 / 687 ، باب 28 از ابواب مباشرة النساء / ح 11 .\r\n","page_name":" 1109 ","page_number":99},
  {"content":"\r\n\r\n\r\n2 ) بحث سندى\r\nدر سند روايت ابو اسحاق واقع شده كه مراد از آن ، ابراهيم بن هاشم قمى است كه محمد بن احمد بن يحيى فراوان از وى روايت دارد ، و گاه از وى به كنيه ابو اسحاق يا ابو اسحاق ابراهيم بن هاشم « 1 » روايت مىكند ، و ابو اسحاق از عثمان بن عيسى بسيار روايت مىكند . در وثاقت و جلالت ابراهيم بن هاشم بحثى نيست .\r\nعثمان بن عيسى ثقه است ولى از رؤساى واقفه بوده و برخى عدول او را از مذهب وقف نقل كرده‌اند ، و به هرحال چون زمان نقل ابراهيم بن هاشم از وى معلوم نيست و ممكن است در زمان وقف ، روايت را از او شنيده باشد ، روايات وى در حكم موثقه است ، زيرا نتيجه تابع اخسّ مقدمتين است و با احتمال واقفى بودن راوى ، روايت موثقه بشمار ميرود نه صحيحه .\r\nالبته اگر عدول وى از مذهب وقف ثابت مىگرديد ، ممكن بود با تقريبى صحت روايت وى را اثبات كنيم ، تقريب اين است كه كسى كه از وقف - مثلًا - عدول مىكند و به مذهب حق مىپيوندد ، اگر در رواياتى كه سابقاً در زمان انحراف خود روايت كرده ، اشكالى مىديد ، مىبايست آنها را رد مىكرد ، و از عدم رد وى ، امضاى روايات سابق استفاده مىشود . در نتيجه كأنّه روايت سابق را در زمان امامى بودن هم نقل كرده است .\r\nولى در اين تقريب اشكالى است كه الان مجال ذكر آن نيست ، و به هرحال اصل عدول عثمان بن عيسى از مذهب وقف هم ثابت نيست . بنابراين ، تقريب بالا ، بر فرض صحت ، موضوع ندارد .\r\nتنها اشكالى كه در سند باقى مىماند ، درباره يونس بن عمار است كه مرحوم\r\n\r\n\r\n","description":"","footnote":"\r\n( 1 ) تهذيب 4 : 219 / 10\r\n","page_name":" 1110 ","page_number":100},
  {"content":"\r\n\r\nآقاى خوئى ره ظاهراً از اين جهت ، روايت را معتبر نمىدانند ولى ، براى اثبات وثاقت يونس بن عمار از چند راه مىتوان يارى جست :\r\nراه اول : رواية ابن أبى عمير از وى ، ما مشايخ ابن أبى عمير را ثقه مىدانيم .\r\nراه دوم : روايت بزرگانى چون عثمان بن عيسى ، يونس بن عبد الرحمن كه مؤيّد وثاقت يونس بن عمار است .\r\nراه سوم : عبارت نجاشى در ترجمهء اسحاق بن عمار برادر يونس بن عمار ، نجاشى در ترجمهء اسحاق بن عمار مىنويسد : « شيخ من اصحابنا ثقة و اخوته يونس و يوسف و قيس و اسماعيل و هو فى بيت كبير من الشيعة » از دو قطعه اين عبارت مىشود در اين بحث استفاده كرد : يكى عبارت آخر كه بزرگى بيت اسحاق بن عمار مشعر به وثاقت و اعتبار وى است ، و ديگرى از صدر عبارت ، در توضيح اين عبارت توجه به نكته‌اى ضرورى است كه نجاشى عطف بر ضمير مرفوع متصل را بدون فاصله هم جايز مىداند ، مثلًا در برخى تراجم گفته است « ثقة و اخواه أيضا » يا « كان وجهاً من وجوه اصحابنا و ابوه و عمومته و . . . » در عبارت فوق هم بعيد نيست كه « و اخوته » عطف بر ضمير مستتر در ثقة باشد « 1 » ، بنابراين توثيق نجاشى نسبت به يونس بن عمار هم استفاده مىگردد .\r\nبا توجه به آنچه گفته شد در وثاقت يونس بن عمار ترديدى بر جاى نمىماند ، بنابراين روايت در حكم موثقه است .\r\n\r\n3 ) بحث متنى ( نقل و بررسى كلام مرحوم آقاى خوئى ره )\r\nمرحوم آقاى خوئى در اينجا مىفرمايند كه اين روايت - صرف نظر از ضعف سند - از جهت متن ، مقطوع البطلان است ، زيرا وطى در دبر لااقل مكروه است ، و ترك مكروه راجح است ، پس وجهى ندارد كه نذر منعقد نشود .\r\nولى كلام ايشان از چند جهت ناتمام است :\r\nاولًا : معلوم نيست كه روايت به لفظ « نذرت » باشد ، چون در اينجا اختلاف نسخه وجود دارد ، در تهذيب به لفظ « نذرت » « 2 » مىباشد ، ولى در استبصار عبارت متن به\r\n\r\n\r\n","description":"","footnote":"\r\n( 1 ) بنگريد قاموس الرجال 1 : 35\r\n( 2 ) التهذيب 7 : 460 / 50\r\n","page_name":" 1111 ","page_number":101},
  {"content":"\r\n\r\nجاى اين كلمه « تفززت » « 1 » است . و در حاشيه از برخى نسخ : « تقززت » - با قاف - نقل كرده كه مىتواند صحيح باشد ، در صحاح آمده : « التقزز : التنطّس و التباعد من الدنس » بنابراين معناى عبارت اين مىشود كه من از اين كار پليد كناره گرفتم « 2 » ، و در نتيجه با خودم تعهد كردم كه اين كار را نكنم و همين امر منشأ سؤال شده است ، زيرا نفس گفتن « علىّ كذا » اين ترديد را ايجاد مىكند كه اين تعهد لازم الوفا است يا خير ؟ و از همين جهت در روايت تأكيد نشده كه حتماً بايد « لله على » گفته شود تا عمل به آن كار لازم گردد « 3 » .\r\nثانياً : اگر نسخه « نذرت » هم صحيح باشد ، معلوم نيست كه مراد ، نذر مصطلح شرعى باشد كه كارى را براى خدا قرار داده باشد ، بلكه ممكن است به همان معناى لغوى نذر كه مطلق تعهد است ، باشد كه در نتيجه اثرى بر آن بار نمىشود « 4 » .\r\nثالثاً : كراهت وطى در دبر چندان مسلم نيست ، بلكه سيد مرتضى دعواى اجماع بر عدم حرمت و عدم كراهت نموده - چنانچه گذشت - و ممكن است در\r\n\r\n\r\n","description":"","footnote":"\r\n( 1 ) ( توضيح بيشتر ) كلمه تفزّز از باب تفعل نيامده ، ولى استفزاز به معناى استخفاف آمده كه مىتواند معناى صحيحى در اين روايت داشته باشد ، يعنى من اين كار را پَست شمردم .\r\n( 2 ) ( توضيح بيشتر ) واژه‌اى ديگر در اينجا محتمل مىنمايد كه در نسخ موجود ديده نشده ولى از جهت معنايى بسيار مناسب است ، شايد اين واژه « تقذرت » يا « قذرت » باشد ، در صحاح مىگويد : قَذِرْتُ الشيءَ بالكسر و تقذرته و استقذرته اذا كرهته\r\n( 3 ) ( توضيح بيشتر ) در وسائل بابى را در آغاز كتاب النذر گشوده است با عنوان : « باب انه لا ينعقد النذر حتى يقول : لله على كذا و . . . » روايات چندى در ذيل آورده از جمله روايت منصور بن حازم عن أبى عبد الله عليه السلام : اذا قال الرجل : على المشى الى بيت الله . . . فليس بشىء حتى يقول لِلَّه علىّ المشي الى بيته ( وسائل 23 : 293 )\r\n( 4 ) ( توضيح بيشتر ) از روايات در كتاب النذر وسائل استفاده مىگردد كه در صدق نذر ، افزودن قيد « لله على » شرط نيست ، بلكه اين قيد شرط لزوم عمل است نه شرط اصل تحقق نذر است ، مثلًا در روايت أبى الصباح الكتانى آمده : سألت أبا عبد الله عليه السلام عن رجل قال : علىّ نذر قال ليس بشىء حتى يسمى لله صياماً أو صدقة . . . ( وسائل 23 : 293 و نيز 297 / 5 )\r\n","page_name":" 1112 ","page_number":102},
  {"content":"\r\n\r\nادله‌اى كه بر كراهت اين كار ذكر شده ، خدشه نمود . و اين امر وابسته به كيفيت جمع بين ادله متعارضه در اين باب است . توضيح اندكى در اين باره در ادامه خواهيم داد ، و تفصيل بحث را به جلسات آينده وامىنهيم .\r\n\r\n4 ) توضيح در بارهء ادله كراهت\r\nدر باره كراهتِ اين كار چند دليل مىتوان مطرح كرد :\r\nدليل اول : « انا لا نفعل ذلك » در صحيحهء صفوان « 1 » و نيز مرفوعهء ابن ابى يعفور « 2 » متضمن نهى حضرت نسبت به اهل و خواص اصحاب خود « ما احب ان تفعله » ، كه در جلسه گذشته گفتيم كه اين دليل ناتمام است ( همچنانكه صاحب حدائق هم اشاره كرده ) و دليل بر حرمت ذاتى عمومى نمىكند ، چون قضيه ، قضيهء شخصيه است و مىتواند منشأ نهى و ترك اين كار ، لطمهء حيثيتى باشد كه از اين كار به انسان مىخورد ، چون در عرف آن زمان اين كار ناپسنديده بوده از افراد با شرافت سر نمىزده است ، بخصوص با توجه به مبتلا بودن اصحاب ائمه با عامّه مسأله حادتر مىگردد ، چون مشهور عامه اين كار را حرام مىدانستند ، چه بسا ارتكاب اين عمل باعث تمسخر عامه شده و اذيت و آزار آنها را در پى داشته ، بلكه ممكن بوده مسأله شكايت به دادگاه هم مطرح شود كه باعث آبروريزى مىگردد ، در زمان كنونى هم شنيده شده كه شكايتهايى از اين موضوع در دادگاهها از سوى زنان طرح مىشود ، ممكن است در آن زمان هم همين مسائل اتفاق مىافتاده و مشكله ايجاد مىكرده است ، خلاصه از اين گونه خطابات شخصى نمىتوان كراهت ذاتى آن هم به نحو عموم استفاده كرد .\r\nبعلاوه در مورد نقل ابن أبى يعفور مىتوان گفت :\r\nاولًا : اين نقل مرسله است و از جهت سندى معتبر نيست « 3 » .\r\n\r\n\r\n","description":"","footnote":"\r\n( 1 ) وسائل 20 / 145 / 25259 باب 73 از ابواب مقدمات نكاح حديث 1\r\n( 2 ) وسائل 2 / 147 / 25264 باب 73 از ابواب مقدمات نكاح حديث 6\r\n( 3 ) ( توضيح بيشتر ) بخصوص با عنايت به اين نكته كه اين ذيل در هيچ يك از نقلهاى ديگر روايت ابن أبى يعفور نيامده ، چون روايت ابن أبى يعفور چهار نقل دارد و تنها در يكى از اين نقلها اين ذيل آمده است كه آن هم مرفوعه است ، درباره نقلهاى روايت ابن أبى يعفور در كلام استاد - مدّ ظلّه - توضيح بيشترى خواهد آمد .\r\n","page_name":" 1113 ","page_number":103},
  {"content":"\r\n\r\nثانياً : خطاب شخصى است و از آن حكم عمومى استفاده نمىشود . ابن أبى يعفور خود از خواص اصحاب امام عليه السلام مىباشد و شخصيتى در ميان طائفه داشته « 1 » و به طور طبيعى امام عليه السلام اين گونه افراد را نهى مىكرده است .\r\nبنابراين كراهت وطى در دبر چندان مسلم نيست تا دليل قطعى بر انعقاد نذر به ترك آن تلقى شده ، روايت يونس بن عمار را مقطوع البطلان بگرداند .\r\nدليل دوم : جمع عرفى بين ادله ناهيه و ادله مجوّزه به وسيله حمل ادله ناهيه بر كراهت مىباشد ، ولى ممكن است چنين جمع عرفى پذيرفته نباشد و بلكه مثلًا روايات ناهيه حمل بر تقيه گردد كه بررسى آن را در جلسات آينده خواهيم آورد .\r\nصاحب حدائق هم اين اشكال را طرح مىكند كه اگر ما ادله ناهيه را حمل به تقيه كنيم ، ديگر چه دليلى بر كراهت برجاى خواهد ماند ؟ « 2 » و سپس خود به مرفوعه ابن أبى عمير تمسك مىكند .\r\nدليل سوم : اجماع بر مبغوضيت وطى در دبر\r\nولى به نظر مىرسد كه چنين اجماعى در مسأله نباشد . بلكه ظاهر كلام سيد مرتضى ادعاى اجماع بر عدم حرمت و كراهت است . نقل اجماع سيد مرتضى ، هر چند قطعى البطلان است لكن لااقل حكايت از فتواى خود او و جمعى از اماميه مىكند و اجماع بر مبغوضيت را ابطال مىنمايد .\r\n\r\n\r\n","description":"","footnote":"\r\n( 1 ) ( توضيح بيشتر ) ابن ابى يعفور را نجاشى با تعبير « ثقة ، ثقة جليل فى اصحابنا ، كريم على أبى عبد الله عليه السلام » ستوده است ، وى از حوارى امام باقر و امام صادق عليه السلام شمرده شده در روايتى درباره وى از امام صادق عليه السلام نقل شده : ما وجدت احداً يقبل وصيتى و يطيع امرى الا عبد الله بن أبى يعفور ، در روايت ديگرى از آن حضرت مىخوانيم : ما وجدت احداً أخذ بقولى و اطاع امرى و حذا حذو اصحاب آبائى غير رجلين رحمهما الله : عبد الله بن أبى يعفور و حمران بن أعين ، اما أنّهما مؤمنان خالصان من شيعتنا . . . ، درجه فرمان‌پذيرى ابن أبى يعفور از روايت ديگرى در رجال كشى فهميده مىشود ( رجال نجاشى : 213 / 556 ) رجال كشى 10 / 20 ، 246 / 453 ، 180 / 313 ، 249 / 462 و نيز 248 / 461 ، 249 / 463 و 464 )\r\n( 2 ) حدائق 23 : 85 ( توضيح بيشتر ) دليل دوم با دليل اول در نتيجه متفاوت است ، اگر دليل دوم تمام باشد روايات ناهيه بر كراهت شديده حمل مىگردد نه بر اصل كراهت ، زيرا بدون كراهت شديد ، نهى از عمل و اطلاق حرام بودن بر كار چندان زيبنده نيست ، ولى دليل اول ، اصل كراهت را ثابت مىكند ، از اين رو صاحب حدائق در اثبات كراهت شديده اشكال مىكند ولى با تمسك به دليل اول ، اصل كراهت را مىپذيرد .\r\n","page_name":" 1114 ","page_number":104},
  {"content":"\r\n\r\n\r\n5 ) اشكالى ديگر بر كلام مرحوم آقاى خوئى ره و نقد آن\r\nبرخى از دوستان اشكال ديگرى را مطرح مىكردند كه در روايت يونس بن عمار آمده « و قد ثقل ذلك علىّ » ، از اين تعبير استفاده مىشود كه مسأله براى او حرجى بوده ، وقتى اين كار حرجى شد ، به طور طبيعى با عنايت به ادله نفى حرج مىتوان عدم انعقاد نذر را توجيه كرد .\r\nولى اين اشكال وارد نيست ، زيرا هر چند حرج رافع بسيارى از احكام است ولى از روايات استفاده مىگردد كه رافع لزوم وفاى به نذر نيست ، بلكه اگر كسى امر حرجى را نذر كند ، واجب الوفا است ، مثلًا در روايات نذر احرام ، اين روايت وجود دارد : « عن أبى بصير عن أبى عبد الله عليه السلام قال سمعته يقول لو أن عبداً انعم الله عليه نعمة أو ابتلاه بلية فعافاه من تلك البلية فجعل على نفسه أن يحرم بخراسان كان عليه أن يتم « 1 » »\r\nدر زمان سابق از خراسان تا مكه چند ماه طول مىكشيده است و مُحرم بودن در اين مدت از مصاديق روشن حرج است ، ولى در اين روايت بر لزوم عمل بدان تأكيد شده ، شارع مقدس مىفرمايد اگر خود شخص اقدام به حرج كند و آن را تعهد كند ، بايد به تعهد خود عمل كند ، البته اگر نفس عمل ذاتاً مرجوح باشد ، مسأله ديگرى است ولى اگر ساير شرايط نذر موجود باشد حرجى بودن مانع از لزوم عمل به نذر نمىگردد . نظير اين كلام را علما در باب ضرر هم گفته‌اند كه اگر كسى با علم و عمد دست به معامله‌اى بزند كه ضررى است ديگر خيار فسخ وجود ندارد چون خود مكلف با اختيار خود اقدام به ضرر كرده است . « 2 »\r\n\r\n\r\n","description":"","footnote":"\r\n( 1 ) وسائل 11 : 327 / 14930 ، باب 13 از ابواب المواقيت از كتاب الحج ، ح 3\r\n( 2 ) ( توضيح بيشتر كلام استاد - مدّ ظلّه - ) بعيد نيست كه اين گونه موارد ، اساساً ، تخصّصاً از تحت عموم يا اطلاق ادلهء نفى حرج يا نفى ضرر بيرون باشد ، و ظهور عرفى اين ادله تنها حرج يا ضررهايى را شامل شود كه مستقيماً توسط شارع بر مكلف اعمال شده باشد نه به تبع تعهد خود مكلف ( در معامله يا غير آن ) شارع آن را الزام كرده باشد .\r\n","page_name":" 1115 ","page_number":105},
  {"content":"\r\n\r\n\r\nب ) مرسلهء على بن الحكم :\r\n\r\n1 ) متن روايت\r\n« محمد بن أحمد بن يحيى عن أحمد بن محمد عن على بن الحكم ، عن رجل عن أبى عبد الله عليه السلام قال : اذا أتى الرجل المرأة فى الدبر و هى صائمة لم ينقض صومها و ليس عليها غسل » « 1 »\r\n\r\n2 ) توضيحى در بارهء روايت\r\nدر سند روايت « عن رجل » واقع است بنابراين روايت مرسله است و قابل استناد نيست ، در تقريرات مرحوم آقاى خوئى اين عبارت ساقط شده ولى از توضيحى كه در بارهء ضعف سند روايت داده‌اند ، معلوم مىگردد كه اين عبارت از قلم مقرّر سقط شده است .\r\nدر متن روايت هم كلمه « لم ينقض » هم مىتواند به صيغه معلوم قرائت شود كه ضمير مستتر در آن به « اتيان الرجل فى الدبر » بازمىگردد و « صومها » مفعول آن خواهد بود ، و هم مىتواند به صيغه مجهول باشد و « صومها » نائب فاعل آن .\r\n\r\n3 ) اشكال مرحوم آقاى خوئى ( قدس سرّه ) و بررسى آن\r\nمرحوم آقاى خوئى علاوه بر اشكالِ ارسال ، مضمون روايت را هم مقطوع البطلان مىدانند زيرا احدى از مسلمين بدان قائل نيستند .\r\nولى اين بيان ايشان درست نيست « 2 » ، زيرا در خبر دو حكم ذكر شده : يكى عدم لزوم غسل و ديگرى عدم بطلان صوم . در مورد عدم لزوم غسل هيچ گونه اجماعى در مسأله نيست ، بلكه شيخ طوسى خود در تهذيبين به اين مضمون فتوا داده است .\r\n\r\n\r\n","description":"","footnote":"\r\n( 1 ) وسائل الشيعة ج 14 باب 73 از ابواب مقدمات نكاح - حديث 9 .\r\n( 2 ) مرحوم آقاى خوئى حافظه قوى داشته و بسيار پركار بوده و مشاغل زيادى هم داشته‌اند ، از آفات حافظه قوى اين است كه انسان به حافظه خود اعتماد مىكند و كمتر مراجعه مىكند و همين امر سبب وقوع اشتباهات مىگردد .\r\n","page_name":" 1116 ","page_number":106},
  {"content":"\r\n\r\nايشان در تهذيب « 1 » تنها در جماع در فرج قائل به غسل است و جماع در غير فرج را موجب غسل نمىداند . و براى اثبات اين امر رواياتى از جمله مرفوعهء برقى عن أبى عبد الله عليهم السلام را ذكر مىكند : « اذا أتى الرجل المرأة فى دبرها فلم ينزل فلا غسل عليهما ، فان انزل فعليه الغسل و لا غسل عليها » ، همين روايت را نيز در استبصار به همراه چند روايت آورده و در ذيل آن روايت مرسله حفص بن سوقة عمن اخبره عن أبى عبد الله عليه السلام عن رجل يأتى اهله من خلفها قال هو أحد المأتيين فيه الغسل « 2 » » را غير قابل قبول دانسته و بدان عمل نمىكند و احتمال تقيه را در مورد آن مطرح مىسازد « 3 » .\r\nدر بارهء ساير كتابها فحصى انجام نگرفت ، زيرا همين مقدار در اثبات عدم اجماع در مسأله كفايت مىكرد .\r\nدر مورد عدم بطلان صوم هم مسأله از قطعيات نيست ، محقق در شرايع بطلان صوم را « على الاظهر » دانسته ، شيخ طوسى هم در مبسوط مىگويد : « يجب القضاء و الكفارة بالجماع فى الفرج ، انزل أم لم تنزل ، سواء كان قبلًا أم دبراً فرج امرأة أو غلام أو ميتة أو بهيمة و على كل حال ، على الظاهر من المذهب و قد روى انّ الوطي فى الدبر لا يوجب نقض الصوم الّا اذا انزل معه و إنّ المفعول به لا ينقض صومه به حال و الأحوط الاول « 4 » » اين عبارت از نوعى ترديد در مسأله حكايت مىكند . ابن ادريس مىگويد : « لما وقفت على كلامه ( اى كلام الشيخ فى اثبات القضاء و الكفارة فى الوطى دبراً فى شهر رمضان ) كثر تعجّبى و الذى دفع به الكفارة به يدفع القضاء ، مع قوله لا نص لاصحابنا فيه » و إذا لم يكن فيه نص مع قولهم « اسكتوا كما سكت الله » فقد كلفه القضاء من غير دليل و أى مذهب لنا يقتضى وجوب القضاء ،\r\n\r\n\r\n","description":"","footnote":"\r\n( 1 ) تهذيب 1 : 124 / 27 ( توضيح بيشتر ) اين عبارت شرح كلام مفيد در مقنعه است : « و الجنابة تكون بشيئين : احدهما انزال الماء الدافق . . . و الآخر بالجماع فى الفرج سواء انزل المجامع أم لم ينزل » از قيد « فى الفرج » برمىآيد كه مفيد هم قائل به اين قول است .\r\n( 2 ) استبصار 1 : 112 / 4\r\n( 3 ) - ( توضيح بيشتر ) البته شيخ طوسى در كتاب الصوم تهذيب در ذيل مرسله على بن الحكم آورده : « قال محمد بن الحسن هذا الخبر غير معمول عليه و هو مقطوع الاسناد لا يعول عليه » ، ولى ظاهراً مراد شيخ قطعه « لم ينقض صومها » مىباشد كه به بحث صوم مربوط است نه قطعه « ليس عليها غسل » ، و بهر حال از عبارت اجماع بر عدم عمل به روايت استفاده نمىگردد .\r\n( 4 ) المبسوط فى فقه الامامية ج 1 ، ص 270\r\n","page_name":" 1117 ","page_number":107},
  {"content":"\r\n\r\nبل اصول المذهب تقتضى نفيه و هى براءة الذمّة و الخبر المجمع عليه . . . » « 1 »\r\nپس اشكالى از ناحيه مقطوع البطلان بودن مضمون روايت در كار نيست ، بلكه اشكال روايت تنها ارسال است ، ولى روايت بر جواز وطى در دبر دلالت ندارد ، و تقريب روشنى براى آن وجود ندارد مگر ادعا شود كه جماع محرم قطعاً ناقض صوم است و از آنجا كه در اينجا حكم به عدم نقض صوم شده كاشف از جواز عمل است ، ولى اثبات اين ادعا دشوار است ، و روايت تنها به عنوان مؤيّدى بر جواز مىتواند تلقى گردد .\r\n\r\nج ) ساير روايات مجوّزه :\r\nيكى از ادله جواز وطى در دبر در حال عادى روايات بسيارى است كه اين كار را در حال حيض مجاز دانسته است .\r\n\r\n1 ) اصل استدلال به روايات باب حيض\r\nاين روايات مستفيض بوده و اطمينان به صدور برخى از آنها حاصل است و نياز به مراجعه تفصيلى به سند آنها نيست ، علاوه بر اين كه برخى از اسناد آنها صحيحه است ، چنانچه خواهد آمد ، اگر وطى در دبر در حال حيض جايز باشد بىترديد بالاولوية و الإجماع در حال عادى هم جايز خواهد بود ، زيرا هيچ كس قائل به اين نيست كه در حال عادى وطى در دبر حرام است ولى در حال حيض جايز مىگردد .\r\nان قلت : نمىتوان در مسأله اولويتى قائل شد ، چه ممكن است وطى در دبر در حال عادى حرام باشد ولى در حال حيض چون زن از وطى در قُبل محروم است ، به عنوان بدل ، وطى در دبر اجازه داده شده باشد .\r\nقلت : اين مطلب در جاى خود صحيح است . ولى اجماع مسلم بين فريقين چنين است كه در حال حيض امرى كه ذاتاً جايز نبوده ، مجاز مىگردد ، خصوصاً با توجه به\r\n\r\n\r\n","description":"","footnote":"\r\n( 1 ) جواهر الكلام 16 / 219\r\n","page_name":" 1118 ","page_number":108},
  {"content":"\r\n\r\nامر به اعتزال كه در اين حال صادر شده ، بلكه در برخى از امم سابقه اعتزال كامل صورت مىپذيرفته ولى اسلام آن را محدود ساخته است ، در اين فضاى فكرى بسيار مستبعد است كه چيزى كه مرد ذاتاً بايد از آن اجتناب كند ، در حال حيض مجاز گردد .\r\nالبته اين روايات مجوزه باب حيض با روايات ناهيه در همان باب ، متعارض است كه مىبايست حمل به كراهت يا حمل به تقيه شود كه نياز به تفصيل بحث در اين زمينه نيست .\r\nحال ما به عنوان نمونه يك روايت از روايات مجوزه را كه سند آن تمام است ذكر مىكنيم .\r\n\r\n2 ) متن موثقهء هشام بن سالم\r\nو بهذا الاسناد « 1 » عن على بن الحسن عن محمد بن عبد الله بن زراره عن محمد بن أبى عمير عن هشام بن سالم عن أبى عبد الله عليه السلام فى الرجل يأتى المرأة فيما دون الفرج و هى حائض قائل لا بأس اذا اجتنب ذلك الموضع .\r\nمراد از « بهذا الاسناد » در اين سند چنين است : « ما اخبرنى به جماعة عن أبى محمد هارون بن موسى عن أبى العبّاس احمد بن محمد بن سعيد عن على بن الحسن بن فضال ، و أخبرنى أيضاً أحمد بن عبدون عن على بن محمد بن الزبير عن على بن الحسن بن فضال\r\n\r\n\r\n","description":"","footnote":"\r\n( 1 ) جامع احاديث الشيعة ، ج 2 ( چاپ جديد ) 2 : 640 / 3101 ، باب 21 ، از ابواب الحيض از كتاب الطهارة ، ح 20 و در وسائل 2 : 322 / 2253 ( باب 25 از ابواب الحيض ، ح 6 )\r\nروايت به گونه‌اى نقل شده كه مناسب نيست . ايشان نخست روايتى را با اين سند ذكر كرده‌اند « محمد بن الحسن باسناده عن على بن الحسن بن فضال » و سپس روايت مورد بحث را با اين سند آغاز نموده‌اند : « و عنه عن محمد بن عبد الله بن زرارة . . . » از اين عبارت چنين برداشت مىشود كه شيخ طوسى سند خود را به اين دو روايت در متن تهذيب ذكر نكرده ، بلكه به مشيخه و فهرست اعتماد كرده‌اند ، با اين كه در تهذيب با عبارت مورد اشاره ، سند خود را ذكر كرده كه مشتمل بر دو طريق است و تنها طريق دوم آن در مشيخه و فهرست آمده است . ( مشيخه تهذيب ص 55 ، فهرست شيخ : 92 / 381 )\r\n","page_name":" 1119 ","page_number":109},
  {"content":"\r\n\r\n\r\n3 ) بحث سندى در روايت بالا\r\nدر روايت بالا در قسمتى از سند كه ذكر شده ، بحثى در صحت سند نيست ، تنها در بارهء محمد بن عبد الله بن زراره ممكن است مناقشه گردد . ولى درباره وى گفته شده : كان و الله محمد بن عبد الله [ بن زرارة 
  ] أصدق عندي لهجة من أحمد بن الحسن [ بن على بن فضّال 
  ] فانّه رجل فاضل ديّن « 1 »\r\nاز دو قطعه اين عبارت وثاقت محمد بن عبد الله بن زراره استفاده مىشود : يكى از كلمه « اصدق لهجة » با عنايت به اين كه احمد بن الحسن بن فضال توثيق صريح دارد و در وثاقت وى بحثى نيست ، ديگر از كلمه « ديّن » ، كسى كه دروغگو باشد نمىتواند دين‌دار و متدين بشمار آيد .\r\nنكته ديگرى كه دليل وثاقت محمد بن عبد الله بن زراره مىباشد ، اكتثار رواية على بن الحسن بن فضال از وى مىباشد « 2 » ، اكثار روايت على بن الحسن بن فضال با عنايت به جملهء نجاشى در ترجمه وى « قلّما روى عن ضعيف » « 3 » دليل بر وثاقت محمد بن عبد الله بن زراره مىباشد « 4 » .\r\nدرباره قسمت نخست سند ، اين سند از دو طريق مجزا به على بن الحسن بن فضال مىرسد ، در اعتبار طريق اول ترديدى نيست ، هارون بن موسى تلعكبرى از اجلاى ثقات و احمد بن محمد بن سعيد معروف به ابن عقده ، زيدى ثقة است ، « جماعة من أصحابنا » هم كه در اول سند است ، قطعاً معتبر است ، زيرا بسيار مستبعد است كه تمام اين جماعت از غير ثقات باشند و لا اقل بايد فرد ثقه‌اى در اين جماعت\r\n\r\n\r\n","description":"","footnote":"\r\n( 1 ) رجال نجاشى : 36 / 72\r\n( 2 ) ر . ك . معجم رجال الحديث 11 : 551 ، 552 ، 566\r\n( 3 ) رجال نجاشى : 257 / 676\r\n( 4 ) ( توضيح بيشتر ) ، استاد - مدّ ظلّه - اكثار روايت تمام اجلاء را از يك نفر دليل بر توثيق وى مىدانند و اين امر را اختصاص به مشايخ على بن الحسن بن فضال نمىدهند ، اين مبنا مورد پذيرش برخى از علماء نيست و در اينجا كلام متن ، مبتنى بر اين مبناى اختصاصى نيست ، بلكه سخن در اين است كه حتى با انكار اين مبنا در مورد خصوص على بن الحسن بن فضال با عنايت به كلام نجاشى بايد به اعتبار مشايخ كثير الرواية وى حكم داد .\r\n","page_name":" 1120 ","page_number":110},
  {"content":"\r\n\r\nباشد « 1 » ، از سوى ديگر وقتى جماعتى مطلبى را نقل مىكنند ، خود باعث اطمينان به صدور آن مىباشد .\r\nدر طريق دوم كه با احمد بن عبدون آغاز مىشود ، على بن محمد بن الزبير واقع است كه بنابر تحقيق ثقه مىباشد و بر فرض كه وثاقت وى ثابت نگردد ، اعتبار طريق اول كافى است « 2 » .\r\n\r\nد ) روايت محرّمه ( صحيحهء معمر بن خلّاد )\r\n\r\n1 ) متن روايت\r\n« احمد بن محمد بن عيسى عن معمّر بن خلاد قال قال أبو الحسن عليه السلام اى شىء يقولون فى اتيان النساء فى اعجازهن ؟ قلت انّه بلغنى انّ اهل المدينة لا يرون به بأسا ، فقال : ان اليهود كانت تقول اذا أتى الرجل المرأة فى خلفها ، خرج الولد احول . فانزل الله عزّ و جلّ  ( نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  من خلف أو قدام خلافاً لقول اليهود و لم يعنَ فى ادبارهن »\r\n\r\n2 ) تذكرى درباره متن روايت\r\nاين روايت دو بار در تهذيب ذكر شده ، يك بار با سندى كه ذكر كرديم كه با همين سند در استبصار هم آمده است « 3 » و متن روايت همان گونه‌اى است كه نقل كرديم ولى روايت بار ديگر با سند ديگرى در تهذيب ذكر شده « 4 » ، ولى به جاى « اهل\r\n\r\n\r\n","description":"","footnote":"\r\n( 1 ) ( توضيح بيشتر ) ، مراد از اين جماعت برخى از مشايخ معروف شيخ طوسى بويژه حسين بن عبيد الله غضائرى است و به احتمال زياد شيخ مفيد هم يكى از اين جماعت است ، غضائرى كه در چندين سند بين شيخ طوسى و تلعكبرى واسطه شده ، بنابر تحقيق از اجلاى ثقات و اركان اماميه است كه نبايد در وثاقتشان تأمل نمود .\r\n( 2 ) ( توضيح بيشتر ) علاوه بر اين ، از دقت در اسناد اين قسمت تهذيب معلوم مىگردد كه روايت از كتاب على بن الحسن بن فضال كه از كتب مشهورهء طائفه بوده برداشته شده و در اين موارد استاد - مدّ ظلّه - احراز اعتبار طريق را لازم نمىدانند .\r\n( 3 ) تهذيب 7 : 415 / 1660 ، استبصار 3 : 244 / 877\r\n( 4 ) تهذيب 7 : 460 / 1841\r\n","page_name":" 1121 ","page_number":111},
  {"content":"\r\n\r\nالمدينة » اهل الكتاب ذكر شده است كه بايد ناصحيح باشد ، زيرا در ذيل روايت حضرت به تفسير آيه قرآن و بيان اشتباهى كه در فهم آن مرتكب شده‌اند ، پرداخته‌اند كه نمىتواند ناظر به كلام اهل كتاب باشد ، بلكه بايد ناظر به كلام اهل مدينه باشد ، و مراد مالك و اصحاب وى مىباشند كه وطى در دبر را جايز دانسته و به همين آيه هم براى جواز تمسّك جسته‌اند .\r\n\r\n3 ) كلام مرحوم آقاى خوئى - قدس سرّه -\r\nمرحوم آقاى خوئى مىفرمايند در اين روايت امام عليه السلام قول اهل مدينه را كه درباره وطى در دبر گفته بودند : « لا بأس » رد مىكند ، در نتيجه امام عليه السلام اثبات بأس در اين كار نموده كه معناى آن حرمت مىباشد ، پس اين روايت با روايت متقدّم كه جواز اين كار را ثابت مىكند ، متعارض است ، و اين دو دسته جمع عرفى ندارند و نمىتوان رواية معمر بن خلّاد را حمل بر كراهت كرد ، زيرا ميزان براى جمع عرفى اين است كه دو روايت را بتوان با هم در يك جمله جمع كرد و تناقض و تهافت فهميده نشود ، و اين ملاك در مقام موجود نيست زيرا نمىتوان « لا بأس به » و « به بأس » را در يك جمله جمع نمود ، بنابراين پس از عدم امكان جمع عرفى بايد به كتاب مراجعه نمود به مقتضاى آيهء شريفه « فأتوهن مما امركم الله » حكم به حرمت نمود ، ولى در مقام راه حل ديگرى وجود دارد كه تعارض را بر طرف مىسازد و رجوع به كتاب را منتفى مىكند و آن صحيحه ابن أبى يعفور است كه تفصيل بين صورت رضا و عدم رضاى زن داده است ، اين روايت شاهد جمع دو دسته روايات متعارض مىباشد ، بنابراين مشكل تعارض بر طرف مىگردد .\r\nحاصل كلام ايشان 4 نكته است :\r\nنكته اول : از روايت معمر بن خلّاد حرمت وطى در دبر استفاده مىشود .\r\nنكته دوم : ميزان جمع عرفى بين دو روايت ، امكان جمع نمودن آنها در يك كلام است ( و اين ميزان در روايت ما وجود ندارد ) ،\r\n\r\n","description":"","footnote":"","page_name":" 1122 ","page_number":112},
  {"content":"\r\n\r\nنكته سوم : اگر نتوانيم روايات را جمع كنيم بايد به كتاب خدا مراجعه و حكم به حرمت كنيم .\r\nنكته چهارم : صحيحه ابن أبى يعفور شاهد جمع اين دو دسته روايات است .\r\nنكته اول فرمايش ايشان صحيح به نظر مىرسد . ولى هيچ يك از سه نكتهء ديگر صحيح نيست چنانچه ذيلًا خواهد آمد .\r\n\r\n4 ) نقد نكته دوم در كلام مرحوم آقاى خوئى ( ميزان در جمع عرفى )\r\nايشان مىفرمايند كه براى جمع عرفى بايد دو روايت را با هم متصل ساخت ، اگر يكى جنبهء قرينيت براى ديگرى پيدا كرد ( مانند « رأيت اسداً يرمى » كه كلمه يرمى مراد از اسد را تعيين مىكند و آن را به معناى رجل شجاع تفسير مىنمايد ) جمع عرفى صحيح است ولى اگر با جمع آن دو ، تعارض صدر و ذيل پيش آمد ، جمع عرفى ناتمام است ، اين ملاك را ايشان در اينجا و در بحثهاى بسيار ديگر ذكر كرده‌اند و در ذهنم مىباشد كه در بيانات مرحوم محقق حلى « ره » اين كلام را ديده‌ام ولى اكنون محل آن را نمىدانم ، ولى ما مكرّر عرض كرده‌ايم كه اين مبنا ، مبناى درستى نيست ، زيرا گاه دو كلام در دو موقف گفته مىشود كه هر يك در جاى خود صحيح است و هيچ گونه تهافت و تعارضى بين آن دو وجود ندارد ، ولى نمىتوان آن دو را در يك كلام جمع نمود ، چون كلام واحد ، دو موقف مختلف نمىپذيرد .\r\nبراى روشن شدن بحث به ذكر دو مثال مىپردازيم :\r\nمثال اول : گاه در مقام برشمردن محققان طراز اول و شخصيات برجسته علمى در مورد يك نفر مىگوييم : او بىسواد است ، معناى اين جمله اين است كه در جايى كه از بزرگان علم سخن گفه مىشود ، شخصِ كم سواد ، به حساب نمىآيد و بىسواد تلقى مىشود ، ولى گاه مثلًا مىخواهيم نوشته‌اى را بخوانيم ، چند نفر بىسواد كه سواد خواندن و نوشتن هم ندارند ، حاضر هستند ، در اينجا ممكن است بگوييم كه همان شخص مورد نظر باسواد است ، مقصود اين است كه مىتواند نوشته را\r\n\r\n","description":"","footnote":"","page_name":" 1123 ","page_number":113},
  {"content":"\r\n\r\nبخواند ، ما در اينجا در دو جا ، يك بار سواد را براى اين شخص اثبات كرده‌ايم و يك بار نفى ، ولى اين دو با هم تنافى ندارد ، هر چند نمىتوان اين دو جمله را در يك جمله جمع نمود و گفت : « فلانى بىسواد است و با سواد است » ، زيرا كلام واحد دو موقف مختلف نمىتواند داشته باشد .\r\nمثال دوم : گاه در جايى گفته مىشود كه خلف وعده - مثلًا - جايز نيست ، ولى در جايى ديگر گفته مىشود ، خلف وعده جايز است ، اين دو جمله اگر در دو جايگاه صادر شده باشد ، با هم تنافى ندارند . چون در جايگاه احكام اخلاقى و آداب اجتماعى مىتوان خلف وعده را حرام دانست ، ولى در جايگاه احكام فقهى و حقوقى ، مىتوان خلف وعده را جايز بشمار آورد ولى در كلام واحد چون نمىتوان هم در جايگاه بيان حكم اخلاقى و هم در جايگاه بيان حكم حقوقى ، بود ، جمع بين دو جمله در يك كلام مستلزم تهافت و تعارض صدر و ذيل مىباشد . بنابراين گاه عرف دو كلام را مىبيند كه يكى نافى و ديگرى مثبت است با قائل شدن به اختلاف موقف و جايگاه متكلم ، تعارض بدوى آن دو را منتفى مىسازد با اينكه در يك كلام واحد قابل جمع نيستند .\r\nبا ذكر مثالى از آيات شريفه بحث را روشنتر مىكنيم ، در همين بحث نكاح در هنگام طرح روايات تعدد زوجات گفتيم كه برخى در آيات قرآنى ادعاى تناقض نموده‌اند ، زيرا از يك طرف در آيهء شريفهء تعدد زوجات مىخوانيم :  ( فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ . فَإِنْ خِفْتُمْ أَلَّا تَعْدِلُوا فَواحِدَةً )  از اين آيه استفاده مىشود كه گاهى انسان مىتواند در مورد زنان خود به عدالت رفتار كند ، در اين فرض مجاز است ، همسران متعدد برگزيند و گرنه تنها يك زن مىتواند انتخاب كند ، از سوى ديگر در آيه ديگر مىخوانيم :  ( وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ . . . )  در اين آيه با حرف لن كه براى نفى ابد است ، امكان عدالت در ميان زنان صريحاً نفى شده است ، بنابراين دو آيه فوق با هم متناقض مىباشند . ما عرض كرديم كه\r\n\r\n","description":"","footnote":"","page_name":" 1124 ","page_number":114},
  {"content":"\r\n\r\nاين سؤال از امام عليه السلام صورت گرفته ، حضرت در پاسخ فرموده‌اند كه هر يك از دو آيه به جهتى مربوط است كه آيه ديگر بدان ناظر نيست ، عدالت كه به معناى مساوات است در آيه نخست ، از نظر قوانين حقوقى و وظائفى كه بر عهده شوهر نهاده شده از قبيل كسوه و نفقه و حق مضاجعت و مانند آن است كه در شرع تعيين شده ، اگر انسان احساس كند كه تمام يا برخى از اين حقوق را نمىتواند رعايت كند نمىتواند زنان متعدد داشته باشد ، و گرنه مىتواند . ولى عدالت در آيه دوم مربوط به مساوات از نظر محبت قلبى است كه مرد تمام زنان خود را يكسان دوست داشته باشد ، آيه قرآن تأكيد مىكند كه مساوات در محبت قلبى در اختيار شما نيست ، بلكه امرى است خدادادى ، و نبايد براى رسيدن به آن تلاش بيهوده كنيد .\r\nپس هر دو آيه در جاى خود صحيح است ، ولى نمىتوان اين دو را كنار هم قرار داد و گفت :  « فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً   وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ »  عرف صدر و ذيل را با هم ناسازگار مىبيند ، با اين كه هر دو اگر در دو جاى مختلف گفته شود ، هيچ تنافى ندارند .\r\nبنابراين ملاك كه چون « لا بأس » و « فيه بأس » را نمىتوان در يك كلام جمع كرد ، بنابراين جمع عرفى ممكن نيست و بايد به اخبار علاجيه رجوع كرد و در نتيجه مثلًا به آيات قرآن تمسك جست ، ناتمام است .\r\n\r\n5 ) نقد نكته سوم در كلام مرحوم آقاى خوئى ( قرآن ، مرجّح اخبار ناهيه است )\r\nايشان از آيه  « فَأْتُوهُنَّ مِنْ حَيْثُ أَمَرَكُمُ اللَّهُ »  حرمت وطى در دبر را استفاده كرده‌اند ، ما در بارهء معناى  « مِنْ حَيْثُ أَمَرَكُمُ اللَّهُ »  پيشتر سخن گفتيم و در جلسات بعد بيشتر سخن خواهيم گفت كه آيا معناى اين جمله « من القبل » است يا ربطى به آن ندارد ، حال اين جهت را مفروض مىگيريم ، با اين فرض كه مراد از  « مِنْ حَيْثُ أَمَرَكُمُ اللَّهُ »  آن گونه باشد كه مرحوم آقاى خوئى فرموده‌اند ، ولى استفادهء حرمت از آيه بر پايه\r\n\r\n","description":"","footnote":"","page_name":" 1125 ","page_number":115},
  {"content":"\r\n\r\nمفهوم استوار است ، مرحوم آقاى خوئى تصريح مىكند كه از قيود ، مفهوم به نحو سالبه كليه استفاده نمىشود ، بلكه تنها اين مطلب استفاده مىشود كه حكم بر روى طبيعى نرفته ، و مفهوم ، قضيه سالبه جزئيه مىباشد ، پس از آيه شريفه استفاده مىشود كه چنين نيست كه اتيان در غير فرج به طور كلى جايز باشد و اين امر هم با اين مىسازد كه اصلًا اتيان در دبر مطلقاً جايز نباشد يا اين كه در اتيان در دبر تفصيلى در كار باشد ، بنابراين اگر ما بگوييم كه اتيان در دبر در فرض رضايت زن جايز و در فرض كراهت زن حرام است ، هيچ‌گونه تنافى با آيه ندارد . زيرا آيه در مقام سلب كلى نيست ، بنابراين قدر متيقن از حرمت آيه ، حرمت در فرض عدم رضايت زن - مثلًا - مىباشد ، و آيه در بارهء فرض رضايت زن ساكت است ، در نتيجه در اين مورد نمىتوان به آيه تمسك كرد ، بلكه بايد به اصول مراجعه كرد ، آقاى خوئى و ديگر بزرگان در موارد شك ، قائل به اصالت البراءة هستند - چنانچه گذشت - پس در اين مورد بايد به اباحه حكم داد نه به حرمت ، پس از آيه شريفه نمىتوان حرمت مطلق وطى در دبر را استفاده كرد تا مرجّح رواياتى باشد كه به نحو مطلق اين كار را حرام دانسته است .\r\n\r\n6 ) نقد نكته چهارم در كلام مرحوم آقاى خوئى ( شاهد جمع بودن صحيحهء ابن ابى يعفور )\r\nپيش از پرداختن به اصل نقد ، اشاره به مشرب مرحوم آقاى بروجردى ره مفيد است كه ديگران بدان توجه داشته و بر طبق آن عمل نمىكردند ، مرحوم آقاى بروجردى در بسيارى اوقات ، وقتى با دو يا چند نقل نزديك به هم كه از يك راوى نقل شده ، برخورد مىكردند ؛ مىفرمودند كه اينها روايت واحده است و به توسط نقل به معنا ، تفاوتهاى اندكى پيدا كرده و كم و زياد شده است . اگر روايات متعدد باشد بحثهاى اصولى همچون اطلاق و تقييد موضوع مىيابد ، ولى اگر روايات واحد باشد ، اين بحثها پيش نمىآيد ، زيرا در جايى كه دو روايت باشد ، مىتوان\r\n\r\n","description":"","footnote":"","page_name":" 1126 ","page_number":116},
  {"content":"\r\n\r\nگفت كه يك روايت كه از امام عليه السلام صادر شده ، روايت ديگر را تقييد مىزند ولى در جايى كه هر دو در واقع يك روايت باشند و ندانيم كه « ما صدر » به نحو مطلق بوده يا مقيد ؟ قهراً نمىتوان روايت مقيد را قرينه براى روايت مطلق قرار داد بلكه گونه ديگر از بحث بايد طرح شود كه در آينده بدان اشاره خواهيم كرد .\r\nحال پس از ذكر اين مقدمه به بحث خود بازمىگرديم ، در اين بحث صحيحه به چهار طريق از ابن أبى يعفور نقل شده « 1 » كه از امام صادق عليه السلام از اين مسأله پرسش نمود و امام عليه السلام پاسخ داده‌اند ، در اين طرق تنها در يكى قيد « اذا رضيت » آمده و در ساير نقلها اين قيد نيامده ، البته تمام اين نقلهايى كه از اين قيد خالى است ، معتبر نيست ولى يكى از آنها معتبر است و دو نقل ديگرِ غير معتبر هم ، مؤيد آن است كه اين قيد در آنها نيست ، پس ثبوت اين قيد مشكوك بوده نمىتوان روايت ابن أبى يعفور را شاهد جمع دانست .\r\nنقل اول : نقل محمد بن حمران « 2 » از عبد الله بن أبى يعفور است ، كه متن سؤال ، اين است : « عن الرجل يأتى المرأة فى دبرها » ، اين نقل تنها نقلى است كه قيد « اذا رضيت » را دارد و در ذيل آن سؤال و جواب ديگرى در بارهء آيه  « فَأْتُوهُنَّ مِنْ حَيْثُ أَمَرَكُمُ اللَّهُ »  طرح شده كه در نقل معتبر دوم نيامده است .\r\nنقل دوم : نقل معتبر حماد بن عثمان از عبد الله بن أبى يعفور است كه قيد « اذا رضيت » در آن نيامده ، البته علت نيامدن اين قطعه هم مىتواند به جهت تقطيع در\r\n\r\n\r\n","description":"","footnote":"\r\n( 1 ) جامع احاديث الشيعة 20 : 216 / 680 و 217 / 682 و 684 و 218 / 689 ، ( باب 28 از ابواب مباشرة النساء ، احاديث 4 ، 6 ، 8 ، 13 .\r\n( 2 ) ( توضيح بيشتر ) در مورد محمد بن حمران تذكر اين نكته مفيد است كه مرحوم آقاى خوئى با تكيه بر دليلى مراد از اين عنوان را محمد بن حمران نهدى مىداند كه صريحاً توثيق شده ، استاد - مدّ ظلّه - اين دليل را ناتمام دانسته و استظهار كردند كه مراد از محمد بن حمران ، محمد بن حمران بن اعين شيبانى برادرزادهء زراره است كه صريحاً توثيق نشده ولى قرائنى همچون اكثار روايت بزرگان از وى و روايت ابن أبى عمير و احمد بن محمد بن أبى نصر از وى بر وثاقت او دلالت مىكند .\r\n","page_name":" 1127 ","page_number":117},
  {"content":"\r\n\r\nروايت باشد ، و هم مىتواند بدين جهت باشد كه عبد الله بن أبى يعفور خود اين قطعه را براى حماد نقل كرده است ، چون اين قطعه مستقل از قطعه اول است ، و ضرورتى ندارد كه راوى تمام سؤال و جوابها را براى همه نقل كند ، پس عدم اشتمال روايت حماد از ابن أبى يعفور بر قطعه دوم خبر ، مشكلى در حكم به اتحاد ايجاد نمىكند ، بهر حال در نقل حماد ، همان سؤال ابن أبى يعفور با همان الفاظ از امام عليه السلام صورت گرفته و امام ( ع ) در پاسخ تنها فرموده‌اند : « لا بأس به » .\r\nنقل سوم : مرسله ابن أبى يعفور است كه عيّاشى نقل كرده است .\r\nنقل چهارم : مرفوعه ابن أبى يعفور است كه متن سؤال هر دو : « عن اتيان النساء فى اعجازهن » مىباشد كه در نقل چهارم اين جمله اضافه شده : « و ما احب أن تفعل »\r\nبهر حال ظاهراً تمام اين نقلها در اصل يكى بوده ، زيرا بسيار مستبعد است كه اين سؤال چند بار از امام تكرار شده باشد « 1 » ، و تفاوتها از نقل به معنا صورت گرفته است .\r\nان قلت : اگر اصل اين نقلها ، يك روايت باشد ، نسبت به قيد « اذا رضيت » دوران امر بين زياده و نقضيه است و اصل ثابت عقلايى اين است كه مطابق نقل زائد ، حكم مىكنند و نقل ناقص را كنار مىگذارند .\r\nقلت : چنين اصل ثابت عقلائى كه « الاصل عدم الزيادة » صحيح نيست و در جلسات آينده توضيح خواهيم داد .\r\nپس اطمينان به وجود قيد « اذا رضيت » نيست تا شاهد جمع باشد . « * و السلام * »\r\n\r\n\r\n","description":"","footnote":"\r\n( 1 ) ( توضيح بيشتر ) بويژه در اين سؤال كه احياناً با خجالت بايد پرسيده شود ، چنانچه در صحيحه صفوان ديديم كه برخى از اصحاب از پرسش اين سؤال حيا و شرم داشته است ، در اينجا تكرار سؤال بعيدتر مىگردد .\r\n","page_name":" 1128 ","page_number":118},
  {"content":"\r\n\r\n\r\n12 / 7 / 1378 دوشنبه درس شمارهء ( 128 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات پيش ، شمارى از روايات دال بر جواز وطى در دبر نقل گرديده ، توضيحات لازم آورده شد . از جمله رواياتى كه اشاره شد ، صحيحهء معمّر بن خلّاد است كه برخى ظاهر آن را دال بر حرمت دانسته‌اند . در اين جلسه دو نحوهء جمع اين روايت با روايات مجوزه ، مورد بررسى قرار خواهد گرفت و در اين باره و نيز جمع اين روايت با روايت عبد الله بن ابى يعفور توضيحاتى خواهيم داد . سپس دلالت آيه شريفه  « فَأْتُوهُنَّ مِنْ حَيْثُ أَمَرَكُمُ اللَّهُ »  بر حرمت ، مورد بحث قرار خواهد گرفت .\r\n* * * \r\nالف ) بررسى دو راه جمع ميان صحيحهء معمّر بن خلّاد و روايات مجوّزه :\r\n\r\n1 ) متن صحيحهء معمّر بن خلّاد\r\n« عن احمد بن محمد بن عيسى ، عن معمّر بن خلّاد قال : قال لى أبو الحسن - عليه السلام - اىّ شىء يقولون فى اتيان النساء فى اعجازهنّ ؟ قلت : انّه بلغنى أنّ اهل المدينة لا يرون به بأساً :\r\nفقال : انّ اليهود كانت تقول : اذا أتى الرجل المرأة من خلفها خرج ولده احول فانزل الله عز و جل  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  من خلف أو قدام خلافاً لقول اليهود ، و لم يعن فى ادبارهن « 1 » »\r\nقبل از بيان معناى حديث معمّر بن خلّاد و كيفيت جمع آن با ادلهء مجوّزه ، نكته‌اى را در معناى حرث در آيهء شريفه بيان مىكنيم .\r\n\r\n\r\n","description":"","footnote":"\r\n( 1 ) وسائل الشيعة ، كتاب النكاح ، باب 72 از ابواب مقدمات النكاح ، طبع آل البيت ، ج 20 ، ص 141 ، ح 1 ؛ تهذيب ، ج 7 ، ص 41 ، ح 1660\r\n","page_name":" 1129 ","page_number":119},
  {"content":"\r\n\r\n\r\n2 ) توضيحى در بارهء مراد از « حرث » در آيهء شريفه\r\nما پيشتر « حرث » را به معناى « كشت » ( يعنى هم به معناى مصدرى و هم چيز كاشته شده ) ذكر كرده بوديم و مىگفتيم كه تشبيه كردن زن به حرث در آيه بدين معناست كه زنان شما به منزلهء كشت و محصولى مىباشند كه خداوند براى شما فراهم نموده ( در روايات تعابيرى مانند ريحانه و امثال آن نيز در توصيف زنان آمده است ) و شما از اين محصول به هر طريق و در هر زمان كه بخواهيد ، مىتوانيد بهره‌مند شويد . امّا با مراجعهء بيشتر به منابع لغت و تفسير معلوم شد كه « حرث » معادل واژهء فارسى « كِشت » نيست ، بلكه معمولًا به يكى از اين دو معنى به كار مىرود :\r\nالف - معناى مصدرى يعنى آماده كردن زمين براى بهره‌بردارى و زراعت با شخم زدن يا تخم پاشيدن .\r\nب - معناى مفعولى يعنى زمينى كه براى زراعت آماده شده است و متعلق حرثِ مصدرى ، شجر و امثال آن نيست بلكه همواره در تمام كتب لغت ، زمين « ارض » متعلق آن است « حرث الارض » مىگويند ولى « حرث الشجر » نمىگويند بلكه مىگويند « غرس الشجر » . البته در برخى استعمالات نادر به معناى كشت و محصول نيز به كار رفته است لكن بخاطر كمى موارد استعمال نبايد لفظ حرث را به معناى نادر آن حمل كرد و از بين دو معناى نخست معناى دوم با آيه شريفه مناسب است كه مراد از حرث « محلّ الحرث » است .\r\nبر اين اساس ، مراد از اين تعبير كه « زن ، حرث شما است » در واقع تشبيه زن به زمينى است كه زمينهء تولّد فرزند در آن فراهم مىشود ، همچنانكه گاه در روايات از زن تعبير به « نبات » شده و نيز مادرانى كه از آنان فرزندان ناشايسته باقى مىماند ، « نبت سوء » خوانده شده‌اند . بنابراين در اينجا نيز مراد از حرث معناى مفعولى آن يعنى همان محلّ كشت و مفعول حرث ( نه معناى مصدرى حرث ) مىباشد و زنان به زمينهايى تعبير و تشبيه شده‌اند كه آمادگى ايجاد و رشد و پرورش اولاد در آن\r\n\r\n","description":"","footnote":"","page_name":" 1130 ","page_number":120},
  {"content":"\r\n\r\nوجود دارد .\r\n\r\n3 ) مفهوم آيهء شريفه و روايت معمّر بن خلّاد بنابر تحليل مذكور\r\nحال آيا مراد از  « نِساؤُكُمْ حَرْثٌ لَكُمْ »  تنها تجويز تمتّع از زن در موضع الدم است يا شامل ساير تمتعات نيز مىشود ؟\r\nبرخى گفته‌اند كه مراد از كلمهء نساء در آيه « فروج » مىباشد و برخى ديگر نساء را مضاف اليه دانسته ، مضاف را در تقدير گرفته‌اند « فروج نسائكم » ، ولى اين دو احتمال بسيار مستبعد به نظر مىرسد .\r\nممكن است گفته شود كه در آيهء شريفه ، بدين اعتبار كه قسمتى از بدن زن ، قابل بهره‌بردارى و مستعدّ توليد فرزند است ، حرث به سرتاسر آن اطلاق گرديده است ، همچنانكه به يك زمين ، به اعتبار اين كه بخشى از آن قابليت زراعت دارد ، كشتزار گفته مىشود ، هر چند همهء مواضع آن آمادهء كشت و برداشت محصول نباشد . بنابراين اطلاق مزبور عرفى است . آيه مىفرمايد از هر جاى زن بخواهيد مىتوانيد تمتّع ببريد ، پس دال بر جواز وطى در دبر است . بعلاوه صحيح نيست آيه را مخصوص مباشرت در قُبل بكنيم ، چون عمدهء استمتاعات از زن مربوط به غير از زمانى است كه براى توليد نسل ، مباشرت مىكنند و چنين نيست كه هرگونه تمتع از فرج منجر به تولد فرزند شود ، بلكه مثلًا تمتعات پس از باردارى تأثيرى در حمل ندارد و از اين گذشته پس از طهر زن ، هر گونه تمتّع از مواضع ديگر بدن هم جايز مىباشد . بنابراين هر چند به زن ، « حرث » اطلاق شده ، ولى نبايد حكم مزبور را تنها راجع به موضع الدم دانست و بايد مفاد آيه را متضمّن تجويز هر گونه تمتع نسبت به همسر بشمار آورد .\r\nولى بايد گفت كه چنين اطلاق يا عمومى از آيه قابل استفاده نيست ، زيرا تناسب حكم و موضوع چنين اقتضا دارد كه مراد آيهء شريفه مخصوص تمتع از موضع دم باشد . زيرا معنى ندارد كه ابتدا به عنوان مقدمه گفته شود كه همهء مواضع زن « حرث »\r\n\r\n","description":"","footnote":"","page_name":" 1131 ","page_number":121},
  {"content":"\r\n\r\nاست و سپس از آن نتيجه گرفته شود كه براى تحصيل ولد به سراغ وى برويد . در اين صورت ، استنتاج مذكور در آيه با مقدّمهء آن همخوانى و تناسب نخواهد داشت .\r\nوقتى مىگوئيم زن ، مكان كاشتن بذر است ، پس سراغ او برويد . يعنى براى توليد مثل سراغ او برويد ، بنابراين با توجه به معناى « حرث » و مقدمه قرار گرفتن آن براى  « فَأْتُوا »  ، معناى آيه اين است كه براى توليد نسل در قُبل مباشرت كنيد و ربطى به جواز يا حرمت وطى در دبر ندارد .\r\nبر اين اساس ، مفهوم صحيحهء معمّر بن خلّاد نيز روشن مىشود : روايت مزبور به صراحت بيان داشته كه مراد اين آيه تمتّع براى تحصيل ولد است و از سوى ديگر نظر يهود كه حدود خاصى براى اين تمتّع منظور داشته بودند ، رد شده و بيان شده كه وطى در قبل از طرف خلف جايز است و هيچ گونه قيد و شرطى براى تمتع از فرج پذيرفته نشده است .\r\nبه هر حال ظاهر روايت معمّر ، ردّ اهل مدينه و بيان حرمت وطى در دبر است .\r\nدر بارهء نحوهء جمع بين اين روايت كه ممكن است از آن حرمت استظهار شود با روايات مجوّزه ، راه حلهايى بيان شده كه دو راه حل ذيلًا مورد بررسى قرار مىگيرد :\r\n\r\nالف - راه جمع اول ( جمع شيخ طوسى « ره » )\r\nيك راه جمع ميان آنها ، كه مرحوم شيخ طوسى ( قدس سرّه ) بيان فرموده ، آن است كه اساساً ميان اين روايت با روايات ديگر تنافى وجود ندارد . زيرا اين روايت درصدد تفسير آيهء شريفه و تبيين مراد آن است و آيه را در ردّ يهود دانسته است . اما نسبت به اين مسأله كه آيا وطى در دبر ثبوتاً جايز مىباشد يا نه ؟ ساكت است . از اين رو با اثبات جواز از روايات ديگر ، هيچ گونه تعارض و تنافى ميان اين روايت و آن احاديث ايجاد نمىگردد .\r\n\r\nنقد راه جمع اول :\r\nولى چنين استظهارى از حديث معمّر بن خلّاد بسيار مستبعد مىنمايد . زيرا از صدر و ذيل روايت به روشنى معلوم است كه موضوع مورد بحث\r\n\r\n","description":"","footnote":"","page_name":" 1132 ","page_number":122},
  {"content":"\r\n\r\nما در اين روايت مطرح شده است . به علاوه كلام حضرت در ردّ نظر اهل مدينه « 1 » يعنى مالك ، فقيه مدينه مىباشد كه براى جواز به همين آيه  « نِساؤُكُمْ حَرْثٌ لَكُمْ . . . »  استدلال مىكرده است و بعيد مىنمايد كه گفته شود كه حضرت مىخواسته‌اند با قبول مدّعاى وى تنها مدرك استدلال او را مردود بشمارند ، بلكه ظاهر روايت آن است كه امام ( ع ) در مقام ردّ مدعاى اهل مدينه با ايجاد خدشه در مستند آن بوده است .\r\n\r\nب - راه جمع دوم ( مرحوم نراقى ره )\r\nمرحوم نراقى در مستند روايت معمّر بن خلّاد را حمل بر تقيّه كرده و فرموده كه اين روايت در مقام تقيه صادر شده است .\r\n\r\nنقد جمع دوم :\r\nولى حمل روايت بر تقيّه نيز بسيار مستبعد است . زيرا تقيه در مقام اضطرار مطرح مىشود و در اينجا اضطرارى در كار نبوده است ، زيرا حضرت ابتدائاً مطلب را مطرح كرده مورد بحث و سؤال قرار مىدهند و كسى از آن حضرت سؤال نكرده بوده است تا الزامى براى طرح مطلب حاصل شده باشد . در اين صورت با فرض عدم اضطرار ، مجوّزى براى ايجاد مقدّمات مطلبى خلاف واقع ( به عنوان ثانوى ) وجود نخواهد داشت ، بنابراين مجالى براى حمل روايت بر تقيه يا عناوين ثانويه ديگر وجود ندارد .\r\nبه نظر ما ميان روايات مزبور به دو صورت مىتوان جمع نمود :\r\n\r\nج - راه جمع سوم : ( روايت معمّر دلالت بر اصل مبغوضيّت دارد نه بر حرمت )\r\nروايات متعددى كه وطى در دبر را تجويز كرده ، دال بر اصل ترخيص آن است و در واقع اين توهم را كه فعل مزبور مانند لواط از محرمات ذاتى باشد ، رد مىكند و در فتاواى فقها نيز حرام ذاتى قلمداد نشده است . ولى اين نكته ملازمه با نفى كراهت\r\n\r\n\r\n","description":"","footnote":"\r\n( 1 ) در معدودى از نسخ به جاى تعبير « اهل المدينه » ، « اهل الكتاب » آمده كه درستى آن بعيد به نظر مىرسد ، زيرا استدلال امام - عليه السلام - و استناد او به آيات با اهل كتاب مناسبت ندارد و در بيشتر نسخ نيز « اهل المدينة » آمده است . بنابراين نميتوان به نقل مزبور ( اهل الكتاب ) اعتماد و استناد كرد .\r\n","page_name":" 1133 ","page_number":123},
  {"content":"\r\n\r\nآن ندارد و ممكن است ثبوتاً مكروه باشد . از سوى ديگر ، حديث معمّر بن خلّاد نظر پيروان مالك را كه حتى آن را مكروه هم نمىدانستند ( شاهد آن اين كه به آيهء شريفه كه هر گونه منعى چه تحريمى و چه تنزيهى را برداشته ، استناد كرده‌اند ) ، مردود دانسته و فرموده كه اين آيه اصلًا به مطلب مزبور ناظر نيست . همچنين به موجب اين حديث اين نظرِ آنان كه خواسته‌اند از آن بالمره نفى بأس نموده آن را مباح بشمارند ، نادرست قلمداد شده است . زيرا مراد اهل مدينه از « لا بأس » ظاهراً نفى بأس به طور كلى است ، به طورى كه حرمت و كراهت هر دو نفى مىگردد . پس روايت معمّر دلالت بر اصل مبغوضيت مىكند نه حرمت ، پس منافاتى با ادله جواز ندارد . بنابراين مىتوان ميان اين ادله چنين جمع كرد كه وطى در دبر حرمت ذاتى ندارد ، ولى كراهت دارد و براى جواز هم نمىتوان به آيهء شريفه استدلال نمود ، شاهد براى كراهت ، روايات ديگرى است كه در جاى ديگر بيان مىكنيم .\r\n\r\nد - راه جمع چهارم\r\nاز ادلهء مجوزه استفادهء جواز مىشود . يعنى استفاده مىشود كه ذاتاً جايز است ولى آيا جزو حقوق شوهر بر زن به شمار مىرود و در نتيجه جلب رضايت او لازم نيست ، همچنانكه وطى در موضع دم يا ساير استمتاعات مانند تقبيل ، همخوابگى و . . . اين چنين است ، يا آنكه از حقوق شوهر نيست و در نتيجه رضايت زن شرط است ؟ از روايت معمّر بن خلّاد برمىآيد كه مالك و اهل مدينه از آيهء شريفه چنين استظهار مىكرده‌اند كه شوهر اختيار تام دارد و رضايت زن شرط نيست ، يعنى از حقوق شوهر به شمار مىرود ( مانند وطى در فرج ) . حضرت فرموده‌اند كه اين استظهار نادرست است و آيه اصلًا مربوط به اثبات حق بودن آن براى شوهر نيست و بنابر روايات از جمله همين روايت ، حق بودن آن براى شوهر نفى شده است . به بيان ديگر مراد از نفى بأس از سوى پيروان مالك ، عدم بأس به طور مطلق است ، چه زن راضى باشد و چه نباشد . و حضرت اين مبنا را مردود شمرده استناد به آيهء شريفه\r\n\r\n","description":"","footnote":"","page_name":" 1134 ","page_number":124},
  {"content":"\r\n\r\nرا هم نادرست دانسته‌اند . بر اين اساس ، به موجب اين روايت از آنجا كه وطى در دبر ( بر خلاف ساير استماعات ) از حقوق شوهر به شمار نمىرود ، تنها در صورتى جايز است كه رضايت زن تحصيل شده باشد . بنابراين راه حل ، نتيجه و حاصل مبناى ما با مبناى مرحوم آقاى خوئى ( ره ) يكسان مىشود ، هر چند دليل تقريب و نحوهء استدلال ما با ايشان متفاوت است .\r\n\r\n4 ) نحوهء جمع صحيحهء معمّر بن خلّاد با روايت عبد الله بن أبى يعفور\r\nمتن روايت عبد الله بن يعفور اين چنين است :\r\n« عبد الله بن أبى يعفور قال سألت ابا عبد الله - عليه السلام - عن الرجل يأتى المرأة فى دبرها ، قال لا بأس اذا رضيت . قلت : فأين قول الله عز و جل :  « فَأْتُوهُنَّ مِنْ حَيْثُ أَمَرَكُمُ اللَّهُ »  ؟\r\nقال : هذا فى طلب الولد ، فاطلبوا الولد من حيث امركم الله ، انّ اللّه عزّ و جلّ يقول :  « نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ »  « 1 »\r\n\r\nالف - راه جمع اول :\r\nبه نظر مىرسد كه براى جمع اين روايت ، كه ممكن است از آن استظهار شود كه آيهء شريفه دال بر مطلب مورد بحث مىباشد ، با صحيحهء معمّر بن خلّاد مىتوان به نكته‌اى كه مرحوم فيض ( ره ) فرموده ، قائل شد ، يعنى ذيل روايت ، كه در آن به آيهء  « نِساؤُكُمْ حَرْثٌ لَكُمْ »  استناد شده ، به عنوان دليل براى پاسخى كه حضرت به راوى داده‌اند ، ذكر شده است نه به عنوان مستند اصل مسأله ؛ يعنى حضرت براى اثبات اينكه قسمت مورد سؤال از آيه يعنى  « فَأْتُوهُنَّ مِنْ حَيْثُ أَمَرَكُمُ اللَّهُ »  مربوط به طلب ولد و توليد نسل مىباشد ، به آيهء شريفهء  « نِساؤُكُمْ حَرْثٌ لَكُمْ »  استشهاد فرموده است و دليل آن همين نكته اخير است كه بدون فاصله قبل از آن ذكر شده است . بنابراين هيچ گونه تعارضى ميان اين روايت و صحيحهء معمّر بن خلّاد ، كه ارتباط آيهء شريفه را با ما نحن فيه مردود شمرده ، وجود ندارد و علىرغم آن كه مرحوم نراقى ( ره ) سخن\r\n\r\n\r\n","description":"","footnote":"\r\n( 1 ) وسائل - كتاب النكاح ، باب 73 از ابواب مقدمات النكاح ، حديث دوم\r\n","page_name":" 1135 ","page_number":125},
  {"content":"\r\n\r\nفيض ( ره ) را خلاف ظاهر دانسته ، به نظر ما استظهار او اگر مطابق با ظاهر روايت نباشد ، لااقل خلاف ظاهر نيست و كاملًا درست به نظر مىرسد .\r\n\r\nب - راه جمع دوم ( مرحوم آقاى حكيم « ره » )\r\nمرحوم آقاى حكيم اين دو روايت را اين گونه جمع كرده‌اند كه حضرت براى پاسخ به اصل سؤال به آيهء  « نِساؤُكُمْ حَرْثٌ لَكُمْ »  استناد كرده‌اند ، اما استناد حضرت به اين آيه از باب مجارات و اقناع خصم مىباشد ، يعنى امام ( ع ) خود معتقد به اين مطلب نبوده‌اند ، ولى از آنجا كه طرف ، آيه را دليل بر جواز مىدانسته ، امام ( ع ) مطابق با رأى او استدلال فرموده است .\r\n\r\nنقد جمع دوم :\r\nولى اين جمع ايشان را نمىتوان پذيرفت . زيرا از سؤالى كه راوى كرده ، معلوم مىشود كه وى در حكم جواز ، اشكال داشته و طبعاً با استناد به آيهء  « نِساؤُكُمْ حَرْثٌ لَكُمْ »  براى جواز موافق نبوده است و لذا پرسيده « فأين قول الله عزّ و جلّ . . . » ، بله اگر خصم از پيروان مسلك مالك بود و دلالت آيه را بر جواز قبول داشت ، در اين صورت حمل سخن امام ( ع ) بر اقناع و مجارات ثبوتاً ممكن بود ، ولى صدر حديث به روشنى چنين فرضى را نفى مىكند . بنابراين هيچ الزامى براى امام ( ع ) وجود نداشته كه به مطلبى خلاف واقع ، كه خود آن را قبول نداشته ، استدلال فرمايد . بنابراين كلام مرحوم آقاى حكيم را نمىتوان پذيرفت .\r\n\r\nب ) بررسى استدلال به « فَأْتُوهُنَّ مِنْ حَيْثُ أَمَرَكُمُ اللَّهُ » براى حرمت :\r\n\r\n1 ) استدلال قدما به آيه براى حرمت\r\nمراد از امر در  « فَاعْتَزِلُوا النِّساءَ فِي الْمَحِيضِ »  امر به اعتزال از قبل است . حال مراد از محيض يا مفهوم اسم مكان است همچنانكه مرحوم محقّق ( ره ) در معتبر فرموده ، در اين صورت مراد اين آيه اجتناب از موضوع الدم خواهد بود ، و يا اين كه مراد از محيض ، حالت حيض ( اسم زمان ) است كه در اين فرض مىتوان گفت كه مراد از اعتزال ، اعتزال و اجتناب كلى و كامل ، كه در ميان مجوس و . . . رسم بوده ، نيست .\r\nبلكه مراد از آن اعتزال جزئى است و به فعل متعارف يعنى مقاربت در قُبل انصراف\r\n\r\n","description":"","footnote":"","page_name":" 1136 ","page_number":126},
  {"content":"\r\n\r\nدارد . بنابراين مىتوان گفت كه يا مفهوم محيض موضع الدم و فرج است يا اعتزال در محيض بدان انصراف دارد . در هر حال ،  « فَأْتُوهُنَّ مِنْ حَيْثُ أَمَرَكُمُ اللَّهُ »  متضمّن تجويز همان كارى است كه با امر به اعتزال ، حكم حرمت يافته بود كه مفهوم اين تعبير آن است كه اتيان در غير موضع دم حرام مىباشد .\r\n\r\n2 ) پاسخ طبرى به استدلال مزبور\r\nطبرى ( متوفاى 310 ) به اين استدلال خرده گرفته كه اگر چنين باشد كه تحليل مذكور در  « فَأْتُوهُنَّ »  همانند تحريم ذكر شده در  « فَاعْتَزِلُوا »  اختصاص به فروج داشته باشد ، مفهوم آن اين است كه همهء استمتاعات ديگر در حال حيض حلال باشند ، ولى پس از پاكىِ زن حرام باشند و اين مطلب بر خلاف اجماع مسلمين از شيعه و سنى است .\r\n\r\n3 ) پاسخ استاد - مدّ ظلّه - به طبرى در تقريب قول قدما\r\nايراد وى وارد نيست ، زيرا هرگاه مثلًا در رسائل عملى در صدد بيان احكام حائض باشند يا فردى از احكام حائض سؤال كند ، مراد آن است كه حائض چه حكمى دارد نه اينكه « حائض بما أنّه مكلّف » ، واجد چه احكامى است ؟ درست است كه براى حائض دروغ و غيبت و ايذاء و . . . حرام و زكات و خمس و امر به معروف و نهى از منكر واجب مىباشد ، ولى اينها به احكام حائض ( بما انه حائض ) مربوط نمىشود . در اينجا هم مراد از  « يَسْئَلُونَكَ عَنِ الْمَحِيضِ »  احكام مربوط به تمتعات از حائض و موضع حيض است نه هر حكمى كه حائض دارد ، هر چند به عنوان انسان يا مكلّف مىباشد ، بنابراين از آنجا كه سؤال از تمتعات از فرج در حال حيض بوده ، حكمى كه بيان شده ( اعتزال ) هم مربوط به آن است . بنابراين اصولًا امر  « فَاعْتَزِلُوا »  نسبت به حكم تمتّعات ديگر ، نفياً يا اثباتاً ساكت است و آن تمتّعات حكم پيشين خود را به سبب حيض از دست نمىدهند . يعنى تمتّعاتى كه پيشتر حلال بوده ، اكنون هم ( پس از حيض ) حلال است و اگر قبلًا حرام ذاتى بوده ، الآن هم حرمت دارد . امّا ذيل آيه كه فرموده  « فَأْتُوهُنَّ »  اتيان اعم است هم شامل اتيان در قبل مىشود\r\n\r\n","description":"","footnote":"","page_name":" 1137 ","page_number":127},
  {"content":"\r\n\r\nو هم در دبر ، ولى با توجه به قيد  « مِنْ حَيْثُ أَمَرَكُمُ اللَّهُ »  معلوم مىشود كه ترخيص تنها نسبت به اتيان در فرج است و از مفهوم آن استفاده مىشود كه غير فرج حرمت ذاتى دارد و تنها فرج است كه در غير حال حيض حرمت ذاتى ندارد و در زمان حيض حرمت عرضى مىيابد . بنابراين مىتوان به اين نحو استدلال قدما را براى حرمت تقريب نمود .\r\n\r\n4 ) فرمايش مرحوم آقاى خوئى ( ره ) در اين باره\r\nدر تقريرات درس ايشان تقريب استدلال به اين آيه براى حرمت چنين بيان شده كه مراد از امر در آيه  ( مِنْ حَيْثُ أَمَرَكُمُ اللَّهُ )  امرى است كه در حال طهر شده است يعنى  « فَأْتُوا حَرْثَكُمْ »  و گفتيم كه مراد از اين امر تنها جواز اتيان در قبل است ، بنابراين مراد از  « مِنْ حَيْثُ أَمَرَكُمُ اللَّهُ »  نيز همان خواهد بود . بر اين اساس ، هر چند ما قائل به وجود مفهوم براى قيد مذكور نشويم ، از آنجا كه اين قيد در آيه ظهور در احترازى بودن دارد ، از آن استفاده مىشود كه مطلق اتيان جايز نيست و بايد به قدر متيقّن اكتفا نمود و قدر متيقن آن وطى در قبل است كه در آيهء  « فَأْتُوا حَرْثَكُمْ »  بيان شده است .\r\n\r\n5 ) نقد استاد - مدّ ظلّه -\r\nفرمايش ايشان و نيز استدلال قدما از جهات متعدد قابل مناقشه است ، از جمله اين كه از كجا معلوم است كه  « مِنْ حَيْثُ أَمَرَكُمُ اللَّهُ »  مربوط به فروج باشد ؟ براى اين قسمت آيه ، معانى زيادى گفته‌اند و به گونه‌هاى مختلف تفسير كرده‌اند : مثلًا از محمد بن حنفيه نقل شده كه مراد از اين تعبير آن است كه پس از طهر و رفع موانع نكاح ، شما به سراغ زنان برويد و ازدواج كنيد . برخى ديگر گفته‌اند كه مراد آن است كه موانع ديگر نزديكى وجود نداشته باشد و مثلًا در حال صيام واجب ، اعتكاف يا احرام نباشد . معانى متعدد ديگرى هم بيان شده كه تفاصيل آن را در لوامع صاحبقرانى مىتوان يافت و در جلسه بعد ان شاء الله توضيح خواهيم داد .\r\n« * و السلام * »\r\n\r\n","description":"","footnote":"","page_name":" 1138 ","page_number":128},
  {"content":"\r\n\r\n\r\n13 / 7 / 1378 سه شنبه درس شمارهء ( 129 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر آغاز اين جلسه نكته‌اى را در استدلال به مفهوم آيهء شريفهء  « فَاعْتَزِلُوا النِّساءَ فِي الْمَحِيضِ »  بر جواز وطى در دبر متعرض مىشويم .\r\nسپس در ادامهء جلسهء قبل به ادامهء بررسى كلام مرحوم آية الله خوئى ( ره ) در استدلال به آيهء شريفهء  « فَأْتُوهُنَّ مِنْ حَيْثُ أَمَرَكُمُ اللَّهُ »  بر حرمت وطى در دبر مىپردازيم و پس از آن رواياتى را كه به آيات قوم لوط استشهاد كرده بود بررسى مىكنيم و سپس به بررسى كلام شهيد ثانى در مسالك مىپردازيم .\r\nدر پايان گذرى به روايات حرمت وطى در دبر داشته ، كيفيت جمع بين آنها و روايات مجوّزه را بيان مىداريم و به نتيجهء بحث مىرسيم كه وطى در دبر ذاتاً جايز است ، لكن از حقوق شوهر نيست و مشروط به رضايت زوجه است ، و الله العالم .\r\nقبل از ادامهء بحث گذشته در توضيح مطلبى از مباحث قبل ، متعرض نكته‌اى مىشويم :\r\nدر چند جلسه گذشته گفته شد كه به آيه شريفه  « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ »  نمىتوان براى جواز وطى در دبر در حال حيض استدلال كرد . اين مطلب تنها بدان جهت نيست كه آيهء شريفه دلالت بر مفهوم ندارد بلكه با پذيرش مفهوم آيهء شريفه نيز مىگوييم ، از مفهوم آيه نمىتوانيم جواز وطى در دبر را نتيجه بگيريم .\r\n\r\nالف ) تقريب دلالت آيه شريفه « فَاعْتَزِلُوا النِّساءَ فِي الْمَحِيضِ » بر جواز وطى در دبر\r\nهمانطور كه قبلًا عرض شد ، اكثر آقايان ، منكر مفهوم وصف هستند ، أما قول به\r\n\r\n","description":"","footnote":"","page_name":" 1139 ","page_number":129},
  {"content":"\r\n\r\nمفهوم نداشتن لقب ، اتّفاقى است . و البته منظور اين است كه وصف و لقب فى حدّ نفسه مفهوم ندارند . لكن در عين حال ، بعضى اوقات به خاطر وجود قرينه ، وصف و حتى لقب هم مفهوم پيدا مىكند . مثلًا اگر سؤال شود : « ما الذي لا ينجّسه شىء ؟ » كه غرضِ سائل اين است كه بداند چه آبى معتصم است ؟ نه اينكه بخواهد با يك مثال و نمونه و يك مصداق از آب معتصم آشنا شود ، در اين صورت آنچه در پاسخ او بيان مىشود ، در واقع همهء مصاديق آب معتصم است ؛ و مفهومش اين است كه غير موردِ ذكر شده ، معتصم نيست . همين مطلب ممكن است در مورد آيه  « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ »  مطرح شود :\r\nسؤال از وظيفه و تكليف استمتاع نسبت به محيض است ؛ مقتضاى اين سؤال ، پاسخى است كه دربرگيرندهء تمام تكليف نسبت به استمتاع از زن حائض باشد . لذا اگر مثلًا محيض داراى دو حكم باشد - مثل حرمت وطى قبلًا و دبراً - بايد بيان شود و اگر فقط به يكى از دو حكم ( يعنى حرمت وطى در قبل ) اكتفا گردد ، پاسخ ناقص خواهد بود ، چون ظاهر كلام در پاسخ چنين سؤالى ، اين است كه تمام مصاديق تكليف نسبت به محيض بيان شده و طبعاً مفهومش آن است كه غير از آن ، تكليفى نسبت به محيض نيست .\r\nبنابراين ، اكتفا به بيان حكم واحد ( حرمت وطى در قبل ) بدين معناست كه فقط وطى در قبل حرام است . لذا ما در چنين مواردى قائل به مفهوم مىشويم .\r\n\r\n1 ) نقد استدلال به آيهء « فَاعْتَزِلُوا النِّساءَ فِي الْمَحِيضِ » بر جواز وطى در دبر\r\nاستدلال به آيه شريفه بر جواز وطى در دبر از دو جهت قابل مناقشه است :\r\n( اولين جهت مناقشه آيه  « فَاعْتَزِلُوا النِّساءَ فِي الْمَحِيضِ »  دلالت بر مفهوم نمىكند ) قبل از مناقشه در دلالت آيه شريفه تذكر اين نكته مناسب است كه اين بحث با پذيرش اين نكته است كه مراد از « محيض » در آيه شريفه « محل حيض » است .\r\nاينكه ما در پاره‌اى از موارد به لحاظ وجود قرينه ، نسبت به وصف و لقب ، قائل\r\n\r\n","description":"","footnote":"","page_name":" 1140 ","page_number":130},
  {"content":"\r\n\r\nبه مفهوم مىشويم ، در جايى است كه ذكر وصف يا لقب ، به جهت بيان فائده‌اى - مثل تعميم حكم يا بيان برخى مراتب شمول حكم - نباشد . بنابراين اگر حكمى نسبت به غير مورد قيد ، روشن و مسلّم ، و فقط شمول آن نسبت به موردى مشكوك باشد ، در اين صورت آوردن قيد و وصف ، نه براى تخصيص و احتراز از غير مورد قيد ، بلكه براى اثبات و شمول حكم نسبت به مورد قيد است . مثل اينكه مىدانيم عالم عادل بايد اكرام شود ، حال اگر گفته شود : عالم فاسق را اكرام كنيد ، به اين معناست كه حكم اكرام ، شامل عالم فاسق هم مىشود ، لذا مفهومش اين نيست كه اكرام عالمِ غير فاسق لازم نيست . همچنين وقتى مىفرمايد :  « فَلا تَقُلْ لَهُما أُفٍّ »  بدين معناست كه حرمت اعتراض به والدين شامل گفتن « افّ » هم مىشود . نه آنكه اختصاص به « اف گفتن » داشته باشد .\r\nو به عبارت ديگر ، چنانچه موضوع شك ، فقط داراى يك فرد ، و حكم بقيه افراد روشن باشد ، در اين صورت قائل به مفهوم نمىشويم « 1 » .\r\nدر مورد آيه نيز چنانچه صورت مخفى و مورد سؤال ، فقط وطى در قبل بوده و حكم وطى در دبر براى سائلين روشن بوده است ( جوازاً او تحريماً ) آيه مورد بحث مفهوم نخواهد داشت . و ما چون از وضعيت زمان صدور آيهء شريفه اطلاع نداريم پس آيه شريفه  « فَاعْتَزِلُوا النِّساءَ فِي الْمَحِيضِ »  دلالت بر مفهوم نخواهد داشت .\r\nدومين جهت مناقشه مفهوم  « فَاعْتَزِلُوا النِّساءَ فِي الْمَحِيضِ »  براى اثبات جواز وطى در دبر كافى نيست ) اگر بپذيريم كه آيه شريفه  « فَاعْتَزِلُوا النِّساءَ فِي الْمَحِيضِ »  دلالت بر مفهوم مىكند ولى مفهومى كه از آيه شريفه استفاده مىشود ، براى اثبات جواز وطى در دبر كافى نيست . زيرا سؤال از محيض به دو صورت قابل تصوير\r\n\r\n\r\n","description":"","footnote":"\r\n( 1 ) در كلمات بعضى از اعاظم جمله‌اى هست كه شايد مرادشان مطلب مندرج در متن باشد و آن اينكه مىفرمايند « گاهى قيد براى تعميم حكم آورده مىشود » شايد مرادشان اين باشد كه شمول حكم نسبت به غير مورد قيد روشن است و نسبت به مورد قيد مشكوك و براى بيان تعميم حكم نسبت به مورد قيد ، تصريح به مورد قيد مىكنند و مىگويند  « فَلا تَقُلْ لَهُما أُفٍّ »  يا تصريح به تعميم مىكنند مانند  « أَنَّى شِئْتُمْ »  .\r\n","page_name":" 1141 ","page_number":131},
  {"content":"\r\n\r\nاست :\r\nسؤال از مطلق احكام حائض به طورى كه در برگيرندهء تكليف حائض نسبت به دروغ و غيبت و . . . نيز باشد .\r\nسؤال از احكامى كه در حالت حيض پيدا مىشود .\r\nاگر سؤال از مطلق احكام باشد ، طبعاً شامل تكليف نسبت به وطى در دبر هم مىشود و در اين صورت اگر در پاسخ ، اكتفاى به بيان حرمت وطى در قبل شود ، مفهومش اين است كه وطى در دبر جايز است . لكن ظاهراً سؤال در آيه ، درباره وظيفه و تكاليفى است كه در خصوص حالت حيض پيدا مىشود . حال اگر وطى در دبر در حال طهر حرام بوده و حيض تأثيرى در آن حكم نداشته باشد ، سؤال كه در آيه شريفه آمده است ، ناظر به وطى در دبر نيست تا اينكه اكتفا كردن در پاسخ به حرمت وطى در موضع دم ، دلالت كند كه وطى در دبر جايز است . پس مفهوم  « فَاعْتَزِلُوا النِّساءَ فِي الْمَحِيضِ »  اين نيست كه وطى در دبر جايز است و بايد از جاى ديگر استفاده كرد كه در حالت طهر آيا وطى در دبر حرام است يا خير ؟ با توجه به نكته‌اى كه بيان شد ، بحث جلسهء گذشته را پى مىگيريم .\r\nمرحوم آقاى خوئى با استفاده از مفهوم  « فَأْتُوهُنَّ مِنْ حَيْثُ أَمَرَكُمُ اللَّهُ »  قائل به حرمت وطى در دبر شدند و فرموده‌اند چون از آيه شريفه استفاده مىشود كه  « فَإِذا تَطَهَّرْنَ »  جواز مباشرت اختصاص به  « مِنْ حَيْثُ أَمَرَكُمُ اللَّهُ »  دارد و اين آيهء شريفه اشاره به آيهء بعد دارد . در آيهء بعد امر  « فَأْتُوا حَرْثَكُمْ أَنَّى شِئْتُمْ »  روشن مىكند كه  « مِنْ حَيْثُ أَمَرَكُمُ اللَّهُ »  خصوص وطى در قبل است .\r\nدر جلسهء قبل دو اشكال به اين مطلب بيان شد .\r\nاشكال اول : معلوم نيست كه  « مِنْ حَيْثُ أَمَرَكُمُ اللَّهُ »  اشاره به آيهء بعد داشته باشد .\r\nشايد مراد آيهء شريفه اين باشد كه با زنان در حال حيض مباشرت نكنيد  « فَإِذا تَطَهَّرْنَ »  بعد از پاكى هم به راههاى فاسد نرويد و از راه‌هاى مشروع ( ازدواج ، ملك يمين ،\r\n\r\n","description":"","footnote":"","page_name":" 1142 ","page_number":132},
  {"content":"\r\n\r\nتحليل ) با آنها مقاربت كنيد . چون در اين آيه سؤال از خصوص همسران انسان نيست ، بلكه  « يَسْئَلُونَكَ عَنِ الْمَحِيضِ »  مطلق است و سؤال از مطلق حائض است .\r\nاشكال دوم : اگر سؤال آيهء شريفه در خصوص همسران انسان هم باشد ، ممكن است معناى آيه اين باشد كه با همسرانتان در زمان حيض مقاربت نكنيد و پس از پاك شدن مقاربت جايز است ؛ لكن در مواردى كه خداوند دستور داده است ، و الا در حال روزهء واجب و اعتكاف و احرام و . . . جايز نيست .\r\n\r\nادامهء بحث جلسهء گذشته\r\nاشكال سوم : همانطورى كه در آغاز اين جلسه گفته شد ، آيهء شريفه ناظر به خصوص احكام حيض است كه حيض چه امرى را حرام مىكند ( از امورى كه ذاتاً حلال است ) و اگر وطى در دبر ذاتاً حرام باشد آيهء شريفه صدراً و ذيلًا ، منطوقاً و مفهوماً ، اصلًا ناظر به وطى در دبر نيست .\r\nمعناى  « فَأْتُوهُنَّ مِنْ حَيْثُ أَمَرَكُمُ اللَّهُ »  اين است كه با انقطاع دم يا انجام غسل ، حرمتِ اتيان در قبل ، مرتفع گشته است يعنى آنچه كه منحصراً از ناحيه حيض ، حرام شده بود ، اكنون بخاطر پاك شدن از حيض حلال است ، و نظر به اينكه وطى در دبر اصلًا در سؤال و جواب مندرج نشده ، حكم وطى در دبر را از مفهوم آيه نمىتوان استفاده كرد .\r\nاشكال چهارم : استدلال مرحوم آقاى خويى ره مبتنى بر اين است كه امر  « فَأْتُوهُنَّ »  يك امر ترخيصى باشد ، نه امرى كه در مقام بعث و تحريك صادر شده باشد . لكن همانطور كه قبلًا هم عرض شد ، اثبات اين مدّعا مشكل است ، بخصوص كه بعضى از روايات نيز آيه را به اين معنا تفسير كرده‌اند كه در مقام ترغيب و تشويق براى ايجاد و توليد نسل است . در اين صورت مفهوم آيه عبارت از عدم ترغيب نسبت به وطى در دبر مىشود ، نه حرمت آن .\r\nعلاوه بر آنكه به نظر ما همانگونه كه از آيه  « وَ إِذا حَلَلْتُمْ فَاصْطادُوا »  استفاده مىشود ،\r\n\r\n","description":"","footnote":"","page_name":" 1143 ","page_number":133},
  {"content":"\r\n\r\nمعناى اوامرى كه در مقام توهم حظر صادر مىشود ، مطلق جواز نيست ، بلكه آمر در اين گونه اوامر به حسب معمول در صدد بيان نفى هرگونه حزازت و منع است تحريماً و تنزيهاً ، پس بر اساس مبناى آقاى خوئى هم معناى آيه عبارت از اين است كه پس از انقطاع دم يا بعد از غسل ، وطى در قبل ، هيچ منع و حزازتى ندارد « لا تحريماً و لا تنزيهاً » ، و لذا مفهوم آيه اين خواهد شد كه وطى در غير موضع دم ، فى الجمله داراى حزازت است تحريماً أو تنزيهاً ، بنابراين حرمت وطى در دبر از مفهوم آيه  « فَأْتُوهُنَّ مِنْ حَيْثُ أَمَرَكُمُ اللَّهُ »  استفاده نمىشود .\r\nاشكال پنجم : اگر مفهوم داشتن  « مِنْ حَيْثُ أَمَرَكُمُ اللَّهُ »  را نيز بپذيريم و بپذيريم كه اشاره به آيهء شريفه  « فَأْتُوا حَرْثَكُمْ أَنَّى شِئْتُمْ »  مفهوم فى الجمله خواهد داشت نه مفهوم كلى ، منطوق آيه مىفرمايد : پس از پاكى مىتوانيد در قبل مقاربت كنيد  « أَنَّى شِئْتُمْ »  و اين جواز از جملهء حقوق شوهر است و مشروط به رضايت زوجه نيست و مفهوم آن اين است كه چنين جوازى - كه از حقوق شوهر باشد - در ناحيه وطى در دبر نيست پس ممكن است وطى در دبر ذاتاً جايز باشد ولى مشروط به رضايت زوجه باشد همچنانكه از حديث ابن أبى يعفور استفاده مىشد . پس اگر بپذيريم كه  « مِنْ حَيْثُ أَمَرَكُمُ اللَّهُ »  به آيهء بعدى  « فَأْتُوا حَرْثَكُمْ أَنَّى شِئْتُمْ »  ناظر است از آن نمىتوانيم حرمت وطى در دبر را نتيجه بگيريم .\r\nالبته مرحوم شيخ و صاحب جامع المقاصد نيز جوابهايى غير از آنچه ما عرض كرديم ، داده‌اند ، كه به لحاظ طولانى شدن بحث ، از طرح آنها صرف‌نظر مىكنيم .\r\nاما رواياتى كه در آنها به آيات شريفه مربوط به قوم لوط استناد شده كه در صحيحهء عبد الرحمن بن حجّاج ، امام صادق عليه السلام مىفرمايند : « ما اعلم آية فى القرآن احلّت ذلك الا واحده :  إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ *  . . . « 1 » »\r\nو در روايت موسى بن عبد الملك مىخوانيم : « احلّتها آية من كتاب الله قول لوط :\r\n\r\n\r\n","description":"","footnote":"\r\n( 1 ) جامع احاديث الشيعة ج 20 ، ص 217\r\n","page_name":" 1144 ","page_number":134},
  {"content":"\r\n\r\n هؤُلاءِ بَناتِي هُنَّ أَطْهَرُ لَكُمْ  و قد علم انهم لا يريدون الفرج « 1 » » و روايت ابن يقطين كه فرموده‌اند : « ما ذكر الله ذلك فى الكتاب الا فى موضع واحد و هو قوله عزّ و جلّ :   أَ تَأْتُونَ الذُّكْرانَ مِنَ الْعالَمِينَ وَ تَذَرُونَ ما خَلَقَ لَكُمْ رَبُّكُمْ مِنْ أَزْواجِكُمْ بَلْ أَنْتُمْ قَوْمٌ عادُونَ   « 2 » »\r\nنظر به اينكه سندهاى آنها ضعيف است ، تنها براى تأييد آنچه ما استفاده كرديم - جواز ذاتى وطى در دبر - خوب است .\r\n\r\n2 ) نكته‌اى حديثى\r\nاينكه امام عليه السلام مىفرمايند : فقط يك آيه قرآن آن را حلال نموده ، و در روايت ديگر به آيه‌اى غير از آن استناد مىكنند ، دو توجيه دارد :\r\nتوجيه اول : به احتمال قوى به لحاظ وحدتى است كه از نظر معنا بين آيات مربوطه وجود دارد ، پس كلمه آيه ، يعنى آيه‌اى كه از نظر نوعى يك آيه است ، زيرا همه آنها روى موضع واحدى تكيه دارند و در واقع ردّ مالك است كه آيهء حرث ، دلالت بر جواز ندارد تا در نتيجه حقى از حقوق شوهر باشد « 3 » .\r\nتوجيه دوم : البته محتمل است همين وحدت موضوع ، باعث خطاى روات گشته و هر كدام ، آيه‌اى از آيات مربوطه را به عنوان مستند جواز ذكر كرده باشند .\r\n\r\n3 ) نتيجه استظهار از روايات\r\nتا اينجا از مجموع روايات استفاده كرديم كه وطى در دبر ذاتاً جايز است و لكن\r\n\r\n\r\n","description":"","footnote":"\r\n( 1 ) جامع احاديث الشيعة ج 20 ، ص 216\r\n( 2 ) جامع احاديث الشيعة ج 20 ، ص 216\r\n( 3 ) سؤال : در مرسله عياشى از عبد الله بن ابى يعفور آمده كه « سألته عن اتيان النساء فى اعجازهن قال لا بأس ، ثم تلا هذه الآية  ( نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ ) »  ( جامع الاحاديث 20 / 216 ) در اين روايت جواز وطى در دبر به آيهء شريفه حرث ، مرتبط دانسته شده است .\r\nپاسخ : اين روايت در نقل عياشى ، ناقص نقل شده است و شاهدش نقل كامل صحيحهء عبد الله بن ابى يعفور است كه در تهذيب و استبصار آمده است ( جامع الاحاديث 20 / 217 ) و در نقل عياشى هم آمده « ثمّ تلا هذه الآية » كه اشاره به فاصله دارد و آيهء شريفه حرث ، در نقل كامل روايت ابن ابى يعفور مربوط به توليد نسل و وطى در قبل است .\r\n","page_name":" 1145 ","page_number":135},
  {"content":"\r\n\r\nاين از حقوق شوهر نيست و لذا بدون رضايت زوجه ، مجاز به اين كار نخواهد بود .\r\n\r\nاشتراط رضايت زوج خلاف فتاواى قوم نيست\r\nصاحب جواهر در ردّ قول به جواز مشروط به رضايت زوجه ، مىفرمايد : « لم أر به قائلا بل يمكن دعوى تحصيل الاجماع المركب على خلافه »\r\nظاهراً ايشان به فتاواى قدما مراجعه نفرموده‌اند ، چه همانطور كه ما عرض كرديم كسانى كه به استناد روايات به حرمت يا جواز فتوى داده‌اند ، در مقام بيان حق زوج و زوجه نبوده‌اند ، بلكه عناوين ذاتى را مطرح كرده و قائل به حرمت يا جواز ذاتى شده‌اند . بنابراين عدم قول به فصل و اجماع مركبى نيز در كار نيست .\r\n\r\n4 ) كلام شهيد ثانى ( ره ) در حكم وطى در دبر\r\nمرحوم شهيد ثانى در ضمن بحث مفصلى مىفرمايند : در مورد وطى در دبر 22 روايت وارد شده كه 11 مورد از طريق خاصه است كه 8 روايت آنها دال بر تحليل و 3 روايت از آنها تحريم را مىرساند . و از 11 روايت عامه ، 10 مورد دلالت بر تحريم و يكى از آنها دال بر جواز است و لكن به جهت ضعف سند ، تمامى آنها را كنار مىگذاريم . ايشان دلالت آيات را نيز كافى ندانسته و حتى تمسّك به اصل را نيز مشكل دانسته‌اند .\r\n\r\nبررسى كلام شهيد ثانى ره\r\nما نيز استدلال به آيات شريفه را مخدوش دانستيم ، لكن در مورد روايات :\r\nاولًا - در بين آنها احاديث صحيحه‌اى مثل روايت صفوان وجود دارد كه صاحب مدارك هم آن را صحيحه مىداند .\r\nروايت ابن يقطين هم دو طريق دارد : يكى مرسل كه صاحب جامع المقاصد و . . .\r\nنقل كرده‌اند و ديگرى مسند كه صحيح است .\r\nثانياً - تعدادى از روايات موثقه است ، مثل روايت ابن أبى يعفور كه در طريق آن\r\n\r\n","description":"","footnote":"","page_name":" 1146 ","page_number":136},
  {"content":"\r\n\r\nمعاوية بن حكيم واقع است .\r\nثالثاً - در تحليل وطى در دبر زن 8 روايت وارد شده كه مستفيض و به حسب متعارف ، اطمينان‌آور است . چون اين اسناد به يك راوى برگشت نمىكند .\r\nرابعاً از همه اينها گذشته ، با رفع يد از آيات و روايات ، نوبت به اصالة الحل مىرسد كه سابقين نيز به آن تمسّك كرده‌اند .\r\n\r\nب ) بررسى روايات حرمت\r\nو اما روايتى كه ظاهر در حرمت وطى در دبر است :\r\nسند اين روايات ضعيف است « 1 » ، ولى شايد بتوانيم بگوئيم كه مجموعاً مستفيض است و اطمينان‌آور .\r\nاز نظر دلالت نيز بعضى از آنها مثل روايت معمّر بن خلّاد كه در تفسير آيه وارد شده ، كافى نيست و تنها براى تأييد خوب است .\r\nروايت هاشم و ابن بكير نيز مرسل است - گرچه به حسب نقل جامع الاحاديث ظاهراً صحيح السند است - زيرا اگر كسى به طبقات وارد باشد ، حتّى بدون مراجعه هم مىفهمد كه احمد بن محمد بن عيسى ، ابن بكير را درك نكرده است پس سقطى واقع شده است در جامع الاحاديث مىگويد : احمد بن محمد بن عيسى عن هاشم و ابن بكير عن أبى عبد الله عليه السلام قال هاشم : لا تعرى و لا تفرث و ابن بكير قال : لا يفرث أى لا يأتى من غير هذا الموضع « 2 » .\r\nبا توجه به حديثى كه در تهذيب و استبصار قبل از اين روايت ذكر شده ، سند اين روايت كه معلّق بر آن است ، بدين گونه مىشود :\r\nعن احمد بن محمد بن عيسى عن العباس بن موسى عن يونس أو غيره عن\r\n\r\n\r\n","description":"","footnote":"\r\n( 1 ) زيرا احمد بن محمد بن عيسى كه در او حرفى نيست و ابن بكير هم جزء اصحاب اجماع است .\r\n( 2 ) جامع الاحاديث 20 / 219\r\n","page_name":" 1147 ","page_number":137},
  {"content":"\r\n\r\nهاشم بن المثنى و ابن بكير . كه ظاهرش اين است كه به همان اسناد در روايت قبلى در اين روايت هم از هاشم و ابن بكير نقل شده است .\r\nكه با توجه به « عن يونس أو غيره » ، روايت مرسله است . علاوه بر اينكه دلالت آن نيز به خاطر نُسخ مختلفى كه وجود دارد ، چندان روشن نيست .\r\n\r\nنتيجهء بحث روايات حرمت\r\nبنابراين اثبات حرمت به وسيله اين روايات نيز ممكن نيست و بر فرض كه به لحاظ كثرت و تعدّد روايات هم به صدور آنها اطمينان پيدا كنيم ، در تعارض با روايات محلّله ، به جهت مخالفت با عامه و شهرت بسيار قوى جواز از نظر روايت و فتوى ، ترجيح با روايات تحليل است ، علاوه بر اينكه قبل از آن ممكن است در جمع دلالى ، روايات تحريم ، حمل به كراهت شود و حمل كردن رواياتى كه « حرام » در آن گفته شده ، بر كراهت شديده مانعى ندارد .\r\n« * و السلام * »\r\n\r\n","description":"","footnote":"","page_name":" 1148 ","page_number":138},
  {"content":"\r\n\r\n\r\n14 / 7 / 1378 چهارشنبه درس شمارهء ( 130 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته ادلهء جواز وطى در دبر ، مورد بررسى قرار گرفت و به اين نتيجه رسيديم كه وطى در دبر ذاتاً حلال است ولى از حقوق زوج به شمار نمىآيد و در صورت عدم رضايتِ زوجه ، حرام مىگردد . در اين جلسه ضمن طرح مجدد يكى از ادلهء جواز ، كراهت وطى در دبر را اثبات كرده و سپس به مناسبت وجود قيد « و ان رضيت » در نقل روايت ابن أبى يعفور و عدم وجود آن در سائر نقلها ، بحثى در مورد تقديم اصالة عدم زياده در دوران امر بين اصالة عدم زياده و اصالة عدم نقيصه مطرح مىگردد .\r\n* * * \r\nالف ) استدلال به روايات حيض براى جواز وطى در دبر ( تكميل ) :\r\nگفته شد يكى از ادله‌اى كه براى جواز وطى در دبر وجود دارد ، ولى ذكر نشده است ؛ رواياتى است كه در باب حيض وجود دارد و مستفاد از آنها جواز وطى در دبر در حال حيض است و مستفاد از آن به طريق اولى در غير باب حيض نيز جواز وطى در دبر است چرا كه از مسلمات بين فريقين است كه حال غير حيض شديدتر از حال حيض نمىباشد .\r\n\r\n1 ) طرح اشكال\r\nبه اين استدلال ايراد گرديده است كه رواياتى كه در باب حيض ذكر گرديده است ، ناظر به اين جهت است كه تأثير يا عدم تأثير حيض در چيزى كه قبلًا حلال بوده ، چيست ؟ سؤال در اين روايات از اين است كه چيزى كه قبلًا حلال بوده و به جهت حيض حرام شده است ، چه مىباشد ؟ و چيزى كه قبلًا حلال بوده و حيض\r\n\r\n","description":"","footnote":"","page_name":" 1149 ","page_number":139},
  {"content":"\r\n\r\nتأثيرى در آن نگذاشته و هنوز به حليت خود باقى است ، چيست ؟ پس چنانچه چيزى ذاتاً حرام بوده است ، اين روايات اثباتاً و نفياً به آن اشاره نداشته و فقط از اثر حيض در چيزهائى كه حلال بوده است ، پرسيده شده است و از آنجا كه ممكن است وطى در دبر ذاتاً حرام باشد ، نمىتوان به روايات باب حيض استناد كرد .\r\n\r\n2 ) پاسخ استاد « مدّ ظلّه »\r\nاگر مفاد اين روايات مطابق بيان اشكال‌كننده ، اين باشد كه در مواردى كه شك در حليت داشته باشيم ، اين روايات نسبت به حكم آن ساكت است و فقط حكم مواردى را بيان كرده كه قبل از حيض ، علم به حليت آن داريم ؛ در نتيجه بايد بگوئيم نه تنها حليت وطى در دبر از اين روايات استفاده نمىگردد ، بلكه حليت تمتّعات ديگر ( بجز فرج كه در حال حيض قطعاً حرام است . ) نيز از اين روايت استفاده نمىشود ؛ چرا كه اثبات حليت بر اساس اين نظر بايد از دليل خارج استفاده شود .\r\nولى حق اين است كه اگر تعبير « ما يحل للرجل من امرأته و هى حائض ؟ قال مادون الفرج » « 1 » به عرف القا گردد ، عرف از همين تعبير مىفهمد كه « مادون الفرج » مطلقاً حلال است و نيازى نمىبيند كه از خارج بدست آورد چه چيزى ذاتاً حلال بوده است تا از اين روايت نتيجه بگيرد كه در زمان حيض حرام نشده است . به عبارت ديگر ، عرف از اين روايت ، تحليلِ مطلق مىفهمد نه تحليل معلّق و مشروط ( كه اگر قبلًا حلال بوده هنوز هم حلال است . ) لذا فقهاى عظام نيز اين روايات را دال بر حليت جواز وطى در دبر ، در حال حيض دانسته‌اند و اثبات حليت را موكول به ادله ديگر ننموده‌اند . و بنابراين مستفاد از روايات حيض اين است كه غير از موضع دم در حال حيض ، ساير تمتعات ، حلال است و به دلالت اولويت در غير حال حيض نيز حلال مىباشد .\r\n\r\n\r\n","description":"","footnote":"\r\n( 1 ) جامع احاديث الشيعة چاپ جديد ج 2 ، به احاديث باب 21 ابواب الحيض رجوع كنيد .\r\n","page_name":" 1150 ","page_number":140},
  {"content":"\r\n\r\n\r\nب ) اثبات كراهت وطى در دبر از مجموع روايات « 1 » :\r\nدر فتاواى فقها شهرت عظيم بر كراهت وجود دارد و با بررسى روايات مىتوان ابراز داشت ، تمامى روايات دال بر كراهت از جهت سند ضعيف بوده و قابل استناد نمىباشند .\r\nولى چنانچه موضوع واحدى در حد استفاضه نقل گرديده باشد ، اطمينان نوعى بر توثيق اجمالى يكى از روايات و نهايتاً اثبات مضمون مشترك روايات حاصل مىگردد هر چند تك تك روايات از جهت سند مورد وثوق نباشند .\r\nدر موضوع مورد بحث روايات متعددى كه از آن استفاده كراهت نموده‌اند ، وجود دارد . با بررسى اين روايات مىتوان گفت دسته‌اى از روايات ظهور در كراهت ندارند ، مانند روايت صحيحهء صفوان بن يحيى « 2 » و مرفوعهء عبد الله بن أبى يعفور « 3 » چرا كه همانگونه كه قبلًا ذكر شد ، انجام ندادن عمل و يا حكم كردن امام به شخصى مانند عبد الله بن ابى يعفور كه از علما و بزرگان است مبنى بر عدم انجام عمل ، ممكن است به جهت خلاف شأن بودن آن باشد نه كراهت . و حمل روايت ابن بكير « 4 » بر نهى از وطى در دبر ، صحيح نيست چرا كه عبارات مندرج در روايت قطعى نيست و نسخه‌هاى ديگر از روايت شامل عباراتى است كه از آن نهى از وطى در دبر استفاده نمىشود .\r\nدر دسته دوم روايات ؛ ملاك نهى ، ايذا ، قرار گرفته و مفهوم آن اين است كه در صورت عدم ايذا ، نهى وجود ندارد و در نتيجه اثبات كراهت نمىشود ( مانند\r\n\r\n\r\n","description":"","footnote":"\r\n( 1 ) نتيجهء مطالب طرح شده در جلسهء چهارشنبه 14 / 7 / 78 اثبات عدم كراهت مىباشد ولى در اين قسمت با توجه به اينكه مطالب طرح شده ، در جلسات بعد تنظيم گرديده است ، استاد مدّ ظلّه از رأى ابراز شده ، عدول فرمودند .\r\n( 2 ) وسائل باب 73 از ابواب مقدمات النكاح ، حديث اول - ج 20 ، ص 145 ، چاپ آل البيت\r\n( 3 ) وسائل باب 73 از ابواب مقدمات النكاح ، حديث ششم - ج 20 ، ص 147 ، چاپ آل البيت\r\n( 4 ) وسائل باب 72 از ابواب مقدمات النكاح ، حديث سوم - ج 20 ، ص 142 ، چاپ آل البيت\r\n","page_name":" 1151 ","page_number":141},
  {"content":"\r\n\r\nروايت ابان و روايت فتح بن يزيد جرجانى « 1 » ) و دسته سوم روايات ؛ حمل بر تقيه گرديده است مانند روايت سرير « 2 » كه مطابق تحقيق حمل كردن روايت بر كراهت مقدم بر حمل بر تقيه مىباشد . و در دسته چهارم روايات ؛ امكان حمل بر تقيه نمىباشد و ظهور در كراهت دارد . مانند روايت أبو بصير « 3 » و روايت دعائم عن على « عليه السلام » « 4 » .\r\n\r\nنتيجه :\r\nبا توجه به اينكه حد اقل سه روايت ظاهر در كراهت مىباشند ( روايت سدير ، روايت أبو بصير و روايت دعائم ) و اشتهار عظيم در فتاوى فقهاى عظام بر كراهت است ، استظهار كراهت از مجموع روايات خالى از وجه نيست هر چند به سند تك تك روايات وثوق و اطمينان وجود ندارد و چون تعبير اين روايات « حرام » مىباشد در مقام جمع با روايات مجوزه حمل بر كراهت شديده مىشود « 5 » .\r\n\r\nتذكر يك نكته :\r\nدر عده‌اى از كتب مانند مهذب البارع ابن فهد ، جامع المقاصد محقق كركى ، مسالك شهيد ثانى ، كراهت وطى در دبر را به سيد مرتضى نسبت داده‌اند ولى اين نسبت صحيح نيست چرا كه با مراجعه به كتاب ميافارقيات سيد مرتضى معلوم مىشود ايشان در وطى در دبر مطلق حظر ( اعم از حرمت و كراهت ) را نفى كرده و حتى اين مطلب را به اجماع طائفه نسبت داده‌اند « 6 » .\r\n\r\n\r\n","description":"","footnote":"\r\n( 1 ) وسائل باب 72 از ابواب مقدمات النكاح ، حديث 4 و 10 - ج 20 ، ص 143 و 144 ، چاپ آل البيت\r\n( 2 ) وسائل باب 72 از ابواب مقدمات النكاح ، حديث 2 و 5 - ج 20 ، ص 142 و 143 ، چاپ آل البيت\r\n( 3 ) وسائل باب 72 از ابواب مقدمات النكاح ، حديث 9 - ج 20 ، ص 144 ، چاپ آل البيت\r\n( 4 ) جامع الاحاديث ج 20 ، ص 218 رقم 691\r\n( 5 ) ممكن است براى اثبات كراهت به قاعدهء تسامح در ادلهء سنن و اخبار من بلغ استناد شود ، ولى بنابر نظر استاد كه در موارد مختلف مطرح گرديده است ، اين استناد صحيح نيست و استفادهء مزبور از اخبار من بلغ داراى اشكال است .\r\n( 6 ) رسائل الشريف المرتضى - جلد اول - 300 - مسألهء 56 سيد مرتضى مىفرمايند : « و ليس فى ذلك شىء من الحظر و الكراهة ، و الحجة فى ذلك اجماع الامامية »\r\n","page_name":" 1152 ","page_number":142},
  {"content":"\r\n\r\n\r\nج ) بحث در دوران امر بين زياده و نقيصه « 1 » : ( بودن قيد « فى الاسلام » در حديث لا ضرر )\r\n\r\nمقدمه\r\nاين بحث توسط برخى از علما در بحث قاعدهء لا ضرر مطرح گرديده و جهت مطرح شدن نيز اين بوده كه روايت لا ضرر و لا ضرار به نقل برخى با قيد « فى الاسلام » يا « على مؤمن » همراه گرديده است . بحث در اين است كه اگر شك كنيم اين قيد وجود نداشته و زياد شده است يا وجود داشته و كم شده است ، اصل عدم زيادة مقدم است يا اصل عدم نقيصه ؟\r\n\r\n1 ) نكته‌اى از مرحوم آقاى شريعت اصفهانى ره\r\nمرحوم آقاى شريعت اصفهانى ره در رساله‌اى كه به نام قاعدهء لا ضرر تأليف نموده‌اند « 2 » ، مىفرمايند :\r\nدر منابع اهل سنت اين روايت فقط از ابن عباس و عبادة بن صامت نقل گرديده و هر دو روايت را بدون زياده نقل نموده‌اند و در هيچ‌يك از منابع اهل سنت عبارت « فى الاسلام » وجود ندارد . ولى ابن اثير در كتاب نهاية روايت را با قيد « فى الاسلام » آورده و معلوم نيست وى اين قيد را از كجا آورده است .\r\nمرحوم آقاى نائينى در رسالهء لا ضرر مىفرمايند : از كلام آقاى شريعت اصفهانى بدست مىآيد ، ايشان فكر كرده‌اند كه اول كسى كه اين روايت را با عبارت « فى الاسلام » آورده ، ابن اثير ( متوفاى 606 ) است . لذا تعجب مىكند كه از كجا آورده در حالى كه در منابع قبلى بوده و قبلًا صدوق ( متوفاى 381 ) در فقيه قيد « فى الاسلام » را آورده است .\r\n\r\n\r\n","description":"","footnote":"\r\n( 1 ) علت طرح اين بحث اين است كه روايت ابن أبى يعفور در بيشتر نقلها بدون قيد « و ان رضيت » و در يك نقل همراه با قيد نقل شده است و هنگام شك در زيادى قيد يا عدم آن ، نوبت به اين بحث مىرسد .\r\n( 2 ) قاعده لا ضرر - شريعت اصفهانى - صفحه 12 - چاپ جامعهء مدرسين حوزهء علميه قم\r\n","page_name":" 1153 ","page_number":143},
  {"content":"\r\n\r\n\r\n2 ) نقد نكته مرحوم آقاى شريعت اصفهانى ره [ با تقريب استاد 
  ]\r\nمرحوم آقاى خمينى ره در كتاب الرسائل ص 25 با توجه به كلام مرحوم آقاى شريعت مىفرمايند : اين قيد « فى الاسلام » در هيچ‌يك از روايات معتمد نيامده است و تنها در مرسلهء صدوق و مرسلهء علامه و مرسلهء ابن اثير وارد شده است . نقل علامه كه ارزش مستقل ندارد ، چون بعيد نيست كه از فقيه گرفته باشد . نقل صدوق هم قابل اعتماد نيست و بعيد نيست كه در آن تحريفى رخ داده باشد و شايد در نقل ابن أثير نيز چنين مشكلى وجود داشته باشد .\r\nخلاصه اينكه مىفرمايند بودن قيد « فى الاسلام » از طريق معتبر ثابت نشده است تا نوبت به دوران امر بين زياده و نقيصه شود .\r\n\r\n3 ) علت زياد شدن « فى الاسلام »\r\nمرحوم آقاى خمينى ره مىفرمايند شايد زياد شدن آن به توسط بعضى از نسّاخ صورت گرفته است و علت اين بوده كه اصل روايت چنين بوده است :\r\n« لا ضرر و لا ضرار فالاسلام يزيد خيراً و لا يزيد شراً » و يكى از اشتباهاتى كه متعارفاً براى نسّاخ اتفاق مىافتد ، تكرار يك لفظ از روى غفلت مىباشد و احتمالًا عبارت « فالاسلام » در استنساخ تكرار گرديده و نسّاخ بعدى تكرار « فالاسلام » را غلط دانسته و با ظن و گمان خود عبارت را تصحيح اجتهادى نموده و فاء را به فى تبديل كرده و روايت به « لا ضرر و لا ضرار فى الاسلام فالاسلام يزيد خيراً و لا يزيد شراً » تبديل گرديده است « 1 » .\r\n\r\n\r\n","description":"","footnote":"\r\n( 1 ) استاد « مدّ ظلّه » فرمودند : از اين گونه اشتباهات متعارفاً صورت مىپذيرد و نمونهء مشابه آن را بدين صورت نقل نمودند : در اسانيد مكرراً ، عبارت « عمر بن عبد العزيز عن رجل عن جميل بن دراج » واقع شده است . شبهه در اينجا بود كه رجل كيست كه عمر بن عبد العزيز مكرر از وى حديث نقل كرده و نام وى را ذكر نكرده است . ولى با مراجعه به موارد ديگر معلوم شد اصل سند بدين قرار بوده است « عمر بن عبد العزيز زحل عن جميل بن دراج » و در بعضى نسخ كلمهء زحل به رجل تصحيف گرديده و نساخ بعدى اجتهاداً رجل را به عن رجل تصحيح كرده‌اند . شاهد اول ) در كتاب كافى روايتى را با همين سند و با تعبير عن رجل از برقى نقل نموده است ولى با مراجعه به كتاب محاسن برقى معلوم شد تعبير برقى بدين شكل است : « عمر بن عبد العزيز الملقب بزحل عن جميل بن دراج » و پس از انتقال به كتاب كافى ، تصحيفات ذكر شده صورت گرفته است . شاهد دوم ) در نسخه شهيد ثانى ره از كافى « عن رجل » به « زحل » تصحيح شده است . شاهد سوم ) در بعضى از نسخ نيز عمر بن عبد العزيز رجل عن جميل بن دراج دارد كه يك مرحله تصحيف در آن رخ داده است .\r\n","page_name":" 1154 ","page_number":144},
  {"content":"\r\n\r\nبعد مىفرمايند عجيب است كه يكى از رواياتى كه « لا ضرر و لا ضرار » در ذيل آن نقل شده ، حديث شفعه است ، اين حديث در منابع حديثى چون كافى بدون كلمهء « فى الاسلام » آمده ولى طريحى در مجمع البحرين كه نقل مىكند روى ارتكاز ذهنى كلمهء « فى الاسلام » را به حديث افزوده است و شايد همين انس و ارتكاز ذهنى باعث شده كه ابن اثير در نهاية اين حديث را با قيد « فى الاسلام » بياورد .\r\n\r\nد ) بودن يا نبودن قيد « على مؤمن » در حديث لا ضرر :\r\n\r\nفرمايش مرحوم آقاى خمينى ( ره ) در ثبوت قيد « على مؤمن »\r\nمرحوم آقاى خمينى ( ره ) مىفرمايند : در اثبات كلمهء « على مؤمن » مىتوان گفت :\r\nاولًا : هر چند كلمهء « على مؤمن » در روايات وجود ندارد مگر در روايت مرسل عبد الله ابن مسكان عن زرارة در قضيهء سمرة بن جندب . و على القاعده به روايات مرسل نمىتوان اعتماد كرد مضمون روايت و مطابقت اصل اين مضمون مرسله و جوهر قضيه آن با دو روايت معتبر ( عبد الله بن بكير عن زرارة و أبى عبيدهء حذاء « 1 » ) ، به نظر مىرسد روات اين دو روايت در نقل روايت قصد ذكر تمام خصوصيات را نداشته و مطلب ذكر شده را نيز نقل به معنى كرده‌اند . و مرسلهء زراره در صدد بيان تمام خصوصيات قضيه بوده است و در چنين شرائطى اولًا به قرينهء روايات تعبير معمولًا وثوق به صدور روايت ، مرسلى نيز كه با آن روايات اتحاد جوهرى دارند ، وجود داشته و ثانياً چون روايت مرسلهء زراره در صدد بيان تمام خصوصيات بوده ، وجود تمام قيود را اثبات مىكند و بنابراين ظاهراً قيد عبارت « على مؤمن » وجود داشته است .\r\nثانياً : بناى عقلا در دوران امر بين زياده و نقيصه بر تقديم اصالة عدم زياده بر اصالة عدم نقيصه است . بنابراين بودن قيد « على مؤمن » بر نبودن آن ترجيح دارد .\r\nطرح اشكال : اگر گفته شود علت تقديم اصالت عدم زياده بر اصالت عدم نقيصه\r\n\r\n\r\n","description":"","footnote":"\r\n( 1 ) وسائل - كتاب احياء الموات ، باب 12 ، حديث 1 و 3\r\n","page_name":" 1155 ","page_number":145},
  {"content":"\r\n\r\nبناى عقلا بر اين مطلب است كه غفلت در ذكر نكردن مطلب بيشتر از غفلت در زياد كردن مطالب مىباشد و اين بناى عقلا در موردى كه مثلًا روايتى را چند نفر با نقص و يك نفر با زيادى نقل كنند ، جارى نيست چرا كه لازمهء جريان آن نسبت دادن غفلت به تعداد زيادى براى تصحيح اشتباه توسط فرد ديگرى مىباشد « 1 » و در مثال مورد بحث در بيشتر نقل‌ها بدون قيد « على مؤمن » و فقط در يك نقل با قيد « على مؤمن » ذكر شده است .\r\nبعلاوه منشأ زياد كردن قيد « على مؤمن » تنها غفلت نيست تا بگوييم احتمال غفلت در طرف زياده كمتر است از احتمال غفلت در نقل ناقص ، بلكه احتمال ديگر در اين است كه علت زيادهء قيد « على مؤمن » مناسبت حكم و موضوع باشد چرا كه عنايت الهى بر مؤمنين شامل مىگردد و مؤمنين مستحق نفى ضرر مىباشند و شايد اين مناسب حكم و موضوع باعث زيادى قيد توسط روات گرديده است .\r\n\r\nپاسخ اشكال : مرحوم آقاى خمينى ( ره ) در پاسخ اشكال مىفرمايند :\r\nاولًا : اگر شك در زياده يا نقيصه فقط به جهت شك در اين مسأله باشد كه آيا از ناحيه راوى غفلتاً مطلبى زياد شده يا كم شده است كه مستشكل ذكر كرده ؟ صحيح است ولى در مورد بحث زياد شدن عبارت ، جهت ، غفلت يا زيادى عمدى است ، ولى كم شدن عبارت ، به دواعى مختلف صورت مىگيرد چرا كه كم شدن گاه مستند به غفلت و گاه مستند به زيادى عمدى و گاه مستند به اختصار و گاه مستند به اين است كه متكلم در مقام بيان تمام قضيه نيست و گاه مستند به اين است كه راوى قيد را توضيحى مىداند و وجود و عدم آن را مساوى مىپندارد و گاه مستند به دواعى ديگرى مىباشد و شكى نيست در مواردى مانند مثال در دوران امر بين اصالت عدم زياده و اصالت عدم نقيصه ، اصالت عدم زياده مقدم است چرا كه نقيصه به دواعى مختلف معقول و ممكن است .\r\n\r\n\r\n","description":"","footnote":"\r\n( 1 ) مثلًا اگر چند نفر يك صفحه را استنساخ كنند و پس از استنساخ ببينيم كلمه‌اى در صفحه وجود دارد كه فقط يك نفر آن را ذكر كرده و بقيه آن را ذكر نكرده‌اند . در چنين مواردى احتمال اينكه اشتباه از يك نفر باشد و ديگران را به غفلت نسبت ندهيم ، كمتر نيست و نتيجتاً تقديم اصالة عدم زيادة بر اصالة عدم نقيصه در مواردى مانند مثال صحيح نيست .\r\n","page_name":" 1156 ","page_number":146},
  {"content":"\r\n\r\nثانياً : در صورتى نقل متعدد مقدم بر نقل واحد است كه مطلب نقل‌شدهء متعدد ، در نقل ، متحد باشد ولى اگر مطلب نقل‌شدهء متعدد را به صورت اختلافى نقل كرده باشند ، خود شاهد بر اين است كه داعى ، دقت در نقل وجود نداشته و هر يك به جهت خاصى مطلب را نقل كرده است و فقط مسأله دوران بين الغفلتين نيست بلكه هر كدام عمداً مقدارى از اصل قضيه را نقل نكرده‌اند و قضيه را به شكل مختصر نقل كرده‌اند و در مثال مورد بحث نيز نقل‌هاى متعددى كه بدون قيد « على مؤمن » ذكر گرديده است ، با هم اختلاف داشته و اين شاهد آن است كه عمداً قضيه را مختصر نقل كرده‌اند . و در مقابل روايت مرسله در مقام تفصيل بوده و مطالب را با جزئيات بيشتر ذكر كرده است . خلاصه آنكه در نقل عبد الله بن بكير و أبى عبيده حذاء شواهدى است كه قصد اختصار داشته‌اند ولى مرسله در مقام ذكر تمام خصوصيات بوده است .\r\nثالثاً : اگر مراد از تناسب حكم و موضوع ذكر شده در اشكال اين است كه اين تناسب منشأ گرديده تا راوى عمداً مطلب را زياد كرده ، قطعاً صحيح نيست چرا كه فرض بر اين است كه راوى را ثقه و معتبر دانستيم و زيادهء عمدى با وثاقت راوى منافات دارد « 1 » و اگر مراد اين است كه تناسب حكم و موضوع سبب گرديده كه در ذهن راوى اين مطلب خطور كرده و به زبانش جارى شده است و قيد را اضافه كرده است ، اين مطلب نيز صحيح نيست چرا كه اضافه غير عمدى و سبق لسان از راوى در جائى متصور است كه مناسبت در ذهن مرتكز باشد . مثلًا لازم بيّن شىء ممكن است به صورت ارتكازى اضافه شود ، چرا كه با حضور كلمه در ذهن لازم آن نيز حاضر مىشود . ولى در مثال مورد بحث قطعاً با ذكر عبارت « لا ضرر و لا ضرار » كلمه « على مؤمن » به ذهن نمىآيد تا سبق لسانى صورت گيرد .\r\nفرمايشات ذكر شده از جهاتى قابل مناقشه است كه ان شاء الله در جلسات آينده بيان مىگردد . « * و السلام * »\r\n\r\n\r\n","description":"","footnote":"\r\n( 1 ) اين تعليل از استاد اضافه گرديده است .\r\n","page_name":" 1157 ","page_number":147},
  {"content":"\r\n\r\n\r\n17 / 7 / 1378 شنبه درس شمارهء ( 131 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبه مناسبت روايات مورد استناد در جواز وطى در دبر ، چون در يكى از روايات تعبير « اذا رضيت » داشت و در بعضى روايات ديگر اين تعبير نبود ، به بحث از اصل عدم زياده پرداختيم . چون اين بحث در موارد زيادى مورد استفاده است ، قدرى به تفصيل آن را بررسى نموده و پس از اين نيز پى مىگيريم و چون فقها و اصوليين اين بحث را ذيل روايات « لا ضرر » و در اينكه آيا قيد « فى الاسلام » يا « على مؤمن » در اين روايات اصالتاً وجود دارد يا نه ؟ مطرح كرده‌اند ، ما نيز همان بحث را طرح كرديم . در اين جلسه نيز احتمالات مختلفى را در مورد اصل عدم زياده و سپس ترجيح اين اصل بر اصل عدم نقيصه ( يا بالعكس ) و همچنين ديگر اصول عقلايى مشابه چون اصل عدم خطا و . . . مطرح نموده و بعضى موارد را مورد نقد و بررسى قرار مىدهيم .\r\nدر جلسهء قبل گفته شد كه مرحوم آقاى شريعت ره مىفرمايند ، در هيج نسخهء معتبرى از رواياتِ « لا ضرر » ، قيد « فى الاسلام » را نيافته‌ايم . پس از آن مرحوم آقاى نائينى متذكر شده‌اند كه غير از نهاية ابن اثير و تذكره علامه ، صدوق نيز در فقيه آن را با قيد « فى الاسلام » در كتاب الارث ، البته مرسلًا نقل كرده است . مرحوم آقاى خمينى ( قدس سرّه ) نيز كه مرسلات صدوق را حجت مىدانند ، با اينهمه در اين مورد با مرحوم شريعت هم عقيده‌اند و ايشان تقريبى نيز داشتند كه در جلسهء قبل مطرح كرديم كه اين زياده در فقيه را در اثر دو اشتباه مىدانستند كه توضيح آن گذشت .\r\n* * *\r\n\r\n","description":"","footnote":"","page_name":" 1158 ","page_number":148},
  {"content":"\r\n\r\n\r\nالف ) تكميل تقريب مرحوم آقاى خمينى قدس سرّه :\r\nبيان مرحوم آقاى خمينى ره در مورد زيادى بودن « فى الاسلام » در فقيه و عدم جريان اصل عدم زياده در اينجا ( با آن كه مراسيل وى را حجت مىدانند ) محتاج مقدمه ديگرى است كه بايد ضميمه شود و آن اينكه :\r\nما قبلًا مكرّر توضيح داده‌ايم كه بسيارى از اصول مورد استناد علما همچون اصالة الظهور ، اصالة الاطلاق ، اصالة العموم ، اصالة الحقيقة ، اصالة عدم زياده و . . . را نمىتوان به عنوان ظن خاص ، داراى اعتبار عقلايى و شرعى شمرد . چون در اكثر مواردى كه توهم اعتبار اين اصول شده است ؛ يا اطمينان عقلايى به مراد متكلم وجود دارد و يا از محتملات ديگرى كه توجه به آنها موجب شك در مراد شود ( نه احتمالاتى كه بقدرى ضعيف است كه حكم عدم را داشته باشد ) غفلت داريم . زيرا اگر به معناى كلام ظن داشته و توجه به محتملات ديگر داشته باشيم ، براى كشف مراد سؤال خواهيم كرد . مثلًا اگر گفته شد « قال زيد » و ما شصت درصد احتمال دهيم كه مراد زيد بن عمرو است و چهل درصد احتمال آنكه مراد زيد بن بكر باشد ، قطعاً سؤال خواهيم كرد كه مراد كدام زيد است و عقلا به احتمال شصت درصد اكتفا نمىكنند و آن را كاشف از اينكه مراد زيد بن عمرو باشد ، نمىدانند . و چنين نيست كه از قاعده اوّلى در باب ظنون كه عدم حجيّت است ، اصول مربوط به باب الفاظ استثنا شده باشد . البته آنچه كه گفته شد در فرض امكانِ كشفِ مراد متكلم ( انفتاح ) صادق است اما در فرض انسداد و عدم امكان كشف مراد ( همچون سؤال كردن در مثال فوق ) عقلا توسعه‌اى قائل مىشوند . پس اگر مقدمات انسداد صغير در باب الفاظ تمام باشد ، خصوص اصول لفظيه ظنيه حجت خواهند شد و اگر مقدمات انسداد كبير تمام باشد ، طبعاً كليّهء ظنون ، حجيّت خواهد داشت و اختصاصى به ظنون مربوط به باب الفاظ در كشف مراد نخواهد داشت . و ظنون لفظى و غير لفظى در عرض يكديگر خواهند بود و در نتيجه اگر ظنّى اقوى شد ، طبعاً مقدم\r\n\r\n","description":"","footnote":"","page_name":" 1159 ","page_number":149},
  {"content":"\r\n\r\nمىگردد . « 1 »\r\nپس اگر در كشف مراد اطمينان داشته باشيم و يا از احتمال خلاف غفلت داشته باشيم ، جاى اجراى اين اصول خواهد بود و اگر اطمينان نبود و از محتملات مختلف غافل نبوديم ، روشن است كه عقلا چنين اصولى را جارى نمىكنند و معتبر نمىدانند ؛ مگر مقدمات انسداد تمام شود كه باعث حجيت ظنون شود .\r\nبعلاوه در ظنون فوق ، ظن نوعى محل بحث است نه ظن شخصى ( يعنى ظن نوع مردم در اين مورد خاص ، كه اگر اين مورد براى متعارف مردم اتفاق بيفتد ، ظن پيدا مىكنند ) لذا اصول لفظيه در مواردى كه براى متعارف مردم موجب اطمينان يا ظن ( در فرض انسداد ) نمىشود ، جارى نمىگردد ، و اگر از اين اصول براى متعارف مردم در نوع موارد چنين اطمينان يا ظنى حاصل شود ، كافى نيست كه در مواردى كه چنين اطمينان يا ظنّى حاصل نمىشود ، اين اصول را جارى بدانيم « 2 » . حال در اصل عدم زياده نيز بيان فوق جارى است يعنى ما چنين اصلى نداريم كه حتى در مواردى كه نوع مردم اطمينان يا ظن پيدا نمىكنند ، اين اصل به عنوان خاص جارى باشد . و معمول موارد يا اطمينان به عدم زياده هست و يا ظنى است كه از باب انسداد معتبر شده است .\r\nحال با عنايت به مقدمهء فوق ، مرحوم آقاى خمينى مىفرمايند ما نمىتوانيم\r\n\r\n\r\n","description":"","footnote":"\r\n( 1 ) ما قبلًا در مباحث گذشته گفته‌ايم كه بعيد نيست شيخ انصارى نيز قائل به انسداد باشد و چون مسأله خيلى معركهء آرا بوده است شيخ نخواسته نظر خود را به تصريح بيان كند و از لابلاى كلماتش اين نظر وى قابل استشمام است زيرا شيخ در بحث از حجيت خبر واحد ، خبر اطمينانى را حجت مىداند و اخبار اطمينانى حجم كمى از كل اخبار آحاد است و قطعاً نمىتواند علم اجمالى كبير در مورد تكاليف را منحل نمايد و از طرف ديگر در بحث انسداد مىفرمايد آنچه مهم است اين است كه ببينيم آيا ادلهء معتبر موجود ( از جمله خبر اطمينانى براى انحلال اين علم اجمالى كفايت مىكند يا نه ؟ و نظر خود را بيان نمىكند كه آيا ايشان كافى مىداند يا نه ؟ لذا در مجموع مىتوان گرايش شيخ به انسداد را فهميد .\r\n( 2 ) حتى در مواردى مىبينيم كه عقلا به بيّنه ترتيب اثر نميدهند مثلًا اگر دو عادل در امرى شهادت داده باشند ، متعارف مردم به خاطر خصوصيت آن امر ممكن است كه بگويند كه آن دو عادل اشتباه كرده‌اند و لذا اگر دليل تعبدى نبود بناى عقلا به اخذ اين موارد هم نيست . مثلًا دو عادل شهادت بدهند كه در حضور دهها هزار نفر ، 5 قاتل را اعدام كردند ، اگر فقط دو عادل شهادت به چنين مطلبى بدهند ، عقلا كافى نمىدانند .\r\n","page_name":" 1160 ","page_number":150},
  {"content":"\r\n\r\nبگوييم « فى الاسلام » جزء حديث است . با اينكه در فقيه ذكر شده و مراسيل وى را هم حجت مىدانند ، بعيد نيست كه اين جزء زيادات نسّاخ باشد و اصل عدم زياده اگر در موارد ديگر حجت است ، روى اطمينان عقلاست . چون عقلا مىبينند كسى كه يك صفحه مطلب را از اول تا آخر استنساخ مىكند ، بسيار نادر است كه يكباره بخواهد كلمه‌اى اضافه كند . عموم عقلا اطمينان به عدم چنين اضافاتى دارند . امّا در خصوص اين مورد دليل معقولى داريم كه موجب سلب اطمينان مىشود و حتى اگر اصل عدم زياده را نيز در موارد ديگر حجّت بدانيم ، وجود اين دليل موجب مىشود كه اطمينان متعارف مردم سلب گردد . چون وقتى مىبينيم تمام كتب حديثى از عامه « 1 » و خاصه مورد فحص قرار گرفت و بسيار هم تتبّع شد كم كم به نظر مىآيد كه اين بايد زيادى باشد . بعلاوه توجيه معقولى نيز براى اين زياده مىتوان ارائه كرد كه آن را متعارف مىنمايد يعنى نوعاً اگر كسى آن را بفهمد موجب سلب اطمينان و حتى ظن وى مىگردد . اين توجيه را قبلًا گفتيم و آن اينكه گاهى يك لفظ در اثر غفلت ناسخ تكرار مىگردد « 2 » ، سپس شخصى ديگر به عنوان تصحيح و جلوگيرى از تكرار لفظ « فالاسلام » را به « فى الاسلام » تبديل مىنمايد . حال با اينكه اين زايده در كلام فقيه هست ، عنايت به دو نكته فوق موجب مىشود كه كسى اطمينان به اصالت آن در روايت نخواهد داشت .\r\n\r\nاشكال صغروى تقريب فوق :\r\nما گرچه كبروياً با تقريب فوق موافقيم اما صغروياً اين مطلب را ناتمام مىدانيم .\r\nچون در اينجا فحص و تتبّع كامل نشده است . كلمه « فى الاسلام » را صدوق غير از فقيه در معانى الاخبار « 3 » نيز نقل كرده است . بعلاوه دقت در كلام صدوق در فقيه نيز\r\n\r\n\r\n","description":"","footnote":"\r\n( 1 ) مثلًا سيوطى در جمع الجوامع كه سعى در جمع‌آورى تمام كتب حديثى داشته است ، « فى الاسلام » را ذكر نكرده است .\r\n( 2 ) كسانى كه اهل استنساخ باشند يا با آن آشنايى داشته باشند ، مىدانند كه چنين غفلتهايى بسيار متعارف است .\r\n( 3 ) معانى الاخبار - ص 281 ، مصباح كفعمى - 346 ، عوالى اللئالي ج 2 - ص 74 و ج 3 - ص 210\r\n","page_name":" 1161 ","page_number":151},
  {"content":"\r\n\r\nاثبات اصالت آن را مىنمايد . قبل از صدوق هم عده زياد ديگرى نقل كرده‌اند كه فعلًا بررسى آن از موضوع بحث ما خارج است .\r\n\r\nب ) ادامهء كلام مرحوم آقاى خمينى قدس سرّه :\r\nمرحوم آقاى خمينى قدس سرّه پس از آنكه ترجيح مىدهند كه قيد « على مؤمن » در قضيهء سمرة بن جندب وجود دارد ، سؤالى را مطرح مىكنند كه ممكن است كسى بگويد به جهت تناسب حكم و موضوع قيد « على مؤمن » به مرسلهء زرارة اضافه شده است . در پاسخ مىفرمايند : تناسب حكم و موضوع و ارتكازات در صورتى مىتواند منشأ زياد شدن عبارتى گردد كه ملازمه ، بيّن باشد و چون بين تصور « لا ضرر و لا ضرار » و تصور « على مؤمن » ملازمهء بيّنى نيست بنابراين نمىتواند ارتكاز و تناسب حكم و موضوع باعث زياد شدن عبارت شود .\r\n\r\nنقد فرمايش مرحوم آقاى خمينى قدس سرّه\r\nحال مطلبى كه براى ما مبهم است اين است كه خود ايشان كه در اينجا وجود ارتكاز و تناسب حكم و موضوع را براى زياد شدن قيد « على مؤمن » كافى نمىدانند چطور در مورد اينكه چرا قيد « فى الاسلام » در نقل طريحى در مجمع البحرين و ابن اثير در نهاية اضافه شده است ، مىفرمايند لعلّ كه ارتكاز منشأ اضافه شدن اين عبارت باشد . از جهت ارتكاز و بيّن بودن ، وجداناً فرقى ميان « على مؤمن » و « فى الاسلام » نيست .\r\nالبته به نظر ما در هيچ‌يك از اين دو مورد ارتكازى در كار نيست ، نه ارتكاز معنوى در كار است و نه ارتكاز فرمى و عبارتى ، تمام احكامى كه توسط پيامبر آورده شده قانون اسلام است لكن هيچ‌گاه كسى پس از نقل يك حكم ، كلمهء « فى الاسلام » را نمىافزايد كه بگويد « الصلاة واجبة فى الاسلام » - « كتب عليكم الصيام فى الاسلام » همچنين ارتكاز لفظى هم در كار نيست و عباراتى كه با « لا » شروع شده ، هر چند\r\n\r\n","description":"","footnote":"","page_name":" 1162 ","page_number":152},
  {"content":"\r\n\r\nبرخى از آن با قيد « فى الاسلام » همراه است مانند « لا رهبانية فى الاسلام » لكن خيلى موارد را داريم كه اين اضافه را ندارد .\r\nدر تعبير « على مؤمن » نيز همينطور است . چون مراد ايمان اسلامى است و در اصطلاح پيامبر ، ايمان و اسلام يكى است . پس در هيچ يك از اين دو تعبير ارتكازى در كار نيست . اما ممكن است تفاوت ديگرى باشد كه در كلام مرحوم آقاى نائينى ره آمده است ؛ ايشان مىگويند ما چند مورد روايت داريم كه شبيه يكديگرند و در آنها « فى الاسلام » آمده است همچون : « لا صرورة فى الاسلام » ، « لا سياحة فى الاسلام » ، « لا رهبانية فى الاسلام » ، « لا حلف فى الاسلام » ، « لا شغار فى الاسلام » و . . . حال ممكن است استيناس ذهن با اين موارد موجب شود در روايت « لا ضرر » نيز « فى الاسلام » افزوده شود . اما تعبير « على مؤمن » چنين نيست و مشابهاتى ندارد . اين حد اكثر توجيهى است كه مىتوان كرد . ولى همانگونه كه گفتيم اين غير از ارتكاز است چون موارد ديگرى هم داريم كه با تعبيرى مشابه روايات فوق و نهى به « لا » وارد شده است ولى « فى الاسلام » همراه آن بذهن نمىآيد و ارتكازى نيست همچون « لا ربا بين الوالد و الولد » به هرحال هيچ‌كدام از موارد مشابه كه « فى الاسلام » آمده در حدّى نيست كه زيادتى « فى الاسلام » را متعارف كند .\r\nالبته در مورد طريحى كه در مجمع البحرين « فى الاسلام » را افزوده است ، ممكن است چنين توجيه كرد كه ممكن است شعرى يا روايتى به دليل اشتهار در حافظهء شخص مانده باشد . خصوصاً مطالبى كه انسان در جوانى و نوجوانى مىآموزد در حافظه مىماند و وقتى كه انسان مراجعه مىكند همين‌كه اول مطلب را ديد ، كمك حافظه موجب مىشود ادامه مطلب را از روى حفظ و بدون دقت در مراجعه نقل نمايد . خصوصاً در مورد طريحى كه يكى از مصادرش نهايه ابن اثير است و در نهايه « فى الاسلام » آمده است ، در كتاب فقيه هم آمده است . لذا در ذهن و حافظه‌اش مانده است و بعد هنگام نوشتن مجمع البحرين با ديدن اول مطلب بقيه روايت را بر اساس حافظه نقل نموده و در نتيجه قيد « فى الاسلام » اضافه شده است . اين موارد كه\r\n\r\n","description":"","footnote":"","page_name":" 1163 ","page_number":153},
  {"content":"\r\n\r\nبه اتكا حافظه صورت گرفته ، موجب مىشود كه سهو ، امرى عادى و متعارف گردد .\r\nاما در مورد ابن اثير كه در نهاية با قيد « فى الاسلام » روايت را نقل كرده ، مطلب چگونه است ؟ او نيز از ديگران اخذ كرده است ، زيرا اين روايت با زيادتى « فى الاسلام » در مصادر ديگر قبل از ابن اثير هم بوده است . ما چون در قاعده « لا ضرر » بحث نمىكنيم لذا نمىتوانيم به تفصيل مطلب را دنبال كنيم و به اين مقدار اكتفا مىنماييم « 1 » .\r\n\r\nخلاصهء بحث\r\nنتيجه اين بحث كه در مطلب ما نيز قابل استفاده است ، اينكه ما دليل نداريم كه اصل عدم زياده حتى در جايى كه نوع مردم با توجه به خصوصيات مورد ، حتى ظنّ هم پيدا نمىكنند ، جارى و معتبر باشد و اصلًا ظنّى باقى نمىماند كه حتى در فرض انسداد و حجيّت مطلق ظنّ بتوان بدان تمسك نمود .\r\n\r\nج ) دوران امر بين اصل عدم زياده و اصل عدم نقيصه :\r\nمرحوم آقاى خمينى ره ، مىفرمايند اگر امر داير شد بين اينكه ببينيم زيادتى در كار است يا نقيصه ؟ اصل عدم زياده مقدم است حتى اگر راوى نقيصه ، متعدد باشد\r\n\r\n\r\n","description":"","footnote":"\r\n( 1 ) نمونه جالب و عجيب ديگر در اين بحث ، نقلى است كه ابن أبى جمهور احصايى در عوالى اللئالي از بعض كتب شهيد اول آورده كه ابو سعيد خدرى از پيامبر ( ص ) روايت كرده : « لا ضرر و لا ضرار فى الاسلام » و بعد گفته است : ( اين عبارت محتمل است كه از شهيد اول باشد ولى به ظن قوى از خود ابن أبى جمهور است ) اين روايت در سنن أبى ماجه و سنن دارقطنى و مستدرك حاكم نيز نقل شده است ولى آنها غفلت كرده با اينكه مطابق مبناى بخارى و مسلم داراى شرط صحت بوده و بايد در صحيح نقل مىشده آن را در صحيح درج نكرده‌اند . ما پس از مراجعه به سنن ابن ماجه ديديم كه اولًا روايت از ابو سعيد خدرى نيست بلكه از ابن عباس و عبادة بن صامت است و ثانياً فى الاسلام ندارد . البته سنن دارقطنى نزد ما موجود نبود ولى مطابق نقل روايت ابو سعيد هست ولى فى الاسلام ندارد و همچنين در مستدرك حاكم فى الاسلام ندارد . حال دليل ثبت فى الاسلام در عوالى اللئالى در حالى كه در مصادر نيست به ظن قوى همان مطلبى است كه در مورد حافظه و استيناس ذهن اشاره كرديم . خصوصاً كه اهل سنت مىگويند فقه داير مدار پنج جمله است و اگر كسى اين پنج قاعده را در حفظ داشته باشد هميشه مىتواند در فروع آن‌ها را تطبيق نمايد . لذا در نوجوانى اين قاعده به اين شكل حفظ شده و در ذهن ماندگار گرديده و لذا هنگام تأليف چنين پنداشته كه تمام مصادر هم مطابق محفوظات اوست و بدون دقت در مراجعه چنين ضبط كرده است .\r\n","page_name":" 1164 ","page_number":154},
  {"content":"\r\n\r\nو راوى با زياده ، يك نفر . لذا آن نقلى كه « على مؤمن » دارد مقدم بر نقلهاى متعدد ديگرى است كه فاقد آن مىباشد . ايشان توضيح مىدهند كه علت اين تقديم آن است كه معناى احتمال زياده اين است كه يا شخص عمداً به قصدِ دروغ و يا بىموالاتى چيزى افزوده باشد و يا غفلت كرده باشد و سهواً چيزى اضافه شده باشد ولى در مورد احتمال نقيصه غير از موارد فوق ( خلاف واقع عمدى يا سهوى ) احتمالات ديگرى نيز مطرح است . لذا احتمال تحقق نقص بيش از احتمال تحقق زياده خواهد بود و طبعاً نقل با زياده مقدم بر نقلهاى ناقص مىگردد . احتمالات ديگرى كه در ناحيه نقيصه مطرح است ، چنين است :\r\n\r\n1 ) احتمال تلخيص و اقتصار\r\nچنانچه شخص در مقام تلخيص و اقتصار باشد و نخواهد تمام كلام را بياورد و يا آنكه چنين تصور نمايد كه وجود و عدم چنين عبارتى به مقصود متكلم ضرر نمىرساند و وجود آن را كالعدم بداند ، لذا از نقل آن صرف نظر كند .\r\n\r\nبررسى بيان فوق :\r\nمطلبى كه در بيان فوق مبهم و محل اشكال است اين است ، گاهى نقل به لفظ مىشود و گاهى نقل به معنى ، در نقل به لفظ ( مانند نقل قرآن و ادعيه و خطب و حرزها ) تمام الفاظ را ذكر مىكنند و عبارتى را كه به نظر راوى ضررى به مقصود متكلم نمىزند نه اضافه مىكند و نه كم ، و اگر نقل به معنى باشد مانند برخى از روايات ، اين احتمال در طرف نقيصه و زياده يكسان است .\r\nممكن است چيزى را ناقل ، كم كند و يا بيفزايد . و زياده و نقيصه در باب نقل به معنا يكسان است و يك حكم دارد چون وقتى قرار شد ، عين لفظ نباشد و فقط بيان مراد و مقصود ، هدف ناقل باشد ممكن است چيزى را كم يا زياد كند و احتمال اين دو يكسان است . لذا همانطورى كه در احتمال نقيصه گفته‌اند ممكن است ناقل وجود لفظى را كالعدم بداند و لذا آن را حذف نمايد همينطور هم ممكن است\r\n\r\n","description":"","footnote":"","page_name":" 1165 ","page_number":155},
  {"content":"\r\n\r\nافزودن كلمه‌اى را در نقل به معنى مضرّ ندارند و بهتر وافى به مراد ببيند چون حفظ عينِ لفظ ، مورد نظر نبوده است . لذا زياده و نقيصه از اين جهت در نقل به معنى مشترك و داراى احتمال مساوى است و ترجيحى هيچ‌كدام بر ديگرى ندارد . لذا اين احتمال ديگرى در ناحيه نقيصه افزون بر احتمالات ناحيه زياده نخواهد بود .\r\n\r\n2 ) احتمال تقطيع\r\nاحتمال ديگرى كه در ناحيه نقيصه مطرح است و مرحوم آقاى شريعت متعرض آن شده‌اند ، احتمال تقطيع است . تقطيع در روايات امر شايعى است زيرا جملهء مورد استشهاد ، يك فقره از كلّ روايت است لذا به جهت اختصار به ذكر آن جمله اكتفا مىشود . مثلًا در بحث از اينكه آيا در « ما لا نص فيه » بايد برائت جارى نمود يا نه ؟ به يك فقره از كل حديث رفع استدلال مىشود و مىگويند : « قال رسول الله ( ص ) : رفع ما لا يعلمون » و بقيه را نقل نمىكنند و اين تقطيع بر اساس مورد احتياج امرى شايع و متعارف است . پس در ناحيه نقيصه اين احتمال تقطيع وجود دارد چون وجود قسمتهاى ديگر در اين بحث نياز نيست آن را به جهت اختصار حذف نموده است و آن قسمتهاى ديگر در جاى خود مفيد و محل استشهاد است . اما در اينجا نياز نيست لذا ناقص نقل نموده است اما چنين احتمالى در ناحيه زياده فرض ندارد .\r\nچون اگر بخواهد چيزى را كه در اصل روايت نيست در محل نياز بيفزايد ( در صورتى كه نقل به معنى هم در كار نباشد كه بحث آن گذشت ) جعل خواهد بود .\r\nبدين ترتيب احتمال نقيصه بيش از احتمال زياده مىگردد .\r\n\r\nبررسى بيان فوق :\r\nتقطيع در جايى كه جايز باشد صورت مىگيرد و آن در مواردى است كه قطعات حديث مستقل از يكديگرند . در اينجا تقطيع جايز بوده چون خللى به مطلب نمىرسد . همانگونه كه در وسائل الشيعة بنحو شايعى اين كار صورت گرفته است .\r\nاما اينكه تقطيع به صورتى باشد كه برخى از قيود يك مطلب را حذف كنند و مطلب را\r\n\r\n","description":"","footnote":"","page_name":" 1166 ","page_number":156},
  {"content":"\r\n\r\nحتى در محل استشهاد ناقص نمايد ، خلاف متعارف و غير صحيح است . مثلًا در محل بحث ما اگر پس از ذكر « لا ضرر و لا ضرار » ، كلمهء « على مؤمن » و يا كلمه « فى الاسلام » را حذف نمايند ، مضمون حديث ناقص مىگردد . تمام جمله ذكر شود ولى عمداً كلمه‌اى كه در استدلال در برخى موارد دخالت اساسى دارد ، همانند « فى الاسلام » حذف گردد ، چنين تقطيعى نادرست و غير متعارف است و ما نمونه‌اى هم از آن سراغ نداريم . لذا اين احتمال در ناحيه نقيصه در محل بحث ما فرض ندارد . اما در مواردى كه تقطيع جايز است بازهم نمىتوان از تقديم احتمال نقيصه بر احتمال زياده سخن گفت چون اصلًا اصل عدم نقيصه در چنين مواردى ذاتاً جارى نيست .\r\nزيرا مثلًا در مورد مسأله‌اى اگر استشهاد به روايتى شده باشد ما بگوييم اصل اين است كه پيامبر ( ص ) يا معصوم در مجلس واحد فقط اين جمله مورد استشهاد صادر شده و هيچ چيز ديگرى صادر نگرديده ، اساساً مطلب درستى نيست و چنين اصلى ذاتاً نداريم ، زيرا عقلايى نيست . نه اينكه چنين اصلى داريم ولى چون تعارض مىكند ، ساقط مىشود . خلاصه آنكه اصل عدم نقيصه در مواردى كه جاى تقطيع باشد و تقطيع امرى متعارف و مرسوم باشد ( يعنى ظهورى بر عدم تقطيع نباشد ) نداريم تا با اصل عدم زياده معارضه كند و سپس حكم به تقديم اصل عدم زياده نماييم . اما در جايى كه تقطيع مرسوم و متعارف نباشد مثل مورد بحث ما ، در اينجا اين بحث مطرح است كه زياده را ترجيح بدهيم يا نقيصه را ( مفروض آن است كه نقل به معنى نشده باشد چون در فرض نقل به معنى همانطورى كه گفته شد فرقى ميان زياده و نقيصه نيست و هيچ‌كدام بر ديگرى ترجيح ندارد ) زيرا بايد غفلتى در كار باشد تا منشأ زياده يا نقيصه گردد .\r\n\r\nد ) تكمله ، بررسى موارد عدم جريان اصول عقلايى :\r\nيكى از مباحث كلىّ و مهمّ و بسيار مفيد اين اصول مثل اصالة عدم خطا ، اصالة عدم تعمد كذب و . . كه اصول عقلايىاند ، اين است كه ببينيم اين اصول در چه\r\n\r\n","description":"","footnote":"","page_name":" 1167 ","page_number":157},
  {"content":"\r\n\r\nمواردى ذاتاً جارى نيستند ، نه اينكه در اثر تعارض ساقط شده باشد و يا يكى بر عدمش ترجيح داده شود . مورد ذيل نمونه‌اى از اين موارد است . در رجال شيخ ، در شرح حال حجاج بن ارطاة آمده است « مات بالرّى فى زمن أبى جعفر ( ع ) » . قهپايى در حاشيه اين مطلب گفته است كه حجاج در زمان حضرت صادق ( ع ) وفات كرده است و لذا أبى جعفر صحيح نيست و بايد أبى عبد الله ( ع ) باشد . ولى ما متوجه شديم كه كلام شيخ درست است و أبى جعفر صحيح است اما عليه السلام بعد از آن زيادى است و مراد أبى جعفر منصور است و در جاهاى ديگر نيز نوشته‌اند كه او در زمان أبى جعفر منصور كه همزمان حضرت صادق ( ع ) است ، وفات كرده است .\r\nحال اين از مواردى است كه در جامعه شيعى رسم شده بعد از ذكر نام ائمه ، عليه السلام افزوده شود و لذا هيچ اصل عقلايى نداريم كه بنحو عام آن را اسقاط نمايد ، مگر در موارد استثنايى كه شخصى مقيد به حفظ عين لفظ باشد همچون قرآن كه نبايد كلمه‌اى پس و پيش يا كم و زياد گردد . و الّا متعارف اشخاص پس از نام ائمه ، عليه السلام را مىآورده‌اند و عده‌اى خود را مجاز مىدانند كه عمداً در مواردى كه نيست ، آن را بيفزايند و آن را احسان به طرف مىدانند .\r\nمثلًا همين قهپايى كه در نقل ، فردى بسيار امين است و مقيد به اينكه كلمه‌اى پس و پيش نشود ، خودش اين تصرفات را جايز مىداند . مثلًا در نسخه‌اى كه عليه السلام نباشد ، خود بدان مىافزايد و حتى به اين هم اكتفا نمىكند و در امثال ابى جعفر و يا ابى عبد الله به جاى عليه السلام ، تعبير عليهما السلام را مىآورد . مثلًا نسخه اصلى استبصار كه به خط شيخ بوده « 1 » به دنبال اكثر اسامى معصومين ، عليه السلام وجود نداشته است ولى اكثر قريب به اتفاق نسخه‌هاى بعدى كه از روى آن استنساخ شده است ، عليه السلام دارد . زيرا تشيع كم كم كه راسخ گرديده ، شيعيان\r\n\r\n\r\n","description":"","footnote":"\r\n( 1 ) بعدها كه نسخه اين المهدى كه با نسخه شيخ مقابله شده بود ، بدست ما رسيد و آن را ملاحظه و با نسخه خود مقابله كرديم ، ديديم در اكثر موارد عليه السلام نبوده بعداً اضافه شده و در برخى موارد بوده و بعداً حذف شده و خلاصه عموم من وجه است . هر چند اضافه شدن آن بيشتر است .\r\n","page_name":" 1168 ","page_number":158},
  {"content":"\r\n\r\nخود را مقيد مىنمودند كه اسامى معصومين را با احترام مناسب ادا نمايند و طبعاً در نقل مطلب هم اگر نام معصوم مىآمده عمداً عليه السلام را اضافه مىنمودند و يا اينكه ممكن است از باب عادت باشد چنانچه اكنون در ميان شيعيان چنين چيزى عادت شده است و لذا در مثل همان ابى جعفر چون منصور آن ذكر نشده از باب عادت دنبال آن عليه السلام را اضافه مىكردند .\r\nپس در چنين مواردى نه در مورد خطا و نه عمد آن ذاتاً اصل عقلايى نداريم كه مثلًا اين موارد اسقاط شود . لذا اگر در موردى ديديم كه در نسخه‌اى بعد از نام معصوم ، عليه السلام آمده است ، نمىتوانيم بگوييم نسخه اصلى نيز همينطور بوده است زيرا تقيّد شيعه به آوردن عليه السلام و يا عادت آنها منشأ چنين اضافاتى ممكن است ، باشد . لذا ذاتاً در اين موارد اصل عقلايى جارى نيست نه اصل در ناحيه زياده و نه نقيصه .\r\n« * و السلام * »\r\n\r\n","description":"","footnote":"","page_name":" 1169 ","page_number":159},
  {"content":"\r\n\r\n\r\n18 / 7 / 1378 يكشنبه درس شمارهء ( 132 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات قبل به تناسب بحث از روايت ابن أبى يعفور در جواز وطى در دبر كه در برخى نقلهاى آن قيد « اذا ارضيت » وجود دارد و در اكثر نقلها اين قيد ديده نمىشود ، بحث كلى تعارض اصالة عدم الزيادة با اصالة عدم النقيصه را آغاز كرديم ، در آنجا گفتيم كه محل بحث در جايى است كه هر دو اصل ، ذاتاً جريان داشته باشد ، در اين جلسه مواردى را كه اين دو اصل ذاتاً جارى نيستند ، ذكر كرده در ضمن به تناسب ، موارد عدم جريان ذاتى اصول مشابهى همچون اصالة عدم التقية ، اصالة الحقيقة ، اصالة عدم التقطيع ، اصالة عدم الخطأ را يادآور مىشويم ، در تعارض اصالة عدم الزيادة با اصالة عدم النقيصه خواهيم گفت كه اگر تنها مسأله غفلت در كار باشد و عامل متعارف زياده همچون انس ذهنى وجود نداشته باشد ، معمولًا نقيصه مقدم است ، به شرطى كه اطمينان‌آور باشد ، در بارهء عوامل ديگر زياده و نقيصه هم ، مدار اطمينان است . در اينجا به تناسب ، عوامل اختصاصى زياده را كه در نقيصه نيست ، متذكر مىشويم ، در خاتمه در بارهء تماميت و عدم تماميت دليل انسداد صغير كه اعتبار ظن را در خصوص مقام اثبات مىكند ، بحث خواهيم كرد و عدم تماميت آن را نتيجه خواهيم گرفت .\r\n* * * \r\nالف ) توضيحى در بارهء چند اصل مشابه اصاله عدم الزيادة :\r\nدر جلسهء قبل گفتيم كه گاه ذاتاً اصلى در كار نيست كه زياده يا نقيصه را نفى كند ، حال بحث را در دايره گسترده‌ترى طرح مىكنيم : اصولى كه در استنباط احكام\r\n\r\n","description":"","footnote":"","page_name":" 1170 ","page_number":160},
  {"content":"\r\n\r\nجارى مىشود ، همچون اصالة الحقيقة ، اصالة الجهة ( / اصالة التطابق بين مراد استعمالى و مراد ) . . . ، گاه ذاتاً جارى نيست و گاه در اثر تعارض دو اصل با يكديگر هر دو اصل يا اصل مرجوح از حجيت مىافتد كه در بحث تعارض احوال ، در اصول بحث شده است ، حال چند مثال از مواردى را كه اين اصول ذاتاً جارى نمىشود ، ذكر مىكنيم :\r\n\r\n1 ) عدم جريان اصالة عدم التقية\r\nمرحوم حاج آقا رضا همدانى ره در مصباح الفقيه در بحث وقت صلات مغرب مىفرمايد : اصل عدم التقيه در جايى ذاتاً جريان دارد كه جوّ صدورِ روايت مشخص نباشد كه آيا جوّ ارعاب بوده است يا خير ؟ ولى در جايى كه جوّ ارعاب مسلّم باشد اين اصل جارى نيست .\r\nدر توضيح اين امر مىگوييم كه اگر كسى مطلبى را كتباً يا شفاهاً گفت يا مطلبى را امضاء نمود ، اگر ما ندانيم كه اين گفته يا امضاء به خاطر ارعاب بوده يا نه ؟ اصل عقلايى حكم مىكند كه به اين احتمال ترتيب اثر نداده ، گفته يا امضاء را نظر شخص تلقى كرده ، معتبر بدانيم ، ولى اگر در جايى جوّ ارعاب مسلّم باشد ، مثلًا مىدانيم كه كسى با تهديد به قتل او را به گفتن يا نوشتن مطلب وادار كرده باشد ، ولى نمىدانيم كه آيا مطلبى را كه گفته يا نوشته ، مطابق عقيده‌اش بوده كه اگر ارعابى هم در كار نبوده همين عقيده را داشت ، يا اين كه به جهت ارعاب و براى حفظ نفس و دفع افسد به فاسد اين كار را بر خلاف عقيده « 1 » انجام داده است ، در اينجا اصل جهتى ( اصالة عدم التقية ) معتبر نيست زيرا هر چند محتمل است كه گفته يا نوشتهء مورد بحث ، مطابق واقع باشد ولى ديگر كاشفيت از واقع نداشته و در نزد عقلا طريق اثبات آن تلقى نمىگردد و عدم اعتبار آن نه به جهت تعارض است ، بلكه ذاتاً حجّت نيست .\r\n\r\n\r\n","description":"","footnote":"\r\n( 1 ) كه البته روشن است كه دروغ گفتن در چنين ظرفى به هيچ وجه با عدالت منافات ندارد .\r\n","page_name":" 1171 ","page_number":161},
  {"content":"\r\n\r\n\r\n2 ) عدم جريان اصالة الحقيقة\r\nدر كلمات شاعران كه معمولًا تعبيرات جنبهء كنايه و استعاره و تشبيه دارد ، مثلًا مراد از گل و بلبل ، معشوق و عاشق است ، در اينجا اصالة الحقيقة جريان ندارد ، مثلًا نمىتوان گفت كه اگر لفظ شراب و شاهد در كلام آنها به كار رفته ، مراد معانى حقيقى آنها مىباشد ، هر چند اين واژه‌ها اگر در كلام عادى به كار مىرفت ، به معناى حقيقى خود حمل مىشد ، ولى در شعر شعرا با عنايت به كثرت تشبيه و استعاره اين اصل جريان ندارد .\r\n\r\n3 ) عدم جريان اصالة عدم التقطيع\r\nدر مواردى كه تقطيع به گونه متعارف و شائع صورت مىپذيرد ، اصلى در كار نيست كه تقطيع را نفى كند ، مثلًا در جايى كه روايت مشتمل بر دو حكم مستقل است كه ارتباط روشنى با يكديگر ندارند ، در اين گونه موارد تقطيع طبيعى بوده بسيار رخ مىدهد و اصل عدم تقطيع جارى نيست ، البته در نقل خطبه‌ها و ادعيه و مانند آن كه بنا بر تقطيع نيست ، بلكه مرسوم نقل كامل آنهاست ، اصالة عدم التقطيع جريان دارد .\r\n\r\n4 ) عدم جريان اصالة عدم الخطأ\r\nبزرگان در اصول ، در بحث حجيت شهادت ، گفته‌اند كه شهادات تنها در امور حسّى و امور حدسى قريب به حسّ معتبر است و در امور حدسى حجت نيست ، و ادله حجيت خبر واحد ، فتوا را شامل نمىشود ، زيرا فتوا امرى است حدسى كه در آن خطا بسيار ديده مىشود و قطعاً فتواى عادل غير فقيه معتبر نيست ( بر خلاف اخبار عادل غير فقيه كه معتبر مىباشد ) و اعتبار فتواى فقيه هم از باب مراجعه به اهل خبره است نه از باب حجيت خبر و شهادت « 1 » .\r\n\r\n\r\n","description":"","footnote":"\r\n( 1 ) البته در مدرك اعتبار قول اهل خبره و شرايط حجيت آن ، و وجود سيره عقلا در اين زمينه بحثهايى وجود\r\n","page_name":" 1172 ","page_number":162},
  {"content":"\r\n\r\nالبته در اينجا برخى از امور حدسى كه قريب به حسّ بوده و منشأ حسّى داشته ، ملحق به حسّ بوده و حجت مىباشد ؛ همچون شجاعت و عدالت . از سوى ديگر برخى از امور حسى هم هستند كه به علت كثرت وقوع خطا در آنها ملحق به حدس مىباشند و معتبر نيستند ، ذكر چند مثال در اينجا مفيد است :\r\nمثال اول : طلوع فجر ، در طلوع فجر در تشخيص دقيق آن در ميان انسانهاى متعارف ، اختلاف نظر ديده مىشود ، و بنابراين شهادت افراد در محدوده بسيار دقيق ( مثلًا يك دقيقه و كمتر يا كمى بيشتر ) اعتبار ندارد و نمىتواند آن حدّ خاص را ثابت كند ، زيرا خطأ در اين گونه موارد زياد است .\r\nمثال دوم : قرائت اشياء بسيار دقيق و ريز ، شهادت افراد در قرائت كلمات بسيار ريز و ناخوانا به علت كثرت خطأ افراد متعارف ، ذاتاً معتبر نيست .\r\nمثال سوم : در الف « ابن » در پاره‌اى موارد ، يكى از روات معروف احمد بن محمد بن سعيد بن عقده مىباشد كه معمولًا نام وى به همين شكل نگاشته مىشود ، ولى اين نگارش اشتباه است ، بلكه بايد الف « ابن » قبل از عقده نوشته شود . زيرا عقده نام پدر سعيد نيست ، بلكه عقده چنانچه خطب بغدادى « 1 » تصريح كرده لقب محمد - پدر احمد - است . پس \" بن عقده \" وصف يا عطف بيان از احمد است نه تابع سعيد تا الف « ابن » حذف گردد « 2 » ، همچنين در كلمهء محمد بن على بن حنفية ، حنفية نام پدر على ( حضرت امير عليه السلام ) نيست ، بلكه نام مادر محمد است . بنابراين عبارت بايد به صورت محمد بن على ابن الحنفية نگاشته شود « 3 » در اين گونه\r\n\r\n\r\n","description":"","footnote":"\r\nدارد كه مجال تفصيل آن در اين مقام نيست .\r\n( 1 ) تاريخ بغداد 5 : 22 .\r\n( 2 ) ما اين نكته را به برخى از مصححان تذكر داديم و ايشان در چاپ كتاب خود آن را اعمال كردند ، ولى مناسب بود كه لااقل در مقدمه كتاب تذكر مىدادند كه افزودن الف در ابن عقده ، بر مبناى نسخ خطى صورت نگرفته ، بلكه به جهت اين نكته ظريف بوده است تا خوانندگان آگاهى بيشترى پيدا كنند و امانت كاملتر رعايت شده باشد .\r\n( 3 ) در كتب چاپى متأخر مرسوم است كه در « ابن » كه اول سطر واقع مىگردد ، الف را ابقاء مىكنند ، ولى ما بر خلاف اين سنت در رجال نجاشى رفتار كرديم ، زيرا با اين كار برخى از فوائد رجالى از دست مىرود ، زيرا اگر\r\n","page_name":" 1173 ","page_number":163},
  {"content":"\r\n\r\nموارد هر چند ما در نسخ خطى متعدّد الف « ابن » را ساقط شده ، ببينيم ، نمىتوانيم حكم به صحت « بن » - بدون الف - بنماييم زيرا اين گونه نكات ظريف و دقيق را كمتر كسى متوجه مىگردد ، در نتيجه اصالة عدم الخطأ در اين امور جارى نيست .\r\nيكى از مواردى كه اصل عدم خطأ ذاتاً جارى نيست مواردى است كه تصحيح عبارت و تفسير آن نياز به تكلّف داشته باشد ، در اين گونه موارد چون وقوع خطا بسيار شايع است و اصل عدم خطأ بر پايه ندرت خطا استوار است ، اصل عدم خطا در نزد عقلا جريان ندارد .\r\n\r\nب ) بررسى تعارض اصالة عدم الزيادة و اصالة عدم النقيصه :\r\n\r\n1 ) تحرير محلّ بحث ( يادآورى و تكميل )\r\nدر جلسهء قبل در بارهء تعارض اصالة عدم الزيادة و عدم النقيصه اندكى سخن گفتيم و متذكر شديم كه در برخى موارد اصلًا تعارض در كار نيست ، زيرا با اصالة عدم الزيادة - ذاتاً - اعتبار ندارد يا اصاله عدم النقيصه ، پس تنها يك اصل بدون معارض جارى است كه حكم آن روشن است ، اكنون با تفصيل بيشتر به اين بحث مىپردازيم :\r\nدر برخى موارد ، اصالة عدم النقيصه به خودى خود جارى نيست ، و آن در جايى است كه تقطيع متعارف باشد كه پيشتر توضيح داده شد ، در اين گونه موارد اگر دو نقل يكى مشتمل بر يك جمله مستقل زائد و ديگرى فاقد آن پيدا كنيم ، بين دو نقل تعارضى در كار نيست زيرا نقل فاقد آن جمله نافى وجود آن در اصل كلام نيست ، پس اصالة عدم الخطأ در نقل ، مشتمل بر جمله زائد حجت است و معارضى ندارد .\r\nاز سوى ديگر گاه اصالة عدم الزيادة ذاتاً جارى نيست ، يكى از مصاديق اين\r\n\r\n\r\n","description":"","footnote":"\r\nمثلًا در كلمه احمد بن محمد بن سعيد ابن عقده كلمه « ابن عقده » در سر سطر قرار گيرد ، اگر ما مقيد به حفظ سنت مرسوم باشيم ، معلوم نمىگردد كه عقده نام پدر سعيد نيست ، بلكه ممكن است ابقاء الف به جهت اول سطر بودن باشد نه براى افهام معناى فوق .\r\n","page_name":" 1174 ","page_number":164},
  {"content":"\r\n\r\nبحث ، كلماتى همچون « عليه السلام » پس از نام مبارك يكى از امامان معصوم و « صلى الله عليه و آله و سلم » پس از نام شريف حضرت رسول صلى الله عليه و آله مىباشد « 1 » . در اين گونه موارد بسيار شايع است كه اين عبارت افزوده شود ، و ما اصلى نداريم كه زائد بودن اين عبارت را نفى كند . علت افزودن اين گونه عبارات به متن يكى از دو عامل زير مىباشد :\r\nعامل اول : عامل دينى كه منشأ افزودن عمدى اين گونه عبارات مىگردد .\r\nعامل دوم : عادت و انس ذهن « 2 » كه افزايش سهوى را سبب مىگردد .\r\nدر اين گونه موارد اصالة عدم الزيادة به خودى خود معتبر نيست و اگر ما دو نسخه داشته باشيم كه يكى مشتمل بر اين عبارت و ديگرى فاقد آن باشد ، ما حكم\r\n\r\n\r\n","description":"","footnote":"\r\n( 1 ) ( توضيح بيشتر ) به تعبير عامتر ، جميع عبارتهاى تحيّات متعارف و مدح و ثناى عادى كه پس از اسامى مبارك و نيز عبارتهاى مذمت كه پس از اسامى منحوس قرار مىگيرد مىتواند به سبب دو عامل مذكور در متن افزوده شود ، مثلًا پس از نام جلاله عباراتى همچون « جلّ و علا » ، « عزّ و جلّ » ، و « تعالى و تقدّس » ديده مىشود كه غالب آنها زائد مىباشد ، شاهد بر زيادى اين عبارات اين است كه اين تعابير در هر نسخه‌اى به شكل و سياقى خاص درج شده است ، عباراتى همچون « رضى الله عنه » و « رحمه الله » پس از نام متوفيان بخصوص علما و بزرگان و يا ضميمه كردن الفاظ لعن و نفرين پس از نام ظالمان اهل بيت از مصاديق اين قاعده است ، البته گفتنى است كه حكم مصاديق اين قاعده يكسان نيست ، بلكه هر قدر ذكر اين عبارات شايع‌تر و گسترده‌تر باشد جريان اصالة عدم الزيادة با دشوارى بيشترى روبروست و در مصاديق اين قاعده همه جا احتمال دو عامل بالا يكسان نيست ، بلكه در امورى كه بار مذهبى بيشترى دارد ، احتمال عامل مذهبى قوت بيشترى دارد . به هرحال در مورد كلماتى همچون عليه السلام و صلى الله عليه و آله ، اصالة عدم الزيادة ذاتاً جارى نيست ولى در موارد ديگر ممكن است اين اصل جريان داشته باشد ، در حواشى آينده در اين مورد توضيح بيشترى خواهيم داد .\r\n( 2 ) ( توضيح بيشتر ) عامل انس ذهن يا تداعى معانى ، همان حالت انعكاس شرطى است كه در روانشناسى مطرح است ، دو مفهوم كه بسيار با هم همراهند ، نوعى همبستگى با يكديگر مىيابند كه با تصور يكى ديگرى هم به ذهن مىآيد و همين امر منشأ افزودن مفهوم دوم به متن مىگردد ، در اسناد گاه همراه بودن دو نام با يكديگر سبب افزودن يكى پس از ديگرى مىگردد ، ذكر اين مثال مفيد است كه در اسناد بسيارى به اين سند برخورد مىكنيم : على بن ابراهيم عن أبيه عن هارون بن مسلم عن مسعده . . . كه در پاره‌اى نسخ كلمه « أبيه » وارد نشده است ( كافى 1 : 54 / 6 ، 2 : 289 / 4 ، 5 : 313 / 40 ، 316 / 49 ، 534 / 1 ، 6 : 37 / 3 ، 220 / 9 ، 221 / 1 ، 230 / 3 ، 235 / 5 ، 248 / 4 ، 302 / 2 ، 363 / 5 ، 389 / 1 ) در اين گونه موارد سقط « أبيه » در اين همه اسناد توجيه منطقى ندارد ولى افزودن « أبيه » كاملًا موجه است ، زيرا روايات بسيارِ على بن ابراهيم از پدرش ، حالت انعكاس شرطى بين اين دو امر ، موجب سبق قلم و افزودن اين واژه در سند مىگردد . در بارهء نحوهء تأثير اين عامل پس از اين هم سخن خواهيم گفت .\r\n","page_name":" 1175 ","page_number":165},
  {"content":"\r\n\r\nبه عدم وجود عبارت در اصل مىكنيم ، زيرا احتمال افزودن عبارتى كه در اصل نبوده در اينجا بسيار قوى بوده و احتمال كاستن عبارت با فرض وجود آن در اصل ، بسيار ضعيف و عرفاً منتفى است ، زيرا اسقاط عمدى يا سهوى عبارت عليه السلام - مثلًا - توسط ناسخ شيعه بسيار نادر است و اصل ، آن را نفى مىكند . بنابراين اصالة عدم النقيصة ، بلا معارض جارى مىگردد .\r\nبنابراين ، محل بحث در دوران امر بين اصالة عدم الزيادة و اصالة عدم النقيصه اين گونه موارد نيست ، بلكه مواردى است كه دو اصل اعتبار ذاتى داشته و تعارض آنها منشأ ترديد ما گرديده است .\r\n\r\n2 ) حكم تعارض اصالة عدم الزيادة و اصالة عدم النقيصه\r\nدر جايى كه دو اصل فوق ذاتاً جارى باشد ، آيا در مقام تعارض مىتوان يكى از اين دو اصل را بر ديگرى ترجيح داد ؟ در پاسخ مىگوييم كه اصل ثابت كلى در اين مسأله وجود ندارد . بلكه صور مسأله مختلف است و احكام مختلفى دارد ، در اينجا دو صورت اصلى را طرح مىكنيم كه خود صورتهاى فرعى ديگرى را با خود خواهند داشت :\r\nصورت اول : جايى كه تنها احتمال غفلت در كار باشد .\r\nصورت دوم : جايى كه علاوه بر احتمال غفلت ، احتمالات ديگر همچون اشتباه در فهم يا تعمد در كار باشد .\r\nصورت اول : در جايى است كه دوران امر ما بين سبق قلم و سقط است ، در اينجا يا قلم ناسخ از سر غفلت كلمه‌اى را به عبارت افزوده يا به اشتباه كلمه‌اى را از متن كاسته است در اينجا اگر مناشئ متعارف زياده سهوى همچون انس ذهن در كار نباشد « 1 » مىتوان سقط قلم را بر سبق قلم ترجيح داده و حكم كنيم كه عبارت\r\n\r\n\r\n","description":"","footnote":"\r\n( 1 ) ( توضيح بيشتر ) گفتنى است كه انس ذهن و تداعى معانى گاه اصالة عدم الزيادة را از اعتبار ذاتى مىاندازد و گاه در ظرف تعارض أن را مرجوح مىسازد و گاه منشأ توقف مىگردد . اين سه حالت ، وابسته به عواملى همچون\r\n","page_name":" 1176 ","page_number":166},
  {"content":"\r\n\r\nاصلى مشتمل بر كلمه زائده بوده است ، زيرا افزودن سهوى يك كلمه در عبارت در اين موارد بسيار نادر است ، ولى كاستن سهوى آن ، چندان نادر نيست . دقت در كار ناسخان و نحوهء استنساخ ، دليل روشنى بر اين امر است ، ولى توجه به دو نكته لازم است :\r\nنكته اول : ترجيح اصالة عدم الزيادة بر اصالة عدم النقيصه و حكم به ثبوت جمله افزوده تنها در صورتى درست است كه احتمال نقيصه آنچنان قوت گيرد كه عرف اطمينان كند كه در عبارت اصلى نقصى صورت پذيرفته و گرنه مجرد ترجيح ظنى كفايت نمىكند . زيرا اين اصول ، داير مدار اطمينان بوده و دليلى بر اعتبار ظن در اين موارد در كار نيست ، چنانچه خواهد آمد .\r\nنكته دوم : اصالة عدم الزيادة به طور مطلق بر اصالة عدم النقيصه مقدم نيست بلكه بايد عوامل ديگر دخيل در كاشفيت « 1 » را در نظر گرفت ، از جمله مسأله وحدت و تعدّد ناقلان ، بنابراين اگر جمله زياده را يك نفر نقل كند ولى چند نفر عبارت را بدون آن روايت كنند ، نمىتوان به اصالة عدم النقيصه متمسك شد زيرا هر چند احتمال افزودن يك ناسخ از احتمال كاستن يك ناسخ ضعيفتر است ، ولى احتمال غفلت چند ناسخ « 2 » در نقل عبارت و كاستن سهوى از سوى آنان از احتمال\r\n\r\n\r\n","description":"","footnote":"\r\nميزان انس ذهن مىباشد . هر قدر تداعى معانى قويتر باشد اجراى اصالة عدم الزيادة دشوارتر مىگردد تا جايى كه گاه منشأ مرجوحيت اين اصل در هنگام تعارض و بلكه عدم اعتبار ذاتى آن مىگردد ، ولى اگر هر دو زياده و نقيصه احتمال عقلايى داشته و هيچ يك برترى چشمگيرى در ميزان وقوع در موارد نداشته باشند ، بايد توقف نموده و ترجيحى در كار نيست .\r\n( 1 ) ( توضيح بيشتر ) استاد - مدّ ظلّه - ترجيح اصل عدم الزيادة را به مناط كاشفيت مىدانند و به اصل عقلايى شبيه اصول عمليه در اين مورد باور ندارند ، قهراً مىبايست تمام عواملى كه در كاشفيت دخالت دارد همچون خصوصيات ناقل ، كيفيت نقل و تعداد آن ، موضوع نقل شده و . . . در محاسبه آيد ، براى تفصيل اين بحث مىتوان به بحث كيفيت حصول علم در اخبار متواتر و قرائن مفيد علم در اخبار آحاد و شرايط اين قرائن كه در كتب اصولى از قديم همچون عدّه شيخ طوسى و ذريعه سيد مرتضى به تفصيل آمده ، مراجعه نمود .\r\n( 2 ) البته گاه غفلت چند ناسخ ، منشأ واحد داشته و مثلًا از ريزى عبارت و دشوار خوانى آن ناشى شده باشد كه در اين صورت حكم غفلت يك ناسخ را دارد به عبارت ديگر درست است كه در محاسبه احتمالات ، بايد به تعداد افراد توجه كرد ، هر چه تعداد اطراف بيشتر باشد ، احتمال اشتباه در تمام آنها بعيدتر مىگردد ، ولى اين در\r\n","page_name":" 1177 ","page_number":167},
  {"content":"\r\n\r\nافزودن سهوى يك ناسخ ضعيفتر يا لااقل با آن مساوى است ، زيرا هر چند زياده سهوى از اشتباهاتى نيست كه متعارف بوده در نتيجه اصالة عدم الزيادة ذاتاً آن را نفى مىكند ، ولى در خصوص اين مورد با توجه به تعدد نقل مخالف مىتوان گفت كه شخص ناسخ به گونه‌اى استثنايى با عبارت افزوده شده مأنوس بوده و در نتيجه سهواً آن را به متن افزوده يا لااقل در حكم به صحت عبارت زائد ، ترديد حاصل مىگردد :\r\nصورت دوم : دوران امر تنها بين دو غفلت نباشد ، بلكه احتمالات ديگر هم در كار باشد . در اينجا در جلسات قبل ، از مرحوم آقاى خمينى قدس سرّه نقل كرديم كه منشأ زياده تنها غفلت است ولى نقيصه مناشئ ديگرى دارد كه نقص عمدى را سبب مىگردد همچون اختصار يا توهّم عدم دخالت قيد در معناى جمله . در نتيجه با اصالة عدم الغفلة حكم به ثبوت عبارت يا قيد زائد نموده و وقوع نقص عمدى را در نقل ديگر نتيجه مىگيريم ، از اين كلام بر مىآيد كه ايشان نسبت ميان مناشئ زياده و مناشئ نقيصه را عموم و خصوص مطلق دانسته‌اند ولى اين مطلب صحيح نيست ، بلكه نسبت مناشئ غفلت و زياده ، عموم و خصوص من وجه است و زياده علاوه بر غفلت از مناشئ ديگرى هم مىتواند ناشى شده باشد كه در بحثى مستقل بدان خواهيم پرداخت ، بنابراين نمىتوان با اصالة عدم الغفلة ، حكم به ثبوت عبارت زائد نمود . بهر حال به نظر ما در اينجا اصلى در كار نيست كه به طور عام حكم به ثبوت يا عدم ثبوت عبارت افزوده نمايد ، بلكه تنها ملاك حصول اطمينان مىباشد ، به عقيده ما تمام اصولى كه در مقام استنباط به كار گرفته مىشود ، همچون اصالة عدم الغفلة ، اصالة عدم الخطأ ، اصالة العموم ، اصالة الظهور ، اصالة الاطلاق ، اصالة الحقيقة و . . . تنها در صورت اطمينان ، حجت است ، مگر دليل انسداد صغير را تمام بدانيم كه ظن نيز معتبر خواهد بود كه در ادامه درباره اين دليل سخن خواهيم\r\n\r\n\r\n","description":"","footnote":"\r\nصورتى است كه احتمال هر دو طرف ، مستقل از احتمال طرف ديگر باشد تا احتمالات با يكديگر ضميمه شود .\r\n","page_name":" 1178 ","page_number":168},
  {"content":"\r\n\r\nگفت .\r\nو قطع نظر از دليل انسداد صغير ، ملاك در تمام اصول ، اطمينان مىباشد ، بنابراين حتى اگر نسبت بين مناشئ زياده و مناشئ نقيصه ، عموم و خصوص مطلق هم باشد باز تنها اگر اصالة عدم الغفلة سبب اطمينان - و لو نوعاً - گردد مىتوان با اعتماد به اين اصل ، حكم به وقوع نقيصه نمود .\r\nدر اينجا مناسب است در بارهء مناشئ اختصاصى زياده سخن بگوييم .\r\n\r\n3 ) مناشئ اختصاصى زياده\r\nمنشأ اول : خلط عادت مؤلف با عبارات حديث مىباشد ، در كتاب فقيه ، گاه صدوق عبارت خود را پس از نقل عبارت حديث بلافاصله و بدون علامت مشخص ذكر مىكند . گاه خود مطلب حديث ، دليل بر آن است كه پايان آن كجاست و گاه چنين دلالتى هم در كار نيست كه در اينجا بسيارى اشتباه كرده‌اند و چه بسا عبارت صدوق را ذيل عبارت حديث گرفته‌اند ، در نتيجه عبارتى به حديث افزوده شده كه جزء اصل حديث نيست .\r\nاز جمله اين موارد ، تفسيرهايى است كه مؤلفان متأخر دربارهء روات اسناد بدان ضميمه مىكنند ، مثلًا شيخ حرّ در معمول موارد كه عبارت « ابن مسكان عن ابى بصير » واقع است اين جمله را مىافزايد : « يعنى ليث المرادى » « 1 » .\r\nمنشأ دوم : دخول حاشيه در متن ، در كتب خطى ، مطالعه كنندگان حواشى بسيار در حاشيه كتاب يا بين السطور مىنگاشته‌اند كه گاه ناسخ متأخر عبارت حاشيه را عبارت متن مىپنداشته كه از متن ساقط شده و در حاشيه نگاشته شده ، در نتيجه در نسخه خود اين عبارت را در متن درج مىكرده است در نتيجه عبارتى به متن افزوده\r\n\r\n\r\n","description":"","footnote":"\r\n( 1 ) رجوع كنيد به وسائل 1 : 38 / 59 ، 8 : 321 / 10783 ، 367 / 10922 ، 9 : 210 / 11858 ، 309 / 12092 ، 12 : 356 / 16499 ، 466 / 16794 ، 548 / 17048 ، 13 : 190 / 17544 ، 531 / 18377 ، 14 : 165 / 18880 و نيز موارد ديگر .\r\n","page_name":" 1179 ","page_number":169},
  {"content":"\r\n\r\nمىشد .\r\nمن در اوائل كه گاه نسخ حديثى را با نسخ معتبر مقابله مىكردم ، مىديدم كه در كنار عبارات سند و متصل بدان كلماتى نوشته شده ، مثلًا پس از « احمد بن محمد » در بين دو سطر و متصل به محمّد با خط ريزتر نوشته شده « بن عيسى » ، يا پس از كلمهء « على » در آغاز سند كافى نوشته شده « بن ابراهيم » ، در آن زمان خيال مىكردم كه از نسخه ، سقطى رخ داده و در زير عبارت سند ، افزوده شده است ، ولى بعداً متوجه شدم كه اين عبارات ، تفسيرهايى است كه مطالعه كنندگان براى توضيح عبارت سند در حاشيه افزوده‌اند و در اصل سند نيست ، و علت ريزتر نگاشتن آنها هم همين است كه با عبارت متن مخلوط نشود ، حال اگر ناسخى كه اهل فن نيست از روى اين گونه نسخ بخواهد نسخه نگارى كند قهراً به اشتباه مىافتد و اين توضيحات تفسيرى را سقط پنداشته داخل در متن مىآورد .\r\nدخول حاشيه در متن البته آنچنان شايع نيست كه اصالة العدم را ذاتاً از ميان ببرد ولى در مقام تعارض بين دو نقل ، گاه مىتواند منشأ گردد كه ما حكم به زائد بودن عبارت و دخول حاشيه به متن بنماييم .\r\nحال ما چگونه مىتوانيم اين گونه عبارات الحاقى را بشناسيم ؟ يكى از راههاى شناسايى دقت در روش تأليف كتاب است ، اگر مثلًا مؤلفى هيچ‌گاه تاريخ وفات مؤلفين را ذكر نمىكند يا هيچ توضيح جغرافيايى يا حاشيه ادبى در كتابش ديده نمىشود ، ولى پس از نام كسى در اين كتاب ، عبارت « المتوفى سنة . . . » ديديم ، يا پس از يك عَلَم جغرافيايى توضيحى كامل در بارهء محل آن ببينيم كه اصلًا معهود نيست ، يا توضيحات ادبى يا ساير نكاتى كه با روش مؤلف بيگانه است ، اين ناسازگارى با روش مؤلف كاشف از اين است كه حاشيه داخل متن شده كه البته گاه با اين راه اطمينان مىيابيم كه حاشيه داخل متن شده است ، گاه ظن و گاه احتمال عقلايى حاصل مىشود .\r\n\r\n","description":"","footnote":"","page_name":" 1180 ","page_number":170},
  {"content":"\r\n\r\nدر فهرست ابن نديم تاريخ وفات برخى اشخاص درج شده كه پس از وفات ابن نديم مىباشد و نيز در تاريخ بغداد و رجال نجاشى احياناً با اين گونه اطلاعات برخورد مىكنيم كه نمىتواند از مؤلف كتاب باشد و با وفات مؤلف نمىخواند و بايد حاشيه‌اى باشد كه داخل متن شده است « 1 » .\r\nبهر حال اگر ما در يك كتاب به اطلاعاتى برخورديم كه با شيوه تنظيم آن كتاب مغاير بوده و در اكثر نسخ نيامده و تنها در يك نسخ آمده ، نوعاً اطمينان حاصل مىشود كه اين مطالب ، الحاقى است و از اصل كتاب نيست .\r\nعلاوه بر قرائنى همچون عدم تطابق تاريخ وفات ذكر شده با تاريخ وفات مصنّف ، گاه در يك روايت قرائن ويژه‌اى وجود دارد كه باعث اطمينان به زائد بودن عبارت مىگردد ، به اين روايت در باب زكات توجه فرماييد :\r\n« صحيحة الفضلاء عن أبى جعفر و ابى عبد الله صلوات الله عليهما قالا : فى صدقة الابل فى كل خمس شاة الى أن تبلغ خمساً و عشرين فاذا بلغت ذلك ففيها ابنة مخاض ، ثم ليس فيها شىء حتى تبلغ خمساً و ثلاثين فاذا بلغت خمساً و ثلاثين ففيها ابنة لبون ثم ليس فيها شىء حتى تبلغ خمساً و اربعين فاذا بلغت خمساً و أربعين ففيها حقة طروقة الفحل ، ثم ليس فيها شيء حتى تبلغ ستين فاذا بلغت ستين ففيها جذعة ، ثم ليس فيها شىء حتى تبلغ خمساً و سبعين ، فاذا بلغت خمساً و سبعين ففيها ابنتا لبون ، ثم ليس فيها شىء حتى تبلغ تسعين ، فاذا بلغت تسعين فيها حقتان . . . » .\r\nهمچنانكه مىبينيد روايت فوق بر خلاف ساير روايات باب زكات ابل ، در تمام نصابها يك عدد كمتر ذكر كرده و به جاى ارقام 26 ، 36 ، 46 ، 61 ، 76 ، 91 ، ارقام\r\n\r\n\r\n","description":"","footnote":"\r\n( 1 ) ( توضيح بيشتر ) البته گاه تاريخ وفات مؤلفان خود قطعى نيست و اطلاعات كتاب قرينه بر بطلان تاريخ وفات ذكر شده ، مىگردد ، بنابراين مىبايد احتمال اصيل نبودن اطلاعات موجود در كتاب با احتمال اشتباه در تاريخ وفات مؤلف با هم مقايسه شود با تكيه بر قرائن ، صحت يكى از اين دو ثابت گردد ، براى توضيح بيشتر در اين زمينه به مقاله استاد - مدّ ظلّه - با نام أبو العباس نجاشى و عصر وى مراجعه شود ( مجله نور علم ، شماره 12 ، ص 21 به بعد )\r\n","page_name":" 1181 ","page_number":171},
  {"content":"\r\n\r\n25 ، 35 ، 45 ، 60 ، 75 ، 90 آورده است ، اين روايت در كافى و تهذيب ذكر شده و تمام نسخ چاپى و خطى از اين دو كتاب كه ما بدان مراجعه كرده‌ايم ، به همين شكل است ، و همينطور صدوق آن را در معانى الاخبار ذكر كرده و ما به نسخه‌اى از اين كتاب برخورد نكرده‌ايم كه روايت را به شكل ديگر نقل كرده باشد ، ولى شيخ حرّ در وسائل پس از اشاره به ورود روايت در معانى الخبار مىنويسد :\r\n« . . . الّا انّه قال على ما فى بعض النسخ الصحيحة : فاذا بلغت خمساً و اربعين ( فأن زادت واحدة ) ففيها بنت مخاض - الى ان قال : - فإذا بلغت خمساً و ثلاثين ( فأن زادت واحدة ) ففيها ابنة لبون ثم قال : اذا بلغت خمساً و اربعين ( و زادت واحدة ) ففيها حقة ، ثم قال : فاذا بلغت خمسة و سبعين ( و زادت واحدة ) ففيها بنتا لبون ، ثم قال : فاذا بلغت تسعين ( و زادت واحدة ) ففيها حقتان « 1 » .\r\nما دربارهء اين روايت مكرّر عرض كرده‌ايم كه اين عبارت « فان زادت واحدة » يا « و زادت واحدة » از روايت نيست ، بلكه حاشيه‌اى است كه داخل متن شده است ، زيرا صرف نظر از اين كه در هيچ نسخه‌اى از نسخ كافى و تهذيب « 2 » اين عبارت نيامده و نيز ما در معانى الاخبار به چنين نسخه‌اى برنخورده‌ايم و تمام نسخى از اين كتاب كه ما ديديم اين عبارت را ندارد ، دقت در خود حديث مىرساند كه نمىتواند اين عبارات اصيل بوده و در ساير نسخ افتاده باشد ، زيرا هيچ معقول نيست كه نسّاخ همواره به محض رسيدن به اين عبارت اشتباه كرده ( و مثلًا خوابشان ببرد ) و در نتيجه عبارت ساقط شود ، سقوط 6 عبارت مشابه از روايت به هيچ‌وجه معقول نيست و امكان تصادف در وقوع سقط در خصوص اين موارد عادتاً منتفى است ، ولى زائد شدن اين عبارات وجهى كاملًا منطقى دارد .\r\n\r\n\r\n","description":"","footnote":"\r\n( 1 ) وسائل 9 : 113 / 11645 ، باب 12 از ابواب زكات الانعام ، ح 7\r\n( 2 ) برخى از نسخ اين كتابها بسيار معتبر بوده و چه بسا با اصل نسخه مصنف مقابله شده است . ولى در هيچ يك اين زيادات ديده نمىشود .\r\n","page_name":" 1182 ","page_number":172},
  {"content":"\r\n\r\nدر توضيح اين امر مىگوييم كه برخى در جمع ما بين اين روايت و ساير روايات باب گفته‌اند كه نسبت بين اين دو دسته روايت ، اطلاق و تقييد است ، چون وقتى گفته مىشود « فاذا بلغت خمساً و عشرين ففيها بنت مخاض » اين جمله مطلق است ، چون به 25 رسيدن ، اعم از اين است كه به 26 هم رسيده باشد يا به 26 نرسيده باشد ، پس روايات ديگر كه ملاك را 26 دانسته مقيد اين روايت شده بنابراين ملاك رسيدن به 25 است با قيد « و زادت واحدة » ، اين جمع البته نادرست است « 1 » ، ولى بهر حال برخى بدان قائل شده‌اند « 2 » ، به نظر مىرسد كه در اينجا برخى از مراجعه كنندگان در حاشيه روايت قيد « و زادت واحدة » را ذكر كرده‌اند تا نظر خود را درباره جمع بين روايات ثبت كرده باشند ، ناسخ بعدى اين حواشى را جزء متن انگاشته آن را داخل در متن كرده است ، اين احتمال معقول است و مسلّم بايد اين عبارات را زائد دانست و گرنه وقوع سقط در اين روايت در 6 مورد مشابه معقول نيست .\r\nبهر حال در دوران امر بين زياده و نقيصه ، ملاك حصول اطمينان است مگر دليل انسداد صغير را تام بدانيم كه ظن را هم معتبر مىگرداند .\r\n\r\nج ) دليل انسداد صغير :\r\n\r\n1 ) اصل تقريب دليل در موارد مشابه\r\nدر اعتبار شهادات ائمه رجال به وثاقت اشخاص ، اين شبهه طرح شده كه غالب افراد توثيق شده از مشايخ مستقيم ارباب كتب رجال نبوده و ايشان آنها را اصلًا نديده‌اند ، حال چگونه مىتوان قول رجاليان را در بارهء كسانى كه چه بسا چند قرن فاصلهء زمانى با آنها داشته باشند ، معتبر دانست ؟ ما در بارهء اين شبهه در مباحث رجال در بحث فائده علم رجال سخن گفته‌ايم و پاسخهايى در اين زمينه داده‌ايم ، از\r\n\r\n\r\n","description":"","footnote":"\r\n( 1 ) ( توضيح بيشتر ) زيرا اعداد در تحديد حدود نصوصيت عرفى داشته نه ظهور ، وقتى گفته مىشود مسافت شرعى در هشت فرسخى است ، اين صريح در اين است كه آغاز اين حد ، هشت فرسخ است نه بيشتر ، پس اين گونه جمعها ، عرفى نيست .\r\n( 2 ) ( توضيح بيشتر ) از جمله مرحوم شيخ در تهذيب 4 : 22 / 55 در ذيل روايت\r\n","page_name":" 1183 ","page_number":173},
  {"content":"\r\n\r\nجمله اين پاسخ كه در شهادات ، هر چند ائمه رجال خود افراد توثيق شده را نديده‌اند ، ولى اين احتمال هست كه شهادت ايشان مستند به شهادت افرادى باشد كه آنها را ديده و عدالت آنها را خود ، درك كرده باشند و همين طور در هر طبقه افرادى وجود دارند كه عدالت آنها با حدس قريب به حس آشكار شده ، اين افراد طبقه قبل را توثيق كرده و بنابراين رشتهء متصل از توثيقات نجاشى را به وثاقت راوى مورد نظر كشانده ، پس توثيق نجاشى بر پايه حسّ استوار است و اگر ما شك هم در حسى يا حدسى بودن توثيق داشته باشيم با اصل حسى بودن و در نتيجه اعتبار شهادت را ثابت مىكنيم .\r\nبه بيان ديگر در مورد كسانى چون زراره ما يقين داريم كه در عصر خود به عدالت مشهور بوده و لااقل دو نفر بوده‌اند كه وى را عادل مىدانسته‌اند و اين گونه نيست كه به يكباره وثاقت و عدالت زراره اشتهار يافته باشد . و در مورد بسيارى از شهادتهاى رجالى نيز احتمال چنين مطلبى را مىدهيم كه با جريان اصالة الحس در شهادت بر امور محسوس و امور قريب به حس ، كه از اصول عقلايى است مطلب را تمام مىكنيم . اگر ما با اين راهها شبهه فوق را پاسخ گفتيم مسأله‌اى نيست ، ولى اگر اين راهها را ناتمام بدانيم نوبت به تمسك به دليل انسداد صغير مىرسد ، توضيح اين دليل اين نيست كه وقتى قول ثقه يا شهادت عادل در شرع معتبر دانسته شده و قول ايشان براى كسانى كه پس از هزار و چند صد سال بعد هم مىآيد ، حجت باشد ، از سوى ديگر احراز عدالت و وثاقت افراد پس از اين مدت طولانى به طريق اطمينانى معمولًا ميسر نيست ، نفس معتبر كردن قول ثقه در اين شرايط دليل بر آن است كه در اينجا توسعه‌اى در كار هست و يا در مقام ثبوت مفهوم وثاقت و عدالت به گونه‌اى مضيق نيست كه مشكل آفرين باشد يا در مقام اثبات ، ظن براى احراز آن كفايت مىكند .\r\nدليل انسداد صغير در تمام مواردى كه امتثال قطعى يا اطمينانى حكم ميسر نيست ،\r\n\r\n","description":"","footnote":"","page_name":" 1184 ","page_number":174},
  {"content":"\r\n\r\nجارى است و كشف از توسعه حكم - لااقل در مقام اثبات و احراز - مىكند .\r\n\r\n2 ) جريان دليل انسداد صغير در باب نسخ\r\nممكن است كسى بگويد كه در روايات ، ما را به كتب ارجاع داده‌اند ، مثلًا در روايت المفضل بن عمر مىخوانيم : « قال قال أبو عبد الله عليه السلام : اكتب و بث علمك فى اخوانك ، فان مت فورث كتبك بنيك ، فانه يأتى على الناس زمان هرج ما يأنسون فيه الا يكتبهم « 1 » » .\r\nيا در روايت ديگر آمده : « فتعلموا العلم ، فمن يستطع منكم أن يحفظه فليكتبه و ليضعه فى بيته « 2 » » .\r\nيا در روايت عبيد بن زراره مىبينيم : « قال أبو عبد الله عليه السلام : اكتبوا بكتبكم فانكم سوف تحتاجون اليها « 3 » » .\r\nاز اين گونه روايات ، اعتبار كتب استفاده مىشود ، از سوى ديگر با توجه به كثرت خطا در نسخ نمىتوان در اخذ به نسخ تنها به اطمينان ، اعتماد ورزيد ، پس نفس ارجاع به كتب ، با توجه به انسداد راه علم در آنها در اكثر موارد كاشف از توسعه در طريق احراز آن مىباشد و گرنه حكم شارع به اعتبار كتب تقريباً لغو مىشود .\r\nاين استدلال همچنان كه مىبينيد مبتنى بر انسداد راه علم در باب كتب است كه اين مقدمه به نظر ما ناتمام است چون نسخ خطى معتبر از كتب اربعه و غير آن از كتب حديثى بسيار است نسخى كه بر مشايخ قرائت شده و چه بسا با نسخه اصل مقابله شد ، با مراجعه به اين نسخ و موارد ذكر روايات استدلال به آنها در كلمات فقهاى گذشته ، بسيارى از اوقات براى انسان اطمينان به صحت نسخه حاصل مىگردد و اطمينان در اين موارد همچون اطمينان در باب احراز عدالت روايت نيست كه مصاديق نادرى دارد و اگر قول رجالى حجيت بالخصوص نداشته باشد ما با مشكل\r\n\r\n\r\n","description":"","footnote":"\r\n( 1 ) بحار 2 : 150 / 27 .\r\n( 2 ) بحار 2 : 152 / 27 .\r\n( 3 ) بحار 2 : 152 / 40 .\r\n","page_name":" 1185 ","page_number":175},
  {"content":"\r\n\r\nروبرو مىشويم و قهراً بايد ظنون رجالى معتبر باشد ، ولى در باب نسخ چنين نيست و موارد اطمينانى كم نيست ، پس دليل انسداد صغير در اين موارد ناتمام است .\r\nالبته در مواردى كه معنا كردن عبارت با تكلف همراه است « 1 » يا غرابتى در سند ديده مىشود كه احتمال وقوع تحريف يا تصحيف را طبيعى مىسازد ، در اين گونه موارد با عنايت به كثرت وقوع خطا ديگر نمىتوان اصالة عدم الخطا را جارى ساخت ولى جريان اين اصل در ساير موارد پس از فحص كافى و مراجعه به نسخ معتبر و مقارنه بين آنها و اتفاق همگى در اثبات حديث به شكل واحد ، بدون اشكال است .\r\nو السلام * »\r\n\r\n\r\n","description":"","footnote":"\r\n( 1 ) ( توضيح بيشتر ) پيشتر استاد - مد ظله - در توجيه عدم جريان اصالة الخطا در مواردى كه تصحيح عبارت با تكلف همراه است ، تقريبى از مرحوم آية الله مجتهدى تبريزى نقل مىكردند كه در اين گونه موارد اصل خطا مسلم است ، چون جمله‌اى كه براى تفهيم و تفهم صادر مىشود اگر در افاده مقصود با پيچيدگى همراه باشد اين خود خطاى معنوى است ، پس ما اصل خطا را در اينجا احراز كرده‌ايم و ترديد در اين است كه خطا لفظى و نسخه‌اى است يا خطا معنوى ، با علم اجمالى به خطا ، اصل عدم خطا جارى نمىشود . تقريبى كه در اين درس ذكر شده تقريبى ديگر است و بر پايه كثرت خطا در موارد تكلف‌آميز بودن متن استوار است كه اصالة عدم الخطا را ذاتاً از اعتبار مىاندازد .\r\n","page_name":" 1186 ","page_number":176},
  {"content":"\r\n\r\n\r\n19 / 7 / 1378 دوشنبه درس شمارهء ( 133 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته به تناسب قيد « اذا رضيت » در يكى از روايات ابن أبى يعفور بحث دوران بين نقيصه و زياده را مطرح كرديم و نتيجه گرفتيم كه هر چند در مواردى كه فقط دوران بين سبق قلم و سقط قلم باشد ، حكم به ساقط شدن از قلم مقدم است ، ولى در انطباق اين قاعده به مواردش بايد مجموعه عوامل مؤثر در نقيصه يا زياده را در نظر بگيريم . در جلسهء گذشته شمارى از عوامل زياده و نقيصه را برشمرديم و در اين جلسه نيز به برخى از اين عوامل اشاره مىكنيم و نتيجه مىگيريم كه نسبت عوامل زياده و نقيصه ، عموم من وجه است . سپس تطبيق اين بحث را بر روايت ابن أبى يعفور بررسى مىكنيم و در پايان مسأله كراهت وطى در دبر را مجدداً بررسى كرده به اين نتيجه مىرسيم كه وطى در دبر كراهت شديد دارد .\r\n* * * \r\nالف ) برخى از علل و عوامل وقوع نقيصه يا زياده :\r\nپيشتر برخى از عوامل متعدد وقوع نقيصه و زياده در متون را برشمرديم . حال ابتدا دو عامل شايع زياده و سپس يك سبب نقيصه را توضيح مىدهيم :\r\n\r\n1 ) « اشتباه در تطبيق » به « ضميمهء سهو قلم » يا « رعايت احترام » ، از علل وقوع زياده\r\nاز جمله عوامل تحقّق زياده در متون ، به ويژه متون روايى ، آن است كه گاه مراد از يك اسم ، شخص خاصى است ، ولى انسان به سبب انسى كه با شخص ديگرى دارد و نوعاً اين اسم را در مورد شخص ديگرى به كار مىبرد ؛ آن را به اشتباه بر شخصى\r\n\r\n","description":"","footnote":"","page_name":" 1187 ","page_number":177},
  {"content":"\r\n\r\nديگر تطبيق مىكند يا آن كه بر اثر سبق قلم ، چنين تطبيقى در متن روى مىدهد .\r\nامثله و مصاديقى را مىتوان براى اين نكته ذكر نمود :\r\nمثال اول : همچنانكه قبلًا ذكر شد ، در كتب رجال از جمله در نوشته‌هاى شيخ ( ره ) به طور معمول مراد از « أبى جعفر » امام باقر عليه السلام است . از اين رو افرادى كه با منابع و كتب مزبور سر و كار دارند ، گاه در بسيارى از متون ديگر هم مراد از اين واژه را امام باقر عليه السلام دانسته ، به هنگام نقل حديث تعبير « عليه السلام » را هم عمداً بخاطر رعايت احترام يا سهواً بخاطر عادت به دنبال آن مىآورند . در حالى كه در واقع ممكن است مراد از « أبى جعفر » شخص ديگرى و مثلًا ابى جعفر منصور ، خليفهء عباسى ، باشد .\r\nمثال دوم : برخى براى اثبات ضعف رواياتِ كامل الزيارات گفته‌اند كه كامل الزيارات از عمر سعد روايت كرده است ، در حالى كه مراد از اين عمر سعد ، عمر سعد موجود در واقعهء كربلا نيست ، بلكه يكى از روات مىباشد كه در زمان امام صادق عليه السلام و دوران پس از آن حضرت مىزيسته و از مشايخ نصر بن مزاحم است . در اينجا هم به سبب انس ذهنى با تعبير مذكور معناى آن بر مفهومِ مأنوس و مشهور حمل شده و اين خلط صورت گرفته است . چه بسا فردى به دنبال نقل اين سند از كامل الزيارات و مشتبه شدن اين تعبير با او ، مثلًا كلمهء لعنى را هم عمداً يا سهواً به دنبال آن بيفزايد و موجب زياده شود .\r\n\r\n2 ) « نقل به معنا » از علل ديگر زياده و نقيصه\r\nدر نقل به معنا چه بسا اشخاص به خصوصيات مطلب توجه نداشته الفاظ را زياد و كم مىكنند . مثلًا بسيارى از رواياتى كه شيخ از موسى بن قاسم با رواياتى كه كلينى از على بن ابراهيم و حسين بن سعيد نقل كرده‌اند و همچنين احاديثى كه در موارد ديگر كلينى ره و شيخ ره و صدوق ره ، روايت كرده‌اند ، تفاوتهايى با يكديگر دارند . ولى با توجه به موضوع مشترك آنها ما مىفهميم كه اين روايات در اصل يك\r\n\r\n","description":"","footnote":"","page_name":" 1188 ","page_number":178},
  {"content":"\r\n\r\nروايت بوده كه به گونه‌هاى مختلف نقل به معنا شده است . در اين موارد انسان با توجه به قرائن مختلف اطمينان مىيابد كه اين چند روايت يك قضيه را منعكس مىكنند و راويان در صدد نقل به معناى يك حديث مىباشند . اين مسأله از علل شايع زياده و نقيصه در روايات است .\r\nهر چند به نظر ما نقل به معنا ، روايت را از اعتبار ذاتى نمىاندازد ، ولى نسبت به دقائق و جزئياتى كه از ديد نوع افراد و متعارف مردم ، مورد غفلت باشد ، حجيّت نخواهد داشت ، هر چند به نظر دقيق عقلى قابل توجه باشد . از جمله مباحثى كه در ميان فقهاى متأخر مطرح شده اين است كه با استصحاب « ترك شىء ذى فايده » ، كه عنوانى است عدمى ، نمىتوان « فوت » را كه عنوانى وجودى است ، اثبات كرد .\r\nهمچنين مىگويند كه با استصحاب عدم نجاست شىء نمىتوان پاك بودن آن را اثبات نمود ، زيرا طهارت بر خلافِ عدم نجاست ، عنوان وجودى است نه عدمى .\r\nاما در اينجا هم بايد گفت كه حق اين است كه تفاوت ميان اين دو تعبير تنها در حوزه‌هاى علمى مطرح مىباشد و عرف متعارف تفاوتى ميان آن دو قائل نمىشود .\r\nهمچنين مرحوم نائينى فرموده كه اگر شارع بفرمايد : « كن لا شارب الخمر » نمىتوان اصل برائت را جارى نمود ، ولى اگر بگويد « لا تشرب الخمر » ، مىتوانيم برائت را جارى كنيم ، ولى به نظر مىرسد كه عرف تفاوتى ميان اين دو عبارت نمىفهمد و اختلاف آن دو مورد توجه و التفات عرف نيست . از اين رو مىبينيم كه مباحثى مانند بحث اصل مثبت در ميان فقهاى متقدم اصلًا مطرح نبوده است و چون عرف بين اين دو تعبير فرقى نمىفهمد ، لذا كاملًا طبيعى است كه در نقل به معناها بجاى يكى از اين دو تعبير ، ديگرى را به كار ببرد .\r\nبر اين اساس ، در مواردى كه متعارف افراد ميان دو يا چند نقل به معنا تفاوتى عمده نمىبينند ، نمىتوان اصل عدم زياده را جارى نمود . زيرا همچنانكه گفتيم در نقل به معنا وقوع زياده تداول دارد ، ولى با اين همه ، چه بسا عرف تفاوتى ميان\r\n\r\n","description":"","footnote":"","page_name":" 1189 ","page_number":179},
  {"content":"\r\n\r\nنقلهاى مختلف قائل نيست ، به ويژه هرگاه كه اين اختلافات و نقيصه و زياده مربوط به امور جزئى و فرعى مسأله باشد .\r\n\r\n3 ) « تحريف » از جمله عوامل مهم نقيصه\r\nاز جمله عوامل شايع نقيصه ، در متون اهل سنّت ، وقوع تحريف در كتب آنها است ، زيرا آنان اصولًا تحريف به شكل اسقاط عمدى و ايجاد نقيصه در متون بسيار مرتكب مىشدند و حتى بعضى از فرقه‌هاى عامه مانند « كراميه » مىگفتند كه در مسائل دينى ، انجام دادن تحريف ، چه به نحو نقيصه و چه زياده ، مانند جعل حديث و اسقاطِ جملات حديث مجاز است و اين كارها را بسيار انجام مىدادند . از اين رو در منابع و متون اهل سنت ، تحريف به شكل نقيصه بسيار رخ داده و گاه به شكل زياده هم صورت گرفته است . در متون شيعه تحريف حتى به صورت نقيصه به ندرت يافت مىشود .\r\nمرحوم آقاى حاج سيّد صدر الدين جزايرى از مرحوم آقا ميرزا محمد تهرانى ساكن سامرا ، كه اهل تتبّع و فردى فاضل و پراطّلاع بوده ، نقل مىفرمود كه ايشان مىگفته كه اگر من بخواهم مواردى از تحريفات اهل سنت را كه در حفظ دارم بنويسم ، كتابى به اندازهء وسائل خواهد شد .\r\nدر جلسه‌اى كه به مناسبت ورود مرحوم آقا ميرزا محمد تقى قمى ( ره ) از مصر به قم تشكيل شده بود و مرحوم آقاى بروجردى ( قدس سرّه ) حضور داشتند ، مرحوم آقاى قمى اخبار و اطلاعاتى دربارهء تقريب بين مذاهب بيان كردند . مرحوم آقاى بروجردى ( قدس سرّه ) پرسيدند كه آيا دار التقريب توانسته است مسألهء تحريف كتب را از بين ببرد يا نه ؟ آقاى قمى ( ره ) پاسخ مثبت داد و گفت : از آنجا كه كتب قدما بسيار چاپ شده ، زمينهء تحريف از ميان رفته است . از اين جهت مىبينيم كه مثلًا هيكل ، كه در يكى از آثار خود روايتى را كه به نفع شيعه بود ، نقل كرد و در چاپ بعد آن را اسقاط نمود ، مورد حمله شديد واقع شد و گفتند كه اگر روايت اصيل\r\n\r\n","description":"","footnote":"","page_name":" 1190 ","page_number":180},
  {"content":"\r\n\r\nبوده ، چرا آن را اسقاط نموده و اگر روايت نادرست بوده ، چرا آن را قبلًا نقل كرده است . ايشان مىفرمود كه با توجه به طبع مكرر كتب قدماى اهل سنت و وجود ارتباط در دنيا ، امروزه نمىتوان مرتكب حريف شد و عملًا هم تحريف واقع نمىشود . مرحوم آقاى بروجردى ( قدس سرّه ) فرمودند : ابن اثير هنگامى كه مىخواهد مصادر كتاب خود را بيان كند ، مىگويد كه من تا زمان طبرى از كتاب او ( تاريخ طبرى ) نقل مىكنم به استثناى « مسالب صحابه » و بعد از زمان او از منابعى ديگر اخذ كرده‌ام . از اين تعبير وى استفاده مىشود كه در تاريخ طبرى « مسالب صحابه » وجود داشته ، در حالى كه در كتابهاى مطبوع امروزى اين بحث ديده نمىشود و اين نكته نشانگر وقوع تحريف در آن است . خلاصه نظر مرحوم آقاى بروجردى ( ره ) آن بود كه نسبت به كتب گذشته نيز اسقاط و تحريف بسيار در منابع اهل سنت صورت گرفته و آنان هر مبحثى را كه با اهداف و مقاصد آنان هماهنگ نبوده ، حذف كرده‌اند و حق هم همين است كه مسألهء تحريف در ميان اهل سنت بسيار رايج و متداول بوده است و تحريف عمدتاً به صورت ايجاد نقيصه تحقّق مىيافته است .\r\n\r\nنتيجه :\r\nهنگامى كه ما با اختلاف متون مواجه مىشويم ، نمىتوانيم يك اصل كلى را ( مانند اصل عدم زياده ) در همهء موارد جارى كنيم ، بلكه بايد به عوامل تحقّق زياده يا نقيصه توجه نمود . گاه نسبت به وقوع زياده يا نقيصه اطمينان حاصل مىشود و گاهى اطمينان به وجود نمىآيد ، ولى به دلايلى احتمال يك طرف ( مانند زياده ) از طرف ديگر بيشتر است كه در اين مواقع حجيّت متن مبتنى بر قول به حجيت ظنون به طور مطلق ( دليل انسداد ) مىباشد . در برخى موارد هم هر دو احتمال وجود دارد ( زياده و نقيصه ) و نمىتوان يك طرف را بر طرف ديگر ترجيح داد و انسان ناچار از توقّف است .\r\n\r\nب ) تطبيق مباحث پيشين بر روايت مورد بحث ( روايت ابن أبى يعفور ) :\r\n\r\n","description":"","footnote":"","page_name":" 1191 ","page_number":181},
  {"content":"\r\n\r\n\r\nبررسى اختلاف متن در روايت ابن أبى يعفور و امكان اخذ به زياده\r\nپيشتر ديديم كه اين روايت به چندين شكل نقل شده است . يكى از نقلهاى آن متضمّن قيد « اذا رضيت » بود و نقلهاى ديگر كه عمدتاً مرسل بودند ، اين قيد را نداشتند . اگر تعارض ميان دو نقل مختلف از حديث واحد نبود ، بلكه تعارض ميان دو حديث بود ، ما به زياده اخذ مىكرديم و مىگفتيم كه در هيچ‌يك از آن دو نقيصه وجود ندارد ، ولى با مراجعه به منابع حديث ما درمىيابيم كه حديث واحد است ؛ هر چند اختلافات جزئى ديده مىشود . بنابراين حديث به چند صورت نقل به معنا شده است و ما مىتوانيم مطمئن شويم كه تنها يك قضيه اتفاق افتاده بوده است . بر اين اساس امكان دارد كه راوى بر مبناى ارتكاز يا عقيدهء شخصى خود نسبت به اين مسأله كه همهء تمتّعات از زن از حقوق شوهر نيست ، قيد رضايت را در نقل به معنا افزوده باشد . با توجه به اين احتمال ، ديگر امكان اخذ به زياده وجود ندارد ، پس :\r\nاولًا : با توجه به تعارض احتمالات يعنى تعارض احتمال وقوع خطا در نقل قيد مزبور توسط راويان با احتمال افزودن قيد بر اثر نقل به معنا توسط يك راوى ، نمىتوان اصل عدم زياده را بر اصل عدم نقيصه ترجيح داد بنابراين بر طبق مشرب مرحوم آقاى بروجردى ( قدس سرّه ) ، از آنجا كه ما يقين داريم كه يك قضيه است و يكى از اين نقلها خطا است و خطا يا در زياده واقع شده يا در سقط ، نمىتوان به قيد زياده اخذ نمود .\r\nثانياً : بر فرض كه يك احتمال بر احتمال ديگر ترجيح داشته باشد و ظن حاصل شود ، ما اين ظن را مادامىكه به حد اطمينان نرسيده ، حجّت نمىدانيم ، هر چند در برخى موارد قائل به دليل انسداد صغير شويم . زيرا دليل انسداد صغير نسبت به اين گونه موارد تمام نيست . و اگر مبناى مرحوم آقاى بروجردى قدس سرّه را نيز نپذيريم و بگوئيم كه اين دو روايت حكايت از دو قضيه مختلف مىكنند و بايد معاملهء مطلق و مقيد با آنها كرد ، بازمىگوئيم : دليلى نداريم كه نقل مشتمل بر زياده مقدم باشد .\r\n\r\n","description":"","footnote":"","page_name":" 1192 ","page_number":182},
  {"content":"\r\n\r\nزيرا علم اجمالى داريم كه يا ناقلِ زياده خطا كرده است و يا ناقلِ نقيصه . و اصل عدم خطا در هيچ كدام مقدم نيست . توضيح مطلب آنكه دربارهء مطلقات كه مقيد آن ( يا عامهايى كه خاص آن ) پس از زمان حاجت و وقت عمل به آن مىآيد ، مانند اين كه شارع بفرمايد « اكرم العلماء » و بعد از چند سال مثلًا قيد « عدول » را به آن بزند ، چندين تصوير و تحليل وجود دارد برخى حكم دوم ( مقيد يا خاص ) را ناسخ حكم نخست مىدانند . يعنى مثلًا ابتدا تمامى علما واجب الاكرام بودند و بعد تنها علماى عادل وجوب اكرام يافته‌اند . برخى ديگر حكم اول را حكمى ظاهرى شمرده ، گفته‌اند كه مصلحت آن بوده كه مكلف بر طبق مؤداى دليل اول ( مثلًا : اكرم العلماء ) عمل كند تا زمينهء مقتضى براى بيان مراد واقعى شارع فراهم شود ، هر چند از ابتدا حكم واقعى مكلّف همان حكم مقيدى بوده است ( يعنى : وجوب اكرام علماى عادل ) پس از اينكه زمان مقتضى براى بيان حكم واقعى رسيده ، شارع آن را بيان فرموده است . تصوير سومى كه در اين باره وجود دارد و بيشتر پذيرفته شده ، آن است كه به هنگام صدور دليل عام يا مطلق ( مثل اكرم العلماء ) قرائنى بوده كه بر اساس آن قرائن ، مخاطب تكليف خود را فهميده ولى راوى كه روايت را نقل نموده آن قرائن را نقل نكرده است . دليل خاص يا مقيد « يعنى مثلًا اكرم العلماء العدول ) در واقع دليل بر وجود آن قرائن و كاشف از وجود آنها در آن زمان ( وقت حاجت ) مىباشد و هيچ‌گونه تأثيرى در تغيير حكم شارع ندارد .\r\nبر اساس تحليل سوم كه قابل قبول به نظر مىرسد ، راوى ، قرائن موجود در هنگام صدور روايتِ عام يا مطلق را منعكس نكرده است . بنابراين ، بر فرض كه بگوئيم كه نقلهاى مختلف به منزلهء مطلق و مقيد هستند ، بايد به ناچار قائل به وقوع خطا توسط راوى بشويم يا بگوئيم زياده نبوده و راوى زياده از خودش زياد كرده يا بگوئيم قرائنى بر زياده در اصل بوده و راوى نقيصه آن قرائن را نقل نكرده است ، و روشن است كه اصل عدم خطا در هيچ يك از دو راوى مقدم نيست ، پس چه بگوئيم كه دو قضيه اتفاق افتاده و روايات مختلف حاكى از دو قضيه است و چه\r\n\r\n","description":"","footnote":"","page_name":" 1193 ","page_number":183},
  {"content":"\r\n\r\nبگوئيم كه اينها نقلهاى مختلفى از يك ماجرا مىباشد ، در هر صورت بايد وقوع خطا را بپذيريم : يا خطا در عدم نقل قرينه يا خطا در سقط يا زياده . پس بنابر مبناى تعدد روايت هم نقل زياده مقدم نيست و در هر حال نمىتوان با اين روايات وجود قيد ( رضايت ) را اثبات نمود . البته ، همچنانكه قبلًا توضيح داده شد ، ما مفاد « اذا رضيت » را از روايات ديگر استنباط مىكنيم و نيازى به اخذ به اين روايت ( معتبرهء ابن أبى يعفور ) نداريم . زيرا از صحيحهء معمر بن خلّاد و روايات ديگر استفاده مىشود كه مراد آيهء شريفه  « أَنَّى شِئْتُمْ »  آن نيست كه همهء تمتّعات از حقوق شوهر است و امام ( ع ) در ردّ مالك و اهل مدينه ، كه تمامى تمتعات و تصرفات را به استناد آيهء شريفه از حقوق شوهر قلمداد مىكردند ، آن را مردود و نادرست شمرده‌اند . بنابراين در برخى تمتعات از جمله وطى در دبر ، رضايت زن شرط است و ترديد در وجود اين قيد براى جواز وجود ندارد .\r\n\r\nج ) بررسى كراهت وطى در دبر :\r\n\r\n1 ) ادله‌اى براى قول به كراهت\r\nدر مباحث پيشين گفته شد كه دليل بر كراهت وطى در دبر وجود ندارد . ولى به نظر مىرسد كه بتوان ادله‌اى براى كراهت آن يافت ؛ زيرا :\r\nاولًا : شهرت فتوايى بسيار قوى بر كراهت وجود دارد و تمامى فقها به جز سيد مرتضى ( ره ) و معدودى ديگر قائل به كراهت آن شده‌اند .\r\nثانياً : چند روايت وجود دارد كه از آن نهى كرده و با توجه به روايات بسيار دال بر جواز ، اين روايات در مقام جمع بايد حمل بر كراهت شوند . البته روايات مزبور صحيح السند ، نيستند ، ولى با توجه به تعدّد آنها به ضميمه فتاواى فقها مىتوان نسبت به صدور آنها اطمينان حاصل كرد . همچنين بايد گفت كه از تعابير اين روايات ، كه تعبيراتى از اين قبيل دارند : « سفلت ، سفل الله بك ، اياكم و محاش النساء و محاش نساء امتى على رجال امتى حرام » ، مىتوان كراهت شديده را استنباط نمود ، همچنانكه بسيارى از فقها بدان قائلند .\r\n\r\n2 ) بررسى احتمال تقيّه در روايات نهىكننده\r\n\r\n","description":"","footnote":"","page_name":" 1194 ","page_number":184},
  {"content":"\r\n\r\nممكن است در دلالت روايات ناهيه از اين جهت اشكال شود كه اين روايات را بايد حمل بر تقيه نمود ، به خصوص با توجه به مسلك مشهور عامه كه قائل به حرمت بوده‌اند . بنابراين نمىتوان به مدلول ظاهرى آنها اخذ نمود .\r\nولى اين اشكال نادرست است ، زيرا ؛\r\nاولًا : هرگاه در مسأله‌اى زمينه ارعاب و خوف و امثال اينها باشد ، در اين صورت امكان حمل بر تقيه وجود دارد . ولى در ما نحن فيه چنين وضعيتى وجود نداشته است ؛ چون مالك كه فقيه مدينه بوده و از سوى حاكمان هم مورد تأييد بوده ( و « موطّأ » را براى منصور نوشته بوده ) ، قائل به جواز بوده است . بنابراين براى حضرت امام صادق ( ع ) كه در مدينه بوده‌اند ، زمينه تقيّه وجود نداشته است تا بتوان روايات منقول از حضرت را بر تقيه حمل كرد .\r\nثانياً : برخى از روايات ناهى از رسول اكرم ( ص ) و امير المؤمنين ( ع ) نقل شده است و در آن دوران قطعاً تقيه وجود نداشته ( به ويژه در زمان پيامبر « ص » ) . بنابراين به هيچ وجه الزامى براى چنين تقيه‌اى كه حتى نسبت خلاف واقع به پيامبر ( ص ) و امير المؤمنين ( ع ) را هم تجويز نمايد ، نمىتوان يافت .\r\nثالثاً : برخى از اين روايات در پاسخِ سؤال ، صادر نشده و امام ( ع ) ابتدائاً حديث را بيان داشته‌اند .\r\nرابعاً : از اين گذشته ، مىتوان گفت كه نوبت به اصل عدم تقيه هم نمىرسد . زيرا رتبهء تقيّه ، متأخر از رتبهء جمع دلالى عرفى است و تنها در صورتى كه عرف نتواند ميان متعارضين جمع دلالى كند ، نوبت به جهت صدور و مسألهء تقيه مىرسد و در اين موضوع ما جمع دلالى عرفى داريم و آن حمل روايات ناهيه بر كراهت شديده است . بر اين اساس ، به نظر مىرسد كه كراهت شديد وطى در دبر قابل قبول باشد .\r\n« * و السلام * »\r\n\r\n","description":"","footnote":"","page_name":" 1195 ","page_number":185},
  {"content":"\r\n\r\n\r\n2 / 7 / 1378 سه شنبه درس شمارهء ( 134 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه بحث در جواز وطى در دبر حائض مىباشد كه ضمن بيان ارتباط آن با مسأله وطى در دبر ، به طرح اقوال در مسأله پرداخته و اجماع و شهرت ادعا شده در جواز وطى در دبر حائض را نقد كرده و روايات مسأله را بررسى مىنماييم .\r\nماحصل جمع بين روايات ، حرمت استمتاع از موضع دم بوده و ساير موارد نهى شده كه از جملهء آنها وطى در دبر است ( به اختلاف موارد ) ، محكوم به كراهت خواهد بود .\r\n* * * متن عروة : مسألهء 2 - قد مرّ فى باب الحيض الاشكال فى وطء الحائض دبراً و ان قلنا بجوازه فى غير حال الحيض .\r\n\r\nالف ) بررسى اقوال و اجماعات در مسألهء وطى در دبر حائض :\r\n\r\n1 ) تنقيح محل بحث و ارتباط آن با مسألهء قبل\r\nدر مسألهء قبل حكم وطى در دبر گذشت و در آنجا قائل به جواز شديم . البته حكم به جواز در آن مسأله ملازمه ندارد با اينكه در اين مسأله هم قائل به جواز شويم . و ممكن است كسى همانند مرحوم صاحب عروة و بعضى ديگر ، در مسألهء وطى در دبر قائل به جواز باشد ، ولى در خصوص حائض حرام بداند مانند سيد مرتضى ره يا اشكال كند همانند مرحوم صاحب عروه و بعض ديگر .\r\n\r\n","description":"","footnote":"","page_name":" 1196 ","page_number":186},
  {"content":"\r\n\r\n\r\n2 ) ادعاى اجماع و شهرت بر جواز و نقد آن\r\nشيخ طوسى در خلاف « 1 » : « ما بين السرة و الركبة غير الفرج ، فيه خلاف ، فعندنا انّه لا بأس به و اجتنابه افضل . . . دليلنا أن عليه اجماع الفرقة » و شيخ در تبيان با كلمه « عندنا » و طبرسى و راوندى « 2 » در مجمع البيان و فقه القرآن با تعبير « مذهبنا » بر جواز وطى در دبر حائض ، ادعاى اجماع كرده‌اند . صاحب جواهر نيز ضمن ادعاى شهرت در مسأله فرموده : « كادت تكون اجماعاً : و كذا [ يجوز الوطى 
  ] فيما بينهما [ اى السرة و الركبة 
  ] حتى الوطى فى الدبر على المشهور فى الجملة شهرة كادت تكون اجماعاً « 3 » » .\r\nالبته مطلب به اين صورت كه در جواهر آمده ، نيست و هر چند كه اشتهار جواز بين متأخرين قوى است و اكثر قوى متأخرين قائل به جواز مىباشند ولى قول به حرمت در بين قدما قول شاذّى نبوده و ظاهر كلمات عده‌اى از قدما و برخى از متأخرين ، عدم فرق بين مخرجين است .\r\n\r\n3 ) استشهاد به كلمات فقهاء در تحريم غير موضع دم\r\nاز ظاهر كلمات جماعتى زيادى از فقها استفاده مىشود كه فرقى بين موضع دم و دبر نيست و حكم به حرمت به نحو اطلاق كرده‌اند :\r\nسيد مرتضى قائل به حرمت استمتاع به ما بين سره و ركبه است . هر چند فتواى سيد در دست ما نيست ولى بنا به نقل محقق در معتبر و علامه در مختلف « 4 » ( و\r\n\r\n\r\n","description":"","footnote":"\r\n( 1 ) خلاف 1 / 69 .\r\n( 2 ) البته عبارت راوندى در فقه القرآن خالى از اشكال نيست . ايشان در جايى جواز را موافق مذهب دانسته و در جايى فرموده ، مسأله اختلافى است و در جاى ديگر فرموده : الظاهر أنّ هذا - يعنى بين السرة و الركبة - أيضاً مباح . البته اختلافى بودن را مىتوان بر اختلاف بين المسلمين حمل كرد و منافاتى با اجماع اماميه نخواهد داشت . ولى موافق مذهب بودن با استظهارِ اباحه / الظاهر ، سازگار نيست . و لذا بايد موافقت با مذهب را در كلام ايشان بر مذهب مشهور يا مذهب مختار و يا موافق اصول و قواعد بودن حمل نمود . نه اجماع مصطلح ( فقه القرآن ، 1 : 53 . )\r\n( 3 ) جواهر الكلام 3 / 228 .\r\n( 4 ) مختلف 1 / 346 .\r\n","page_name":" 1197 ","page_number":187},
  {"content":"\r\n\r\nعدهء ديگرى كه ظاهراً از اين دو بزرگوار اخذ كرده‌اند ) ، سيد در كتابى به نام شرح الرسالة قائل به حرمت گرديده است . ابن ادريس نيز از كتاب مسائل الخلاف سيد مرتضى همين مطلب را نقل نموده و شايد مسائل الخلاف همان شرح الرسالة باشد كه فعلًا هيچ كدام در دسترس ما نيست .\r\nمحقق اردبيلى نيز در مجمع الفائده به قول سيد مرتضى مايل شده و تحريم استمتاع به ما بين سره و ركبه را غير بعيد دانسته است « 1 » .\r\nالبته فرمايش سيد مرتضى و محقق اردبيلى اعم از مخرجين بوده ولى كلمات عدهء كثيرى در خصوص فرجين است و ميان موضع دم و دبر ، فرق نگذاشته‌اند :\r\nدر فقه رضوى « 2 » - كه مؤلف آن معلوم نيست - و هدايهء صدوق « 3 » چنين تعبير شده است : « متى ما اغتسلت على ذلك ، حلّ لزوجها أن يأتيها » و در مقنع صدوق آمده : « اذا وقع الرجل على امرأة و هى حائض فان عليه أن يتصدق » « 4 » و از آنجائى كه لفظ اتيان و وقاع از الفاظ عامه بوده و مشترك در وطى قبل و دبر مىباشد ، كسى از اين الفاظ اختصاص به قبل را نمىفهمد و لذا در زنا و امثال آن كه با همين الفاظ وارد شده ، فرق در اجراى حدود و ساير احكام ميان قبل و دبر گذاشته نمىشود .\r\nدر مقنعهء مفيد ، الجمل و العقود شيخ ، مراسم سلار ، اشارة السبق حلبى ، جامع يحيى ابن سعيد ، مبسوط شيخ ، موجز و محرر ابن فهد تعبير كرده‌اند كه : « يحرم على زوجها وطؤها » . در انتصار سيد مرتضى ، مهذب ابن فهد و غنيه ابن زهرة نيز براى « وطى حائض » اثبات كفاره شده است « 5 » ، بنابراين با توجه به اينكه « وطى » اعم از وطى در قبل و دبر است ، كلمات بزرگانى كه نقل كرديم ، ظاهر در حرمت وطى در\r\n\r\n\r\n","description":"","footnote":"\r\n( 1 ) مجمع الفائدة و البرهان 1 : 153 - 154 .\r\n( 2 ) الفقه المنسوب للامام الرضا عليه السلام : 193 .\r\n( 3 ) الهداية : 21 .\r\n( 4 ) . . .\r\n( 5 ) ابن فهد در وسيله فرموده كه بر زن حائض واجب است كه شوهرش را از وطى ، منع نمايد . ولى چون ابن حمزه در غير حال حيض نيز وطى در دبر را حرام مىداند ، فتواى ايشان در محل بحث ما مفيد نيست .\r\n","page_name":" 1198 ","page_number":188},
  {"content":"\r\n\r\nدبر نيز مىباشد . پس هر چند كه عدهء كثيرى همچون شيخ طوسى ، طبرسى ، راوندى ، علامه ، محقق كركى و اكثر قوى متأخرين قائل به جواز هستند ولى قول به حرمت نيز قائلين فراوانى دارد ، لذا عمدهء ادلهء در مسأله و ملاكِ حكم ، روايات خواهد بود .\r\n\r\nب ) بررسى روايات وارده در استمتاعات از حائض :\r\n\r\n1 ) طوائف مختلف روايات و مضامين گوناگون آن\r\nدستهء اول : از روايات ، رواياتى است كه تحريم را متوجه به قبل و موضع الدم كرده است .\r\nدستهء دوم : رواياتى است كه تحريم را متوجه فرج كرده است .\r\nدسته سوم : رواياتى است كه نهى از عناوينى كرده كه اطلاق آن شامل مباشرت در دبر هم مىشود . مضامينى كه در اين روايت وارد شده است ، عبارتند از :\r\n1 - امر به اعتزال 2 - نهى از ايقاب 3 - نهى از مقاربت و قرب 4 - نهى از مجامعت 5 - نهى از غشيان 6 - نهى از اتيان 7 - نهى از مواقعه و وقوع على الاهل 8 - نهى از وطى 9 - روايتى كه فقط بين الفخذين را حلال كرده ( كه معلوم مىشود دبر و قبل كه بين الاليتين است ، حرام است . )\r\nدسته چهارم : روايات متعددى كه از استمتاع بين السرة و الركبة نهى كرده است .\r\nدسته پنجم : رواياتى كه دستور به پوشيدن درع كرده است . « تلبس درعاً »\r\nدسته ششم : روايتى كه به طور مطلق هر گونه استمتاعى را حرام دانسته است ، « لا شىء حتى تطهر » .\r\n\r\n2 ) عدم امكان استدلال به مطلقات در ما نحن فيه\r\nبسيارى از اين روايات ، وارد مورد حكم ديگرى هستند و از نظر حرمت ، در مقام بيان نيستند و به اطلاق آنها نمىتوان تمسك كرد . مانند :\r\n\r\n","description":"","footnote":"","page_name":" 1199 ","page_number":189},
  {"content":"\r\n\r\nالف ) رواياتى كه كفاره را اثبات مىكند . اين روايات با فرض حرمتِ برخى استمتاعات ، كفاره را اثبات كرده است .\r\nب ) رواياتى كه غايت حرمت را بيان مىكنند . اين روايات نيز با فرض حرمت ، حدّ نهايى آن را بيان مىكنند و از نظر حرمت در مقام بيان نيستند .\r\nتوضيح آنكه : در تحريم ربا اگر گفته شود كه ربا حرام است ، نشان دهندهء اطلاق حكم و عدم تقييد و اشتراط آن به چيز ديگر است . ولى اگر بگويند كفارهء ربا فلان كار است ، دلالت بر اطلاق تحريم نكرده و در قيود و شرائط ، تابع ادلهء خاصه در تحريم ربا است . بنابراين روايات كثيره‌اى كه بر روى عناوينى چون وطى ، غشيان ، اتيان و . . . به اطلاقه اثبات كفاره نموده ، يا حدّ نهايى حرمت آنها را بيان داشته ، از اين حيث در مقام بيان نبوده و ملاكِ حكم ، روايات خاصهء وارده در بيان حدود تحريم استمتاعات از حائض مىباشد « 1 » .\r\n\r\n3 ) بيان روايات خاصه و چگونگى جمع بين آنها\r\nرواياتى كه با مضامين مختلف در تحديد استمتاعات مجاز از حائض وارد شده‌اند ، از دو دسته خارج نيستند : يا منحصراً تحريم را متوجه قبل و موضع دم و فرج نموده و يا آنكه تحريم هر دو مخرج - دبر و قبل - را شامل مىشود و چون طرفين روايات متعددى دارند ، چندان نيازمند بحثهاى سندى در اطراف روايات نيستيم . به عنوان نمونه برخى از روايات را نقل مىكنيم :\r\n\r\n\r\n","description":"","footnote":"\r\n( 1 ) سؤال : مىتوانيم بگوييم بسيارى از كلمات فقها كه از آن استفادهء حرمت مطلق وطى يا مجامعت يا . . . شده بود در مقام ذكر كفارات يا بيان حد نهايى حرمت و . . . مىباشد پس از اطلاق آنها نمىتوانيم به فتواى فقها پى ببريم .\r\nپاسخ : اين مطلب نسبت به فقهايى كه در كتبشان اول اثبات حرمت كرده‌اند و سپس كفارات با غايت حرمت را بيان كرده‌اند ، تمام است . لكن فقهائى كه با بيان كفاره ، حرمت وطى يا مجامعت يا . . را نيز بيان داشته‌اند ، از نظر حرمت نيز در مقام بيان بوده‌اند و لذا به اطلاق كلامشان مىتوانيم تمسك كنيم .\r\n","page_name":" 1200 ","page_number":190},
  {"content":"\r\n\r\n\r\nالف - روايات ظاهر در اختصاص حرمت به موضع دم\r\n\r\nروايت اول :\r\n« العياشى فى تفسيره عن عيسى بن عبد الله قال قال ابو عبد الله المرأة تحيض يحرم على زوجها أن يأتيها لقول الله تعالى  ( وَ لا تَقْرَبُوهُنَّ حَتَّى يَطْهُرْنَ )  فيستقيم للرجل أن يأتى امرأته و هى حائض فيما دون الفرج « 1 » » .\r\nدر اين روايت « اتيان » در آيهء شريفه به اتيان دو فرج ، تفسير شده است و هر چند كه ابن ادريس در بحث از موجبات جنابت ، مصرّ است بر اينكه فرج اعم از قبل و دبر مىباشد . و ريشهء لغوى فرج نيز عام است و شامل هر گونه شكافى مىشود لكن به حسب تفاهم عرفى و اطلاقات روايى عامه و خاصه و كلمات فقهاى عظام مانند شيخ ، فرج در مورد زن كه به كار مىرود ، منصرف به خصوص قبل است مگر تصريح به اطلاق شده باشد مانند تعبير مقاربت و مباشرت كه ريشهء لغوى آن عام است و بحسب استعمالات ، منصرف به نوع خاصى از استمتاع است . بنابراين ، اين روايت بيش از حرمت اتيانِ موضع دم را شامل نمىشود .\r\n\r\nروايت دوم :\r\n« على بن الحسن عن محمد و احمد ابنى الحسن عن أبيها عن عبد الله بن بكير عن بعض اصحابنا عن أبى عبد الله عليه السلام قال : اذا حاضت المرأة فليأتها زوجها حيث شاء ما اتقى موضع الدم « 2 » » .\r\nاين روايت به علت ارسال از نظر ما معتبر نيست . ولى اگر كسى روايات ابن بكير را كه از اصحاب اجماع است ، تمام بداند و از ارسال آن اغماض كند ، از جهت ديگرى روايت اشكال ندارد و موثقه مىباشد و از جهت طريق شيخ به على بن الحسن بن فضال حتى اگر به طريقى كه على بن محمد بن زبير در آن واقع شده همانند مرحوم آقاى خوئى ره كه اوايل اشكال مىكردند ، خدشه كنيم طريقى كه ابن عقده در آن واقع شده ، طريقى معتبر مىباشد .\r\n\r\n\r\n","description":"","footnote":"\r\n( 1 ) وسائل الشيعة باب 25 ابواب الحيض ، حديث نهم ، ج 2 ، ص 322 ، چاپ آل البيت .\r\n( 2 ) وسائل الشيعة باب 25 ابواب الحيض حديث پنجم ، ج 2 ، ص 322 چاپ آل البيت .\r\n","page_name":" 1201 ","page_number":191},
  {"content":"\r\n\r\n\r\nروايت سوم :\r\n« على بن الحسن عن محمد بن عبد الله بن زراره عن محمد بن أبى عمير عن هشام بن سالم عن أبى عبد الله عليه السلام فى الرجل يأتى المرأة فيما دون الفرج و هى حائض .\r\nقال : لا بأس اذا اجتنب ذلك الموضع » « 1 » .\r\nاين روايت كه معتبره مىباشد ، نيز ظاهر در انحصار تحريم در موضع دم مىباشد چون بعيد است از « ذلك الموضع » دو موضع و هر دو مخرج اراده شده باشد و بعيدتر آن است كه از « ذلك » خصوص دبر اراده شده باشد . پس « ذلك الموضع » اشاره به خصوص فرج دارد .\r\n\r\nروايت چهارم :\r\n« عبد الملك بن عمرو قال : سألت أبا عبد الله عليه السلام ما لصاحب المرأة الحائض منها ؟ فقال : كل شىء ما عد القبل بعينه « 2 » » .\r\n\r\nروايت پنجم :\r\n« عبد الملك بن عمرو قال : سألت أبا عبد الله عليه السلام ما يحلّ للرجل من المرأة و هى حائض ؟ قال : كل شىء غير الفرج . قال : ثم ، قال : انّما المرأة لعبة الرجل « 3 » » .\r\nالبته اين دو روايت شايد در اصل يك روايت باشند .\r\n\r\nروايت ششم :\r\n« عبد الله بن سنان قال قلت لأبي عبد الله عليه السلام ما يحلّ للرجل من امرأته و هى حائض ؟ قال : ما دون الفرج « 4 » » .\r\n\r\nروايت هفتم :\r\n« معاوية بن عمّار عن أبى عبد الله عليه السلام قال سألته عن الحائض ما يحلّ لزوجها منها ؟ قال : ما دون الفرج « 5 » » .\r\nو مراد از ما دون الفرج ، غير فرج است و دون به معناى پايين‌تر در اينجا صحيح\r\n\r\n\r\n","description":"","footnote":"\r\n( 1 ) وسائل الشيعة باب 25 ابواب الحيض حديث ششم ، ج 2 ، ص 322 چاپ آل البيت .\r\n( 2 ) وسائل الشيعة باب 25 ابواب الحيض ، حديث اول ، ج 2 ، ص 321 ، چاپ آل البيت .\r\n( 3 ) وسائل الشيعة باب 25 ابواب الحيض حديث چهارم ، ج 2 ، ص 322 چاپ آل البيت .\r\n( 4 ) وسائل الشيعة باب 25 ابواب الحيض حديث سوم ، ج 2 ، ص 321 چاپ آل البيت .\r\n( 5 ) وسائل الشيعة باب 25 ابواب الحيض حديث دوم ، ج 2 ، ص 321 چاپ آل البيت .\r\n","page_name":" 1202 ","page_number":192},
  {"content":"\r\n\r\nنيست . چون راوى از همه چيزهايى كه حلال است ، مىپرسد و بالاى فرج هم حكم پايين فرج را دارد . تطابق جواب با سؤال اقتضا مىكند كه دون به معنى غير باشد .\r\n\r\nب - روايات داله بر ممنوعيت ساير استمتاعات\r\nروايات ديگرى كه در ما نحن فيه وارد شده ، مقدار بيشترى از موضع دم را شامل مىشود و از استمتاعات ديگر نيز بنوعى منع كرده كه اين روايات نيز متعدد مىباشند :\r\n\r\nروايت اول :\r\n« عمر بن يزيد قال : قلت لأبي عبد الله عليه السلام ما للرجل من الحائض ؟ قال :\r\nما بين أليتيها و لا يوقب « 1 » » .\r\nاين روايت ، مطلق استمتاع به « ما بين أليتين » را تجويز كرده و فقط از ايقاب نهى مىكند و نهى از ايقاب شامل دبر و قبل مىشود ، ضمناً بالاولوية از آن استفاده مىشود كه استمتاع از ساير مواضع نيز منعى نداشته و جايز مىباشد .\r\n\r\nروايت دوم :\r\n« عمر بن حنظله قال قلت لأبي عبد الله عليه السلام ما للرجل من الحائض ؟ قال : ما بين الفخذين « 2 » » .\r\nاين روايت مقدار مجاز از استمتاع را منحصر در فخذين و تفخيذ كرده ، بنابراين استمتاع به أليتين هم جايز نمىباشد . البته بالاولوية استمتاع از سائر مواضع جايز مىگردد .\r\n\r\nروايت سوم :\r\nرواياتى است كه از استمتاع به ما بين سرّه و ركبه منع كرده و چهار روايت به اين مضمون داريم « 3 » .\r\nو اگر بخواهيم بين اين روايات و ساير روايتها جمع كنيم ، ناچاريم اينها را حمل\r\n\r\n\r\n","description":"","footnote":"\r\n( 1 ) وسائل باب 25 ابواب الحيض ، حديث هشتم ، 2 / 322 چاپ آل البيت .\r\n( 2 ) وسائل الشيعة باب 25 ابواب الحيض حديث هفتم ، ج 2 ، ص 322 چاپ آل البيت .\r\n( 3 ) وسائل الشيعة باب 26 از ابواب الحيض ، ج 2 ، ص 323 ، چاپ آل البيت\r\n","page_name":" 1203 ","page_number":193},
  {"content":"\r\n\r\nبر كراهت كنيم . و اين حمل به كراهت ، اختصاص به اين مورد ندارد ، بلكه در تمام مواردى كه در مراحل مختلفى نهى صورت گرفته ، مراتب نهى تنزيهى است . مثلًا در منزوحات بئر كه در روايات مقدار نزح ، كم و زياد ذكر شده ، به غير الزامى بودن حكم ، حمل مىشود .\r\nدر ما نحن فيه هم با توجه به اينكه در بعضى از روايات ، فقط از استمتاع به قبل و موضع دم نهى شده و در روايت ديگر از ايقاب كه شامل دبر نيز مىشود ، نهى گرديده و در روايت سوم از استمتاع به أليتين و در چهارمى ما بين سره و ركبه نيز از مواضع ممنوع شمرده شده است ؛ خود اين اختلاف مراتب حكم ، قرينه بر عدم الزامى بودن مراتب حكم مىباشد . البته حرمت مباشرت در قبل حائض از مسلمات بين الفريقين است و در آن شكى نيست .\r\n\r\nروايت چهارم :\r\nروايتى است كه از نظر سند معتبر بوده و شهيد اول نيز طبق آن فتواى به كراهت داده است : « عبد الرحمن بن أبى عبد الله قال سألت أبا عبد الله عليه السلام عن الرجل ما يحلّ له من الطامث ؟ قال : لا شىء حتى تطهر « 1 » » . اين روايت نهى از مطلق استمتاعات مىكند . شهيد اول اين روايت را دال بر كراهت تمامى استمتاعات دانسته است . هر چند هيچ فقيهى را موافق ايشان نيافتيم .\r\nالبته اين جمع كه شهيد فرموده و حمل بر كراهت كردن اين روايت كه مضمون آن حد اقل ، ظاهر در كراهت شديده است ، بعيد مىباشد چون با توجه به مراتبى كه در روايات آمده ، كراهت جميع استمتاعات بايد يك كراهت قريب به حليت باشد و اين با « لا شىء حتى تطهر » كه در پاسخ « ما يحل » آمده ، سازگار نيست چون معناى روايت اين مىشود كه « لا يحل من الطامث شىء حتى تطهر » و عرفاً به هيچ عنوان صحيح نيست كه كراهتِ كارى را كه مبغوضيتِ ضعيف دارد با تعبير « لا يحلّ » بيان كنيم .\r\n\r\n\r\n","description":"","footnote":"\r\n( 1 ) وسائل باب 24 ابواب الحيض حديث دوازدهم ، ج 2 ، ص 320 ، چاپ آل البيت .\r\n","page_name":" 1204 ","page_number":194},
  {"content":"\r\n\r\nبنابراين همانطور كه شيخ طوسى فرموده مراد از « لا شىء » ، « لا شىء له من الوطى فى الفرج » يعنى هيچ مرتبه‌اى از مراتب وطى در فرج - اعم از مقدار ختنه‌گاه يا بيشتر يا در اوايل حيض يا اواخر آن - براى زوج در زمان حيض روا نيست .\r\nبنابراين ، اين روايت از مراتب كراهت خارج بوده و حرمت مختص به قبل و موضع دم بوده و كراهت هم در مراتب ديگر كه ضعيف‌ترين مرتبهء آن ما بين سره و ركبه است ، كما هو المشهور بين المتأخرين ، مىباشد .\r\n« * و السلام * »\r\n\r\n","description":"","footnote":"","page_name":" 1205 ","page_number":195},
  {"content":"\r\n\r\n\r\n24 / 7 / 1378 شنبه درس شمارهء ( 135 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث ما در وطى در دبر بود و در حالت غير حيض ، قائل به كراهت شديد شديم . مسأله ديگرى كه از جهتى به بحث قبلى ارتباط دارد ، مسأله تمتع از زن حائض كلًا و وطى در دبر در حال حيض خصوصاً مىباشد . كسانى كه در حال حيض قائل به جواز باشند ، در غير حال حيض نيز به جواز قائلند و نه بالعكس . در اين جلسه به نقل اقوال در اين مسأله و سپس بررسى آيات و روايات اين باب در نحوهء جمع بين روايات خواهيم پرداخت .\r\n* * * \r\nأ ) اقوال مختلف در مسأله تمتع از حائض :\r\nدر اماميه چهار قول در مسأله وجود دارد :\r\n\r\n1 ) قول اول : حرمت مطلق استمتاع\r\nمطابق اين قول هر گونه تماس و ملامسه حتى جزئى ميان بدن مرد و شخص حائض ممنوع است و اختصاص به موضعى دون موضعى ندارد . اين قول از اقدمين قدما مىباشد . از عبيده سَلْمانى « 1 » ( گفته شده كه محدثين ، سَلَمانى تلفظ كرده‌اند ) كه از خواص اصحاب امير المؤمنين ( ع ) بوده است ، نقل شده است كه تماس هيچ عضوى از بدن شوهر با هيچ‌يك از اعضاى بدن حائض جايز نيست . همچنين سيد ابو المكارم « 2 » صاحب كتاب بلابل القلاقل نيز اين قول را اختيار كرده است .\r\n\r\n\r\n","description":"","footnote":"\r\n( 1 ) سلمانى منسوب به سلمان فارسى نيست . بلكه سلمان يكى از بطون عرب است همچون سلمان بن يشكر .\r\n( 2 ) اين سيد أبو المكارم غير از سيد أبو المكارم ابن زهره ، صاحب غنيه است و گاهى با يكديگر اشتباه شده‌اند . بين اين دو تفاوتهاى زيادى هست : ابن زهره از فرزندان اسحاق پسر حضرت صادق ( ع ) است و لذا سيد حسينى\r\n","page_name":" 1206 ","page_number":196},
  {"content":"\r\n\r\n\r\n2 ) قول دوم : حرمت بين السرة و الركبة\r\nطبق اين قول استمتاع بين السرة و الركبة حائض ممنوع و محرم است . سيد مرتضى ره اين نظر را دارد و محقق اردبيلى در مجمع الفائدة و البرهان بدان تمايل پيدا كرده است « 1 » .\r\n\r\n3 ) قول سوم : حرمت قبل و دبر\r\nقول سوم مواضع محرم در زن حائض را فقط مخرجين ( قبل و دبر ) مىداند و مجامعت در اين دو را حرام مىداند كه ظواهر كلمات بسيارى از فقهاء اقتضاى اين قول را دارد .\r\n\r\n4 ) قول چهارم : اختصاص حرمت به قُبل\r\nاين قول را به مشهور نسبت داده‌اند كه فقط موضع الدم ( قبل ) را حرام مىدانند .\r\nدر ميان عامه نيز غير از قول اول ، سه قول ديگر مطرح بوده و قائل دارد .\r\n\r\nب ) بررسى اقوال :\r\nبررسى اين اقوال بايد هم از جهت آيات و هم روايات صورت گيرد :\r\n\r\n1 ) توجيه قول اول\r\nاستدلالى كه براى قول عبيده سلمانى و سيد أبو المكارم در بلابل القلاقل مىتوان طرح نمود ، اين است كه چون روايات اين بحث متعارضند و شش قسم روايت داريم كه مضامين آنها مختلف است پس نمىتوان به روايات استدلال كرد مگر با تمسك به اخبار علاجيه و مرجّحاتى كه عند التعارض در اين اخبار تعيين شده است . يكى از مرجحات ، مخالفت ( يا موافقت ) با كتاب است و مرجح ديگر\r\n\r\n\r\n","description":"","footnote":"\r\nاست و اين يكى سيد حسنى است . ابن زهره اهل حلب است و اين ايرانى است . بعلاوه شغل آنها نيز متفاوت است ، ابن زهره فقيه است و اين متكلم و واعظ بوده و لقب واعظ هم دارد و دست آخر اينكه سيد أبو المكارم صاحب بلابل تقريباً يك قرن بعد از ابن زهره ( 585 ) است گرچه تاريخ دقيق وفات او معلوم نيست .\r\n( 1 ) البته محقق اردبيلى در كتاب آيات الاحكام خود به نام « زبدة البيان » بر خلاف مجمع الفائده نظر داده و مخالف سيد مرتضى است .\r\n","page_name":" 1207 ","page_number":197},
  {"content":"\r\n\r\nمخالفت ( يا موافقت ) با عامه . حال چون در اين روايات متعارض ، يكى از آنها مطابق دلالت آيه است پس مرجَّح بر ديگر روايات است و مثبت قول سيد أبو المكارم . اين روايت همان است كه قبلًا خوانده شد . روايت عبد الرحمن بن أبى عبد الله كه سؤال مىكند « ما يحل من الحائض » و حضرت در پاسخ مىگويد « لا شىء حتى تطهر » « 1 » ظاهر اين روايت ، مثبِت نظر سيد أبو المكارم است . اما جهت ترجيح اين روايت از بين روايات متعارض ، اين است كه طبق نظر سيد أبو المكارم مراد از آيهء  « فَاعْتَزِلُوا النِّساءَ فِي الْمَحِيضِ »  يعنى در حال حيض و خون ديدن از زنان اعتزال كنيد و معناى حقيقىِ اعتزال يعنى در انزوا قرار دادن و مطابق مبناى مشهور ميان اصوليين اگر معناى حقيقى از لفظى اراده نشد ، بايد به اقرب مجازات تنزل كنيم و هكذا در خود مجازها ترتيب اقربيت بايد ملاحظه بشود . حال مراد از آيه قطعاً آن انزوايى كه ايام حيض در ميان گبر و مجوس و جاهليّت رايج بوده و حتى با زن حائض در زير يك سقف هم نمىماندند ، نيست . چون خلاف شأن نزول و خلاف اجماع است .\r\nپس اگر اين معناى حقيقى اراده نشد ، بايد اقرب مجازات به اين معناى حقيقى ( انزواى كامل ) مراد آيه باشد ، و اقرب مجازات هم منع تمتع از زن حائض به هر شكلى حتى در حد تماس بدن با بدن است . حال اگر مراد از آيه چنين باشد ، از ميان روايات متعارض فقط روايت عبد الرحمن بن أبى عبد الله با مفاد آيه مطابقت دارد و مرجح ، روايت مىباشد و طبعاً نتيجه حرمت استمتاع از تمام بدن زن حائض خواهد بود .\r\n\r\nبررسى استدلال فوق :\r\nاستدلال فوق در صورتى تمام است كه بتوانيم چند مقدمه را قبلًا ثابت نمائيم :\r\nاول آن كه مراد از محيض در آيه مصدر باشد نه اسم مكان . قبلًا گفتيم كه علامه و محقق و عده كثيرى محيض را به معناى اسم مكان گرفته‌اند . حتى محقق مىفرمايد\r\n\r\n\r\n","description":"","footnote":"\r\n( 1 ) جامع احاديث الشيعة ، 2 / 642 / 3111 باب 21 از ابواب الحيض از كتاب الطهارة ، ح 30\r\n","page_name":" 1208 ","page_number":198},
  {"content":"\r\n\r\nكه در « حاض ، يحيض » مثل « ضرب ، يضرب » مصدر قياسى بر وزن مفعَل مىآيد و در اينجا بر وزن مفعِل است و محاض مصدر است پس محيض اسم مكان يا زمان بايد باشد . همچنين از ابن سكيت هم نقل شده است كه مصدر در « مالَ يميلُ » ، « مَمالًا » بر وزن مفعَل مىباشد و مميل اسم مكان يا زمان است . پس اگر كلام محقق را بپذيريم كه مراد از محيض ، مكان الحيض باشد يا اينكه بگوئيم مراد از آيه كه پرسيده‌اند  « يَسْئَلُونَكَ عَنِ الْمَحِيضِ »  از اول از موضع الدم سؤال كرده‌اند كه تكليف شخص را با موضع الدم بدانند و حضرت در جواب فرموده‌اند كه آيه نازل شده است كه اجتناب كنيد و يا اينكه بگوييم محيضِ اول در آيه مصدر است و محيض دوم اسم مكان ، ديگر استدلال سيد أبو المكارم تمام نخواهد بود . لذا براى صحت استدلال بايد محيض را مصدر بدانيم . البته از اين اشكال مىتوانيم از طرف سيد أبو المكارم پاسخ بدهيم و بگوئيم : همان گونه كه عموماً محيض اول را در آيه به معناى مصدرى گرفته‌اند ، محيض دوم هم به همين معنا باشد ، چون خلاف ظاهر است كه در يك جمله يك كلمه به دو معنا به كار رفته باشد . پس ظاهر محيض در آيه همانند آيهء  « وَ اللَّائِي يَئِسْنَ مِنَ الْمَحِيضِ »  است كه معناى مصدرى است . در اين صورت مىتوان استدلال را تمام كرد .\r\nدوم آنكه استدلال مبتنى بر آن مبناى اصولى است كه اگر معناى حقيقى مراد نبود ، بايد به اقرب مجازات تنزل نمود . اقرب مجازات يعنى معناى مجازى كه در بين معانى مجازى مختلف ، نزديكترين آنها به معناى حقيقى است مثلًا اگر لفظ « هزار » به كار ببريم و بدانيم معناى حقيقى آن اراده شده و سه نفر از افراد از آن خارج هستند بايد بگوييم 997 نفر از آن اراده شده است . عده‌اى از اصوليين روى همين مبنا گفته‌اند كه عام بعد از تخصيص در اقرب مجازات به عام ، حجت است . چون تخصيص ، دليل عدم استعمال عام در معناى حقيقى است و وقتى معناى حقيقى اراده نشد ، از عام ، مابقى تحت العام اراده شده است و اين دليل بر حجيت عام\r\n\r\n","description":"","footnote":"","page_name":" 1209 ","page_number":199},
  {"content":"\r\n\r\nمخصص در باقى است « 1 » كسانى روى اين مبنا گفته‌اند اگر معناى مجازى متعدد باشد و يكى از مجازها به معناى حقيقى اقرب باشد ، آن معناى مجازى اقرب ، مراد است مثلًا در « جاءنى اسدٌ » به قرينه دانستيم كه از شير ، حيوان مفترس مراد نيست .\r\nحال انسان شجاع ، شبيه به شير است در شجاعت و همينطور كسى كه بوى دهان متعفن و بدى دارد نيز شبيه به شير است ، چون دهان شير نيز بدبو است اما معناى مجازى اقرب به معناى حقيقى ( شير ) انسان شجاع است چون صفت بارز شير كه مىتواند وجه مشابهت باشد ، شجاعت است . پس مراد از اين جمله ، « انسان شجاع آمد » خواهد بود . اما بر اين مطلب اشكال شده و به نظر ما هم اشكال واردى است و اينكه معيار براى اقربيت در جائى كه مجازها متعدد شد ، اقربيت در استعمال است نه اقربيت واقعى و اعتبارى . يعنى اقربيت كمّى ، به معناى حقيقى مراد نيست ( مانند اينكه 997 به 1000 اقرب است از 995 ) و اقربيت كيفى ، هم مراد نيست كه در مقايسهء معانى مجازى با معناى حقيقى به جهت اشتراك در صفت بارز ، ذاتاً اقرب المجازات باشد بلكه اقربيت به جهت كثرت استعمال بايد ملاحظه شود . هر استعمالى كه رايج‌تر باشد ، مراد آن استعمال است چون كثرت استعمال منشأ ظهور مىگردد مثلًا چون معمولًا افراد را در شجاعت به شير تشبيه مىكنند و اين تشبيه به شجاعت رايج است بر خلاف تشبيه بر اساس بوى دهان كه رواجى ندارد لذا در « جاءنى اسدٌ » مىگوئيم رجل شجاع مراد است هر چند به فرض بارزترين صفت شير بوى دهان او باشد . همچنين است اگر گفته شد « همهء مردم در مراسم جشن آمده بودند » و خارجاً مىدانيم كه همهء مردم حقيقتاً نيامدند و اين جملهء عام ، مستثنياتى دارد آيا در اينجا از نظر مراتب ظهور ميان عام منهاى يك نفر و عام منهاى دو نفر و . . .\r\nهكذا فرقى هست ؟ يعنى اگر همهء مردم يك ميليون نفر باشند و از اين يك ميليون نفر ، چند نفرى نيامده باشند آيا عرفاً چنين است كه يك ميليون نفر منهاى يك نفر\r\n\r\n\r\n","description":"","footnote":"\r\n( 1 ) تقريب‌هاى ديگرى نيز براى حجيت عام بعد از تخصيص شده است كه از محل بحث ما خارج است .\r\n","page_name":" 1210 ","page_number":200},
  {"content":"\r\n\r\nاظهر از يك ميليون منهاى دو و اين اظهر از يك ميليون منهاى سه و هكذا باشد ؟\r\nوجداناً مىبينيم كه عرف چنين مراتب ظهورى را قائل نيست و فرقى ميان ظهور در اين موارد ( عام منهاى يك نفر ، عام منهاى دو نفر و . . . ) نمىبيند و از جهت استغراق عرفى همهء اين موارد ، ظهور يكسانى دارند و هيچ‌كدام تقديم بر ديگرى ندارد . البته گاهى كثرت در حدّى است كه استغراق عرفى ضعيف مىشود و استعمال به نحو مجازى هم صحيح نيست . مثلًا وقتى از صد نفر ، چهل نفر خارج شده و تخصيص خورده باشد ، در اينجا البته استغراق عرفى ضعيف است و در چنين موردى عام اطلاق نمىشود چون در استغراق عرفى بايد عام به معناى حقيقى نزديك باشد « 1 » اما در مواردى كه نزديك به معناى واقعى است و استغراق عرفى هست فرقى ميان خروج يك مورد يا دو مورد و . . . نيست و از جهت استغراق عرفى اين موارد ترجيحى بر يكديگر ندارند . لذا استعمال ، ملاك است نه نزديكى به معناى واقعى هر چند در نزديكى به معناى واقعى چنين تفاوتى در اقربيت وجود دارد ، يك نفر اقرب از دو نفر و دو نفر اقرب از سه نفر و . . . مىباشد ولى اين اقربيت منشأ ظهور نمىشود اما از لحاظ استعمال ، كثرت استعمال منشأ ظهور مىشود .\r\n\r\nتطبيق بر ما نحن فيه\r\nحال در مسأله مورد بحث ، ما وقتى كه فهميديم كه معناى حقيقىِ اعتزال مراد نيست ، كدام معناى مجازى را بايد اخذ كنيم ؟ همانطورى كه گفتيم معناى اقرب به معناى حقيقى ملاك نيست ، بلكه معناى مجازى كثير الاستعمال‌تر ملاك است . در آيه روشن است كه مىخواهد حكم مسأله را بيان كند :  « يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ »  و نهى از قرب نموده است .\r\n\r\n\r\n","description":"","footnote":"\r\n( 1 ) يعنى تخصيص اكثر را مستهجن دانسته‌اند . ولى به نظر ما حتى تخصيص مساوى هم صحيح نيست چه رسد به تخصيص اكثر و حتى تخصيص قريب به مساوى هم اشكال دارد و در استغراق عرفى يك حد قابل ملاحظه‌اى بايد تحت عام باشد كه مجازاً به آن عام گفته شود و مستثنيات كالعدم فرض شده باشند . ولى در خروج يك مورد يا دو مورد و . . . فرقى از جهت كثرت استعمال در استغراق عرفى وجود ندارد .\r\n","page_name":" 1211 ","page_number":201},
  {"content":"\r\n\r\nمعناى حقيقى مقاربت كه نزديك بودن است ، قطعاً مراد نيست و وقتى آن معنا مراد نشد ، معناى مجازى و عرفى بسيار كثير الاستعمال از مقاربت ، جماع و دخول در فرج خواهد بود . گرچه معناى مجازى اقرب واقعاً به معناى حقيقى تماس بدن با بدن است ولى اين معنا نسبت به معناى مجازى ديگر كه همان جماع باشد ، بسيار نادر الاستعمال‌تر است و مقاربت به معناى مجامعت ( نزديكى در فارسى ) امر بسيار رايج و كثير الاستعمال است و در فرض عدم اراده معناى حقيقى ، مراد اين معناى رايج و كثير الاستعمال خواهد بود حال وقتى معناى  « لا تَقْرَبُوهُنَّ »  كه نهى از قرب است ، نهى از مجامعت و دخول در فرج شد ، اين قرينه مىشود كه معناى اعتزال هم دورى از مجامعت باشد . در خود روايات هم استعمال  « لا تَقْرَبُوا » *  و امثال آن در همين معناى مجامعت بسيار آمده است و در روايات حيض هم به همين معنا استعمال شده است . پس مراد از اعتزال نه زير يك سقف نبودن است و نه نفى تماس بدن با بدن بلكه نفى وقاع و مجامعت است . در اين صورت مراد آيه با روايت عبد الرحمن بن ابى عبد الله تطابق ندارد و نمىتواند مرجّح اين روايت باشد و بلكه برعكس ، قرآن ، خلاف آن را تأييد مىكند و ظاهر آيه شريفه ردّ اين قول است . پس قول اول تمام نيست « 1 » .\r\n\r\n2 ) توجيه قول دوم\r\nاين قول تمتع بين السرة و الركبة از زن حائض را حرام مىداند . براى استدلال بر اين قول به دو روايت موثقه كه مؤيد به دو روايت مرسله نيز هست ، تمسك شده است . يكى صحيحهء « 2 » عبيد الله حلبى و ديگرى موثقه ابى بصير كه ظاهراً موضوع دو روايت يكى است ، حال دو روايت را ذكر مىكنيم :\r\n\r\n\r\n","description":"","footnote":"\r\n( 1 ) سيد أبو المكارم در ذكر مرجحات غير از موافقت كتاب ، مخالفت با عامه را هم آورده است .\r\n( 2 ) طريق فقيه به عبد الله حلبى كه در مشيخه آمده است ، طريق صحيح مىباشد و روى اين جهت مىتوان روايت را صحيح دانست . هر چند على بن حسن بن فضال كه در سند اين روايت واقع شده فطحى است و اين طريق شيخ در تهذيبين است ولى در طريقهء مشيخهء فقيه على بن حسن نيست .\r\n","page_name":" 1212 ","page_number":202},
  {"content":"\r\n\r\nعبيد الله حلبى عن ابى عبد الله عليه السلام : « فى الحائض ما يحل لزوجها منها قال تتّزر بازار الى الركبتين و تخرج سرتها ثمّ له ما فوق الازار « 1 » » .\r\nروايت ابى بصير « سئل عن الحائض ما يحل لزوجها منها قال تئزر بازار الى الركبتين و تخرج ساقها ( ساقيها ) و له ما فوق الازار « 2 » » .\r\nعبيد الله مستقيماً از حضرت سؤال كرده است و ابو بصير تعبير مىكند « سئل » و حضرت در پاسخ فرموده است بين السره و الركبه ممنوع است . البته بعيد است أبو بصير از عبيد الله حلبى داستان را شنيده باشد و خودش خيلى به حضرت اتصال داشته است ظاهراً خودش در مجلس حضور داشته و شنيده است كه عبيد الله از حضرت صادق ( ع ) سؤال كرد و حضرت چنين پاسخ فرمود .\r\n\r\n3 ) بررسى استدلال به اين روايات در كلام مرحوم آقاى خوئى « ره »\r\nمرحوم آقاى خوئى ره در اينجا بيانى دارند كه با تقريب ايشان در بحث حيض متفاوت است و بعيد نيست بعد از اين تغييرى در مبناى ايشان صورت گرفته باشد .\r\nايشان در مورد اين روايت مىفرمايند كه اثبات ممنوعيت بين السرة و الركبة مىكند و روايت ديگرى داريم كه صريح در جواز است لذا ما بايد اين دو موثقه را حمل بر تقيه كنيم و از ظهور اين دو رفع يد نماييم و اخذ به روايت جواز نماييم . البته ايشان در مورد حمل بر تقيّه بيانى نكرده‌اند در حالى كه مسأله در عامه نيز محل اختلاف است و هر دو طرف قائل دارد .\r\n\r\n4 ) بررسى فرمايش مرحوم آقاى خوئى « ره »\r\nمبناى مرحوم آقاى خوئى در متعارضين آن است كه اگر عبارات دو روايت را در كلام واحد جمع كنيم اگر خلاف عرف و تناقض نبود ، اين جمع عرفى دارد و داخل در متعارضين و اخبار علاجيه نيست ولى اگر عرف متناقض ديد داخل در اخبار علاجيه است مثلًا « لا بأس » و « فيه بأس » ، عرفاً متناقض است پس داخل اخبار علاجيه\r\n\r\n\r\n","description":"","footnote":"\r\n( 1 ) جامع الاحاديث الشيعة ، 2 / 641 / 3108 باب سابق ، ح 27\r\n( 2 ) جامع الاحاديث الشيعة 2 / 642 / 3109 باب سابق ، ح 28\r\n","page_name":" 1213 ","page_number":203},
  {"content":"\r\n\r\nبايد بشود . اگر آن مبنا را در اينجا هم تطبيق كنيم روايتى كه مىفرمايد « لا يحل بين السرة و الركبة » و روايتى كه مىفرمايد « يحل غير موضع الدم » ( يحل و لا يحل ) در كلام واحد عرفاً متناقض ديده مىشود و لذا داخل در اخبار علاجيه خواهد بود . در روايت عبيد الله ، حضرت فرموده‌اند « له ما فوق الازار » و بدين معنى است كه « ما تحت الازار لا يحل له » و گرچه تعبير « يحل له » را نياورده است اما چون در سؤال آمده است در جواب هم كالصريح است كه « يحل له ما فوق الازار و لا يحل ما تحت الازار » و از سوى ديگر در روايت عبد الملك ابن عمرو آمده « ما يحل للرجل من المرأة و هى حائض قال كل شىء غير الفرج « 1 » » . حال اگر اين دو را در كلام واحد قرار دهيم عرفاً متناقض ديده مىشود . مرحوم آقاى خوئى اين مبناى معروف خود در اخبار علاجيه را كه در موارد زيادى در فقه پياده كرده‌اند ، در اينجا تطبيق نكرده‌اند و فقط بنحو مجمل گفته‌اند صحيحهء عبيد الله حلبى و ابى بصير حمل بر تقيه مىشود . البته ما قبلًا گفتيم كه اصل اين مبنا صحيح نيست چون ممكن است نفى و اثبات در شرايط مختلف و جوّ متفاوت صادر شده باشد و هر كدام در جاى خود صحيح باشد گرچه اگر بدون در نظر گرفتن آن شرايط در كلام واحد درج شود ، متناقض به نظر برسد و لذا اين ملاك درستى براى تشخيص اخبار متعارض موضوع اخبار علاجيه نيست .\r\n\r\n5 ) نظر استاد مدّ ظله - در مورد روايات مورد بحث\r\nبه نظر ما هم اين روايات جمع عرفى ندارد . زيرا در موردى كه مفسده قدرى به طرف نهى بچربد و كراهت ضعيفى داشته باشد ، « لا يحل » تعبير نمىشود .\r\nهمانطورى كه در مورد استغراق عرفى گفتيم بايد معناى مجازى نزديك به معناى حقيقى باشد و در موردى كه كمى از نصف بيشتر باشد ، اطلاق عام بنحو استغراق عرفى صحيح نيست در اينجا هم « لا يحل » بايد در موردى به كار رود كه اگر معناى حقيقى آن كه بمعنى عدم جواز است ، مراد نبود آن مورد از لحاظ استعمالى اقرب به\r\n\r\n\r\n","description":"","footnote":"\r\n( 1 ) جامع الاحاديث الشيعة ج 2 ص 641 / 3103 ، كتاب الطهارة باب 21 از ابواب الحيض ، ح 22\r\n","page_name":" 1214 ","page_number":204},
  {"content":"\r\n\r\nمعناى حقيقى باشد و آن كراهت شديد است و اطلاق « لا يحل » در كراهت ضعيف كه مختصرى از اباحه به سمت نهى متمايل باشد ، صحيح نيست .\r\nحال در اين بحث شش طائفه روايت داريم : يك طائفه مثل روايت عبد الرحمن بن أبى عبد الله مىفرمايد « لا يحل شىء حتى تطهر » ( زيرا در سؤال پرسيده بود « ما يحل له من الطامث ؟ » در پاسخ فرمودند « لا شىء حتى تطهر يعنى لا يحل شىء حتى تطهر » و طائفه دوم گفته « لا يحل بين السرة و الركبة » و طائفه سوم مىفرمايد « لا يحل الايقاب فى المخرجين » و طائفه چهارم مىگويد « لا يحل موضع الدم » ، طائفه پنجم مىفرمايد تفخيذ حلال است و لذا بالاترش جايز نيست و طائفه ششم مىفرمايد پيراهن بپوشد و بخوابد و آن وقت مابقى حلال است كه با توجه به مقدارى كه پيراهن مىپوشد ، ناظر به جواز تقبيل و امثال آن است . حال اگر اين روايات را داراى جمع عرفى بدانيم بايد اطلاق « لا يحل » را در اين موارد به اختلاف مراتب كراهت در هر مرتبه‌اى حمل نمائيم . يعنى فقط موضع الدم حرام باشد و بقيه موارد كراهت داشته باشد با اختلاف مراتب ، يعنى وطى در دبر كراهت شديد ، مرتبهء بعد تفخيذ با كراهت كمتر ، سپس تمتع بين السرة و الركبة با كراهت كمتر و سپس تمتع از سينه و زير آن و نقاطى كه زير پيراهن است با كراهت كمتر و نهايتاً تقبيل و امثال آن كه مباح و جايز باشد . اما همانگونه كه در باب استغراق عرفى گفته شد ، صحيح نيست كه « لا يحل » در موردى كه فقط قدرى از مباح فاصله دارد ، اطلاق شود همانگونه كه اطلاق يحل در موردى كه فاصله كمى با حرمت دارد ، صحيح نيست ، مثل روايتى كه فقط موضع الدم را حرام ميداند و بقيه حلال اما آن حلال بقدرى كراهت شديد دارد كه فاصله زيادى با حرمت ندارد ولى اطلاق يحلّ بر آن شده باشد ، صحيح نيست . لذا اين موارد « لا يحل » در اين شش طائفه از روايت ( و همينطور يحل‌ها ) جمع عرفى نخواهد داشت . لذا بايد روايات را به طريق ديگرى حلّ نمود كه در جلسات بعد پى خواهيم گرفت . ان شاء الله « * و السلام * »\r\n\r\n","description":"","footnote":"","page_name":" 1215 ","page_number":205},
  {"content":"\r\n\r\n\r\n25 / 7 / 1378 يكشنبه درس شمارهء ( 136 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات قبل در باره حكم استمتاع از زن حائض سخن گفتيم ، در اين جلسه ضمن نقل مجدد اقوال مختلف در اين باب ، بر عدم صحت قول به حرمت مطلق تماس با زن حائض و يا استمتاع از محدودهء ناف تا زانو تأكيد مىورزيم ، در ادامه روايات مختلفى را كه با تعابير مختلف از وطى - به طور مطلق - در زمان حيض نهى كرده ، نقل نموده كه ممكن است اطلاق آن را شامل وطى در دبر دانست ، ولى خواهيم گفت كه اكثر اين روايات در مقام بيان حكم ديگرى غير از حرمت وطى مىباشند در نتيجه نسبت به حرمت وطى اطلاق ندارند ، تنها دلالت دو روايت عمر بن حنظله و عمر بن يزيد پذيرفتنى است كه از اطلاق روايت نخست هم در ظرف تعارض مىتوان رفع يد نمود .\r\nدر ادامه به ذكر اقسام روايات مجوزه پرداخته دلالت رواياتى كه « فيما دون الفرج » را جايز دانسته ، بر جواز وطى در دبر ناتمام خواهيم دانست و ادامهء بحث را به جلسه بعد موكول مىكنيم .\r\n* * * \r\nالف ) روايات مختلف دربارهء استمتاع از حائض :\r\n\r\n1 ) اقسام روايات\r\nدرباره استمتاع از حائض چند طائفه روايات وجود دارد :\r\nطائفه اول : مطلق استمتاع و مسّ بدن حائض جايز نيست .\r\nطائفه دوم : آن محدوده‌اى كه پيراهن مىپوشاند ، ممنوع و در ساير قسمتها جايز است .\r\n\r\n","description":"","footnote":"","page_name":" 1216 ","page_number":206},
  {"content":"\r\n\r\nطائفه سوم : بين ناف تا زانو ممنوع و ساير اعضا مجاز است .\r\nطائفه چهارم : حد اكثر اجازه تفخيذ داده است .\r\nطائفه پنجم : بين الاليتين را مجاز دانسته و از ايقاب ( / ادخال ) نهى كرده است .\r\nو نيز روايات بسيار ديگرى كه با تعابير مختلف از جماع نهى كرده است .\r\n\r\n2 ) نقل روايت طائفه اول : مطلق استمتاع حرام است\r\nموثقه عبد الرحمن بن ابى عبد الله عن عبد الرحمن بن ابى عبد الله قال سألت ابا عبد الله عليه السلام عن الرجل ما يحل له من الطامث قال لا شىء حتى تطهر « 1 » .\r\n\r\n3 ) نقل روايت طائفه دوم : فقط آنچه پيراهن مىپوشاند ، حرام است ( موثّقهء « 2 » حجّاج الخشّاب )\r\nعن حجّاج الخشّاب [ و هو حجّاج بن رفاعة الثقة 
  ] قال سألت ابا عبد الله عليه السلام عن الحائض و النفساء ما يحل لزوجها منها قال تلبس درعاً « 3 » ثم تضطجع معه « 4 »\r\n\r\n4 ) نقل روايات طائفه سوم : فقط بين السرة و الركبة حرام است\r\nروايات طائفه سوم دو روايت بود كه در جلسهء قبل بدانها اشاره كرديم :\r\nيكى صحيحهء عبيد الله حلبى كه به طريق صحيح در فقيه نقل شده : « سأل عبيد الله بن على الحلبى ابا عبد الله عليه السلام عن الحائض ما يحل لزوجها منها قال تتزز بازار الى الركبتين و تخرج سرتها ثم له ما فوق الازار و در ذيل روايت در نقل فقيه آمده : و ذكر عن أبيه عليه السلام ان ميمونة كانت تقول ان النبى صلى الله عليه و آله كان يأمرنى اذا كنت حائضاً أن اتزر بثوب ثم اضطجع معه فى الفراش « 5 » » .\r\nاين ذيل دليل بر جواز محدودهء بالاتر و پايين‌تر از ناف تا زانو مىباشد ولى بر\r\n\r\n\r\n","description":"","footnote":"\r\n( 1 ) جامع احاديث الشيعة ، 2 : 642 / 3111 ، باب 21 از ابواب الحيض از كتاب الطهارة ، ح 30 .\r\n( 2 ) ( توضيح بيشتر ) : در سند اين روايت و روايت قبل ، على بن الحسن بن فضال واقع است كه فطحى و ثقه مىباشد و از اينرو روايت موثقه خوانده مىشود .\r\n( 3 ) الصحاح : درع المرأة قميصها\r\n( 4 ) جامع الاحاديث 2 : 642 / 3110 ، باب سابق ، ح 29 .\r\n( 5 ) جامع احاديث 2 : 641 / 3108 ، باب سابق ، ح 27\r\n","page_name":" 1217 ","page_number":207},
  {"content":"\r\n\r\nحرمت ما بين ناف تا زانو دلالت نمىكند ، زير اگر اين قسمت مكروه هم باشد ، قهراً پيامبر صلى الله عليه و آله آن را مرتكب نمىشده‌اند .\r\nنظير اين متن در موثقه أبو بصير هم ديده مىشود « 1 » ، تنها به جاى سرّتها در اين نقل « ساقها » [ ساقيها خ . ل 
  ] ذكر شده كه مىبايست يكى از آنها مصحّف ديگرى باشد ، و به احتمال زياد « سرتها » صحيح مىباشد .\r\n\r\n5 ) نقل روايت طائفه چهارم : اجازهء تفخيذ داده شده است ( روايت عمر بن حنظلة )\r\n« احمد بن محمد عن البرقى عن اسماعيل « 2 » عن عمر بن حنظلة قال قلت لأبي عبد الله عليه السلام ما للرجل من الحائض قال : ما بين الفخذين « 3 » » .\r\n\r\n6 ) نقل روايات طائفه پنجم ( روايت عمر بن يزيد )\r\n« احمد بن محمد عن البرقى عن عمر بن يزيد قال قلت لأبي عبد الله عليه السلام ما للرجل من الحائض قال ما بين اليتيها و لا يوقب « 4 » » .\r\nمراد از احمد بن محمد در اين سند و سند قبل احمد بن محمد بن عيسى و مراد از برقى محمد بن خالد برقى است .\r\nساير روايات مسأله را پس از اين نقل خواهيم كرد .\r\n\r\n7 ) بررسى روايات فوق\r\nطائفه چهارم از اين روايات ( روايت تفخيذ ) با روايات ديگر كه وطى را حرام دانسته ، تعارضى ندارد ، زيرا معناى تجويز تفخيذ ، حرمت استمتاع از بالاتر از ناف يا پايين‌تر از زانو نيست ، بلكه از جواز تفخيذ بالاولوية جواز آنها نيز استفاده مىشود ،\r\n\r\n\r\n","description":"","footnote":"\r\n( 1 ) جامع الاحاديث 2 : 642 / 3109 ، باب سابق ، ح 28\r\n( 2 ) مراد از اسماعيل در سند ، اسماعيل جعفى است ( توضيح بيشتر : ) كه از عمر بن حنظلة در كافى 3 : 427 / و تهذيب 3 : 16 / 57 روايت مىكند ، درباره اين سند استاد - مدّ ظلّه - در جلسات آينده بحث خواهند نمود .\r\n( 3 ) جامع الاحاديث ، 2 / 641 / 3107 ، باب سابق ، ح 26\r\n( 4 ) جامع الاحاديث 2 / 641 ، باب سابق ، حديث 25\r\n","page_name":" 1218 ","page_number":208},
  {"content":"\r\n\r\nولى از روايت برمىآيد كه حدّ اكثر جواز ، تفخيذ است . بنابراين بر حرمت مراتب شديدتر يعنى وطى ( در قبل يا دبر ) دلالت مىكند . پس با رواياتى كه وطى در دبر را حرام دانسته موافق مىشود .\r\nساير روايات با يكديگر متعارض بوده و جمع عرفى هم ندارند و حمل بر مراتب كراهت هم عرفى نيست ، زيرا وقتى سائل از « ما يحل » سؤال مىكند و غرض اصلى او هم حليت و حرمت است ، در اينجا نمىتوان در پاسخ ، محدوده‌هاى مختلفى را ذكر كرد ، و اين روايات با روايات « منزوحات بئر » متفاوت است ، در آنجا ممكن است در يك مورد امر به كشيدن 10 دلو شده ، در جاى ديگر به كمتر يا بيشتر از اين مقدار امر شود كه بر اختلاف مراتبِ فضيلت حمل مىشود ، چون در هر جا ، مقامِ ذكر تمام مراتب فضيلت نيست همچنانكه در نماز شب در هر روايت قدرى از مستحبات آن بيان مىشود ، ولى اين جمع در مسأله ما كه با تعبير « لا يحل » آمده ، صحيح نيست .\r\nبنابراين در تعارض اين روايات در درون خود يا تعارض آنها با رواياتى كه تنها وطى در قبل را ممنوع دانسته ( و در آينده نقل خواهيم كرد ) بايد به اخبار مراجعه كرد ، در اين صورت سه طائفه نخست قابل استناد نيست ، زيرا هر سه طائفه بر خلاف ظاهر كتاب مىباشند ، زيرا چنانچه گفتيم از آيه شريفه استفاده مىشود كه تنها جماع ( كه قرب كنايه از آن است ) حرام مىباشد .\r\nاز سوى ديگر اين سه طائفه بر خلاف شهرت فتوائى است ، طائفه اول هم تنها نظر عبيده سلمانى است كه از خواص امير المؤمنين بوده ، سيد أبو المكارم صاحب بلابل القلاقل هم كه از فقها بشمار نمىرود بلكه واعظى متكلم بوده اين نظر را پذيرفته و كس ديگرى آن را نپذيرفته است . طائفه دوم اصلًا قائل ندارد ، طائفه سوم هم تنها مطابق رأى سيد مرتضى است كه محقق اردبيلى در مجمع الفائده بدان متمايل شده و در زبدة البيان هم آن را نپذيرفته است .\r\n\r\n","description":"","footnote":"","page_name":" 1219 ","page_number":209},
  {"content":"\r\n\r\nطائفه سوم ( حرمت ما بين السرة و الركبة ) مطابق عامه هم مىباشد ، چه مالك بن انس ، فقيه مدينه كه امام عليه السلام در اين شهر زندگى مىكرده‌اند و ابو حنيفه فقيه كوفه كه اكثر سائلان از امام صادق عليه السلام از اين شهر بوده‌اند ، استمتاع از ما بين السره و الركبة زن حائض را حرام مىدانند ، مالك بن انس از ناحيه دستگاه خلافت هم تأييد مىشود و كتاب موطأ را به دستور منصور نوشته ، بنابراين بسيار طبيعى است كه رواياتى كه اين محدوده را ممنوع نموده حمل بر تقيه گردد .\r\nپس اين گونه روايات در بحث ، نقش چندانى ندارند ، بلكه مهم بررسى تعارض بين طائفه چهارم و پنجم و روايات بسيارى است كه از وطى زن حائض با عناوين مختلف نهى كرده و بين رواياتى است كه حرمت استمتاع را به موضع الدم تخصيص داده است ، اين دو گروه روايات هر دو در ميان عامه و خاصه قائل داشته و هيچ يك شهرت چشمگيرى ندارند ، و از ناحيه شهرت و مخالفت عامه ترجيحى در كار نيست ولى اگر نوبت به اخبار علاجيه برسد ، روايات ناهى از وطى مطابق با ظاهر كتاب است و مقدم مىباشد ، ولى بايد اصل اعتبار آنها و تعارض بين آنها بررسى گردد .\r\n\r\nب ) ادله ناهيه از مطلق وطى :\r\n\r\n1 ) اشارهء كلى به ادله\r\nدر آيه شريفه سه عنوان در اينجا ذكر شده است ، امر به اعتزال  ( فَاعْتَزِلُوا النِّساءَ فِي الْمَحِيضِ )  ، نهى از قرب  ( وَ لا تَقْرَبُوهُنَّ )  ، نهى از اتيان  ( فَإِذا تَطَهَّرْنَ فَأْتُوهُنَّ )  اين عناوين همگى هم وطى در قبل و هم وطى در دبر را شامل مىشود .\r\nدر روايات سه عنوان فوق ديده مىشود ، و نيز از هفت عنوان ديگر نهى شده كه همگى اعم است : « غشيان « 1 » ، وطئ ، مجامعة ، مواقعة ، الوقوع عليها ، مسّ ، ايقاب « 2 » » و نيز\r\n\r\n\r\n","description":"","footnote":"\r\n( 1 ) الصحاح : غَشيَه غِشْياناً أى جاءه . . . غشيها غِشْياناً : جامعها\r\n( 2 ) الصحاح : وَقَبَ الشىء يقب وَقْباً اى دخل تقول وقبت الشمس : اذا غابت و دخلت موضعها . . . اوقبت الشيءَ : اذا ادخلتَه فى الوقبة ، القاموس : الوَقْب : نقرة فى الصخرة يجتمع فيها الماء كالوقبة . . . و كل نقرة فى الجسد كنقرة\r\n","page_name":" 1220 ","page_number":210},
  {"content":"\r\n\r\nامر به امساك عنوان يازدهمى است كه در روايات وارد شده ، در روايات عامه از نكاح نهى شده كه عنوان دوازدهم در اين بحث است .\r\nروايات ما در ذيل 36 رقم در جامع الاحاديث ذكر شده كه 23 رقم « 1 » آن معتبر است كه در آنها صحيح و حسن و موثق ديده مىشود كه البته سه رقم آن تكرارى است در نتيجه بيست رقم باقى مىماند .\r\nحال قبل از بررسى دلالت اين روايات از هر دسته روايات ، روايتى معتبر نقل شده و به ساير روايات معتبر و نيز روايات غير معتبر اشاره مىكنيم .\r\n\r\n2 ) اشاره به روايات مشتمل بر عناوين وارده در قرآن\r\n\r\nامر به اعتزال :\r\n« صحيحه عبد الله بن سنان عن أبى عبد الله عليه السلام قال : المستحاضة تغتسل . . . و لا بأس أن يأتيها بعلها اذا شاء الا فى ايام حيضها فيعتزلها زوجها « 2 » » .\r\nو نيز در مرسله عوالى اللئالى در تفسير آيه اعتزال آمده : انما امرتكم ان تعتزلوا مجامعتهن اذا حضن « 3 » .\r\n\r\nنهى از قرب :\r\n« صحيحة معاوية بن عمار عن أبى عبد الله عليه السلام : المستحاضة تنظر ايامها فلا تصلى فيها و لا يقربها بعلها « 4 » » ، و نيز در موثقه مالك بن اعين « 5 » و نيز در صحيحهء عيص بن القاسم « 6 » .\r\n\r\nنهى از اتيان :\r\n« صحيحة معاوية بن عمار عن أبى عبد الله عليه السلام قال : المستحاضة . . . لا يأتيها بعلها ايام قرئها . . . و هذه يأتيها بعلها الا فى ايام حيضها « 7 » » .\r\n\r\n\r\n","description":"","footnote":"\r\nالعين و الكتف . . . و من المحالة : ثقب يدخل فيه المحور .\r\n( 1 ) اين رقم بر مبناى معتبره بودن روايت عمر بن حنظلة و روايت عمر بن يزيد مىباشد ، استاد - مدّ ظلّه - در جلسات آينده عدم اعتبار آنها را ثابت مىكنند .\r\n( 2 ) جامع الاحاديث 2 : 654 / 3147 ، باب 26 از ابواب الحيض ، ح 6 .\r\n( 3 ) جامع الاحاديث 2 : 639 / 3099 ، باب 21 ، ح 18\r\n( 4 ) جامع الأحاديث 2 : 652 / 3142 ، باب 26 ، ح 1 .\r\n( 5 ) جامع الاحاديث 2 : 635 / 3082 ، باب 21 ، ح 1 .\r\n( 6 ) جامع الاحاديث 2 : 647 / 3124 ، باب 22 ، ح 13 .\r\n( 7 ) جامع الاحاديث 2 : 652 / 3142 ، باب 26 ، ح 1 .\r\n","page_name":" 1221 ","page_number":211},
  {"content":"\r\n\r\nدر صحيحهء خلف بن حماد كه در دو رقم ذكر شده « 1 » و صحيحه عبد الله بن سنان « 2 » و مرسلهء الدعائم « 3 » و روايت جعفريات « 4 » از اتيان نهى شده است .\r\nو نيز از مفهوم موثقه ابن بكير « 5 » و روايت فقه رضوى عليه السلام « 6 » حرمت اتيان حائض استفاده مىشود . در موثقه زرارة « 7 » و صحيحة محمد بن مسلم « 8 » و موثقه ابى بصير « 9 » و رواية محمد بن مسلم « 10 » و حسنهء اسماعيل بن الفضل « 11 » و معتبرهء عبد الملك بن عمرو « 12 » و مرسله عوالى « 13 » اثبات يا نفى كرده است ، در موثقه سعيد بن يسار « 14 » هم از اتيان زن ، قبل از غسل نهى شده است ، در صحيحه ابى عبيده « 15 » [ الحذاء 
  ] هم اتيان زن حائض را پس از غسل و تيمم مجاز دانسته است .\r\n\r\n3 ) اشاره به ساير روايات ناهيه\r\n\r\nغِشْيان :\r\nموثقه مالك بن اعين ( كه در دو رقم جامع الاحاديث آمده « 16 » كه دو قطعه يك روايت است ) « قال سألت ابا جعفر عليه السلام عن المستحاضة كيف يغشيها زوجها قال تنظر الايام الّتى كانت تحيض فيها و حيضتها مستقيمة فلا يقربها فى عدة تلك الايام من\r\n\r\n\r\n","description":"","footnote":"\r\n( 1 ) جامع الاحاديث 2 : 578 / 2924 - 580 / 2925 ، باب 3 ، ح 8 و 9 .\r\n( 2 ) جامع الاحاديث 2 : 654 / 3147 ، باب 26 ، ح 6 .\r\n( 3 ) جامع الاحاديث 2 : 635 / 3085 ، باب 21 ، ح 4 .\r\n( 4 ) جامع الاحاديث 2 : 636 / 3087 ، باب سابق ، ح 6 .\r\n( 5 ) جامع الاحاديث 2 : 649 / 3130 ، باب 23 ، ح 4 .\r\n( 6 ) جامع الاحاديث 2 : 649 / 3133 ، باب سابق ، ح 7 .\r\n( 7 ) جامع الاحاديث 2 : 647 / 3125 ، باب 22 ، ح 14 .\r\n( 8 ) جامع الاحاديث 2 : 645 / 3114 ، باب 21 ، ح 3 .\r\n( 9 ) جامع الاحاديث 2 : 645 / 3116 ، باب سابق ، ح 5 .\r\n( 10 ) جامع الاحاديث 2 : 645 / 3118 ، باب 22 ، ح 7 .\r\n( 11 ) جامع الاحاديث 2 : 646 / 3119 ، باب 22 ، ح 8 .\r\n( 12 ) جامع الاحاديث 2 : 2 / 646 / 3120 ، باب 22 ، ح 9 .\r\n( 13 ) جامع الاحاديث 2 : 2 / 647 / 3120 ، باب 22 ، ح 9 .\r\n( 14 ) جامع الاحاديث 2 : 650 / 3136 ، باب 24 ، ح 10 .\r\n( 15 ) جامع الاحاديث 3 : 72 / 3340 ، باب 1 ، از ابواب التيمم ، ح 10 .\r\n( 16 ) جامع الاحاديث 2 : 635 / 3082 ، باب 21 ، ح 1 : ص 671 / 3191 ، باب 30 ، ح 1 .\r\n","page_name":" 1222 ","page_number":212},
  {"content":"\r\n\r\nالشهر و يغشيها فيما سوى ذلك من الايام . . . » .\r\n\r\nوطئ :\r\nمرسلة دعائم كه در دو رقم ذكر شده است « 1 » .\r\n\r\nمجامعه :\r\n« موثقه ابى بصير عن ابى عبد الله عليه السلام قال سألته عن امرأة كانت طامثا فرأت الطهر ، أيقع عليها زوجها قبل أن تغتسل قال لا حتى تغتسل . قال و سألته عن امرأة حاضت فى السفر ثم طهرت فلم تجد ماء يوماً او اثنين أ يحلّ لزوجها أن يجامعها قبل أن تغتسل قال لا يصلح حتى تغتسل « 2 » » .\r\nو نيز در مرسلة دعائم « 3 » و روايت فقه رضوى « 4 » و مرسله عوالى « 5 » و روايت ديگر فقه رضوى « 6 » نيز از وطى حائض نهى شده است .\r\nدر مرسله مقنع و روايت فقه رضوى « 7 » و روايت ديگر فقه رضوى « 8 » و مرسلهء فقيه « 9 » هم در جماع حائض كفاره اثبات كرده است .\r\n\r\nمواقعه :\r\n« صحيحة عيص بن القاسم قال سألت ابا عبد الله عليه السلام عن رجل واقع امرأته و هى طامث قال لا يلتمس فعل ذلك فقد نهى الله تعالى ان يقربها « 10 » . . . » .\r\nو نيز در صحيحهء حلبى « 11 » در مواقعه حائض كفاره ثابت كرده است .\r\n\r\nالوقوع عليها :\r\n« موثقة ليث المرادى « 12 » قال سألت ابا عبد الله عليه السلام عن وقوع الرجل على امرأته و هى طامث ، خطأ قال : ليس عليها شىء و قد عصى ربه « 13 » » .\r\n\r\n\r\n","description":"","footnote":"\r\n( 1 ) جامع الاحاديث 2 : 612 / 3013 ، باب 12 ، ح 4 : ص 635 / 3084 باب 21 ح 3 .\r\n( 2 ) جامع الاحاديث 2 : 650 / 3134 ، باب 24 ، ح 8 .\r\n( 3 ) جامع الاحاديث 2 : 627 / 3056 ، باب 16 ، ح 7 .\r\n( 4 ) جامع الاحاديث 2 : 636 / 3086 ، باب 21 ، ح 5 .\r\n( 5 ) در ذيل عنوان اعتزال گذشت .\r\n( 6 ) جامع الاحاديث 2 : 648 / 3129 ، باب 23 ، ح 3 .\r\n( 7 ) جامع الاحاديث 2 : 644 / 3113 ، باب 22 ، ح 2 و ذيل آن .\r\n( 8 ) جامع الاحاديث 2 : 644 / 3115 ، باب سابق ، ح 4 .\r\n( 9 ) جامع الاحاديث 2 : 647 / 3123 ، باب سابق ، ح 12 .\r\n( 10 ) جامع الاحاديث 2 : 637 / 3124 ، باب سابق ، ح 13 .\r\n( 11 ) جامع الاحاديث 2 : 646 / 3121 ، باب سابق ، ح 10 .\r\n( 12 ) در سند روايت ابو جميله واقع است كه ما وى را ثقه نمىدانيم . ( استاد مدّ ظلّه )\r\n( 13 ) جامع الاحاديث 2 : 647 / 3126 ، باب سابق ، ح 15 .\r\n","page_name":" 1223 ","page_number":213},
  {"content":"\r\n\r\nو نيز در موثقه ابى بصير ( كه در عنوان مجامعه گذشت ) . از اين كار نهى شده و در موثق حلبى براى آن كفاره ثابت كرده است « 1 » . و نيز در روايت ابان بن عثمان عن عبد الرحمن قال سألت ابا عبد الله عليه السلام . . . « 2 » نظير ذيل موثقه ابى بصير وارد شده است ، در سند اين روايت معاوية بن حكيم واقع است كه در صحت مذهب وى اختلاف وجود دارد ، بنابراين خبر موثقه يا صحيحه است .\r\n\r\nمسّ :\r\n« صحيحه محمد بن مسلم عن أبى جعفر عليه السلام فى المرأة ينقطع عنها دم الحيضة فى آخر ايامها قال اذا اصاب زوجها شبق فيأمرها فلتغسل فرجها ثم يمسّها ان شاء قبل ان تغسل » .\r\nاين روايت به نقل موثقه هم وارد شده كه در جامع الاحاديث رقم مستقل خورده است « 3 » .\r\n\r\nايقاب :\r\nرواية عمر بن يزيد ( كه در آغاز بحث نقل شد . )\r\n\r\nامر به امساك از زوجه :\r\nدر صحيحة خلف بن حماد كوفى دربارهء دم مشتبه بين دم حيض و دم عذره آمده است : « فان كان من دم الحيض فلتمسك عن الصلاة حتى ترى الطهر و ليمسك عنها بعلها و إن كان من العذرة فلتتق الله و لتتوضأ و لتصل و يأتيها بعلها ان احبّ ذلك « 4 » » .\r\n\r\nنهى از نكاح :\r\nدر كتب عامه « عن النبى صلى الله عليه و آله انه قال : اصنعوا كل شىء غير\r\n\r\n\r\n","description":"","footnote":"\r\n( 1 ) جامع الاحاديث 2 : 646 / 3122 ، باب سابق ، ح 11 .\r\n( 2 ) جامع الاحاديث 2 : 650 / 3135 ، باب 24 ، ح 9 .\r\nاستاد - مدّ ظلّه - درباره عبد الرحمن واقع در اين سند مرقوم داشته‌اند : روى ابان عن عبد الرحمن بن أبى عبد الله سالم ( عبد الرحمن البصرى ) كثيراً لا تحصى و روى عن عبد الرحمن بن اعين و عبد الرحمن بن سيابة فى موارد و عن عبد الرحمن بن سليمان الهاشمى فى مورد و باسقاط الهاشمى فى موردين و عن عبد الرحمن بن جندب فى مورد ، و لعل الاطلاق منصرف الى عبد الرحمن بن ابى عبد الله الثقة و أيضاً عبد الرحمن بن اعين ثقة لرواية صفوان عنه ، و ابن سيابة روى عنه جمع من اصحاب الاجماع و كذا غيرهم من الاجلاء .\r\nفالخبر موثقة او صحيحة على الاختلاف فى معاوية بن حكيم .\r\n( 3 ) جامع الاحاديث 2 : 648 / 3128 و 3127 ، باب 23 ، ح 2 و 1 .\r\n( 4 ) جامع الاحاديث 2 : 579 / 2924 ، 580 / 2925 ، باب 3 ، ح 8 و 9 .\r\n","page_name":" 1224 ","page_number":214},
  {"content":"\r\n\r\nالنكاح » .\r\nاين مجموعه روايات بحث ما است « 1 » ، كه ممكن است از آنها براى حرمت مطلق وطى ( در قبل يا دبر ) بدانها استناد جست ، ولى به نظر ما غالب اين روايات به روشنى از نظر دلالت ناتمام مىباشند .\r\n\r\n4 ) بررسى دلالت روايات فوق\r\nغالب روايات فوق براى بيان حكم ديگرى مىباشند و با مفروض گرفتن اصل حرمت از فروع آن و احكام مترتبه بر آن سؤال مىكند ، در اين گونه موارد روايت ظهور در اطلاق حرمت ندارد .\r\nپيش از توضيح تفصيلى اين اشكال ، مناسب است اصل مبناى اشكال را با ذكر دو مثال روشن سازيم :\r\nمثال اول : اگر گفته شود : « التظليل على المحرم حرام » ، اين عبارت اطلاق دارد و همه انحاى تظليل خواه روز يا شب ، و خواه در حال حركت يا در منزل و . . . همگى را شامل مىشود ، ولى اگر گفته شود : « من ظلّل فعليه شاة » ، اين عبارت اصل حرمت تظليل را مفروض گرفته ، ثبوت كفاره را در آن اثبات مىكند ، در اينجا اگر برخى از اقسام تظليل محرم نبوده و در نتيجه كفاره نداشته باشد ، با عبارت بالا منافات ندارد .\r\nآرى اگر كسى در برخى از اقسام تظليل محرم هم ، كفاره قائل نشود ، اين عبارت كلام او را رد مىكند .\r\nمثال دوم : اگر گفته شود : كسى كه ربا گرفت بايد صاحب مال را راضى كند ، اين روايت در مقام بيان شرائط حرمت ربا نيست و بنابراين با ادله‌اى كه در حرمت ربا\r\n\r\n\r\n","description":"","footnote":"\r\n( 1 ) براى دنبال كردن مجموعه روايات بر مبناى جامع الاحاديث ، ارقام اين روايات را به ترتيب در اينجا مىآوريم ، در كنار روايات معتبر علامت * ، و در مقابل روايات مكرر علامت + / قرار داده‌ايم : ج 2 ، ارقام 29247 * ، 2925 * + / ، 3013 ، 3056 ، 3082 * ، 3084 + / ، 3085 ، 3086 ، 3087 ، 3099 ، 3106 و 3107 ( درباره معتبر بودن يا نبودن اين دو رقم پس از اين بحث خواهد شد . ) 3113 و ذيل آن ، 3114 * ، 3115 ، 3116 * ، 3118 ، 3119 * ، 3120 * و ذيل آن . 3121 * ، 3122 * ، 3123 + / ، 3124 * ، 3125 * ، 3126 * ، 3127 * ، 3128 * + / ، 3129 ، 3130 * ، 3133 ، 3134 * ، 3135 * ، 3136 * ، 3142 * ، 3191 * و نيز ج 3 رقم 3340 *\r\n","page_name":" 1225 ","page_number":215},
  {"content":"\r\n\r\nشرايطى همچون جنس واحد بودن يا مكيل و موزون بودن قائل شده ، هيچ گونه تنافى ندارد .\r\nحال به طرح اقسام روايتهاى فوق مىپردازيم :\r\nقسم اول : رواياتى كه در وطى ، كفاره را اثبات يا نفى مىكند ، اين روايات ناظر به اصل حرمت نيست ، بلكه با فرض حرمت ، ثبوت يا نفى كفاره را متكفل است ، بنابراين اطلاق ندارد .\r\nقسم دوم : برخى روايات در بيان پايان حرمت وطى است كه آيا با شستن فرج جواز وطى حاصل مىگردد يا بايد غسل صورت گيرد ؟ در اينجا نيز روايت براى بيان جهت ديگرى است ، بنابراين اگر وطى در دبر كه وطيى غير متعارف است در حال حيض حرام نباشد ، با روايت فوق تنافى ندارد .\r\nقسم سوم : برخى روايات در مقام بيان فرق بين خون حيض و خون عذره است كه در خون حيض امساك زوج لازم است و در خون عذره لازم نيست و حضرت در بيان ضابطه تشخيص حيض از عذره و اينكه در باب حيض در هنگام شك بر خلاف نظر ابو حنيفه احتياط ممكن نيست ، زيرا دوران امر بين محذورين است « 1 » و در مقام بيان حرمت وطى حائض نيست تا بتوان از آن اطلاق گرفت .\r\nقسم چهارم : رواياتى كه در آن ذكر شده كه زنى كه در ايام عادت خون ديده بايد خود را حائض قرار داده و به احكام حيض از جمله حرمت وطى زوج در آن زمان ملتزم گردد ، روشن است كه اين روايات هم در مقام بيان حكم ديگرى است و در مقام تنزيل ايام العادة به منزله ايام حيض قطعى مىباشد .\r\nقسم پنجم : رواياتى كه فرق حيض و استحاضه را بيان مىكند كه در حيض ، وطى محرم است و در استحاضه مقام اطلاق حكم نيست و از آن نفى شرائط حرمت\r\n\r\n\r\n","description":"","footnote":"\r\n( 1 ) ( توضيح بيشتر ) اين روايت دليل بر آن است كه صلاة بر حائض حرمت ذاتى دارد ، قهراً زنى كه نمىداند حائض است يا نه ؟ نمىداند آيا صلاة بر او واجب است يا حرام ؟ در نتيجه احتياط ممكن نيست .\r\n","page_name":" 1226 ","page_number":216},
  {"content":"\r\n\r\nوطى استفاده نمىگردد .\r\nقسم ششم : پاره‌اى از روايات كه در تفسير آيه شريفه امر به اعتزال و بيان شأن نزول آنها وارد شده كه در عوالى اللئالى و نيز با تفاوتى در روايات اهل تسنن ديده مىشود ، بر طبق اين روايات پس از نزول آيه ، مردان از زنان حائض كناره‌گيرى كرده و آنها را از خانه‌ها بيرون كرده بودند و آنها سرما مىخوردند ، حضرت رسول صلى الله عليه و آله فرمودند كه نكاح زنان حائض ( به نقل اهل تسنّن ) يا جماع ( به نقل عوالى اللئالى ) ممنوع است و لازم نيست كه از زنان كناره‌گيرى كامل صورت گيرد .\r\nاين روايات اولًا : از جهت سند ضعيف بوده ، ثانياً : از جهت دلالت ناتمام است ، و در مقام بيان شرايط جماع محرم نيست و اگر جماع غير متعارف حرام نباشد با اين روايت منافات ندارد ، و در فرض ظهور روايت در اطلاق ، ظهور ضعيفى است و به آسانى مىتوان از آن رفع يد كرد .\r\nدر ميان تمام روايات گذشته تنها چهار روايت قابل بحث است كه دلالت دو روايت آنها تمام بوده ، ولى دلالت دو روايت ديگر هم به عقيده ما محل تأمل است .\r\nرواياتى كه دلالت آنها تمام است ، يكى روايت عمر بن حنظله است ( طائفه چهارم ذكر شده در آغاز بحث ) كه محدوده جواز استمتاع را در مورد حائض به ما بين الفخذين محصور كرده در نتيجه وطى در دبر كه مرتبه‌اى بالاتر از تفخيذ مىباشد ، محرم خواهد بود ، ولى ظهور اين روايت چندان قوى نيست كه نتوان از آن در فرض تعارض رفع يد كرد ، زيرا ممكن است موضوع نفى و اثبات را در اين روايت ، استمتاعات متعارف دانست ، بنابراين وطى غير متعارف ( / وطى دبر ) اصلًا داخل در موضوع روايت نخواهد بود .\r\nروايت ديگر ، روايت عمر بن يزيد است ( طائفه پنجم ) ، اين روايت چون نخست « بين الاليتين » را تجويز نموده و سپس افزوده : « و لا يوقب » ، همچون نص در حرمت وطى در دبر مىباشد ، چون وقتى وطى از پشت مطرح مىگردد فرد ظاهر آن وطى\r\n\r\n","description":"","footnote":"","page_name":" 1227 ","page_number":217},
  {"content":"\r\n\r\nدر دبر است ، البته وطى در قبل هم از پشت تصوير دارد ، ولى نمىتوان در مورد وطى از پشت ، وطى در دبر را از تحت روايت خارج ساخت .\r\nولى دو روايتى كه دلالت آنها ناتمام است عبارت است از صحيحه عيص بن القاسم و موثقه ليث المرادى .\r\nدر موثقه ليث مرادى ( كه متن آن گذشت ) ، راوى از وطى زن حائض ، « خطأ » سؤال كرده و امام عليه السلام فرموده است : ليس عليه شىء و قد عصى ربّه .\r\n\r\nنكته‌اى حديثى :\r\nنخست به نكته‌اى در فقه الحديث روايت اشاره مىكنيم كه وقتى وطى از روى خطا صورت گرفته ، چگونه حضرت فرموده‌اند كه : « قد عصى ربه » ، عصيان به معناى مخالفت با حرام واقعى نيست ، بلكه به معناى مخالفت با حرام منجز است و اين امر با فرض خطا چگونه سازگار است ؟ در پاسخ مىگوييم كه ظاهراً مراد از « خطأ » موارد جهل تقصيرى است ، مسأله وطى زن حائض از مسائل روشنى است كه مشهور بين المسلمين است و صريحاً آيه قرآن بر حرمت آن دلالت دارد ، در اين موارد جاهل بودن به مسأله قهراً ناشى از تسامح است و در نتيجه جهل وى از سر تقصير بوده ، بنابراين « عصيان » صدق مىكند .\r\n\r\nبررسى اطلاق داشتن روايت ليث مرادى\r\nبه نظر مىرسد كه اين روايت در مقام بيان اصل حرمت وطى زن حائض نيست و راوى نيز از اين امر واضح و روشن پرسش نكرده است ، بلكه از فروع مسأله سؤال مىكند كه آيا وطى زن حائض - عن جهل - هم معصيت بوده و آيا كفاره‌اى دارد يا خير ؟ حضرت در پاسخ مىفرمايند : كفاره ندارد ولى معصيت مىباشد « 1 » .\r\n\r\n\r\n","description":"","footnote":"\r\n( 1 ) ( توضيح بيشتر ) آنچه از سؤال سائل به روشنى استفاده مىشود ، سؤال از ثبوت كفاره است ، كه حضرت در ابتداى پاسخ ، آن را نفى كرده‌اند ، ولى ثبوت معصيت و عدم آن ممكن است اصلًا محل سؤال نبوده و حضرت از سر لطف تحقق معصيت را نيز بيان فرموده‌اند ، بلكه اصلًا ممكن است سائل تصور كرده كه حال كه خطا صورت گرفته معصيتى در كار نيست و سؤال فقط از كفاره نموده حضرت ضمن پاسخ سائل توهم او را نيز رد كرده‌اند . بهر\r\n","page_name":" 1228 ","page_number":218},
  {"content":"\r\n\r\n\r\nبررسى اطلاق داشتن صحيحه عيص بن القاسم\r\nدر صحيحه عيص بن القاسم هم مسأله از اين قرار است ، اكنون مناسب است بار ديگر اين روايت را به طور كامل نقل كنيم .\r\n« عن عيص بن القاسم قال سألت ابا عبد الله عليه السلام عن رجل واقع امرأته و هى طامث ؟\r\nقال لا يلتمس فعل ذلك فقد نهى الله تعالى ان يقربها ؟ قلت : فان فعل أ عليه كفارة ؟ قال : لا اعلم فيه شيئاً يستغفر الله » .\r\nدر اين روايت راوى ابتداءً از حكم وقاع زن حائض پرسش نكرده است ، بلكه از قضيه واقع شده سؤال مىكند يعنى سائل اصل حرمت را مفروض گرفته و از فروع مسأله سؤال مىكند . در نتيجه ممكن است سؤال از اين باشد كه آيا با وقاعى كه انجام گرفته ( كه قهراً از سر جهل و خطا بوده ) معصيت خدا صورت گرفته ، حضرت در پاسخ بر تحقق معصيت تأكيد كرده‌اند ، راوى سپس از ثبوت كفاره سؤال نموده ، حضرت كفاره‌اى ( غير از استغفار ) را نفى كرده‌اند .\r\nو ممكن است مقصود سائل از سؤال اول هم حكم كفاره وقاع بوده ، حضرت نخواسته‌اند صريحاً مقصود او را پاسخ دهد ، بلكه مىخواستند كه با تأكيد بر حرمت فعل مانع تحقّق آن گردند ، در نتيجه راوى سؤال خود را از كفاره با صراحت مطرح مىكند ، و حضرت پاسخ سؤال صريح او را مىدهند .\r\nان قلت : در سؤال اول ، حضرت نفرموده‌اند : « لا يفعل ذلك » ، بلكه فرموده‌اند : « لا يلتمس فعل ذلك » ، يعنى عمداً اين كار را نبايد بكند ، بنابراين احتمال نخست كه پاسخ امام عليه السلام با سؤال سائل سازگار نيست ، بايد سؤال اول را هم مربوط به كفاره بدانيم .\r\nقلت : مجرد جهل به مسأله ، با عمدى بودن فعل تنافى ندارد . پس سؤال راوى\r\n\r\n\r\n","description":"","footnote":"\r\nحال سؤال از فروع مسأله حرمت و احكام مترتبه بر آن است و استاد - مدّ ظلّه - بر اين امر بر نفى اطلاق تكيه دارند ، نه در خصوصيات ديگر ، سؤال و جواب را هر گونه تفسير كنيم منافاتى با ايراد استاد ندارد .\r\n","page_name":" 1229 ","page_number":219},
  {"content":"\r\n\r\nمىتواند از حكم تحقق معصيت در فرض جهل به مسأله باشد .\r\nبهر حال در اين روايت سؤال از اصل حكم حرمت وطى نيست تا بتوان از آن اطلاق گرفت ، بلكه از فروع مسأله و احكام مترتبه بر فعل خارجى سؤال شده كه در نتيجه اطلاق حرمت از روايت استفاده نمىگردد .\r\nبنابراين تنها روايتى كه دلالت آن روشن است و كالصريح در حرمت وطى در دبر است روايت عمر بن يزيد است كه نمىتوان وطى در دبر را از تحت آن خارج ساخت .\r\nحال در مقابل اين روايت ، بايد روايات مجوّزه را بررسى و درباره كيفيت جمع آنها سخن گفت .\r\n\r\nج ) بررسى روايات مجوزه\r\n\r\n1 ) اقسام روايات مجوّزه\r\nروايات مجوزه با تعبير « فيما دون الفرج » همراه است . روايات دالّ بر جواز چند قسم است :\r\nقسم اول : رواياتى كه وطى در دبر استفاده مىگردد .\r\nاز جمله موثقه معاوية بن عمار « عن ابى عبد الله عليه السلام قال سألته عن الحائض ما يحل لزوجها منها قال : ما دون الفرج « 1 » » .\r\nاين مضمون در موثقه عبد الله بن سنان « 2 » و مرسلة عيسى بن عبد الله « 3 » هم ديده مىشود .\r\nقسم دوم : رواياتى كه حرمت را مخصوص موضع الدم دانسته است همانند موثقه هشام بن سالم عن أبى عبد الله عليه السلام فى الرجل يأتى المرأة فيما دون الفرج و\r\n\r\n\r\n","description":"","footnote":"\r\n( 1 ) جامع الاحاديث 2 : 641 / 3105 ، باب 21 ، ح 24 .\r\n( 2 ) جامع الاحاديث 2 : 641 / 3104 ، باب سابق ، ح 23 .\r\n( 3 ) جامع الاحاديث 2 : 635 / 3083 ، باب سابق ، ح 2 و نيز در ج 20 ( چاپ سابق ) : 496 / 1645 ، باب 24 از ابواب ما يحرم بالتزويج از كتاب النكاح روايت تكرار شده است .\r\n","page_name":" 1230 ","page_number":220},
  {"content":"\r\n\r\nهى حائض قال : لا بأس اذا اجتنب ذلك الموضع .\r\nاين مضمون در مرسله عبد الله بن بكير هم آمده است « 1 » .\r\nقسم سوم : روايتى كه تصريح كرده كه « ما عدا القبل بعينه » بر مرد حلال است همچون معتبره عبد الملك بن عمرو قال سألت ابا عبد الله عليه السلام ما لصاحب المرأة الحائض منها فقال كل شىء ما عدا القبل بعينه « 2 » .\r\n\r\n2 ) بررسى روايات قسم اول ( / ما دون الفرج )\r\nدر روايات قسم اول ممكن است اشكال شود كه فرج اعم از قبل و دبر است ، همچنانكه ابن ادريس و ديگران گفته‌اند ، پس روايت نه تنها دال بر جواز نيست ، بلكه با مفهوم ، دليل بر حرمت است ، و احتمال اعم بودن فرج هم روايت را از صلاحيت استناد مىاندازد .\r\nدر پاسخ اين اشكال مىگوييم كه هر چند فرج احياناً به معنى اعم اطلاق شده و مثلًا گفته مىشود : « الفرج قبلًا و دبراً » ، ولى اطلاق آن منصرف به قبل است و معناى شايع آن قبل مىباشد همچنانكه از مراجعه به كلمات فقهاى فريقين و اطلاقات آيات و روايات به روشنى استفاده مىگردد كه مراد از فرج آلت تناسلى متعارف است كه در زن ، قبل خواهد بود .\r\nحال به عنوان نمونه به چند مورد اشاره مىكنيم :\r\nدر آيه شريفه   ( وَ الَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ )   مراد از فرج ، آلت تناسلى مرد است و دبر مرد مراد نيست ، و همچنانكه در روايات آمده مراد حفظ فرج از زنا كردن است و مراد حفظ دبر از ملوط واقع شدن نيست .\r\nدر جملاتى كه ( بطن و فرج ) عامل خطر تلقى شده ، مراد از آن شكم و آلت تناسلى مرد يا زن است كه متعارفاً از آن براى تمتع استفاده مىشود و دبر را شامل نمىگردد .\r\n\r\n\r\n","description":"","footnote":"\r\n( 1 ) جامع الاحاديث 2 : 640 / 3101 ، 3100 ، باب 21 از ابواب الحيض ، ح 20 و 19 .\r\n( 2 ) جامع الاحاديث 2 : 640 / 3102 ، باب سابق ، ح 21 .\r\n","page_name":" 1231 ","page_number":221},
  {"content":"\r\n\r\nدر استعمالات فقها هم آنها به جاى موضع الدم ، تعبير فرج را به كار مىبرند و مراد را يكى مىدانند . پس اشكال عام بودن فرج ناتمام است .\r\n\r\nنقد روايات « ما دون الفرج »\r\nولى به اين روايات از جهت ديگرى مىتوان اشكال كرد كه دون در اين روايات به معناى « پايين » مىباشد و مراد از « ما دون الفرج « 1 » » مىتواند پايينتر از فرج باشد ، در نتيجه بر جواز تفخيذ كه مرتبه نازلترى از « فرج » است دلالت مىكند ولى بر جواز وطى در دبر كه همانند و همپايه وطى در فرج به شمار مىآيد دلالت ندارد و دليلى نداريم كه مراد از مادون الفرج ، ما سوى الفرج باشد .\r\nساير روايات مسأله را در جلسه بعد بررسى خواهيم كرد . « * و السلام * »\r\n\r\n\r\n","description":"","footnote":"\r\n( 1 ) ( توضيح بيشتر ) مراد از فرج در اين روايات به اتفاق فقهاى وطى در فرج است ، و ساير تمتعات از فرج حائض جايز است ( بر فرض اختصاص حرمت به فرج و عدم قول به حرمت استمتاع ما بين السرة و الركبة - مثلًا - ) ، در نتيجه مراد از « مادون الفرج » مىتواند ، مرتبه پايينتر از وطى در فرج باشد كه قهراً دليل بر جواز وطى در دبر نخواهد بود .\r\nگفتنى است كه استاد در درس از تعبير ديگرى استفاده كردند كه مراد از « ما دون الفرج » مىتواند زير فرج باشد و در مقام بيان جواز تفخيذ مىباشد .\r\nبيانى را كه در متن آورديم استاد در خارج درس فرموده و بدان تكيه نمودند و از بيان مذكور در درس روشنتر است زيرا در بيان درس براى بيان جواز اعضاء بالاتر از فرج ، بايد به اولويت و مانند آن تمسك جست ، ولى در بيان مذكور در متن همين تعبير « ما دون الفرج » ، تمام مراتب نازلتر از وطى در فرج همچون تفخيذ ، تقبيل و تمتع به ثدى را شامل شده و اشكالى در مفاد روايت نيست تا نياز به پاسخ باشد و با اين بيان روشن مىشود كه بيانى كه در چند جلسه پيش در تقريب دلالت روايت مطرح شد كه چون سؤال از جميع ما يحل لزوجها است ، تطابق سؤال و جواب اقتضا مىكند كه « دون » در پاسخ حضرت به معناى « ما سوى » باشد و الا حضرت به مقدارى از سؤال سائل پاسخ نداده‌اند ، از تقريب بالا معلوم مىشود كه تقريب چند جلسه گذشته اشكال دارد .\r\n","page_name":" 1232 ","page_number":222},
  {"content":"\r\n\r\n\r\n26 / 7 / 1378 دوشنبه درس شمارهء ( 137 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء پيش رواياتى كه ظاهر آنها دلالت بر حرمت يا حليت وطى در دبر در حال حيض دارد ، مورد بررسى و تحقيق قرار گرفت ؛ نتيجه آن شد كه تنها روايتى كه از لحاظ سند و دلالت قابل اخذ مىباشد ، روايت عمر بن يزيد است كه دلالت بر حرمت دارد . همچنين برخى از رواياتى كه ظاهر آنها حرمت را در حال حيض منحصر به خصوص موضع الدم دانسته ، مورد بررسى قرار گرفت و مفهوم تعبير « ما دون الفرج » در بعضى از آنها بيان شد . در اين جلسه ابتدا توضيحى بيشتر دربارهء مراد از اين تعبير در احاديث خواهيم داد و شواهدى از روايات خواهيم آورد . سپس شمارى ديگر از روايات مذكور كه ممكن است از اطلاق يا عموم آنها جواز فهميده شود ، مورد بررسى قرار خواهد گرفت . در نهايت مسألهء 3 باب مورد بحث قرار خواهد گرفت يعنى حصول يا عدم حصول نشوز زوجه با عدم تمكين نسبت به وطى در دبر بررسى خواهد شد .\r\n* * * \r\nالف ) مراد از تعبير « ما دون الفرج » در روايات مورد بحث :\r\n\r\n1 ) معناى « ما دون الفرج » به نظر استاد مدّ ظلّه\r\nهمچنانكه در جلسهء پيش اشاره شد ، بحث در جواز وطى در دبر حائض بود ، روايات در بيان مقدارى كه مىتوان از حائض استمتاع برد ، مختلف بود ؛ در طائفه‌اى از روايات استمتاع از « ما دون الفرج » مجاز شمرده شده بود ، به اين روايات بر جواز وطى در دبر استدلال شده بود ، بر اين مبنا كه مراد از « ما دون الفرج » ، « ما سواى فرج » باشد ، ولى مراد از تعبير « ما دون الفرج » كه در برخى احاديث آمده ، از جمله در\r\n\r\n","description":"","footnote":"","page_name":" 1233 ","page_number":223},
  {"content":"\r\n\r\nروايت عيسى بن عبد الله در تفسير عياشى « 1 » كه قبلًا خوانده شد و سند آن هم ضعيف است و روايات ديگر ، ما سواى فرج نيست تا بتوان از اين روايت ، جواز وطى در دبر حائض را استفاده كرد ، بلكه مراد از آن پائين‌تر از فرج است كه ظاهراً كنايه از تفخيذ و امثال آن باشد ( و حتّى در صورتى كه مراد از « فرج » را در خصوص موضع الدم بدانيم نه اعم از قبل و دبر ) بنابراين ، نمىتوان اين گونه روايات را دال بر جواز دانست تا با صحيحهء عمر بن يزيد تعارض نمايد .\r\n\r\n2 ) ادله و شواهد معناى مذكور براى « ما دون الفرج »\r\nدر موارد متعددى در روايات اين تعبير ( ما دون ) به معناى « پايين » به كار رفته و در اين موارد نمىتوان مراد از آن را مفهومى ديگر دانست ، مثلًا :\r\nمثال اول : در باب حج دربارهء حرمت وطى در كفارهء آن ، اين تعبير شده است كه :\r\n« معاوية بن عمار قال سألت ابا عبد الله ( ع ) عن رجل وقع على اهله فيما دون الفرج قال : عليه بدنة و ليس عليه الحج من قابل » « 2 » شهرت بسيار قوى و قريب به اتفاق وجود دارد كه تفاوتى در حكم جماعِ محرّم ، بين قبل و دبر نيست ؛ البته قول مخالف هم وجود دارد ، ولى نادرست است به هر حال در اينجا يا فرج را به معناى اعم ( از قبل و دبر ) گرفته‌اند و يا آن كه ( به احتمال قوى ) فرج را به همان معناى موضع الدم دانسته‌اند ، ولى ما دون الفرج را به مفهوم پايين‌تر از فرج گرفته و حمل بر تفخيذ و مانند آن كرده‌اند . اين احتمال دوم كه قوىتر به نظر مىرسد ، مؤيّد كلام ما در اينجاست .\r\nمثال دوم : زنى كه همسرش در بيدارى از او تمتع برده ولى دخولى صورت نگرفته ،\r\n\r\n\r\n","description":"","footnote":"\r\n( 1 ) ر . ك جامع الاحاديث ، ش 3083 ، وسائل الشيعة ، كتاب الطهارة ، باب 25 از ابواب الحيض ، طبع آل البيت ، ج 2 ، ص 322 ، ح 9 .\r\n( 2 ) وسائل 13 / 119 / روايت 17382 ، چاپ آل البيت .\r\n","page_name":" 1234 ","page_number":224},
  {"content":"\r\n\r\nروايت مىفرمايد غسل بر او واجب نيست زيرا « انما جامعها دون الفرج » يعنى مجامعتى كه پائين‌تر از فرج است .\r\n« محمد بن مسلم قال قلت لأبي جعفر عليه السلام . . . كيف لم يجعل عليها [ المرأة 
  ] الغسل اذا جامعها دون الفرج فى اليقظة فأمنت ؟ قال : . . . لانها انما جامعها دون الفرج فلم يجب عليها الغسل لانه لم يدخله » « 1 » يا در روايت ديگرى تعبير شده : « سئل ابو عبد الله - عليه السلام - عن الرجل يصيب المرأة فيما دون الفرج أ عليها غسل ان هو انزل و لم تنزل هى ؟ قال : ليس عليها غسل . . . » « 2 » در اين موارد هم مراد از عدم وجوب غسل ، در صورتى است كه مواقعه در پايين‌تر از فرج صورت گرفته باشد ؛ زيرا مطابق قول مشهورِ قوى ، جماع و اصابه چه در قبل باشد و چه دبر ، براى زن غسل را واجب مىسازد . از اين رو ، اين تعابير را معمولًا بر تفخيذ و امثال آن نه بر وطى در دبر حمل مىكنند .\r\nمثال سوم : اصولًا معناى كمتر و پايينتر براى كلمهء « دون » معنايى غير متعارف و حتى غير شايع نيست و نمىتوان گفت كه « دون » همواره به معناى « ما عدا » و « ما سوى » مىباشد . مثلًا چه بسا گفته مىشود « دون اربعين سنة » يا « دون الميقات » « 3 » در اين موارد مراد آن است كه فرد به آن سن يا مكان و اصل نشده و نرسيده باشد . بنابراين حمل تعبير « ما دون الفرج » بر تمتعات پايينتر از موضع فرج ( مانند تفخيذ ) نه تنها استبعادى ندارد ، بلكه مطابق و موافق با يكى از معانى شايع و متداول واژهء « دون » مىباشد .\r\nبنابراين از رواياتى كه در حال حيض تمتعات « ما دون الفرج » را تجويز كرده ، نمىتوان جواز وطى در دبر را استفاده كرد .\r\n\r\nب ) بررسى دلالت روايات بر جواز وطى در دبر در حال حيض و نظر مقبول استاد - مدّ ظلّه - :\r\n\r\n\r\n","description":"","footnote":"\r\n( 1 ) وسائل الشيعة ، كتاب الطهارة ، باب 7 از ابواب الجنابة ، طبع آل البيت ، ج 2 ، ص 191 ، ح 19 .\r\n( 2 ) وسائل الشيعة ، كتاب الطهارة ، باب 11 از ابواب الجنابة ، طبع آل البيت ، ج 2 ، ص 199 ، ح 1 .\r\n( 3 ) مثلًا اين موارد را در روايات مىبينيم : « ليس فيهما دون الاربعين شىء » يعنى كمتر از چهل گوسفند * ، « التعزير كم هو ؟ » قال دون الحد ، قلت دون ثمانين قال : لا و لكن دون الاربعين * ، « فليفرغ على كفيه فليغسلهما دون المرفق » يعنى پايين‌تر از مرفق ، « من شاء اكتحل ثلاثاً فى كل عين و من فعل دون ذلك او فوقه فلا حرج » * « قلت فان كان دون الدرع ازار فانما يصيب العرق ما دون الازار » * « سألته عن قول الله عز و جل  « وَ لا تَجْهَرْ بِصَلاتِكَ وَ لا تُخافِتْ بِها »  قال المخافة ما دون سمعك ، * « ليس على ما دون المائة بعد ذلك شىءٌ » * « ما دون المواقيت الى مكة فهو حاضرى المسجد الحرام » * « ما حدّ التّلقى ؟ قال : ما دون غدوة او روحة »\r\n","page_name":" 1235 ","page_number":225},
  {"content":"\r\n\r\n\r\n1 ) موثّقهء هشام بن سالم\r\nمتن روايت مزبور اين چنين است :\r\n« عن هشام بن سالم ، عن ابى عبد الله - عليه السلام - فى الرجل يأتى المرأة فيما دون الفرج و هى حائض ، قال : لا بأس اذا اجتنب ذلك الموضع « 1 » » .\r\nدر اين روايت هر چند ظاهراً مراد از فرج خصوص قبل است ، زيرا ذلك الموضع تعبير كرده نه ( مثلًا ) الموضعين ، ولى معلوم نيست كه مراد از « ما دون الفرج » ما سوى الفرج باشد ، شايد پايينتر از فرج يعنى تفخيذ و مانند آن باشد و پاسخ حضرت براى نفى بأس از وطى در دبر كه هم عرض وطى در فرج است ، نباشد بلكه براى اجازهء مراحل پايينتر مانند تفخيذ باشد .\r\n\r\n2 ) روايت عبد الملك بن عمرو\r\nاين روايت به دو صورت نقل شده كه علاوه بر تفاوت در سند تعابير آن دو نيز اندكى متفاوت مىباشد ، ولى به نظر ما روايت مزبور واحد است و به طور مكرّر صادر نشده است ، ابتدا متن دو روايت را مىخوانيم و سپس مفهوم و دلالت آن را مورد بحث قرار مىدهيم :\r\n\r\nبحث اول : متن دو نقل مختلف از روايت عبد الملك بن عمرو :\r\n1 ) محمد بن يعقوب ، عن محمد بن يحيى ، عن احمد بن محمد و محمد بن الحسين ، عن محمد بن اسماعيل بن بزيع ، عن منصور بن يونس ، عن اسحاق بن عمار ، عن عبد الملك بن عمرو قال : سألت ابا عبد الله - عليه السلام - ما لصاحب المرأة الحائض منها ؟ فقال : كل شىء ما عدا القبل منها بعينه ( يا بنا بر نسخه‌اى ديگر : يصيبه منها بعينه ) « 2 »\r\n2 ) و عنه ( عن محمد بن يحيى ) ، عن سلمة ، عن على بن الحسن ، عن محمد بن\r\n\r\n\r\n","description":"","footnote":"\r\n( 1 ) جامع الاحاديث ، ش 3101 ، وسايل الشيعة ، كتاب الطهارة ، باب 25 از ابواب الحيض ، طبع آل البيت ، ج 2 ، ص 322 ، ح 6 .\r\n( 2 ) وسائل الشيعة ، كتاب الطهارة ، باب 25 از ابواب الحيض ، طبع آل البيت ، ج 2 ، ص 321 ، ح 1 .\r\n","page_name":" 1236 ","page_number":226},
  {"content":"\r\n\r\nزياد ، عن ابان بن عثمان و الحسين بن ابى يوسف ، عن عبد الملك بن عمرو قال :\r\nسألت ابا عبد الله - عليه السلام - : ما يحل للرجل من المرأة و هى حائض ؟ قال : كل شىء غير الفرج ، قال : ثم قال : انما المرأة لعبة الرجل « 1 » .\r\n\r\nبحث دوم : سند و دلالت روايت عبد الملك بن عمرو :\r\nاز نظر سند به نظر ما اين روايت معتبر است ، زيرا هر چند عبد الملك در منابع رجالى توثيق صريحى ندارد ، ولى افراد متعددى از اصحاب اجماع از او نقل حديث كرده‌اند كه نشان مىدهد وى مورد اعتماد و وثوق محدثان بوده است . بنابراين سند روايت از ناحيه عبد الملك اشكالى ندارد .\r\nاين دو روايت به احتمال قوى يك روايت بوده كه به دو صورت نقل شده است و بعيد است كه عبد الملك اين موضوع را دو بار از امام ( ع ) سؤال كرده باشد . ولى لفظ هر دو روايت صادر از معصوم نيست و لااقل يكى از دو روايت نقل به معنا شده است « 2 » .\r\nدر يك نقل « ما عد القبل » تعبير شده در نقل ديگر « غير الفرج » آمده است ، ولى ما نمىدانيم كه لفظ صادر از معصوم ( ع ) كداميك از اين دو بوده است و كداميك از اين دو از قبيل نقل به معنا مىباشد . اين احتمال وجود دارد كه لفظ « فرج » را به جاى قبل قرار داده باشد يا بر عكس به جاى « فرج » ، « قبل » تعبير شده باشد . بنابر احتمال مزبور ، ممكن است كسى توهم كند كه شايد لفظ فرج در معناى اعم از قبل و دبر به كار رفته باشد و چون اين احتمال قوى است ، نمىتوان براى جواز وطى در دبر به مفهوم اين روايت استناد كرد ؛ ولى اين توهم مردود است ، زيرا حتى اگر چنين فرض كنيم كه لفظ صادر شده در اصل ، « فرج » بوده ، ظهور اين لفظ در قبل است و حمل آن بر معناى اعم مستبعد به نظر مىرسد ولى با اين همه ، مىتوان بر اساس اين روايت\r\n\r\n\r\n","description":"","footnote":"\r\n( 1 ) وسائل الشيعة ، كتاب الطهارة ، همان باب ، ح 4 .\r\n( 2 ) ما در ميان تعداد روايات مورد بحث در ما نحن فيه كه گفتيم بيست و سه روايت در واقع بيست روايت است ؛ در شمارش مزبور ما اين دو روايت را واحد فرض كرده‌ايم .\r\n","page_name":" 1237 ","page_number":227},
  {"content":"\r\n\r\nقائل به جواز وطى در دبر حائض شد . زيرا آنچه به طور روشن موضوع بحث و سؤال در اين روايت بوده ، تمتعات متعارف از زن در حال حيض بوده نه هر گونه تمتع . و نسبت به تجويز وطى در دبر دلالت روشنى ندارد و ظهور صحيحهء عمر بن يزيد در حرمت به مراتب ، اقوى از ظهور اين روايت در جواز مىباشد و از اين رو تصرف در ظهور بدوى اين روايت بسيار آسانتر از تصرف در ظهور روايت عمر بن يزيد است . زيرا روايت عمر بن يزيد مىگويد « له ما بين اليتيها و لا يوقب » فرد ظاهر و روشن ما بين الاليتين ، دبر است و ظاهر قوى اين روايت اين است كه متعلق لا يوقب ، ما بين الاليتين است پس اين روايت بر نهى از وطى در دبر دلالت قوى دارد ، بنابراين بايد در دلالت بدوى روايت عبد الملك بن عمرو تصرف كنيم . و اگر بخواهيم در دلالت روايت عمر بن يزيد تصرف كنيم بايد از ظهور نهى در حرمت رفع يد كنيم كه بيشتر خلاف ظاهر است ؛ بخصوص با توجه به اينكه سؤالاتى كه بين عامه مطرح بوده و همچنين سؤالى كه سائل در روايت عمر بن يزيد كرده ، سؤال از جواز است ، نهى حضرت ظهور قوى در حرمت پيدا مىكند . و بعيدتر از اين ، آنست كه متعلق لا يوقب را فرج بدانيم و بگوئيم روايت مىگويد له ما بين الاليتين ( يعنى الدبر ) و لا يوقب ( يعنى فى الفرج ) . بنابراين در ظهور بدوى روايت عبد الملك بن عمرو تصرف مىكنيم و مىگوييم مراد سائل ( و بالتبع مراد امام ) را بايد تمتعاتى دانست كه به طور متعارف و عادى صورت مىگيرد مانند تفخيذ يا ملاعبات متعارف ديگر و تعبير « ما عدا الفرج » يا « ما عدا القبل » اصولًا ناظر به تمتعات نامتعارف مانند وطى در دبر نيست . بر اين اساس ، نمىتوان روايت عبد الملك بن عمرو را از ادلهء مجوزه به شمار آورد .\r\n\r\n3 ) مرسلهء عبد الله بن بكير\r\n« محمد بن الحسن باسناده عن على بن الحسن بن فضّال ، عن محمد و احمد ابنى الحسن ، عن أبيهما ، عن عبد الله بن بكير ، عن بعض اصحابنا ، عن أبى عبد الله - عليه السلام - قال : اذا\r\n\r\n","description":"","footnote":"","page_name":" 1238 ","page_number":228},
  {"content":"\r\n\r\nحاضت المرأة فليأتها زوجها حيث شاء ما اتّقى موضع الدم « 1 » » .\r\nسند اين روايت قابل اعتماد نيست ، زيرا ما مراسيل عبد الله بن بكير را ، هر چند وى جزو اصحاب اجماع است ، حجّت نمىدانيم . به علاوه دلالت آن بر جواز قوى نيست زيرا همچنانكه در روايت پيشين گفته شد ، در مقام جمع با روايت عمر بن يزيد مىگوئيم مراد از « اتيان » در اين روايت ظاهراً استمتاعات متعارف است و اين حمل ، اظهر از آن است كه در ظهور صحيحهء عمر بن يزيد به يكى از دو نحوى كه گفته شد ، تصرف كنيم .\r\n\r\n4 ) موثّقهء عبد الله بن سنان\r\n« محمد بن يعقوب ، عن محمد بن يحيى ، عن سلمة بن الخطاب ، عن على بن الحسن ، عن محمد بن ابى حمزه ، عن داود الرقى ، عن عبد الله بن سنان قال : قلت لأبي عبد الله - عليه السلام - ما يحل للرجل من امرأته و هى حائض ؟ فقال : ما دون الفرج » « 2 »\r\nهمچنانكه گفته شد ممكن است مراد از تعبير « ما دون الفرج » را در اين روايت تمتعاتى كه خفيف‌تر از جماع در فرج است ، باشد . بنابراين اصولًا مواضع هم عرض آن مانند دبر را شامل نشود .\r\n\r\n5 ) موثّقهء معاوية بن عمار\r\n« محمد بن يعقوب ، عن محمد بن يحيى ، عن حميد بن زياد ، عن الحسن بن محمد ، عن عبد الله بن جبله ، عن معاوية بن عمار ، عن أبى عبد الله - عليه السلام - قال : سألته عن الحائض ما يحلّ لزوجها منها ؟ قال : ما دون الفرج « 3 » » .\r\nدر اين روايت نيز تعبير « ما دون الفرج » تنها بر جواز تمتّعات نسبت به تمتعات\r\n\r\n\r\n","description":"","footnote":"\r\n( 1 ) وسائل الشيعة ، كتاب الطهارة ، همان باب ، ح 5 .\r\n( 2 ) وسائل الشيعة ، كتاب الطهارة ، همان باب ، ح 3 .\r\n( 3 ) وسائل الشيعة ، كتاب الطهارة ، همان باب ، ح 2 .\r\n","page_name":" 1239 ","page_number":229},
  {"content":"\r\n\r\nكمتر از موضع فرج ، دلالت دارد و براى جواز وطى در دبر قابل استناد نيست .\r\n\r\n6 ) نتيجهء بحث\r\nتنها روايتى كه در ميان روايات مذكور براى استناد به جواز ، قابل ملاحظه به نظر مىرسد ، روايت عبد الملك بن عمرو است كه در برابر ظهور و حتّى صراحت صحيحهء عمر بن يزيد ، بايد از ظهور بدوى اين روايت رفع يد كرد . زيرا روايت عمر بن يزيد ظهور قابل توجهى در حرمت دارد . به علاوه اطلاق مقاربت و قرب در آيه شريفه شامل وطى در دبر نيز مىشود . بنابراين هر چند ما در غير حال حيض قائل به كراهت آن هستيم ، ولى در حال حيض با توجه به ادلهء ياد شده ، بايد قائل به حرمت شويم و قول به حرمت اگر اقوى نباشد ، لااقل احوط است « 1 » .\r\n\r\nج ) بحث در بارهء مسألهء سوّم :\r\n\r\n1 ) متن مسأله\r\n« مسألهء 3 - ذكر بعض الفقهاء ممن قال بالجواز انه يتحقّق النشوز بعدم تمكين الزوجه من وطئها دبرا ، و هو مشكل ، لعدم الدليل على وجوب تمكينها فى كل ما هو جايز من انواع الاستمتاعات ، حتى يكون تركه نشوزاً »\r\n\r\n2 ) شهرت قول به تحقّق نشوز با عدم تمكين ، نسبت به وطى در دبر\r\nما پيشتر گفتيم كه فقها معمولًا وطى در دبر را از حقوق زوج نمىدانند و از اين رو در صورت عدم تمكين زوجه ، قائل به نشوز نيستند . اين نقل قول مستند به تعابيرى بود كه در برخى منابع از جمله در عروه و مستمسك آمده است . مثلًا مرحوم سيد در اين مسأله تعبير به « بعض الفقهاء » فرموده يا مرحوم آقاى حكيم ( ره ) مراد مصنف را تنها صاحب جواهر ( ره ) دانسته است . ولى پس از مراجعه به منابع فقهى و فحص كامل معلوم شد كه قائلين به تحقق نشوز با عدم تمكين ، آنچنان كم نيستند و با توجه به صراحت و ظهور عبارات بسيارى از فقها حتى مىتوان قائل به شهرت اين قول شد و لذا برخى مانند فيض ( ره ) اين نظر را به مشهور نسبت داده‌اند . هر چند قول به حق نبودن و عدم تحقق نشوز هم مشهور مىباشد ، ولى اين نظر هم كه وطى در دبر\r\n\r\n\r\n","description":"","footnote":"\r\n( 1 ) استاد در جلسات بعد با طرح اشكال سندى در روايت عمر بن يزيد و عمر بن حنظله از اين رأى عدول مىكنند .\r\n","page_name":" 1240 ","page_number":230},
  {"content":"\r\n\r\nاز حقوق بوده ، عدم تمكين ، موجب نشوز مىگردد ، قول نادر و شاذى نيست و نهايت اين كه مىتوان هر دو قول را مشهور و قابل اعتماد دانست . براى اثبات اين مطلب عبارات برخى فقها ذيلًا آورده مىشود .\r\n\r\n3 ) برخى تعابير فقها در اين باره\r\n1 ) يحيى بن سعيد در « الجامع » : « و انما يجب النفقة فى النكاح بأن يكون دائماً و تمكنه الزوجة من الاستمتاع بها تمكيناً كاملا ، فلو امكنته من القبل فقط . . . ، لم يكن لها عليه نفقة » از اين تعبير بر مىآيد كه با عدم تمكين نسبت به تمتع از غير قبل ، نشوز حاصل مىشود ، زيرا نفقه تنها در فرض عدم نشور بر زوج واجب مىشود .\r\n2 ) علامه در القواعد : « انما تجب النفقة بالعقد الدائم مع التمكين التام و لا تجب بالمتعة و لا لغير الممكّنة من نفسها كل وقت فى اىّ موضع اراد ، فلو مكّنت قبلًا و منعت غيره سقطت نفقتها » در بحث نشوز هم فرموده : « و يندرج تحت النّشوز المنع من الوطى و الاستمتاع فى قبل او دبر » .\r\n3 ) فاضل مقداد در التنقيح : « المراد بالتمكين التام هو طاعتها لزوجها عند طلب مباشرتها قبلًا او دبراً اى وقت اراد و اى مكانٍ اراد مما يجوز فيه الاستمتاع شرعاً و عرفاً » يعنى استمتاع بايد نسبت به مواضعى باشد كه عرفاً و شرعاً مجاز است نه مثلًا در مكانهائى مانند مسجد .\r\n4 ) محقق در شرايع ( ره ) در بحث شروط نفقهء زوجه فرموده : « فلو بذلت نفسها فى زمان دون زمان ، او مكان دون آخر مما يسوغ فيه الاستمتاع لم يحصل التمكين » .\r\nمرحوم شهيد ثانى در مسالك فرموده كه ظاهراً مراد از « مكان » در كلام مصنّف مكان فعل است ، يعنى در هر محلّى كه منع شرعى وجود ندارد و استمتاع مجاز است ، بايد تمكين نمايد . ولى مثلًا استمتاع در مسجد كه جايز نيست ، وجوب تمكينى ندارد . بعد فرموده كه ممكن است مراد از مكان معناى جامعى باشد كه مواضع بدن زن را نيز شامل شود . « و يمكن أن يريد بالمكان ما يعمّ البدن كالقبل و غيره مما يسوغ فيه الاستمتاع و كلاهما معتبر فى التمكين و إن كان الاول اظهر فى المراد » خلاصه به\r\n\r\n","description":"","footnote":"","page_name":" 1241 ","page_number":231},
  {"content":"\r\n\r\nنظر شهيد ( ره ) ، مراد محقق ( ره ) از اين تعبير ظاهراً مكان فعل است ، ولى براى حصول تمكين ، رعايت هر دو امر لازم و معتبر مىباشد يعنى تمكين بايد نسبت به استمتاع در هر محل و مكان و نسبت به هر موضعى از بدن زن صورت گيرد .\r\n5 ) فيض ( ره ) در مفاتيح الشرايع فرموده : « و يشترط فى وجوبها التمكين التام منها اى التخلية بينها و بينه بحيث لا يخصّ موضعاً منها و لا مكاناً و لا وقتاً على المشهور » مىبينيم كه ايشان وجوب تمكين تام و تمكين نسبت به همهء مواضع بدن را به مشهور نسبت داده است .\r\n6 ) مرحوم صاحب رياض ( ره ) فرموده كه امتناع زوجه از وطى در قبل در حال حيض موجب تحقّق نشوز نمىشود ؛ زيرا شرعاً جايز نيست . بعد فرموده : « و كذا دبرا ان منعنا عنه » يعنى بر اين مبنا كه وطى در دبر در حال حيض حرام باشد ، با امتناع زوجه ، نشوز حاصل نمىشود . مفهوم اين گفته آن است كه اگر وطى در دبر در صورت حيض جايز باشد ، با عدم تمكين زوجه نشوز تحقق مىيابد .\r\n7 ) در كشف اللثام در شرح عبارت « قواعد » آمده : « فلو مكّنت قبلًا و منعت غيره من الدّبر او سائر الاستمتاعات لا لعذر سقطت نفقتها كلّا او بعضاً كما مرّ مع احتمال عدم السقوط اصلًا » . ظاهراً تمايل وى به اين نظر است كه با منع از تمكين ، نفقه ساقط مىشود ، ولى احتمال داده كه نفقه ساقط نشود . بعد فرموده : « و يندرج تحت النشوز المنع من الوطي و الاستمتاع فى قبل او دبر او غيرهما على وجه كما عرفت » مراد از « على وجه » نظرى است كه در بالا مطرح كرده و نسبت به آن تمايل دارد .\r\n9 ) الجواهر « 1 » : « لو مكّنت قبلًا و منعته غيره من الدبر او سائر الاستمتاعات لا لعذر سقطت نفقتها اجمع فى اقوى الوجوه » بعد فرموده : « قد تقدّم قوّة سقوط نفقتها اجمع بذلك و احتمال التبعيض و عدم السقوط » . اين عبارت اشاره به سه قولى است كه در مسأله وجود دارد :\r\nقول به سقوط نفقه به طور كلى ، قول به عدم سقوط اصلًا و قول به تبعيض يعنى به نسبت تمكين زن ، وى نسبت به نفقه استحقاق داشته باشد . صاحب جواهر ( ره )\r\n\r\n\r\n","description":"","footnote":"\r\n( 1 ) جواهر ج 31 / 303 .\r\n","page_name":" 1242 ","page_number":232},
  {"content":"\r\n\r\nقائل به نظريه نخست است .\r\n9 ) در منافع فقهى متقدّم‌تر مانند كافى أبو الصلاح و غنيه ابن زهره نيز نظير اين تعابير يافت مىشود ، مثلًا أبو الصلاح حلبى در « الكافى » فرموده : « يلزمها طاعته فى نفسها » يعنى زن دربارهء خودش وجوب اطاعت از شوهر دارد و بايد تمكين كند تنها در مواردى كه نفسِ فعل ، حرمت دارد ، چنين اطاعتى واجب يا جايز نيست ( لا طاعة لمخلوق فى معصية الخالق ) بنابراين مىتوان نتيجه گرفت كه وى از آنجا كه استمتاع نسبت به دبر را جايز مىداند ، اطاعت از زوج را هم در اين زمينه واجب مىشمارد .\r\n10 ) ابن براج در « المهذّب » پس از آنكه شرط وجوب نفقه را تمكين كامل زوجه دانسته ، گفته است : « و التمكين الكامل هو تسليم نفسها اليه و تمكنه منها على الاطلاق » هر چند وى براى على الاطلاق ، مكان و زمان و مانند اينها را مثال مىزند ، ولى مىتوان مصداق آن را هر چيزى دانست كه شرعاً جايز مىباشد .\r\n11 ) شهيد اول ( ره ) در اللّمعة : « تجب نفقة الزوجة بالعقد الدائم به شرط التمكين الكامل فى كل زمان و مكان يسوغ فيه الاستمتاع ، فلا نفقة للصغيرة و الناشزة » از تعبير وى نيز مىتوان استفاده كرد كه منع از هر يك از استمتاعاتِ مجاز ، موجب نشوز و عدم استحقاق زن نسبت به نفقه مىشود .\r\nعلاوه بر اينها مشابه اين تعبيرات را مىتوان در كتب فقهى ديگر ، از جمله شرايع ، نافع ، مبسوط ، تبصره و ارشاد يافت و از آن‌ها استفاده مىشود كه تعداد قابل توجهى از فقها قائل به اين بوده‌اند كه وطى در دبر از حقوق زوج بوده ، ممانعت زوجه از آن موجب تحقق نشوز او و در نتيجه عدم استحقاق وى نسبت به نفقه مىگردد ؛ بنابراين بر خلاف آنچه كه از تعبير عروه و مستمسك بر مىآيد ، اين قول نه تنها نادر نيست ، بلكه نظريه‌اى مشهور هم هست ، هر چند قول به عدم نشوز هم شهرت دارد . ادامهء بحث را در جلسهء بعد پى مىگيريم . ان شاء الله . « * و السلام * »\r\n\r\n","description":"","footnote":"","page_name":" 1243 ","page_number":233},
  {"content":"\r\n\r\n\r\n27 / 7 / 1378 سه‌شنبه درس شمارهء ( 138 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء پيش براى اثبات حرمت وطى در دبر در حال حيض به دو روايت به ظاهر صحيح ، عمر بن يزيد و عمر بن حنظله تمسّك كرده ، و از ظهور قوى « ما بين اليتين » در دُبر ، و نيز از اينكه تفخيذ ، حد اكثر تمتع مجاز شمرده شده بود ، عرض كرديم كه تقييد روايات مجوزه به غير دبر ، مقدم بر حمل روايات ناهيه بر كراهت است ، و لذا قائل شديم كه :\r\nالاحوط لو لم يكن الاقوى از مباشرت در غير موضع دم در حال حيض بايد اجتناب كرد در اين جلسه ضمن خدشه در سند اين دو روايت ، قائل به جواز با احتياط استحبابى در ترك خواهيم شد ، آنگاه با ادامه بررسى ادله تحقق نشوز به وسيلهء عدم تمكن زوجه از وطى در دبر ، به لحاظ اينكه وطى در دبر را از حقوق شوهر نمىدانيم ، خواهيم گفت كه نشوز با امتناع زوجه محقق نمىشود .\r\n* * * \r\nالف ) بررسى يكى از علل سقطهائى كه در اسناد روايات واقع شده است :\r\n\r\n1 ) نقل قول صاحب معالم\r\nمرحوم صاحب معالم در مقدمه كتاب منتقى الجمعان مطالب نافعى دارد كه از جمله آنها در مقدمهء ثالثه مىگويد : عدم توجه بعضى از مؤلفين به تعليق و سقطهاى اول اسناد ، باعث شده كه برخى از اسناد متصل ، منقطع شود .\r\n\r\n","description":"","footnote":"","page_name":" 1244 ","page_number":234},
  {"content":"\r\n\r\n\r\n2 ) نمونه‌هائى از تعليق اسناد و عدم توجه بعضى از محدثين\r\nيكى از چيزهائى كه در بين محدثين رائج بوده ، اين است كه وقتى روايتى را با سند نقل مىكردند ، در نقل حديث بعد از آن ، اگر بخشى از رواة آن با حديث قبلى يكى بوده « بهذا الاسناد » يا « بالاسناد » تعبير كرده و ادامه را تا آخر ذكر مىكردند ، مثلًا :\r\n« على بن ابراهيم ، عن أبيه ، عن ابن أبى عمير ، عن هشام بن سالم »\r\nدر حديث بعد مىنويسند : « و باسناده عن ابن أبى عمير . . . » كه طبعاً اگر كسى بخواهد حديث را در كتاب ديگر بياورد ، بايد قسمت اول سند قبلى را ذكر كند .\r\nولى در بسيارى از كتابها - از جمله كافى - گاهى تعليق صورت گرفته و بهذا الاسناد هم تعبير نشده ، يعنى قسمتى از اول سند در روايت متوالى مشترك است ، هنگام نقل روايت دوم از آخرين فرد مشترك ، سند را شروع مىكنند بدون اينكه تذكر بدهند « بهذا الاسناد » در اين گونه موارد بايد مقدارى از آغاز سند روايت قبل را بر سر روايت بعدى بياوريم تا سند روايت دوم كامل گردد . گاهى هم بين روايت معلق و معلق عليها يك روايت - و به ندرت چند روايت - فاصله مىشود .\r\nتعليق‌هائى كه در كتب حديثى واقع شده معمولًا واضح است ولى گاهى روشن نيست و موجب اشتباه مىگردد و اين در مواردى است كه شخصى اول سند قرار گرفته كه گاهى بلاواسطه از او روايت مىشود و گاهى مع الواسطة و لذا معلوم نمىشود اينكه اول سند قرار گرفته آيا ابتداى سند است ، يا مقدارى از قبلش به اعتماد روايت قبلى حذف شده ، و گاهى اشتراك نام راوى كه اول سند واقع شده ، باعث مىشود كه در تعليق و عدم تعليق ترديد كنيم به طورى كه بر اهل فن نيز مسأله واضح نيست . مثلًا : مرحوم كلينى معمولًا روايت احمد بن محمد بن عيسى و همچنين روايت احمد بن محمد بن خالد را بوسيلهء « عدة من اصحابنا » نقل مىكند ولى در خيلى جاها احمد بن محمد به اعتماد اسناد قبل ، اول سند واقع شده است كه سند معلق مىباشد . با توجه به اينكه دو نفر از مشايخى كه كلينى بلاواسطه از آنها\r\n\r\n","description":"","footnote":"","page_name":" 1245 ","page_number":235},
  {"content":"\r\n\r\nنقل مىكند يكى « احمد بن محمد عاصمى » و ديگرى « احمد بن محمد بن سعيد » ( ابن عقده ) است اگر بعد از آنكه روايتى را با واسطه از « احمد بن محمد » نقل كرد ( كه طبعاً يا ابن عيسى است يا ابن خالد ) روايتى را با احمد بن محمد شروع كرد معلوم نمىشود كه او « ابن عيسى يا ابن خالد » است و به اعتماد سند قبلى واسطه حذف شده است يا « عاصمى يا ابن عقده » است و بين كلينى و او هيچ واسطه‌اى نيست .\r\nالبته چون مشايخ آنها مشخص است مسأله براى اهلش روشن مىشود ، لكن هميشه واضح نيست كما اينكه اين مشكل در مورد كتاب مستطرفات ابن ادريس كه از كتاب جميل و بزنطى و ديگران قسمتهائى را دنبال هم نقل كرده ، ديده مىشود .\r\nاز امور شايع و رايج اين است كه گاهى اشخاص در يك بحثى روايت سوم باب را مثلًا مناسب بحث خود ديده ، نقل مىكنند ، اولِ سند در كافى مثلًا احمد بن محمد قرار گرفته كه كلينى به اعتماد سند قبل ، « عدة من اصحابنا » را نياورده . ناقل مىگويد :\r\n« روى الكلينى عن احمد بن محمد عن الحسن بن محبوب . . . » و روايت را نقل مىكند ، با اينكه كلينى از احمد بن محمد به اعتماد حديث قبل معلّقاً نقل كرده ، و اين غفلت و اشتباه بر ناقلين حديث حتى از شيخ طوسى - با آن احاطه كه در نقل احاديث داشته - به چشم مىخورد كه در تهذيب « 1 » مىنويسد : « روى محمد بن يعقوب ، عن أحمد بن محمد ، عن ابن محبوب . . . » .\r\nلذا صاحب معالم در منتقى مىگويد : اينكه در اسناد مىبينيم شخصى از ديگرى نقل حديث كرده با اينكه او را درك نكرده ، علت آن در بسيارى موارد همان وقوع تعليقات و غفلات ناقلين و محدثين از آن است كه هنگامى كه روايتى از يك منبع حديثى ، به كتاب ديگر منتقل مىشود ، توجه به معلق بودن حديث نمىشود .\r\n\r\n\r\n","description":"","footnote":"\r\n( 1 ) تهذيب ج 4 ص 289 ح 8 .\r\n","page_name":" 1246 ","page_number":236},
  {"content":"\r\n\r\n\r\n3 ) عدم جريان اصل عدم خطا در اين گونه موارد\r\nاگر شخصى هميشه با واسطه از ديگرى نقل حديث مىكند و يك جا ديديم بىواسطه نقل كرده ، و لو از نظر برهان رياضى نمىتوانيم بگوييم باطل است - چون ممكن است راوى مثل حبابه والبيه ، 175 سال عمر كرده و از دو طبقه قبل از خود نقل حديث نموده و سقطى صورت نگرفته باشد - ولى در مسائل حديثى با توجه به اشتباهات و سقطات و اختلاف نسخ و غيره نمىتوانيم اصل عدم خطا را در چنين مواردى جارى كنيم ؛ زيرا با تتبع روشن مىشود كه در چنين مواردى غالباً اشتباهى رخ داده است و عدم خطا در چنين موارد غلبه ندارد . مگر مستند اصل عدم خطا چيست ؟ برهان رياضى يا آيهء شريفه كه بر آن قائم نشده ، بلكه مستند آن بناى عقلاست كه چون خطا در محسوسات امر نادرى است چنين بنائى از عقلا قائم شده است و لذا عقلا در مثل اين موارد كه تحريف و سقط زياد صورت مىگيرد ، اين اصل را جارى نمىدانند .\r\nكسى كه در احاديث ممارست داشته باشد ، به خوبى مىداند كه خطاهاى خارجى چشم در كتابت ، و اين اشتباهات تعليق و مانند آن ، متعارف است و خيلى روشن است كه در اينجور موارد نبايد اصل عدم خطا را جارى كرد .\r\n\r\nب ) تعليق در حديث عمر بن حنظله و عمر بن يزيد :\r\n\r\n1 ) سند روايت عمر بن حنظله كه بيشتر از تفخيذ را جايز نمىدانست ، اينطور است\r\n« عن احمد بن محمد ، عن البرقى « 1 » ، عن اسماعيل ، عن عمر بن حنظله . . . »\r\nاين اسماعيل جعفى در زمان حضرت صادق عليه السلام وفات كرده و برقى محقّقاً امام صادق عليه السلام را درك نكرده چون 80 سال يا بيشتر بعد از حضرت\r\n\r\n\r\n","description":"","footnote":"\r\n( 1 ) مراد از برقى ، محمد بن خالد برقى است ، چون پسرش احمد به طريق اولى امام صادق عليه السلام را درك نكرده است . و اسماعيل كه راوى از عمر بن حنظله است ، اسماعيل بن عبد الرحمن جعفى است .\r\n","page_name":" 1247 ","page_number":237},
  {"content":"\r\n\r\nوفات كرده ، و شيخ او يا شيخِ شيخ او تقريباً در زمان امام بوده است .\r\nدر اين حديث برقى از اسماعيل نقل حديث كرده كه محقّقاً او را درك نكرده ، و در واقع توجه به تعليق نشده و معلق عليه ذكر نشده و سقط در حديث صورت گرفته است و نتيجتاً حديث مرسل مىشود .\r\n\r\n2 ) روايت عمر بن يزيد كه مىفرمود « له ما بين اليتيها و لا يوقب »\r\nدر اين روايت برقى از عمر بن يزيد نقل كرده ، درحالىكه روات از عمر بن يزيد ، يك طبقه يا دو طبقه مقدم بر برقى هستند مثل ابن ابى عمير كه در طبقهء مشايخ برقى است . بلكه بعضاً از اصحاب امام صادق عليه السلام مىباشند .\r\nدر تمامى موارد برقى با يك واسطه يا دو واسطه از عمر بن يزيد نقل كرده ، فقط در اينجا و يك جاى ديگر بىواسطه است و احتمال سقط واسطه در آنجا هم خيلى قوى است .\r\nهمهء كسانى كه از عمر بن يزيد روايت مىكنند يا جزو مشايخ برقى هستند ، يا يك طبقه از مشايخ او جلوترند كه دو طبقه جلوتر از برقى مىشوند . و همانطور كه عرض كرديم اصل عدم خطا در اين موارد جارى نيست .\r\nبنابراين عمده مستند حرمت همين دو روايت بود كه كنار رفت .\r\n\r\nج ) بحث در روايت عبد الملك بن عمرو - روايت دال بر جواز وطى در دبر حائض - :\r\nعرض شد كه اين روايت دو نقل دارد ، در يك نقل « فرج » تعبير شده و در نقل ديگر « قُبل » آمده است .\r\nنقلى كه قُبل تعبير شده كالصريح است بر جواز وطى در دُبر « كل شىء ما عدا القبل منها بعينه » ، يعنى فقط اجتناب از قُبل حرام است و اين حكم در غير قبل نيست ، بلكه كلمهء « بعينه » اصلًا ناظر به همين است كه وطى در دبر جايز است .\r\nمرحوم شيخ در رسائل در بيان حديث « كل شىء حلال حتى تعرف الحرام منه بعينه »\r\n\r\n","description":"","footnote":"","page_name":" 1248 ","page_number":238},
  {"content":"\r\n\r\nمىنويسد : وقتى كسى حرام را بشناسد آن را شناخته است ولى بعينه تعبير مىكنند به معناى اينكه فقط همين است حقيقتاً ، و جايگزين ندارد ، ليس الّا .\r\nگاهى عناوين بر غير خودش هم توسّعاً و مجازاً منطبق مىشود ، در اينجا اينطور نيست مثلًا گاهى در پشت نامه به مقامات مىنويسند : « بشخصه مفتوح نمائيد » و لو هر نامه كه به كسى مىنويسند معنايش اين است كه خودت نامه را باز كن ولى مقصود اين است كه خيال نشود بعضىها كه تنزيلًا در حكم او هستند مىتوانند آن را نگاه كنند ، تأكيد براى نفى است .\r\nدر حديث هم كلمه « بعينه » به اين معنا است كه معناى توسّعى اراده نشده ، و همان معناى حقيقى قُبل مراد است . خيال نكنيد از باب مثال است و دبر را نيز شامل مىشود ، كالنص است كه غير قُبل يعنى آنهائى كه احياناً هم رديف آنان است چنين حكمى ندارد ، كأن مىخواهد دُبر را نفى كند كه اين حكم را ندارد .\r\nاما نقل ديگر كه كلمهء فرج تعبير شده :\r\nاگر كسى روايت را متعدد بداند كه مسأله روشن است و بحثى ندارد چون روايت قبل ، صريح است اما ما كه مىگوئيم : يكى از اين دو حديث ، نقل به معناى ديگرى است ، آيا به كدام حديث اخذ كنيم و آيا اصل عدم زياده در كلمهء بعينه جارى است ؟\r\nبه نظر مىرسد از آنجا كه كلمهء بعينه براى تأكيد آمده و بدون آن هم معنا را مىرساند ؛ اسقاط كلمات تأكيد امرى متعارف است ، اما اينكه اين كلمه در اصل نباشد و براى دفع حرمت وطى در دبر زياد شده باشد ، امر متعارفى نيست .\r\nبه علاوه در اين نقل ، سلمة بن خطاب قرار گرفته كه نجاشى دربارهء او « ضعيفٌ فى الحديث » مىگويد ، گرچه اجلّا از او روايت كرده‌اند ، و طبق تحقيق ما او را معتبر مىدانيم و اگر نقل ديگرى نبود به آن اخذ مىكرديم ، لكن با نقل ديگر - كه كلمه بعينه دارد و روايت بسيار معتبرى است كه جاى ان قلت ندارد - نمىتواند مقابله\r\n\r\n","description":"","footnote":"","page_name":" 1249 ","page_number":239},
  {"content":"\r\n\r\nكند ، و معناى ضعف در حديث هم كه در كلام نجاشى آمده اين است كه ضبط او مثل ديگران مُتقن نيست و نقل ديگران بر او تقدم دارد .\r\nدر اخبار علاجيه هم اگر در نقلها چيزى مختلف شد مىگويند : « اوثقهما فى الحديث » را اخذ كن ، نقلى كه كلمه « القُبل منها بعينه » دارد اوثق از نقل ديگر است ، بنابراين چون در اينجا اصل عدم زياده را جارى مىدانيم و نقل غير سلمة را بر او مقدم مىداريم به « القبل منها بعينه » اخذ مىكنيم .\r\n\r\nنتيجه بحث\r\nچون عمده مستند تحريم وطى در دُبر در حال حيض ، دو روايت بود كه به جهت تعليق كنار گذاشتيم ، به مقتضاى روايت عبد الملك بن عمرو جايز و لكن احتياط بسيار مؤكد استحبابى در اجتناب است .\r\n\r\nجهت احتياط در اجتناب :\r\nاولًا هر چند مسأله خلافى است لكن در تمام فتاوى اين احتياط هست ،\r\nثانياً عموم آيه شريفه  « وَ لا تَقْرَبُوهُنَّ »  هم مقاربت هر دو موضع را مىگيرد ، و در اين گونه موارد لزوم احتياط قوى است .\r\n\r\nد ) دنبال مسأله تحقق نشوز با ممانعت زوجه از وطى در دبر ( مسأله سوم عروة ) :\r\nپس از آن كه وطى در دبر را جايز دانستيم آيا اين از حقوق مرد است كه حكم قُبل را پيدا مىكند و با عدم تمكين زوجه ، نشوز محقّق مىشود يا خير ؟\r\nاگر به روايت ابن أبى يعفور كه در آن « اذا رضيت » بود اخذ كرديم ، كه عده‌اى هم به آن عمل كرده‌اند ، مسأله منوط به رضايت زوجه مىشود ، و از حقوق زوج نيست و با عدم تمكين نشوز نمىآورد .\r\nولى اگر به جهت تعدّد در نقل و نپذيرفتن اصل عدم زياده در حديث ، آن را كنار گذاشتيم ، ممكن است به وجوهى تمسك شود كه وطى در دبر را از حقوق شوهر\r\n\r\n","description":"","footnote":"","page_name":" 1250 ","page_number":240},
  {"content":"\r\n\r\nبدانيم كه اگر زن امتناع كرد ، ناشزه شود ، لكن استدلال به هيچ‌كدام تمام نيست :\r\n\r\n1 - رواياتى كه زن بايد از شوهر اطاعت كند ،\r\nبه اين بيان كه : افعالى كه ذاتاً جايز است و عصيان خالق نيست زيرا ( لا طاعة لمخلوقٍ فى معصية الخالق ) زوجه بايد در آن موارد از شوهرش اطاعت كند .\r\n\r\nنقد استاد :\r\nبعضى از اين دسته روايات ، ذاتاً به لحاظ اينكه در رديف اوامر مستحبه آمده ، اصلًا ظهور در وجوب ندارد . و بعضى ديگر اگر ظهورى هم داشته باشد ، از آنجائى كه مىدانيم شوهر مانند خدا و پيامبر واجب الاطاعة على الاطلاق نيست به گونه‌اى كه اگر مثلًا دستور به مباحى داد و يا امر به كار مستحبى نمود ، بر زوجه اطاعتش واجب باشد ، ناچار يا بايد حمل بر استحباب اطاعت شود و يا مقيّد به مواردى گردد كه از حقوق مسلّم شوهر محسوب شده ، بطورى كه اطاعت در آنها موجب بهشتى شدن زن و مخالفت در آنها باعث جهنمى شدن اوست .\r\nبنابراين اثبات اينكه وطى در دُبر از حقوق شوهر است از نفس اين دسته روايات ممكن نيست .\r\n\r\n2 - رواياتى كه تعبير مىكند زن لُعبهء مرد و براى ملاعبه او است .\r\nو نظر به اينكه مشتهيات افراد مختلف است ، حاضر نبودن زوجه در هر چه مرد بخواهد - چه در فرج ، چه تقبيل و چه جاهاى ديگر - خلاف لعبه بودن اوست .\r\nو همينطور آيه شريفه كه زن سكن و براى سكون و راحتى مرد است و ممكن است سكونت شخصى بدون تمكين زوجه در اين مورد حاصل نشود .\r\n\r\nنقد استاد :\r\nاگر در اين روايات ابتداءً فرموده بودند زن لعبهء مرد است و شما مجاز به ملاعبه هستيد آن وقت جواز هر ملاعبه‌اى كه خلاف شرع نباشد از اطلاق آن استفاده مىشد ، و لكن در مقام بيان مطالب ديگرى همچون حفظ و حراست از زن و عدم آزار و اذيت او ، و اين گونه فروعات است ، لذا نمىشود به اطلاق آن تمسك كرد و جواز تمتع على وجه الاطلاق - حتى تمتعات غير متعارف - را از آن\r\n\r\n","description":"","footnote":"","page_name":" 1251 ","page_number":241},
  {"content":"\r\n\r\nاستفاده نمود .\r\nو همينطور آيه شريف براى جهات ديگر - مثل شمردن نعم الهى - نازل شده و در مقام بيان تشريع اينكه زن سبب سكون مرد است ، نمىباشد .\r\n\r\n3 - آيه شريفه : « نِساؤُكُمْ حَرْثٌ لَكُمْ فَأْتُوا حَرْثَكُمْ . . . »\r\nبنابراين كه حرث به معناى كشت و محصول باشد ، يعنى تمتع از محصول شامل وطى در دُبر هم مىشود .\r\n\r\nنقد استاد :\r\nگرچه به ندرت حرث به معناى شىء روئيده به كار مىرود ولى معناى متعارف حرث يا مصدرى است يا موضع الحرث يعنى زمينى كه در آن حرث مىشود ، بنابراين آيه ناظر به توالد و تناسل است كه بحث آن گذشت .\r\n\r\n4 - از روايت معمّر بن خلّاد استفاده مىشود كه اهل مدينه وطى در دبر را جايز دانسته\r\nو آن را از حقوق مرد شمرده و به آيه حرث استناد مىكردند .\r\nامام عليه السلام تنها صحت استناد به آيه را ردّ نمودند ، بنابراين جواز و حق بودن آن مورد قبول حضرت بوده است .\r\n\r\nنقد استاد :\r\nگرچه حضرت در مقام ردّ صحت استناد به آيه هستند لكن با ردّ اين مستند طبعاً حق بودن وطى در دبر ، نيز ردّ مىشود .\r\nالبته صحت استفاده حق براى شوهر از آيهء مذكور جاى انكار نيست ، لكن چون آيهء شريفه در مورد توالد و تناسل است فقط محل معتاد و متعارف كه فرج باشد داخل حقوق زوج است .\r\nو روايات ديگر هم كه در آنها به آيات مربوط به قوم لوط تمسك شده تنها مبيّن جواز ذاتى است و حقّى را اثبات نمىكند .\r\n\r\nنتيجه بحث :\r\nدليلى از آيات و روايات كه وطى در دُبر را جزء حقوق زوج شمرده باشد ، نداريم و به مقتضاى اصل اوّل : « عدم جواز استفاده از مال و جان اشخاص بدون رضايت آنها » با عدم تمكين زوجه از وطى در دُبر نشود ، حاصل نمىشود . « * و السلام * »\r\n\r\n","description":"","footnote":"","page_name":" 1252 ","page_number":242},
  {"content":"\r\n\r\n\r\n28 / 7 / 1378 چهارشنبه درس شمارهء ( 139 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته پيرامون جواز يا عدم جواز وطى در دبر مرأة بحث گرديد .\r\nگروهى ادلهء اطاعت زوج بطور مطلق را دليل بر جواز وطى بر دبر دانسته‌اند به نحوى كه رضايت زوجه در آن شرط نيست . در اين جلسه در ابتدا ادله اطاعت زوج مورد بررسى قرار مىگيرد و عدم استفاده از اين ادله براى اثبات حقّ بر شوهر در وطى در دبر اثبات مىگردد . سپس مسألهء 4 باب طرح گرديده و ادله وجوب غسل براى وطى در دبر مرأة طرح مىگردد و نهايتاً التقاء ختانين به عنوان حدّ ادخال در وجوب غسل مطرح شده و روايت معارض آن مورد تأمل و بررسى قرار مىگيرد .\r\n* * * \r\nالف ) بررسى روايات اطاعت « 1 » :\r\nروايات بسيارى در اطاعت زوجه از همسر خويش وارد گرديده است . پاره‌اى از اين روايات شامل تعابيرى است كه در سياق مستحبات ذكر شده است و پاره‌اى ديگر به طور كلى اشاره به لزوم اطاعت از زوج نموده از محدودهء اطاعت ، سخنى به ميان نيامده است و رواياتى ديگر پيرامون عصيان زوج و حرمت سخط زوج مطالبى بيان شده است كه ذيلًا به روايات اشاره مىگردد :\r\n1 )\r\n\r\nدسته اول : روايات اطاعت زوج كه در سياق مستحب ذكر شده است\r\nمانند :\r\n\r\n\r\n","description":"","footnote":"\r\n( 1 ) به اين بحث در جلسه درس اشاره گرديد و آدرس روايات توسط استاد مدّ ظلّه در اختيار قرار گرفت و قسمت الف اين جلسه تنظيم گرديد .\r\n","page_name":" 1253 ","page_number":243},
  {"content":"\r\n\r\n1 ) جعفر بن احمد القمى فى كتاب الغايات عن رسول الله ( ص ) أنه قال : أ لا أخبركم بشرّ نساءكم ؟ قالوا : بلى يا رسول الله . قال : انّ من شرّ نساءكم العقيم الحقود التى لا تتورّع عن قبيح ، المتبرّجة اذا غاب عنها زوجها ، الحصان مع بعلها التى لا تسمع قوله ، و لا تطيع أمره . . . . « 1 »\r\n2 ) . . . . عن ابى حمزة قال : سمعت جابر بن عبد الله يقول : كنا عند النبى صلى الله عليه و آله فقال : ان خير نساءكم الولود الودود العفيفة العزيزة فى أهلها ، الذليلة مع بعلها ، المتبرّجة مع زوجها ، الحصان على غيره ، التى تسمع قوله و تطيع امره . . . . « 2 »\r\n3 ) قال رسول الله صلى الله عليه و آله : الا اخبركم بشرار نسائكم ( قالوا بلى يا رسول الله فأخبرنا قال من شر نساءكم ) الذليلة فى اهلها العزيزة مع بعلها العقيم الحقود التى لا تتورع من قبيح المتبرّجة اذا غاب عنها بعلها الحصان معه اذا حضر لا تسمع قوله و لا تطيع أمره . . . . « 3 »\r\n4 ) عن ابى حمزة قال : سمعت جابر الانصارى يحدث قال : كنّا جلوساً مع رسول الله ( ص ) فذكرنا النساء و فضل بعضهن على بعض فقال رسول الله ( ص ) أ لا أخبركم بخير نساءكم . . التى تسمع قوله و تطيع امره . . . ثم قال ( ص ) أ لا أخبركم بشرّ نساءكم . . .\r\nالتى لا تسمع قوله و لا تطيع امره . . . . « 4 »\r\n5 ) مكارم الاخلاق عن النبى صلى الله عليه و آله قال : حق الرجل على المرأة انارة السراجِ و اصلاح الطعام و أن تستقبله عند باب بيتها فترحّب به و أن تقدّم اليه الطشت و المنديل و أن توضّأه و أن لا تمنعه نفسها الّا من علّةٍ . « 5 »\r\n6 ) فى رواية يونس . . . سعيدة سعيدة امرأة تكرم زوجها و لا تؤذيه و تطيعه فى جميع احواله . « 6 »\r\n\r\nدسته دوم : روايات اطاعت زوج كه در سياق واجبات است\r\nولى از نظر انواع تمتع\r\n\r\n\r\n","description":"","footnote":"\r\n( 1 ) جامع احاديث الشيعة 20 : 43 / 146 .\r\n( 2 ) جامع احاديث الشيعة 20 : 36 / 126 .\r\n( 3 ) جامع احاديث الشيعة 20 : 36 / 127 .\r\n( 4 ) جامع احاديث الشيعة 20 : 37 / ذيل 127 .\r\n( 5 ) جامع احاديث الشيعة 20 : 234 / 747 .\r\n( 6 ) جامع احاديث الشيعة 20 : 226 / ذيل 724 .\r\n","page_name":" 1254 ","page_number":244},
  {"content":"\r\n\r\nاطلاق ندارد . مانند :\r\n1 ) ابى الصباح الكنانى عن أبى عبد الله ( ع ) قال : اذا صلت المرأة خمساً و صامت شهراً ( و حجّت بيت ربّها ) و أطاعت زوجها و عرفت حق علىّ عليه السلام فلتدخل من أى ابواب الجنّة شاءت « 1 » .\r\n2 ) الدعائم عن رسول الله ( ص ) أنه قال : اذا عرفت المرأة ربها و آمنت به و برسوله و عرفت فضل اهل بيت نبيّها و صلّت خمساً و صامت شهر رمضان و أحصنت فرجها و أطاعت زوجها دخلت من أى ابواب الجنّة شاءت « 2 » .\r\n3 ) المولى سعيد المزيدى فى كتاب تحفة الاخوان عن النبى صلى الله عليه و آله قال : كل امراةٍ صالحة عبدت ربّها و أدّت فرضها و أطاعت زوجها دخلت الجنّة « 3 » .\r\n4 ) عن ابن عبّاس عن رسول الله صلى الله عليه و آله أنّه قال : فأيّما امراةٍ صلّت فى اليوم و الليلة خمس صلواتٍ و صامت شهر رمضان و حجّت بيت الله الحرام و زكّت مالها و أطاعت زوجها و والت عليّاً بعدى دخلت الجنّة « 4 » .\r\n\r\nنتيجه :\r\nروايات فوق دالّ بر اين نيست كه اطاعت زوج به هر شكل و به هر كيفيت و در هر حال و در هر زمان واجب است چرا كه مسلّم است مواردى از اشكال اطاعت واجب نيست . شوهر مثل خدا و پيغمبر نيست كه مثلًا بگويد شما فلان مستحب يا فلان مباح را بجا آور ، اطاعتش لازم باشد بلكه از اول كه القاء مىشود مضيق فهميده مىشود آنچه كه ثابت است لزوم اطاعت در حقوق شوهر است و مراد از روايات اطاعت زوجه از همسر خويش در حقوق واجب بوده و اطلاقى از اين جهت كه انواع تمتع و زمانهاى تمتع و حالات تمتع را شامل مىگردد ، ندارد . بلكه نسبت به امورى كه شوهر بر همسر خود حق دارد ، اطاعت همسر لازم است . به عبارت ديگر آنچه مسلم است اين است كه اطلاق اين روايت مراد نيست و مضيق اراده شده\r\n\r\n\r\n","description":"","footnote":"\r\n( 1 ) جامع احاديث الشيعة 20 : 221 / 706 .\r\n( 2 ) جامع احاديث الشيعة 20 : 222 / 707 .\r\n( 3 ) جامع احاديث الشيعة 20 : 222 / 708 .\r\n( 4 ) جامع احاديث الشيعة 20 : 225 / 723 .\r\n","page_name":" 1255 ","page_number":245},
  {"content":"\r\n\r\nاست ، خوب اين روايت مقيد به چه قيدى است ؟ آيا در مطلق استمتاعاتِ جايز ، اطاعت لازم است يا در خصوص حقوق واجبه شوهر اطاعت لازم است ؟ دليلى نداريم كه مربوط به مطلق استمتاعات باشد بلكه به تناسب حكم و موضوع معناى دوم استفاده مىشود .\r\n\r\nدسته سوم : روايات لزوم اطاعت زوج حتى در شرائط سخت\r\nمانند :\r\n1 ) محمد بن مسلم عن أبى جعفر عليه السلام قال : جاءت امرأةٌ الى النبى صلى الله عليه و آله فقالت : يا رسول الله ما حق الزوج على المرأة ؟ فقال لها : تطيعه و لا تعصيه و لا تصدّق من بيته الّا باذنه و لا تصوم تطوّعاً الّا باذنه و لا تمنعه نفسها و ان كانت على ظهر قتبٍ . . . « 1 » .\r\n2 ) الدعائم عن رسول الله صلى الله عليه و آله انّ امرأة سألته فقالت : يا رسول الله ما حق الزوج على زوجته ؟ فقال : أن لا تتصدّق من بيته الّا باذنه و لا تمنعه نفسها و ان كانت على ظهر قتبٍ « 2 » .\r\n- كتاب دعائم چون كتاب فتوائى است عبارت تطيعه و لا تعصيه را ذكر نكرده است .\r\nچون اطاعت را به طور مطلق واجب نمىدانسته است .\r\n3 ) عن أبى بصير عن أبى عبد الله عليه السلام قال : أتت امرأة الى رسول الله صلى الله عليه و آله فقالت : ما حق الزوج على المرأة ؟ فقال : ان تجيبه الى حاجته و ان كانتْ على قتب . . . « 3 »\r\n- روايت مزبور نيز در بيان وجوب انواع تمتعات از جهت كيفيت ، كميت ، زمان و . . .\r\nنمىباشد ؛ بلكه مراد تأكيد اين نكته است كه حقوق واجب زوج اختصاص به شرائط خاصى نداشته و در شرائط سخت نيز انجام حقوق و حوائج زوج واجب است .\r\n\r\n\r\n","description":"","footnote":"\r\n( 1 ) جامع احاديث الشيعة 20 / 2210 / رقم 703 .\r\n( 2 ) جامع احاديث الشيعة 20 : 221 / 704 .\r\n( 3 ) جامع احاديث الشيعة 20 : 221 / 705 .\r\n","page_name":" 1256 ","page_number":246},
  {"content":"\r\n\r\nبه عبارت ديگر : اين روايات در مقام بيان از نظر الغاء شرائط اطاعت است مىگويد امورى كه اطاعت آن در شرائط عادى بر زوجه لازم است ، اگر شرائط سخت هم بود ، اطاعت او لازم است ؛ اما اينكه در شرائط عادى اطاعت چه امورى لازم است ، ناظر نيست و از اين جهت اطلاق ندارد .\r\n\r\nدسته چهارم : رواياتى كه زنان عاصية و غير مطيع مذمت گرديده‌اند .\r\n1 ) القطب الراوندى فى لبّ اللباب : لعن رسول الله صلى الله عليه و آله اربعة امراةٍ تخون زوجها فى ماله أو فى نفسها و النائحة و العاصية لزوجها و العاق « 1 » .\r\n2 ) عن عبد الله بن سنان قال : قال رسول الله صلى الله عليه و آله : شرار نسائكم المعقرة ، الدنسه ، اللجوجة ، العاصية ، الذليلة فى قومها . . . « 2 » .\r\n- عصيان در اين روايات مسلماً عصيان در تمام اوامر نمىباشد ؛ بلكه مراد از عصيان عدم رعايت حقوق زوجه مىباشد .\r\n\r\nدسته پنجم : روايات حرمت سخط زوج بر زنان\r\nدر روايات متعددى بر زنان سخط زوج حرام دانسته شده است « 3 » .\r\nمسلم است سخط زوج به طور مطلق حرام نيست پس يا بايد بگوئيم مراد مواردى است كه به جهت عدم رعايت حقوق موجب سخط زوج گرديده است و ممكن است اين گونه روايات را از آداب و سنن دانسته و سخط زوج را مطلقاً مكروه بدانيم .\r\nدر مقابل اين روايت در روايت جاسورانى نقل گرديده « و لا تبيت ليلةً و هو عليها ساخط قال و ان كان ظالماً . قال : نعم « 4 » » .\r\nاين روايت از جهت سند توثيق نشده است و مضمون ظاهرى آن نيز مسلم البطلان است و بايد تأويل شود . بعلاوه در مقابل آن روايت سعد بن ابى عمر\r\n\r\n\r\n","description":"","footnote":"\r\n( 1 ) جامع أحاديث الشيعة 20 : 243 / ذيل رقم 759 .\r\n( 2 ) جامع أحاديث الشيعة 20 : 44 / 151 .\r\n( 3 ) روايات باب 37 ، جامع أحاديث الشيعة 20 : 235 .\r\n( 4 ) جامع أحاديث الشيعة 20 : 221 / رقم 705 .\r\n","page_name":" 1257 ","page_number":247},
  {"content":"\r\n\r\nجلباب قرار داشته كه نقل مىكند : قال أبو عبد الله ( ع ) : ايما امرأةٍ باتت و زوجها عليها ساخط فى حقٍ لم تقبل منها صلاة حتى يرخى عنها « 1 » .\r\n- در هر حال از روايات سخط زوج نمىتوان لزوم اطاعت از زوج در هر كيفيت و هر نوع را استفاده كرد .\r\n\r\nجمع‌بندى :\r\nاز مجموع روايات متعددى كه ذكر گرديد ، معلوم مىشود روايات اطاعت زوج در مقام ذكر جواز انواع مباشرت ( حتى وطى در دبر ) نبوده و مضمون تمام آن‌ها اين است كه اطاعت از زوج در حقوق واجب مورد تأكيد مىباشد و در سائر حقوق نيز از آداب و سنن است .\r\n\r\nب ) بررسى مسأله 4 :\r\n\r\n1 ) طرح مسأله و ترجمهء آن\r\n« الوطء فى دبر المرأة كالوطى فى قبلها فى وجوب الغسل و العدة و استقرار المهر و بطلان الصوم و ثبوت حد الزنا اذا كانت اجنبيةً و ثبوت مهر المثل اذا وطأها شبهةً و كون المناط فيه دخول الحشفة أو مقدارها و فى حرمة البنت و الأم و غير ذلك من احكام المصاهرة المعلقة على الدخول . . . » .\r\nترجمه : وطى در دبر زن مانند وطى در قبل وى مىباشد در آثارى مانند وجوب غسل ، وجوب عدة ، استقرار مهر ، باطل شدن روزه ، ثابت شدن حد زنا اگر زن اجنبيه باشد ، ثابت شدن مهر المثل هنگام وطى به شبهه ، بودن مناط دخول حشفه يا مقدار حشفه و حرام شدن دختر و مادر مدخوله و ساير احكام مصاهره‌اى كه مشروط بر دخول است .\r\n\r\n2 ) حاشيهء مرحوم آقاى بروجردى قدس سرّه الشريف\r\nمرحوم آقاى بروجردى « 2 » در حاشيه اين مسأله مرقوم داشته‌اند كه عنوان باب\r\n\r\n\r\n","description":"","footnote":"\r\n( 1 ) جامع احاديث الشيعة 20 : 235 / رقم 750 . ( اين روايت نيز از جهت سند قابل بحث مىباشد )\r\n( 2 ) مرحوم آقاى بروجردى با دقت و پختگى فراوانى كه داشته‌اند اين اشتباه و غفلت را مرتكب شده‌اند و گروهى از بزرگان نيز از ايشان تبعيت نمودند ، خداوند بزرگان را به اشتباهات روشن و بيّن مبتلا مىكند تا مرز\r\n","page_name":" 1258 ","page_number":248},
  {"content":"\r\n\r\n« احكام الدخول على الزوجة » مىباشد و در اين مسأله مىفرمايند : « و فى حرمة البنت و الام . . . » و دخول به زوجه را شرط حرمت بنت الزوجه و ام الزوجه دانسته‌اند درحالىكه اين حكم نسبت به بنت الزوجه بنابر ادله قطعى مانند آيه  « رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ  أن تنكحوا » « 1 » صحيح مىباشد ولى ام الزوجه - چه مدخوله باشد و چه مدخوله نباشد - بر اساس صريح قرآن  ( أُمَّهاتُ نِسائِكُمْ  « 2 »  )  حرام ابدى است و اصولًا طرح اين مسأله كه دخول قبلًا و دبراً حكم واحد را دارد ، صحيح نيست چرا كه دخول هيچ نقشى در حرمت ندارد .\r\n\r\n3 ) پاسخ استاد مدّ ظلّه به اشكال مرحوم آقاى بروجردى « ره »\r\nاولًا : با دقت در موضوعاتى كه در مسائل اين باب طرح گرديده است ، مشخص است كه با وجود اين كه موضوع باب « احكام الدخول على الزوجة » عنوان گرديده است ولى استطراداً مرحوم سيد موضوع را اوسع فرض كرده و مثالها را نيز عام‌تر از موضوع بيان نموده است . مثلًا عنوان اين مسأله را « الوطى فى دبر المرأة » قرار داده است و نفرموده الوطى فى دبر الزوجه و مثالهاى « ثبوت حد الزنا اذا كانت اجنبية » ، « ثبوت مهر المثل اذا وطئها شبهةً » نيز خود شاهد بر عام بودن موضوع مسأله باشد . و در چنين مواردى شرط حرمت بنت مدخوله و ام مدخوله دخول است و حرمت مادر مزنىّ بها و مادر مملوكه و مادر محلّله متوقف بر دخول است « 3 » و در نتيجه اين بحث مطرح مىگردد كه آيا دخولى كه به عنوان شرط قرار گرفته است اعم از دخول قبلى و دبرى است يا فقط دخول قبلى مىباشد .\r\n\r\n\r\n","description":"","footnote":"\r\nمعصوم و غير معصوم براى مردم روشن گردد .\r\n( 1 ) سورهء نساء آيهء 23\r\n( 2 ) سورهء نساء آيهء 23 .\r\n( 3 ) به نظر مىرسد تحليل نيز داراى چنين حكمى باشد بدين معنى كه اگر كسى امهء خود را براى ديگرى تحليل كند ، فقط در صورتى كه نفر دوم امه را وطى كند بنت و ام مدخوله بر وى حرام مىگردد .\r\n","page_name":" 1259 ","page_number":249},
  {"content":"\r\n\r\nثانياً : عنوان « احكام الدخول على الزوجة » عنوانى است كه اشتباهاً در نسخ چاپى درج گرديده و منشأ اشتباه بزرگان شده است ولى با مراجعه به نسخهء اصل عروة الوثقى مشخص مىگردد ، اين عنوان وجود نداشته و از زيادات ديگران مىباشد .\r\n\r\nج ) ادلهء وجوب غسل با وطى در دبر مرأة :\r\n\r\n1 ) ادلهء مرحوم آقاى خوئى ( ره ) بر وجوب غسل\r\nمرحوم آقاى خوئى ( ره ) ، در كتاب طهارت براى وجوب غسل با وطى در دبر مرأة بعد از آن كه رواياتى را كه در خصوص غسل در وطى در دبر وارد شده ، متعارض دانسته مىفرمايند : « اكثرها فى كلا الجانبين ضعاف لضعف اسنادها مضافاً الى ضعف الدلالة فى بعضها » و سپس هر دو دسته روايات را نقل كرده مناقشه مىكنند و در پايان مىفرمايند « فالاخبار المستدل بها على وجوب الاغتسال بالوطى فى دبر المرأة من غير انزال كالاخبار المستدل بها على عدم وجوبه ضعيفة السند او الدلالة كما أن الاجماع المدعى فى المسألة غير قابل للاعتماد عليه لانّه من الاجماع المنقول و لا اعتبار به » ، و در پايان به 2 دليل تمسك جسته‌اند :\r\nدليل اول : اطلاق آيهء  « أَوْ لامَسْتُمُ النِّساءَ فَلَمْ تَجِدُوا ماءً  « 1 »  » *  و فرموده‌اند لمس با وطى در قبل و وطى در دبر صدق مىكند .\r\nدليل دوم : اطلاق روايات مانند روايت دال بر اينكه اتيان زوجه موجب بطلان صوم است و اتيان اعم از قبل و دبر است . ولى اتيان سبب مستقل ابطال نيست بلكه چون وقاع سبب جنابت مىشود روزه را باطل مىكند پس اتيان - قبلًا و دبراً - سبب جنابت و وجوب غسل مىشود .\r\n\r\n2 ) پاسخ استاد مدّ ظلّه به ادلهء مرحوم آقاى خوئى ره\r\nاستدلالات مطرح شده تام به نظر نمىرسد چرا كه\r\nاولًا : استدلال به آيهء  « لامَسْتُمُ النِّساءَ » *  صحيح نيست چرا كه مسلماً از لمس معنى حقيقى و وسيع خود اراده نشده است و استعمال لمس در آيه استعمال كنائى است\r\n\r\n\r\n","description":"","footnote":"\r\n( 1 ) النساء 43 و المائدة 6 .\r\n","page_name":" 1260 ","page_number":250},
  {"content":"\r\n\r\nو لمس كنايه از مواقعه است البته ممكن است  « لامَسْتُمُ النِّساءَ » *  كنايه از مواقعه در قبل باشد و امكان دارد مطلق مواقعه اعم از قبل و دبر اراده شده باشد و آيه در يكى از دو معنى كنايى ذكر شده ، ظهور مشخصى ندارد .\r\nثانياً : استدلال به روايتى كه ابطال صوم را در دبر دارد بر ابطال غسل صحيح نيست چرا كه ملازمه‌اى بين ابطال صوم و ابطال غسل وجود ندارد .\r\nدر بارهء اين مطلب كه مىفرمايند ابطال صوم به جهت آنست كه اتيان موجب جنابت و ثبوت غسل مىشود ، ان شاء الله در جلسات آينده « 1 » به طور مفصل در آن باره بحث خواهيم كرد .\r\n\r\n3 ) ادله استاد مدّ ظلّه در وجوب غسل هنگام وطى در دبر\r\nروايات متعدد صحيح السندى وجود دارد كه مىتوان به اطلاق آنها براى وجوب غسل استدلال نمود :\r\n\r\n* صحيحهء محمد بن مسلم :\r\nاين روايت در تهذيبين داراى چنين سندى است :\r\nأخبرنى الشيخ ايده الله تعالى عن أبى القاسم جعفر بن محمد بن قولويه عن محمد بن يعقوب . در كافى نيز داراى اين سند است :\r\n« محمد بن يحيى عن محمد بن الحسين عن صفوان بن يحيى عن العلاء بن رزين عن محمد بن مسلم عن احدهما عليه السلام « 2 » قال : سألته : متى يجب الغسل على الرجل و المرأة ؟ فقال : اذا أدخله فقد وجب الغسل و المهر و الرجم و فى لفظ آخر : اذا غيبت الحشفة فقد وجب الغسل و المهر و الرجم » .\r\n- همانگونه كه ملاحظه مىشود در روايات ، ادخال را موجب غسل دانسته است و\r\n\r\n\r\n","description":"","footnote":"\r\n( 1 ) در جلسهء 141 و 143 بحث خواهد شد .\r\n( 2 ) مراد از محمد بن يحيى ، محمد بن يحيى عطار و محمد بن الحسين ، محمد بن الحسين بن ابى الخطاب است و در نتيجه سند روايت صحيح مىباشد و جاى شبهه در آن نيست .\r\nوسائل الشيعة : كتاب الطهارة ، باب 6 ابواب الجنابة ، حديث اول ، ج 2 / 182 چاپ آل البيت .\r\n","page_name":" 1261 ","page_number":251},
  {"content":"\r\n\r\nكلمهء ادخال اعم از دخول قبل و دبر مىباشد و علما نيز در موارد ديگر به آن استدلال كرده و ادخال را اعم دانسته‌اند .\r\n\r\n- موثقهء محمد بن مسلم\r\nعلى بن حسن بن فضال عن على بن اسباط عن العلاء بن رزين عن محمد بن مسلم عن أبى عبد الله عليه السلام قال : سألته عن الرجل و المرأة متى يجب الغسل عليهما ؟ قال : اذا ادخله وجب الغسل و المهر و الرجم « 1 » .\r\n- على بن حسن بن فضال فطحى ثقه است و على بن اسباط نيز ثقه است و محتمل است فطحى باشد بنابراين روايت موثقه است .\r\n- استدلال به اين روايت مانند روايت قبل است و به نظر مىرسد اين دو روايت واحد باشد .\r\n\r\n- صحيحهء بزنطى\r\nكتاب السرائر نقلًا من نوادر احمد بن محمد بن ابى نصر بزنطى قال : سألت الرضا عليه السلام : ما يوجب الغسل على الرجل و المرأة ؟ قال : اذا أولجه وجب الغسل و المهر و الرجم « 2 » .\r\n\r\nسند روايت :\r\nطريق ابن ادريس به كتاب نوادر تفصيلًا مشخص نيست ولى اگر در اجازات علما ملاحظه شود ابن ادريس در اكثر طرق اجازات وجود دارد چرا كه ابن ادريس نوادهء شيخ طوسى است و به كتب اصلى شيخ طوسى دسترسى داشته و طرق ما به شيخ طوسى بيشتر از راه ابن ادريس است و شيخ طوسى نيز طريق صحيح به كتب دارد و همچنين بسيارى از نسخ خطى معتبر ( دعا ، رجال ، حديث ) به نسخهء ابن ادريس منتهى مىشود و مثلًا همهء نسخ معتبر قرب الاسناد به نسخهء او مىرسد .\r\n\r\n\r\n","description":"","footnote":"\r\n( 1 ) وسائل الشيعة ، كتاب النكاح ، باب 54 باب المهور ، حديث نهم ، ج 21 / 320 ، چاپ آل البيت .\r\n( 2 ) وسائل الشيعة ، كتاب الطهارة باب 6 ، ابواب الجنابة ، حديث هشتم ، ج 2 / 185 ، چاپ آل البيت .\r\n","page_name":" 1262 ","page_number":252},
  {"content":"\r\n\r\n\r\n- بررسى متن روايت :\r\nدر روايت ايلاج تعبير كرده و تعابيرى مانند ايلاج ، ايقاب ، ادخال ، قبل و دبر را شامل مىشود .\r\n\r\n- صحيحهء داوود بن سرحان\r\n« عدة من اصحابنا أن سهل بن زياد و على بن ابراهيم عن أبيه جميعاً عن ابن ابى نصر عن داوود بن سرحان عن أبى عبد الله عليه السلام قال : اذا اولجه فقد وجب الغسل و الجلد و الرجم و وجب المهر « 1 » » .\r\n- اين روايت صحيحه است و دلالت آن مانند روايت قبلى روشن مىباشد .\r\n\r\n- صحيحهء عبد الله بن سنان\r\n« محمد بن يحيى عن احمد بن محمد عن ابن محبوب عن عبد الله بن سنان عن أبى عبد الله عليه السلام : . . . قيل له : فان كان واقعها فى الفرج و لم ينزل ؟ فقال : اذا ادخله وجب الغسل و المهر و العدة « 2 » » .\r\n- اين روايت صحيحه است و استدلال به اين روايت متوقف بر اين است كه كلمهء فرج اعم از قبل و دبر باشد . پاره‌اى از علما مانند ابن ادريس فرج را بر اعم از دبر و قبل حمل كرده‌اند . از كلام مرحوم آقاى خوئى ره در رواياتى كه مورد بحث است كه آيا در حال حيض وطى در دبر جائز است يا خير ؟ و همچنين در كتاب الطهارة در اين بحث كه آيا وطى در دبر موجب غسل مىشود ؟ بدست مىآيد كه ايشان به اين نظر تمايل دارند كه اطلاق فرج ، اعم از قبل و دبر است .\r\nدر هر صورت استدلال به اين روايت متوقف بر چنين معنى عامى از فرج است .\r\n\r\nخلاصه :\r\nروايات متعددى وجود دارد كه موضوعِ غسل ، دخول ، ايلاج و مانند آن قرار گرفته و اكثر آنها صحاح و موثقاتند و از مجموع روايات بر مىآيد وطى در دبر مرأة\r\n\r\n\r\n","description":"","footnote":"\r\n( 1 ) وسائل الشيعة ، كتاب النكاح باب 54 ابواب المهور ، حديث پنجم ، ج 21 / 320 ، چاپ آل البيت .\r\n( 2 ) وسائل الشيعة ، كتاب النكاح ، باب 54 ابواب المهور ، حديث اول ، ج 21 / 319 ، چاپ آل البيت .\r\n","page_name":" 1263 ","page_number":253},
  {"content":"\r\n\r\nموجب غسل مىباشد .\r\n\r\n4 ) لزوم التقاء ختانين در وجوب غسل\r\nاگر روايات خاصى براى تحديد مقدار دخول وارد نشده بود به صرف ادخال ، حكم به وجوب غسل مىشد ولى رواياتى وجود دارد كه در آن غسل مشروط به التقاء ختانين و غيبوبة حشفه كرده است مانند :\r\n« صحيحهء محمد بن اسماعيل بن بزيع قال سألت الرضا عليه السلام : عن الرجل يجامع المرأة قريباً من الفرج فلا ينزلان متى يجب الغسل ؟ فقال : اذا التقى الختانان فقد وجب الغسل .\r\nفقلت : التقاء الختانان هو غيبوبة الحشفة قال : نعم « 1 » » .\r\n\r\nروايت معارض :\r\nدر مقابل اين روايات ، روايت محمد بن عذافر معارضه مىنمايد .\r\nنوادر : محمد بن على بن محبوب عن محمد بن عبد الحميد عن محمد بن عمر بن يزيد عن محمد بن عذافر قال : سألت ابا عبد الله ( ع ) متى يجب على الرجل و المرأة الغسل ؟ فقال : يجب الغسل حين يدخله و اذا التقى الختانان فيغسلان فرجهما « 2 » .\r\n\r\nبررسى روايت معارض\r\nاولًا : اين روايت چون در سندش محمد بن عمر بن يزيد هست از نظر سندى تمام نيست تا بتواند معارضه كند . ثانياً : با روايات التقاء ختانين قابل جمع است .\r\nجمع دو روايت : مرحوم آقاى خوئى ( ره ) معارضه را به اين شكل حل نموده‌اند كه روايت دوم دال بر عدم وجوب غسل است چه التقاء ختانان داخلى باشد و چه خارجى و روايت اول مقيد به التقاء داخلى است چرا كه التقاء به غيبوبت حشفه شده است و بنابراين روايت اول موجب تقييد روايت دوم مىگردد هر چند روايت دوم از جهت سند مورد اشكال و ضعيف است .\r\nنظر استاد : به نظر استاد مدّ ظلّه اين اطلاق و تقييد فرضى كه تصور آن به ذهن افراد\r\n\r\n\r\n","description":"","footnote":"\r\n( 1 ) وسائل الشيعة ، كتاب الطهارة ، باب 6 ابواب الجنابة ، حديث 2 ، ج 2 / 183 ، چاپ آل البيت\r\n( 2 ) وسائل الشيعة ، كتاب الطهارة ، باب 6 ابواب الجنابة ، حديث نهم ، ج 2 / 185 ، چاپ آل البيت\r\n","page_name":" 1264 ","page_number":254},
  {"content":"\r\n\r\nنمىآيد ، خلاف متعارف است و حمل روايت دوم بر التقاء خارجى معناى بسيار دور از ذهنى است كه در حكم طرح روايت است .\r\nاصل روايت محمد بن عذافر از مستطرفات سرائر نقل گرديده است و در نسخهء بسيار معتبرى كه از اين كتاب در دسترس است « 1 » عبارت بدين صورت نقل شده است : « تغسل فروجها » يعنى همهء خلل و فرجشان را بشويند و احتمالًا كنايه از غسل باشد . در واقع اول ، اصل وجوب غسل را بيان مىكند و بعد حدّ سبب غسل را بيان مىكند كه اگر التقاء ختانين شد غسل واجب است و بنابراين هر دو روايت حكم به وجوب غسل كرده‌اند .\r\nثالثاً : اگر روايت محمد عذافر صحيح السند بود و جمع عرفى هم نداشت در معارضه ، با روايات كثيره‌اى كه شبيه به متواتر است بايد كنار گذاشته شود « 2 » .\r\nادامهء بررسى مسأله 4 را به جلسهء آينده موكول مىكنيم . « * و السلام * »\r\n\r\n\r\n","description":"","footnote":"\r\n( 1 ) نسخه‌اى از مستطرفات سرائر در كتابخانه آستان قدس رضوى موجود است كه تاريخ آن سال 603 هجرى قمرى يعنى پنج سال پس از وفات ابن ادريس ( 598 ه . ق ) مىباشد . اين نسخه دقيق با نسخهء اصل مقابل گرديده است و استاد مد ظلّه نسخهء سرائر خود را با اين نسخه به دقت مقابله كرده‌اند .\r\n( 2 ) استاد ( مدّ ظلّه ) به برخى از مطلقات ديگر در جلسات آينده اشاره كرده‌اند .\r\n","page_name":" 1265 ","page_number":255},
  {"content":"\r\n\r\n\r\n4 / 8 / 1378 سه‌شنبه درس شمارهء ( 140 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء گذشته در دلالت آيهء شريفهء  « أَوْ لامَسْتُمُ النِّساءَ » *  بر وجوب غسل در وطى در دُبر مناقشه كرده ، و عرض كرديم چون معناى آيه كنائى است ، ظهور آن در اطلاق قوى نيست . و در روايت مبطل صوم عرض كرديم : اگر بخواهد دليل بر ثبوت غسل باشد بايد اثبات ملازمه بين موجب غسل و بطلان صوم شود ، و اين ملازمه ثابت نيست . و لكن روايات متعدّد صحيح السند داريم كه به اطلاق آنها تمسك مىشود ، چند روايت نقل و بررسى شد . در اين جلسه بعد از نقل كلام مرحوم حكيم ره و آقاى خوئى ره و مناقشه در آنها ، به بررسى ديگر روايات مىپردازيم .\r\n* * * \r\nالف ) ادلّهء فقهاء سابقين بر وجوب غسل در وطى در دُبر :\r\nاين بحث از قديم معنون بوده است ، استدلال سابقين بر حصول جنابت و وجوب غسل به سبب وطى در هر يك از مخرجين ، عمدتاً بر دو دليل استوار بوده است :\r\n1 - اطلاق  أَوْ لامَسْتُمُ النِّساءَ *  « 1 »\r\n2 - رواياتى مثل صحيحه محمد بن مسلم كه در جلسهء گذشته ، خوانديم .\r\nصاحب جواهر به تفصيل بحث كرده ولى جاى تعجب است كه مرحوم حاج آقا رضا ره و مرحوم آقاى حكيم ره اصلًا ادلهء قدماء را عنوان نكرده‌اند ، با اينكه ابن\r\n\r\n\r\n","description":"","footnote":"\r\n( 1 ) سورهء مائده : 6 - سورهء نساء : 43 .\r\n","page_name":" 1266 ","page_number":256},
  {"content":"\r\n\r\nادريس ، علامه ، محقق ، صاحب جواهر و امثال اينها كه همه از معاريف علماء بوده‌اند به دو دليل مذكور استناد و استدلال كرده‌اند ، و بسيار مناسب بود كه ادلهء آنها نقل و مورد نقد و بررسى قرار مىگرفت .\r\n\r\nب ) نقل فرمايش مرحوم آقاى حكيم ره در استدلال بر وجوب غسل :\r\n\r\n1 ) دليل اجماع\r\nايشان مىفرمايند : يكى از ادله بر حصول جنابت با ادخال حشفه در دُبر « اجماع بين المسلمين » است كه از سيد مرتضى و حلّى نقل شده است . و مىفرمايند : اگر چه بعضى در اجماع مناقشه كرده‌اند ، لكن اين مخالفتها مانع از حصول اطمينان ما به مطابقت اين حكم با واقع نيست بخصوص كه مخالفى به طور قطعى ثابت نشده است « 1 » .\r\n\r\n2 ) نقد استاد - مدّ ظلّه -\r\nبيشتر موارد ذيل را خود مرحوم حكيم متذكر شده‌اند :\r\n* ظاهر صدوق در كتاب فتوائيش « فقيه » كه روايات نافى غسل را نقل كرده و احاديث مثبت وجوب غسل را در حالى كه اين روايات در دسترس بوده ، نياورده است .\r\n* شيخ طوسى در استبصار ، ضمن بحث در اين مورد ، حكم به عدم وجوب نموده و روايت مثبت را در استبصار جواب داده است . در استبصار بعد از نقل مرسلهء حفص بن سوقه مىنويسد :\r\n« فلا ينافى الاخبار الادلّة ، لانّ هذا الخبر مرسل مقطوع مع أنه خبر واحد ، و ما هذا حكمه لا يعارَض به الاخبار المسندة ، على أنّه يمكن أن يكون ورد مورد التقية ، لانه موافق لمذاهب بعض العامة ، و لأنّ الذمّة بريئة من وجوب الغسل ، فلا يعلق عليها وجوب الغسل الا بدليل\r\n\r\n\r\n","description":"","footnote":"\r\n( 1 ) مستمسك ، ج 3 ، ص 18 .\r\n","page_name":" 1267 ","page_number":257},
  {"content":"\r\n\r\nيوجب العلم » .\r\nو شيخ در تهذيب « 1 » فقط روايات نافى غسل را آورده و اشاره‌اى به روايت مثبتهء غسل نكرده است .\r\n* همچنين در خلاف ، قائل به عدم وجوب شده مىنويسد : اصحاب در اين مسأله دو روايت دارند ، و ما اختلاف آنها را در كتاب اخبار ( يعنى استبصار ) جواب داده‌ايم . آنگاه بر اساس مرسله بودن خبر حفص بن سوقه و احتمال صدور آن از روى تقيه - كه در استبصار به آن اشاره كرده - روايات عدم وجوب را ترجيح مىدهد .\r\n* ظاهر عبارت نهاية نيز عدم وجوب غسل است . شيخ در نهاية : « فان جامع امرأته فيما دون الفرج و أنزل وجب عليه الغسل ، و لا يجب عليها ذلك ، فان لم ينزل فليس عليه ايضاً الغسل « 2 » » .\r\n* سلار عبارتى دارد كه ظاهرش عدم وجوب غسل است .\r\n* قطب راوندى در فقه القرآن قائل به عدم وجوب شده مىنويسد : « الجنابة تحصل بشيئَين : اما بانزال الماء . . . أو بالتقاء الختانين و حدّه غيبوبة الحشفة فى القبل انزل او لم ينزل . » آنگاه عبارتى از مخالف خود نقل مىكند و مىنويسد :\r\n« و قال ابو مسلم ابن مهر إيزد : يلزم الرجل حكم الجنابة من امور ؛ منها أن يجامع فى قبل أو دُبر « 3 » » .\r\nكسانى هم كه التقاء ختانين تعبير كرده‌اند ، با توجه به اينكه ختان ، مخصوص قبل است ، استفاده مىشود كه قائل به عدم وجوب هستند .\r\nعده‌اى نيز در مسأله ترديد دارند . مثل مرحوم شيخ در باب طهارت از كتاب مبسوط ، و كيدرى در اصباح ، علامه در منتهى ، صاحب مدارك و كشف الرموز .\r\nعده‌اى التقاء ختانين تعبير كرده‌اند كه مخصوص قبل زن است و شامل دبر\r\n\r\n\r\n","description":"","footnote":"\r\n( 1 ) تهذيب ج 1 ، ص 125 .\r\n( 2 ) ينابيع الفقهية ج 1 ، ص 204 .\r\n( 3 ) ينابيع : ج 1 ، ص 336 .\r\n","page_name":" 1268 ","page_number":258},
  {"content":"\r\n\r\nنمىشود .\r\nبعضى هم مسأله را با تعبير فرج مطرح كرده‌اند كه يك نحو اجمال دارد كه آيا دبر را شامل مىشود يا خير ؟\r\n* شمول يا عدم شمول فرج نسبت به قبل و دُبر\r\nمرحوم شيخ در بسيارى موارد ، فرج را در خصوص قُبل ، و در مقابل دُبر اطلاق كرده است . گرچه گاهى هم از فرج معناى اعم اراده مىشود و در تفسير طبرى نيز ذيل آيه « حرث » نقل مىكند عده‌اى فرج را در خصوص قبل و گروهى اعم مىدانند .\r\nلكن به نظر ما همانطور كه در كلمات سابقين آمده ، فرج على الاطلاق خصوص قبل است مگر اينكه تصريح كرده يا قرينه‌اى بر خلاف بياورند .\r\n\r\n* بررسى اجماع سيد مرتضى به وجوب غسل در وطى در دُبر :\r\nايشان مىنويسد : خلافى بين مسلمين در اين نيست و ضرورت دين رسول ( ص ) است كه فرقى بين مخرجين در وجوب غسل نيست و در كتب اصحاب غير از اين نديدم و از معاصرين خود با حدود شصت سال سابقهء افتاء ، جز اين نشنيدم .\r\nآنگاه مىفرمايد : اخيراً به من رسيده كه بعضى از شيعه اماميه به اعتماد اصل عدم وجوب ، فتوا داده‌اند كه وطى در دبر موجب غسل نيست « 1 » .\r\nشيخ طوسى - از معاصرين سيد مرتضى - در حائريات مىنويسد : بعضى از اصحاب ما غسل را واجب نمىدانند .\r\nآيا بر چه اساسى با بودن مخالف ، سيد مرتضى ره به اين محكمى دعواى اجماع كرده است ؟\r\nبه نظر مىرسد منشأ اين اجماع اين بوده است كه در كلمات قوم تعبير شده كه جماع در فرج ، غسل مىآورد و ايشان هم فرج را اعم از قبل و دبر مىدانسته و نتيجه گرفته است كه همه قائل به وجوب غسل هستند .\r\n\r\n\r\n","description":"","footnote":"\r\n( 1 ) جواهر ، ج 3 ، ص 32 .\r\n","page_name":" 1269 ","page_number":259},
  {"content":"\r\n\r\nو بطور كلى مىتوان گفت : منشأ اجماعات سيد اين است كه مسأله‌اى را كه با قاعده‌اى متّفق عليها ، مطابق مىديده ، به لحاظ اينكه آن قاعده مسلّم و اتفاقى است ، مصداق و صغراى آن نيز اجماعى خواهد بود و بر اين اساس مسأله را اجماعى فرض كرده است .\r\n\r\n3 ) دليل ديگر آقاى حكيم ره ؛ روايت حفص بن سوقه\r\nمتن روايت : محمد بن الحسن ، باسناده عن الحسين بن سعيد ، عن ابن أبى عمير ، عن حفص بن سوقه ، عمن اخبره قال : سألت أبا عبد الله عليه السلام عن الرجل يأتى اهله من خلفها ؟ قال هو أحد المأتيّين ، فيه الغسل « 1 » .\r\nمرحوم حكيم ره از اين روايت به صحيحه تعبير كرده و مىفرمايند : با اينكه روايت ارسال دارد ولى در مراسيل ابن أبى عمير قدحى نيست و به آن عمل مىشود و حكم مسند را دارد . البته در آخر فتأمل دارند .\r\n\r\n* نقد استاد - مدّ ظلّه -\r\nاعتماد به مراسيل ابن أبى عمير به استناد يكى از سه كلام زير ممكن است :\r\n1 - فرمايش نجاشى دربارهء ابن ابى عمير كه : اصحابنا يسكنون الى مراسيله « 2 »\r\n2 - كلام شيخ طوسى در عُدّة : سوّت الطائفة بين ما رواه محمد بن ابى عمير و صفوان بن يحيى و احمد بن محمد ابى نصر و غيرهم من الثقات الذين عرفوا بأنّهم لا يروون و لا يرسلون الّا ممّن يوثق به و بين ما يسنده غيرهم و لذلك عملوا بمراسيلهم انما انفردوا عن رواية غيرهم « 3 »\r\n3 - عبارت كشى پيرامون اصحاب اجماع كه حدود بيست نفرند و يكى از آنها ابن ابى عمير است : اجمعت العصابة على تصحيح ما يصح عن هؤلاء . . . .\r\n* نظر به اينكه روايت مورد بحث ، مرسله حفص است ، نه مرسله ابن أبى عمير ،\r\n\r\n\r\n","description":"","footnote":"\r\n( 1 ) وسائل ، ج 2 ، ص 200 ، باب 12 از ابواب جنابة .\r\n( 2 ) ترجمهء محمد بن أبى عمير در نجاشى ، رقم 887 .\r\n( 3 ) عدة الاصول ، ج 1 ، ص 386 .\r\n","page_name":" 1270 ","page_number":260},
  {"content":"\r\n\r\nزيرا ابن ابى عمير از حفص روايت مىكند و حفص عمن اخبره نقل مىكند و احتمالًا وجه تأمل آقاى حكيم ناظر به همين معناست . و ايشان هم نظر به مراسيل ابن أبى عمير دارند نه عبارت كشى و اصحاب اجماع . بنابراين ، روايت با عبارت مرحوم شيخ و نجاشى قابل تصحيح نيست .\r\nبله ، اگر روايات اصحاب اجماع را معتبر بدانيم ، بدين معنا كه اگر طريق صحيح به اصحاب اجماع داشته باشيم ، بدون ملاحظه ما بعد آن ، روايت را معتبر بدانيم در اين صورت اين روايت هم معتبر مىشود .\r\n\r\n* نظر استاد - مدّ ظلّه - در بارهء اصحاب اجماع\r\nعبارت كشى مورد بحث و معركهء آراست ، و آنچه مختار ما و عده‌اى از آقايان است اين است كه : عبارت در مقام توثيقِ خود اين بيست نفر از اصحاب اجماع است و كار به اعتبار و تصحيح روايت يا مشايخ آنها ندارد . كه بحث آن مفصل است و ما فعلًا مطرح نمىكنيم .\r\nبه عقيدهء ما اين روايت معتبر نيست و سند روايت اشكال دارد . هر چند ما مراسيل ابن ابى عمير و صفوان و بزنطى را حجّت مىدانيم ، ولى اين مرسلهء حفص است .\r\n\r\n* دلالت روايت حفص بن سوقه\r\n\r\nاشكال آقاى خوئى ره به دلالت روايت :\r\nتعبير روايت « يأتى اهله من خلفها » است يعنى از طريق خلف ، وقاع كند ، ولى مورد وقاع همان فرج است ، كما اينكه در روايت معمّر بن خلّاد - ردّاً لقول اليهود كه مىگفتند با دخول قُبل از خلف ، بچّه ، احول مىشود - وارد شده است .\r\nبلى اگر « يأتى خلف امرأته » يا « فى دُبر امرأته » بود قابل تمسك بود .\r\n\r\nجواب استاد - مدّ ظلّه -\r\nدر روايات هيچ جا فرج ، قبل يا دُبر بىواسطه ، متعلّق يأتى واقع نشده ، بلكه\r\n\r\n","description":"","footnote":"","page_name":" 1271 ","page_number":261},
  {"content":"\r\n\r\nمتعلّق اتيان ، مرأة ، اهل يا غلام است ، يأتى المرأة يا يأتى الغلام و گاهى هم يأتى اهله فى دبرها تعبير شده است .\r\nلكن در اينجا دارد كه « يأتى اهله من خلفها » يعنى از خلف ، سراغ اهلش مىرود ، در اينجا ممكن است بگوئيم خصوص دُبر را مىگويد كه ديگران هم اينطور فهميده‌اند يا بگوئيم اطلاق دارد و هر دو را شامل مىشود ، و در هر دو صورت اثبات غسل در وطى در دبر مىكند و استدلال به روايت تمام است . اما به نظر ما خصوص دُبر مراد است چون دنبال حديث « فيه الغسل » دارد بدون اينكه از حكم آن سؤال شده باشد ، زيرا ظاهر بعضى روايات نفى غسل است و امام اين توهم را دفع مىفرمايند ، ولى اين شبهه براى وطى در قُبل به كيفيّت خاص مثل از خلف يا خوابيده يا . . . نبوده چون حتّى عامه هم در تمام اين موارد غسل را واجب مىدانند ، و نسبت به وطى در قبل از ناحيهء خلف هيچ جاى توهّمى نيست كه غسل واجب نباشد تا امام اين توهم را دفع كند و بفرمايند « فيه الغسل » . قبل از آقاى خوئى هم كسى از فقها چنين شبهه‌اى نكرده كه ممكن است قُبل مراد باشد .\r\nپس اقوى اين است كه خصوص دُبر مراد است و بر فرض هم كسى اختصاص به دبر را نپذيرد ، اطلاق آن شامل دبر مىشود و در دلالت روايت مشكلى وجود ندارد .\r\n\r\nج ) بقيهء روايات :\r\nرواياتى هم كه در جلسهء قبل خوانده شد دوباره مىخوانيم چون براى بعضى مباحث ديگر هم مفيد است .\r\n\r\n1 ) صحيحه محمد بن مسلم\r\nعن محمد بن مسلم ، عن أحدهما عليهما السلام قال : سألته متى يجب الغسل على الرجل و المرأة ؟ فقال : اذا أدخله فقد وجب الغسل و المهر و الرجم « 1 » .\r\nاين روايت اطلاق دارد ، قبل و دُبر هر دو را مىگيرد ، و لكن نسبت به مرأة ، ولى\r\n\r\n\r\n","description":"","footnote":"\r\n( 1 ) وسائل الشيعة ، ج 2 ، ص 182 ، آل البيت - كتاب الطهارة ، باب 6 ابواب الطهارة ، حديث اول .\r\n","page_name":" 1272 ","page_number":262},
  {"content":"\r\n\r\nاگر طرفين مرد باشند اطلاق شامل آنجا نمىشود و اختصاص به مرأة دارد يا لااقل ظهور ندارد به نحوى كه غلام را بگيرد ، از چند جهت :\r\nالف - اثبات رجم شده كه در زناى محصنه است و رجم در غلام نيست ، حدّ در غلام سوزاندن يا با شمشير زدن يا پرتاب از كوه است .\r\nب - در سؤال يجب الغسل على الرجل و المرأة آمده ، كه ظاهر يا قدر متيقن آن جائى است كه زن و مرد باشند ، يا لااقل ظهورى ندارد كه رجل و رجل را هم بگيرد ، و چنانچه بخواهيم الغاء خصوصيت كنيم ان قلت و قلت دارد .\r\nج - كلمه مهر در حديث قرينه است كه دو مرد را شامل نيست .\r\n\r\nدلالت حديث :\r\nچند روايت به اين مضمون هست ( مثل روايت بزنطى از امام رضا عليه السلام :\r\nاذا اولجه اوجب الغسل و المهر و الرجم « 1 » ) و لو نسبت به غلام قابل تمسك نيست ولى راجع به مرأة قبلًا و دُبراً فرقى نمىكند ، و اثبات وجوب غسل در وطى دبر هم مىشود .\r\nهمانطور كه ما عرض كرديم آقاى خوئى نيز در بحث حكم وطى غلام استدلال به مطلقات اين روايات را براى آن بحث ردّ نموده ، و لكن اطلاق ادخال - از جهت قبل و دُبر - را پذيرفته و مىفرمايد : انّ تلك الاخبار انما وردت لبيان الكميّة او الكيفية ( يعنى هر قسمتى از بدن ، قبل يا دُبر ، و به هر كيفيتى از جلو يا عقب ) الموجبة للجنابة ، و قد دلّت على أنها تتحقّق بمطلق الادخال دون التفخيذ و غيره ، و أما انّ متعلّق الادخال اى شىء مرأة او غلام فهى غير ناظرة اليه حتى يتمسّك باطلاقها « 2 » .\r\nمناسب بود ايشان در اين بحث نيز به اطلاق همين روايت تمسك مىكردند .\r\n\r\n\r\n","description":"","footnote":"\r\n( 1 ) وسائل الشيعة ، ج 2 ، ص 185 ، آل البيت - كتاب الطهارة ، با 6 ابواب الجنابة ، حديث هشتم .\r\n( 2 ) تنقيح ، ج 5 ، ص 334 .\r\n","page_name":" 1273 ","page_number":263},
  {"content":"\r\n\r\n\r\n2 ) صحيحه حمران بن أعين\r\nعن أبى جعفر عليه السلام ، قال : سألته عن رجل كان عليه طواف النساء وحده ، فطاف منه خمسة اشواط ، ثم غمزه بطنه فخاف ان يبدره ، فخرج الى منزله فنقض ثم غشى جاريته . قال : يغتسل ثم يعود « 1 » ( فيطوف اسبوعاً ) .\r\n3 - . . . عن ابن محبوب عن عبد العزيز العبدى عن عبيد بن زراره قال : سألت ابا عبد الله عليه السلام عن رجل طاف بالبيت اسبوعاً طواف الفريضة ، ثم سعى بين الصفا و المروة اربعة اشواط ، ثم غمزه بطنه ، فخرج فقضى حاجته ثم غشى اهله ، قال يغتسل . . . « 2 » .\r\n\r\n* سند روايت :\r\nهمه روات صحيح و معتبرند ، فقط عبد العزيز عبدى را نجاشى ضعيف تعبير كرده ، و لكن خود نجاشى مىگويد : له كتاب يروى عنه جماعة منهم الحسن بن محبوب .\r\nهمين حديث را هم حسن بن محبوب نقل مىكند ، و وقتى اجلاء مثل ابن محبوب و مشايخ و محدثين ، كتاب كسى را نقل كنند ، معلوم مىشود مورد اعتماد آنها بوده ، بنابراين روايت از نظر ما معتبر است .\r\nو امّا ضعفى كه نجاشى تعبير كرده ، قاعدتاً بايد تابع ابن غضائرى باشد كه تضعيف متنى است « 3 » .\r\n\r\n* دلالت هر دو حديث\r\nتعبير در يكى غشى جاريته و در ديگرى غشى اهله مىباشد .\r\nو كلماتى چون غشيان و ادخال و ايلاج و امثال اينها جزو عناوين عامه است كه\r\n\r\n\r\n","description":"","footnote":"\r\n( 1 ) وسائل الشيعة ، ج 13 ، ص 126 ، چاپ آل البيت ، باب 11 از كفارات استمتاع ، ح 1 و 2 .\r\n( 2 ) وسائل الشيعة ، ج 13 ، ص 126 ، چاپ آل البيت ، باب 11 از كفارات استمتاع ، ح 1 و 2 .\r\n( 3 ) ابن غضائرى كه كتابش در دسترس نيست ، ولى اكثر آن را نجاشى نقل كرده ، معروف است كه جرح و تضعيف او از رواة و مشايخ گاهى مستند به شهادة و سماع نبوده ، بلكه اجتهادى از متون روايات راوى مىباشد . و اگر بحسب نظر خودش روايت شخصى مشتمل بر غلو و ارتفاع بوده ، او را ضعيف و واضع حديث توصيف مىنموده است .\r\n","page_name":" 1274 ","page_number":264},
  {"content":"\r\n\r\nشامل وطى در دُبر هم مىشود ، به اطلاق اينها مىشود تمسك كرد .\r\n\r\n* نتيجه بحث :\r\nوقاع در دُبر مرأة وجوب غسل دارد .\r\nامّا حكم وطى در دُبر رجل ؛ چون دو دسته روايات داريم و بحث قابل ملاحظه‌اى دارد و در اينجا عنوان نشده ، ما هم بحث نمىكنيم .\r\n« * و السلام * »\r\n\r\n","description":"","footnote":"","page_name":" 1275 ","page_number":265},
  {"content":"\r\n\r\n\r\n5 / 8 / 1378 چهارشنبه درس شمارهء ( 141 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در احكام مترتبه بر وطى در دبر بود ، يكى از بحثها در اينجا ، اين است كه آيا در باب صوم ، دخول به مقدار ختنه‌گاه در قبل - و به تبع آن در دبر - سبب بطلان صوم مىگردد يا مطلق دخول روزه را باطل مىكند ، در اينجا ضمن اشاره به اقوال فقهاء خواهيم گفت كه مقتضاى اطلاقات ، بطلان صوم به مطلق جماع و دخول است ، مرحوم آقاى خوئى با تقريبى از روايت ابو سعيد قمّاط استفاده كرده‌اند كه جماع خود موضوع ابطال نيست ، بلكه تنها ملاك جنابت است كه چون دخول كمتر از ختنه‌گاه جنابت نمىآورد ، روزه را هم باطل نمىكند ، ما در اين جلسه بررسى تقريب ايشان را آغاز مىكنيم .\r\n* * * \r\nالف ) مفطريّت جماع و حدّ آن در ابطال صوم :\r\nيكى از مواردى كه مرحوم صاحب عروة به عنوان احكام مترتب بر وطى در قبل - و به تبع ان در وطى در دبر - ذكر فرموده بطلان صوم است . و لازم است اين مطلب روشن شود كه معيار مفطريت جماع چه چيزى است تا نوبت به اين مطلب برسد كه آيا اين ملاك شامل وطى در دبر نيز خواهد شد يا خير ؟\r\n\r\n1 ) سابقه و چگونگى طرح مسأله در كلمات فقهاء\r\nاولين كسى كه « غيبوبة الحشفة » را ميزان مفطريت جماع ذكر كرده است محقق در شرايع و معتبر است و هر چند كه اين معيار در روايات و كلمات فقهاء در باب\r\n\r\n","description":"","footnote":"","page_name":" 1276 ","page_number":266},
  {"content":"\r\n\r\nوجوب غسل و غير آن ذكر شده ولى پيش از ايشان كسى را نيافتيم كه « معيار مفطريت در صوم را هم غيبوبة الحشفة عنوان كرده باشد . و عمدهء تعابيرى كه در مفطريت صوم وارد شده مطلق بوده و حدى براى آن معيّن نشده است همانند « جماع » ، « الجماع فى الفرج » و « الادخال فى الفرج » و فقط سيد مرتضى فرموده :\r\n« من غيّب فرجه فى فرج حيوان محرّم أو محلّل له أفطر و كان عليه القضاء و الكفارة « 1 » » كه ظاهر اين عبارت آن است كه بايد يك نحو استيعابى در غيبوبة فرج بوده باشد و ابن ادريس و علامه هم اين مطلب را از سيد مرتضى نقل كرده و ابن ادريس بعد از نقل كلام سيد اگر چه در بعضى از جزئيات اشكال كرده ولى در اين خصوص كلام سيد را قبول كرده است « 2 » .\r\n\r\n2 ) بررسى روايات و كيفيت استفادهء حدّ مفطريت جماع از آنها\r\nرواياتى كه « التقاء ختانين » حدّ ثبوت احكام جماع در آنها عنوان شده در مواردى همچون ثبوت غسل ، مهر ، عده ، رجم و جلد وارد گرديده ولى در خصوص صوم چنين تعبيرى در روايات نيامده . حال بايد ديد كه مىتوان دليلى بدست آورد كه صوم را نيز شامل شده و غيبوبة حشفه در صوم نيز ملاك مفطريت باشد يا نه ؟\r\nتذكّر : البته دخول بيشتر از ختنه‌گاه مسلماً با توجه به روايات وجوب غسل و حصول جنابت مبطل صوم بوده و به واسطهء همين روايات كلام سيد مرتضى جواب داده مىشود ، ولى كلام در اين است كه آيا مىتوان دليلى اقامه كرد كه غيبوبة حشفة در باب صوم نيز حد مفطريت بوده و كمتر از مقدار ختنه‌گاه مبطل صوم نبوده باشد . خلاصه آنكه : كفايت غيبوبة حشفة در بطلان صوم مسلم است ولى لزوم غيبوبة حشفه در مفطريت صوم محتاج دليل مىباشد .\r\n\r\n\r\n","description":"","footnote":"\r\n( 1 ) جمل العلم و العمل - در ضمن مجموعه رسائل الشريف المرتضى - 3 : 54\r\n( 2 ) سرائر 1 : 357\r\n","page_name":" 1277 ","page_number":267},
  {"content":"\r\n\r\n\r\n3 ) آيا « جماع » مفطرى مستقل يا فردى از افراد جنابت است ؟\r\nمرحوم آقاى خويى قائل شده‌اند كه مفطريت جماع به خودى خود عنوان مستقلى نبوده و چون موجب جنابت است و امساك از جنب بودن در صوم معتبر است لذا بايد از جماع خوددارى كرد و بنفسه موضوعيت ندارد .\r\nالبته اين حرف مختص به ايشان نيست و علامه هم در مواردى مانند وطى بهيمه و غلام حكم مفطريت را موكول به باب اغسال كرده ؛ كه اگر اين عمل را موجب جنابت دانستيم مبطل صوم بوده و اگر موجب جنابت ندانستيم مفطر نيز نخواهد بود و شايد از عبارات محقق نيز چنين استفاده شود كه اگر چيزى موجب جنابت است مفطر صوم هم خواهد بود .\r\nولى اين ادعا كه جماع به خودى خود عنوان مستقلى در مفطريت نبوده و به تبع جنابت مفطر مىباشد بدون دليل پذيرفته نيست ؛ زيرا چه بسا بر جنابت در مواردى همانند وطى بهيمه دليل نداشته باشيم ولى اگر در روايات مفطر صوم دانسته شده باشد ناچاريم كه قائل شويم جماع به خودى خود مفطر بوده و عنوان مستقل مىباشد و هيچ مانعى ندارد كه دو عنوان عامين من وجه هر دو مبطل صوم بوده باشند .\r\n\r\n4 ) استدلال مرحوم آقاى خويى بر مفطريت جماع به ملاك جنابت\r\nمرحوم آقاى خويى بر اينكه مفطريت جماع به ملاك جنابت است و جماع ملاك مستقلى ندارد استدلال كرده‌اند به روايت ابو سعيد قماط كه متن روايت چنين است : « عمّن أجنب فى شهر رمضان فى أوّل الليل فنام حتّى أصبح ، قال : لا شىء عليه ؛ و ذلك أنّ جنابته كانت فى وقت حلال « 1 » » تقريبى كه ايشان براى استدلال به اين روايت آورده‌اند چنين است :\r\nجنابت مذكور در روايت يا مستند به انزال است و يا جماع و شق ثالثى ندارد .\r\n\r\n\r\n","description":"","footnote":"\r\n( 1 ) فقيه 2 : 119 / 1897 ، وسائل 10 : 57 / 12821 ، باب 13 از ابواب ما يمسك عنه الصائم ، از كتاب الصوم ، ح 1\r\n","page_name":" 1278 ","page_number":268},
  {"content":"\r\n\r\nو اينكه روايت ناظر به انزال بوده باشد تمام نيست ؛ زيرا منشأ انزال يا استمناء است كه مطلقاً حرام است و در زمانى دون زمانى حرام نيست و يا منشأ آن احتلام است كه آن هم مطلقاً حلال است و مناسب با جواب مزبور نمىباشد و يا آنكه منشأ انزال ملاعبه با حليله « 1 » است كه ارادهء خصوص اين مورد از روايت بعيد است . بنابراين جنابت مذكور در روايت مستند به جماع بوده و جماع هم تدريجى واقع مىشود و طفره محال است پس بايد بگوييم كه صوم باطل نمىشود اگر در وقت حرام بود يا مفطر محقق نمىشود اگر در وقت حلال مگر به حصول جنابت و آن هم بعد از دخول مقدار ختنه‌گاه مىباشد زيرا شىء را به اسبق علل نسبت مىدهند و اگر به نفس جماع مفطر محقق مىشد انتساب تحقق مفطر به جنابت صحيح نبود و بايد به همان علتى كه سبق زمانى داشت - يعنى جماع - نسبت مىدادند در نتيجه مفطريت جماع به ملاك جنابت بوده و ملاك مستقلى ندارد .\r\n\r\n5 ) نقد كلام مرحوم آقاى خويى\r\nره\r\nفرمايشات ايشان از چند جهت مورد تأمل است :\r\nجهت اول : ايشان به نحو منفصلهء حقيقيه فرمودند كه جنابت يا مستند به انزال است و يا مستند به جماع و شق ثالثى ندارد ، در حالى كه يك شق ديگر قضيه آن است كه جنابت مذكور در روايت به اعم از انزال و جماع مستند باشد و آنچه كه موضوع حكم قرار گرفته نفس جنابت است و منشأ جنابت مورد حكم نيست و چون نسبت بين جنابت و جماع عموم و خصوص من وجه است لذا هيچ اشكالى ندارد كه حكم روى جنابت برود و لازم نمىآيد كه دائماً يك علت سابقى كه مفطريت به او نسبت داده شود قبل از جنابت وجود داشته باشد .\r\nجهت دوم : ايشان فرمودند مراد از جنابت در روايت خصوص جنابت ناشى از\r\n\r\n\r\n","description":"","footnote":"\r\n( 1 ) البته مرحوم آقاى خويى زوجه تعبير كرده‌اند كه ما براى توسعه و شمول همه افراد آن را تغيير داديم تا شامل مملوكه و امهء محلله نيز شود .\r\n","page_name":" 1279 ","page_number":269},
  {"content":"\r\n\r\nملاعبه با زوجه باشد بعيد است . عين عبارات تقريرات چنين اين است : و من البعيد جدّاً ارادتها بالخصوص من الصحيحة ، فلا مناصّ من أن يراد بها الجنابة المسببة عن الجماع أو ما يعمّه ، ولى در ادامه تفريع عجيبى ذكر كرده‌اند : « و على اى تقدير فالجماع مفروض فى مورد الصحيحة » ، بر فرض اعم بودن جنابت از جنابت مسببه از جماع چگونه جماع در مورد صحيحه مفروض مىباشد ؟ !\r\nادامه بررسى كلام ايشان را به جلسات آينده وامىنهيم .\r\nو السلام »\r\n\r\n","description":"","footnote":"","page_name":" 1280 ","page_number":270},
  {"content":"\r\n\r\n\r\n8 / 8 / 1378 شنبه درس شمارهء ( 142 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در احكام مترتب بر وطى در دبر بود و اينكه آيا همان احكامى كه بر وطى در قبل مترتب است ، بر وطى در دبر هم بار مىشود يا نه ؟ در جلسه قبل در مورد دخول به مقدار ختنه‌گاه در قبل و دبر از جهت وجوب غسل و بطلان صوم بحث كرديم . در اين جلسه در ادامهء بحث وجوب غسل به بررسى ادله مورد استناد در اين مسأله از جهت روايات خاصه و اطلاقات مىپردازيم و كلام كسانى را كه احكام وطى در قبل را جارى در وطى در دبر نمىدانند ، بررسى مىنماييم .\r\n* * * \r\nالف ) بررسى اجمالى مباحث مطرح در احكام وطى در دبر :\r\nدر بحث از احكام وطى در دبر چند موضوع قابل طرح است :\r\n1 ) آيا وطى در دبر همانند وطى در قبل تمامى احكام مترتب بر دخول را دارد ؟ و سبب وجوب غسل و بطلان صوم و ثبوت عدّه و استقرار مهريه و ثبوت حدّ زنا و . . .\r\nمىشود يا نه ؟\r\n2 ) به فرض آنكه احكام وطى در دبر همانند وطى در قبل باشد ، چه مقدار از دخول آلت موجب اين احكام است ؛ آيا مطلق دخول به هر مقدار كه باشد در ثبوت احكام فوق كافى است يا دخول به مقدار ختنه‌گاه در ثبوت اين احكام شرط است ؟\r\nو يا ميان احكام فوق بايد تفصيل قائل شد و در بعضى از موارد ، مطلق دخول موضوع حكم است و در مواردى ديگر دخول به مقدار ختنه‌گاه موضوع مىباشد .\r\n3 ) به فرض آنكه دخول به مقدار ختنه‌گاه شرط باشد در مورد مقطوع الحشفه خلقتاً\r\n\r\n","description":"","footnote":"","page_name":" 1281 ","page_number":271},
  {"content":"\r\n\r\nيا بدليل عروض جراحت ، حكم چيست ؟ آيا بايد مقدار حشفه را ملاك قرار داد يا مطلق دخول در اين موارد كافى است ؟\r\n\r\nب ) بررسى ادله قائلين به عدم جريان احكام وطى در دبر بر وطى در قبل :\r\n\r\n1 ) روايات التقاء ختانين\r\nما قبلًا « 1 » بحث كرديم كه اطلاقاتى داريم كه اقتضا مىكند مطلق وقاع در هر كدام از مخرجين باشد ، موجب جنابت است . اما در مقابل اين اطلاقات ممكن است به دلايلى تمسك نمود كه موجب رفع يد از اين اطلاقات گردد .\r\nاهمّ دليلى كه بر رفع يد از اين اطلاقات و در نتيجه عدم جريان احكام وطى در قبل در وطى در دبر ، مورد استفاده واقع شده است ، تمسك به رواياتى است كه التقاء ختانين را موضوع قرار داده است و چون التقاء ختانين ( و لو شأناً ) مخصوص قبل است ، پس در وطى در دبر موضوع نخواهد داشت .\r\n\r\n2 ) فرمايش مرحوم آقاى خوئى ره\r\nمرحوم آقاى خوئى ره در كتاب الطهارة با تمسك به اين روايات در مسأله مقطوع الحشفة ، اين احتمال را مطرح كرده‌اند كه مقطوع الحشفه ممكن است اصلًا جنب نشود ، چون التقاء ختانين در مورد او موضوع ندارد . اين بيان در موضوع مورد بحث ما ( وطى در دبر ) نيز قابل طرح است .\r\nايشان از اين احتمال پاسخ داده مىفرمايند :\r\n\r\n\r\n","description":"","footnote":"\r\n( 1 ) در جلسات 139 و 140 : البته بعد از آنكه اصل سببيّت ادخال بر جنابت را اثبات كرديم در جهت دوم بحث به روايات التقاء ختانين تمسك كرديم و گفتيم ادخالى سبب جنابت مىشود كه به حدّ التقاء ختانين برسد و كمتر از آن سبب جنابت نيست . در بحث امروز از جهت ديگرى به روايات التقاء ختانين نظر مىكنيم و آن اينكه مفهوم قضيه شرطيه ( اذا التقى الختانان . . . ) آن است كه در مواردى كه وطى در دبر حاصل نشود ( و از جمله در وطى در دبر ) غسل واجب نمىگردد .\r\n","page_name":" 1282 ","page_number":272},
  {"content":"\r\n\r\nما دو روايت داريم كه از آنها مىفهميم كه حدّ و غسل متلازم هستند :\r\nاول ) صحيحهء حلبى : « قال سئل ابو عبد الله عليه السلام عن الرجل يصيب المرأة فلا ينزل أ عليه غسلٌ ؟ قال : كان علىّ عليه السلام يقول اذا مسّ الختان فقد وجب الغسل قال و كان علىّ عليه السلام يقول : كيف لا يوجب الغسل و الحدّ يجب فيه « 1 » » .\r\nدوم ) صحيحهء زرارة : « . . . فى الرجل يأتى اهله فيخالطها و لا ينزل . . . فقال علىّ عليه السلام أ توجبون عليه الحدّ و الرجم و لا توجبون عليه صاعاً من الماء ؟ . . . . « 2 » » .\r\nبنابراين از اين روايات مىفهميم كه هركجا حدّ ثابت شود ، غسل نيز ثابت مىگردد « و لا اشكال فى ان مقطوع الحشفة اذا جامع اجنبية يصدق أنه زنى [ و ان لم ينزل 
  ] و يجب بذلك عليه الحدّ . . . فاذا جامع زوجته وجب عليه غسل الجنابة [ و ان لم ينزل 
  ] . . . و منه نستكشف ان المقيّدات ( اذا التقى الختانان ) مختصة بواجد الحشفة دون فاقدها « 3 » . »\r\nلذا اگر روايات التقاء ختانين ذاتاً مقيّد اطلاقات باشد ، به وسيله ادلّهء حدود و تلازم آن با ادلّه غسل مىفهميم كه چنين قيدى در كار نيست . در وطى در دبر غسل ثابت است هر چند التقاء ختانين صورت نگرفته است .\r\n\r\n3 ) بررسى كلام مرحوم آقاى خوئى ره توسط استاد مدّ ظلّه\r\nاز بيان مرحوم آقاى خوئى ره چنين استفاده مىشود كه ايشان اصل تقييد اطلاقات را توسط روايات التقاء ختانين پذيرفته‌اند اما در اين مورد بدليل تلازم ادله حدود و جنابت و وحدت موضوع در آن‌ها خواسته‌اند از اين قيد رفع يد نمايند .\r\nتأملاتى در فرمايش ايشان در اينجا به نظر مىرسد :\r\nاولًا ) اگر بدليل تلازم فوق و وحدت موضوع ميان روايات حدود و جنابت از قيد التقاء ختانين رفع يد كرديم ، در اين صورت چرا اين بيان را به مقطوع الحشفه كه فردى غير متعارف و نادرست است ، اختصاص دهيم . همين استدلال را مىتوان در وطى\r\n\r\n\r\n","description":"","footnote":"\r\n( 1 ) وسائل ، باب 6 از ابواب الجنابة ، حديث 4 .\r\n( 2 ) وسائل ، باب 6 از ابواب الجنابة ، حديث 5 .\r\n( 3 ) تنقيح ، ج 5 ، ص 326 و 327 .\r\n","page_name":" 1283 ","page_number":273},
  {"content":"\r\n\r\nدر دبر نيز پياده نمود . چون در وطى در دبر هم هر چند التقاء ختانين موضوع ندارد و بايد گفت كه غسل ندارد ولى از طرف ديگر چون اطلاقات ادله حدود اين مورد را شامل مىشود مانند زنا و جماع در وطى در دبر هم محقق است ، پس حدّ ثابت است و لذا غسل بر او واجب مىگردد . ايشان در بحث وطى در دبر اين استدلال را نياورده‌اند .\r\nثانياً ) به نظر ما اصل اين مبنا تمام نيست « 1 » زيرا اولًا التقاء ختانين در روايات رجم و جَلد نيز همانند روايات غسل موضوع واقع شده است . ثانياً به فرض كه روايات باب حدود مطلق باشد ولى اگر در باب جنابت و غسل موضوع التقاء ختانين باشد و ميان روايات اين دو باب تلازم باشد چرا به جاى اينكه رفع يد از قيد التقاء ختانين شود ، بخاطر تلازم ادله حدود را تقييد ننماييم . در نتيجه مطابق آنچه عده‌اى هم فتوى داده‌اند ، حكم به عدم حدّ نماييم . يعنى با توجه به تلازمى كه از روايات استفاده كرده‌اند كه اگر در موردى غسل واجب نبود ، حدّ هم ندارد بالعكس مىتوان گفت حال اگر در موردى التقاء ختانين فعلًا يا شأناً منتفى بود ، همانطورى كه حكم مىشود كه غسل ندارد ، حكم به حدّ نداشتن هم بشود . به عبارت ديگر ما با توجه به قيودى كه در باب جنابت آمده است ، مطلقات ادله حدود را تقييد مىكنيم ( به فرض آنكه در باب حدود اين قيود اخذ نشده باشد ) و قيود باب جنابت براى تقييد ادله حدود كافى است نه اينكه با توجه به اطلاقات ادله حدود ، قيود مأخوذ در باب جنابت را اسقاط كنيم و حكم به غسل و حدّ مقطوع الحشفه نماييم . بلكه به عكس با قيود باب جنابت ، مطلقات ادله حدود را مقيد نموده حكم به عدم غسل و عدم حدّ در مقطوع الحشفه و همچنين در وطى در دبر مىنماييم و هيچ محذور عقلى و شرعى نخواهد داشت كه شارع در بعضى از افراد زنا و جماع و فجور ( و ديگر\r\n\r\n\r\n","description":"","footnote":"\r\n( 1 ) مرحوم آقاى خوئى خواسته‌اند حكم مقطوع الحشفه را از دليل لفظى استفاده كنند و لذا چنين مسيرى را پيموده‌اند و نخواسته‌اند به اجماع استدلال كنند چون در امثال اين موارد تمسك به اجماعى كه حجت و كاشف از قول معصوم باشد ، بسيار مشكل است زيرا از موضوعات نادرى است كه كم اتفاق مىافتد .\r\n","page_name":" 1284 ","page_number":274},
  {"content":"\r\n\r\nمطلقات باب حدود ) حدّ قرار داده باشد و در بعضى از افراد آن همچون مقطوع الحشفة و وطى در دبر حدّ قرار نداده باشد . البته اگر در اين موارد نصّى صريح داشتيم از قيود رفع يد مىكرديم امّا مرحوم آقاى خوئى به اطلاق تمسك كرده‌اند و سخن ما اين است كه اين اطلاقات همانطورى كه در باب جنابت قابل تقييد است ، در باب حدود هم قابل تقييد است .\r\n\r\nج ) بررسى روايات التقاء ختانين :\r\nاين روايات - منطوقاً و مفهوماً - در فرض وجود ختان است و از جهاتى كه مطرح شد ، اطلاق ندارد و وقتى گفته است « اذا التقى الختانين وجب الغسل » ناظر به اين فروض نيست كه اگر ختان نداشت پس غسل هم ندارد بلكه در همين فروض متعارف كه فاعل ختان دارد و محل دخول هم - و لو شأناً - ختان دارد مسمّاى دخول كافى نيست و دخول مستوعب نيز شرط نيست بلكه دخول به مقدار ختنه‌گاه شرط لازم و كافى است و حكم غير فروض متعارف از آن معلوم نمىشود و لذا اگر اين عبارت به عرف القاء شود ، حكم موردى را كه ختان ندارد و يا صلاحيت ختان ندارد از آن نمىفهمد و در اين موارد ساكت است و ظهورى در مورد مقطوع الحشفه و . . . ندارد و لذا از اين ادله حكم موردى كه ختان ندارد ، فعلًا يا شأناً استفاده نمىشود « 1 » . در اين صورت اگر ادله اوليه‌اى داشتيم كه غسل را روى عناوينى چون جماع و دخول بار نموده بود بايد به آن‌ها تمسك نمود كه طبعاً شامل مقطوع الحشفة و وطى در دبر نيز مىگردد .\r\n\r\n\r\n","description":"","footnote":"\r\n( 1 ) ( توضيح بيشتر كلام استاد مدّ ظلّه ) البته منظور اين نيست كه چون مطلقات فقط ناظر به فروض شايعه و از افراد و فروض نادره منصرف است پس اين روايات ناظر به موارد متعارف دخول باشد بلكه مىگوييم از اينكه روايت مىگويد : « اگر ادخال به حد التقاء ختانين برسد غسل واجب است » شأنيت داشتن التقاء ختانين در موضوع روايت استفاده مىشود و معلوم مىشود كه روايت ناظر به خصوص دخولى است كه مىتواند به حدّ التقاء ختانين برسد و نسبت به مقطوع الحشفة و وطى در دبر ساكت است پس مورد خصوصيتى دارد كه مطلق را منصرف به فروض متعارف دانسته‌ايم .\r\n","page_name":" 1285 ","page_number":275},
  {"content":"\r\n\r\n\r\n1 ) روايت شيخ صدوق از كتاب درست\r\nدرست بن ابى منصور عن عمرو الواسطى ابى خالد و كان زيديا عن ابى جعفر عليه السلام قال لا يجب الغسل الا التقاء الختانين و هو تغييب الحشفة « 1 » .\r\n\r\n2 ) توضيح سند روايت درست\r\nشيخ صدوق به طريق صحيح از كتاب ( درست ) نقل مىكند و اين كتاب از كتب معروفى است كه جماعتى از محدثين بزرگ چون ابن ابى عمير آن را روايت كرده‌اند . پس اصل كتاب محل ترديد نيست . امّا نسخه‌اى كه از اين كتاب بدست حاجى نورى رسيده است ، نمىدانيم نسخهء ايشان به نسخهء اصل منتهى مىشود يا نه ؟ ولى در اين گونه موارد همانطورى كه در مورد اكثر كتب تاريخى يا ادبى ، اشكالى در انتساب نسخه به مؤلف نمىكنيم ، مىتوانيم با انسداد صغير يا كبير و بناى عقلا ( و لو مستند به انسداد صغير باشد ) با نسخ موجود اگر شاهدى بر خلاف نباشد معامله نسخه معتبر كنيم . در مورد كتاب ( درست ) اصل كتاب و اعتبار آن مسلم است و اكنون هم نسخه‌اى به همان نام و منسوب به همان مؤلف داريم و شاهدى هم بر جعل و دست بردن در كتاب و انتساب آن به شخص ديگر نداريم پس آن را همان كتاب و مربوط به همان مؤلف مىدانيم . درست و أبو خالد گرچه امامى نمىباشند ولى جزء ثقات هستند و لذا روايت معتبر است .\r\n\r\n3 ) بررسى دلالت روايت درست\r\nحصر در اين روايت حصر اضافى است نه حقيقى ؛ چون مسلم و مقطوع بين تمام مسلمين اين است كه انزال بدون جماع موجب غسل است درحالىكه ظهور بدوى روايت نفى غسل در صورت انزال بدون جماع است . پس حصر اضافى است يعنى در جماع التقاء ختانين شرط است و بدون آن ، جماع موجب غسل نمىگردد\r\n\r\n\r\n","description":"","footnote":"\r\n( 1 ) مستدرك الوسائل ، ج 1 ، ص 453 ، باب 3 ابواب الجنابة ، حديث هفتم .\r\n","page_name":" 1286 ","page_number":276},
  {"content":"\r\n\r\nو يا حصر نسبت به تفخيذ است كه اگر مجامعت در فخذ باشد ، غسل ندارد و نظر به انزال بدون جماع ندارد .\r\n\r\n4 ) اشكال دلالت روايت در مورد وطى در دبر\r\nبه نظر ما همانطورى كه روايت ناظر به انزال نيست همچنان ناظر به وطى بهيمه يا غلام و وطى در دبر نيز نيست . يعنى آنچه از روايت استفاده مىشود در فرض وجود ختان است و لذا در موردى كه ختان نباشد و شأنيت ختان هم نباشد ، روايت ظهورى ندارد و حصر در مقابل اين موارد نيز نيست و نسبت به اين موارد ساكت است .\r\n\r\nد ) ادله يكسان بودن احكام وطى در قبل و دبر :\r\n\r\n1 ) اطلاقات\r\nهمانگونه كه اشاره شد چون ادله التقاء ختانين نسبت به مورد بحث ما ( وطى در دبر ) اطلاق ندارد و اصلًا ناظر به فرض عدم صلاحيت التقاء ختانين نيست و لذا نسبت به اين موارد ساكت است پس بايد به ادله اوليه مراجعه كرد و در ادله اوليه عناوينى چون جماع ، وقاع ، اتيان و . . . موضوع قرار گرفته است كه اطلاق آن شامل وطى در دبر نيز مىشود .\r\n\r\n* اشكال وارد بر اطلاقات\r\nاشكال شده است كه مطلقات در باب ادخال و ايلاج و . . . نيز از اين ناحيه كه مخرج چه باشد ، دبر باشد يا قبل ، غلام باشد يا زوجه يا بهيمه و امثال آن اطلاق ندارد بلكه ناظر به مقدار دخول است و لذا اطلاق آن در اين موارد است كه آيا دخول ناقص باشد يا كامل و اينكه مقدار خاصى معتبر نيست « 1 » .\r\n\r\n\r\n","description":"","footnote":"\r\n( 1 ) بسيارى از بزرگان از جمله مرحوم آقاى خويى در بحث از اين روايات ( وطى در دبر مرأة ) اين اشكال به اطلاق روايات را مطرح نكرده‌اند بلكه در بحث از مسائل قليل الابتلاء ( وطى در دبر غلام ) اين اشكال را طرح كرده‌اند درحالىكه مناسب بود ضمن بحث از اين روايات به طرح اين اشكال مىپرداختند . بلكه در برخى موارد و مانند مسأله صوم و وجوب غسل و عدّه و حدّ به اطلاق اين روايات بر وطى در دبر استدلال كرده‌اند . معلوم\r\n","page_name":" 1287 ","page_number":277},
  {"content":"\r\n\r\n\r\n* جواب از اشكال\r\nبه نظر مىرسد كه اين اشكال وارد نباشد . به عنوان مثال اگر سؤال شود آيا به سيد فاسق مىتوان خمس داد ، آنگاه در پاسخ بفرمايند به سيد فقير مىتوان خمس داد ، در اين گونه موارد گرچه در فرض سؤال شرطيّت عدالت در خمس مورد نظر سائل بوده است اما از اين پاسخ مىتوان فهميد كه فقر تمام الموضوع در خمس است و اطلاق خواهد داشت . حال در ما نحن فيه نيز اگر جهت مورد نياز سائل در مورد غسل جنابت اين باشد كه آيا انزال در جنابت شرط است يا نه ؟ ( كما اينكه در اكثر موارد جهت سؤال سائل همين فرض بوده است ) و امام در پاسخ بفرمايند « اذا اولجه وجب الغسل » از اين عبارت فهميده مىشود كه مطلق دخول و ايلاج تمام الموضوع براى ايجاب غسل است و لذا از اين جهات نيز اطلاق خواهد داشت .\r\nمضافاً بر اينكه فقها در ابواب مختلف فقهى مانند باب حدود به اطلاق ادلهء ادخال و ايلاج و . . . استدلال كرده‌اند درحالىكه در آن ابواب نيز اشكال فوق جارى است لذا معلوم مىشود فقها نيز اطلاق اين روايت را پذيرفته‌اند .\r\n\r\n2 ) روايت حفص بن سوقه\r\nاين روايت در خصوص وطى در دبر اثبات غسل كرده است ولى همانطورى كه قبلًا گذشت از نظر سندى قابل اعتماد نيست . ( در جلسه 140 ذكر گرديد )\r\n\r\n3 ) اطلاق روايات وارده در طواف نساء\r\nدر طواف نساء دو روايت قابل استناد است كه قبلًا نيز خوانديم :\r\nاول ) صحيحهء حمران بن اعين : « عن أبى جعفر عليه السلام قال سألته عن رجل كان عليه طواف النساء وحده ، فطاف منه خمسه اشواط ثم غمزه بطنه فخاف أن يبدره فخرج الى منزله فنقض ثم غشى جاريته قال يغتسل ثم يعود « 1 » ( فيطوف اسبوعا ) »\r\n\r\n\r\n","description":"","footnote":"\r\nمىشود از اين ناحيه اشكالى در اطلاق روايت نداشته‌اند .\r\n( 1 ) وسائل ، ج 13 ، ص 126 ، چاپ آل البيت ، باب 11 از كفارات استمتاع حديث 1 .\r\n","page_name":" 1288 ","page_number":278},
  {"content":"\r\n\r\nدوم ) روايت عبيد بن زراره : « عن ابن محبوب عن عبد العزيز العبدى عن عبيد بن زراره قال سألت ابا عبد الله عليه السلام عن رجل طاف بالبيت اسبوعاً طواف الفريضة ثم سعى بين الصفا و المروة اربعة اشواط ثم غمزه بطنه فخرج فقضى حاجته ثم غشى اهله قال يغتسل . . . « 1 » »\r\nقبلًا گفتيم كه در سند روايت همهء روات صحيح و معتبر و از اجلاء هستند .\r\nو اما از جهت دلالت به نظر ما ترك استفصال دليل بر اطلاق است چون سائل مىگويد شخصى با اهل خود غشيان كرده است و حضرت استفصال نمىفرمايند كه غشيان او به چه نحو بوده ، از دبر بوده يا از قبل و . . لذا هر آنچه كه بر او غشيان صدق كند ، مشمول حكم روايت است و غسل دارد . البته ممكن است گفته شود غشيان منصرف به افراد متعارف آن يعنى وطى در قبل است ولى به نظر ما اين گونه انصرافات بدوى و غير قابل اعتماد است همانطورى كه در آيه  ( وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ )  اطلاق دارد و انصراف بدوى مانع از اطلاق آيه در دخول نيست . همچنين اگر كسى نذر كند كه دخول نكند ، نمىشود به استناد انصراف از اطلاق دخول دست بردارد و وطى در دبر را خارج از نذر خود بداند چون اين انصرافات بدوى است و با اندك تأملى رفع شده به مطلق تمسك مىشود .\r\nانصرافى كه مانع از اطلاق است بايد بگونه‌اى باشد كه عرف با تأمّل و دقت نيز موضوع را مقيد به مورد انصراف ببيند نه اين گونه موارد كه با تأملى اندك رفع مىگردد .\r\n\r\n* نتيجه :\r\nپس اگر ما روايت حفص بن سوقه را از جهت سند تمام مىدانستيم ، استدلال بدان كامل بود اما چون اشكال سندى كرديم در لزوم غسل دليل خاص نداريم لذا با استناد به اطلاقات ادلّه اوّليه و همچنين اطلاقات روايات وارده در طواف نساء حكم وطى در دبر را همانند حكم وطى در قبل مىدانيم . « * و السلام * »\r\n\r\n\r\n","description":"","footnote":"\r\n( 1 ) وسائل ، ج 13 ، ص 126 ، چاپ آل البيت ، باب 11 از كفارات استمتاع حديث 2 .\r\n","page_name":" 1289 ","page_number":279},
  {"content":"\r\n\r\n\r\n9 / 8 / 1378 يكشنبه درس شمارهء ( 143 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء 141 ، دربارهء مناط بطلان صوم كلامى را از مرحوم آقاى خوئى ره نقل كرديم كه ايشان با تقريبى از صحيحهء ابو سعيد قمّاط تنها ملاك بطلان صوم را حصول جنابت دانسته و نفس جماع را منشأ حكم ندانسته‌اند ، تقريب ايشان مبتنى بر اين فرض بود كه جنابت مذكور در اين روايت ، خصوص جنابت ناشى از جماع مىباشد ، ما پيشتر ناتمام بودن اين فرض را اثبات كرديم ، در اين جلسه با فرض صحّت اين فرض ، كلام ايشان را تكميل نموده و با ذكر مسأله‌اى مشابه ( مفطر بودن نيت مفطر و عدم آن ) و بررسى آن ، قاعده « الشىء يستند الى اسبق علله » را توضيح مىدهيم ، ولى با بيان اشكالات عديده منحصر دانستن ملاك بطلان صوم به جنابت را در اين فرض هم نادرست خواهيم خواند ، در نتيجه مطلق جماع ( در دبر باشد يا در قبل ، به قدر ختنه‌گاه برسد يا نرسد ) صوم را باطل مىكند ، در ادامه به بررسى حكم مقطوع الحشفه يا فاقد الحشفه در احكامى كه حد آن دخول تا حشفه قرار داده شده ، پرداخته ، ترتب احكام را به مطلق دخول در اين افراد نتيجه مىگيريم .\r\n* * * \r\nالف ) ادامه بررسى كلام مرحوم آقاى خوئى ره در مناط بطلان صوم در باب جنابت :\r\n\r\n1 ) خلاصه كلام مرحوم آقاى خوئى ره ( يادآورى )\r\nدر صحيحه ابو سعيد قمّاط در پاسخ حكم كسى كه اول شب ماه رمضان جنب شده و تا صبح خواب مانده ، حضرت مىفرمايند : « لا شىء عليه ، و ذلك لانّ جنابته\r\n\r\n","description":"","footnote":"","page_name":" 1290 ","page_number":280},
  {"content":"\r\n\r\nكانت فى وقت حلال » .\r\nمرحوم آقاى خوئى با تقريبى مراد از جنابت را خصوص جنابت ناشى از جماع دانسته و ساير اسباب جنابت همچون احتلام و استمناء « 1 » و ملاعبه با حليله بدون جماع را از مدلول اين روايت خارج دانسته‌اند ، سپس فرموده‌اند كه از مفهوم اين صحيحه استفاده مىشود كه اگر جنابت در روز واقع مىشد ، سبب ابطال صوم مىگردد ، از سبب قرار دادن جنابت بدست مىآيد كه نفس جماع سبب بطلان روزه نيست و گرنه مىبايست بطلان صوم به جماع نسبت داده مىشد بر طبق اين قانون عقلى كه اگر يك شىء علت سابق داشته باشد ، معلول بدان نسبت داده مىشود نه به علت لاحق . بنابراين در باب صوم تا به حد ختنه‌گاه نرسيده و جنابت حاصل نشده ، بطلان صوم تحقق نمىيابد و گرنه نبايد بطلان صوم به جنابت مستند گردد .\r\n\r\n2 ) تكميل تقريب مرحوم آقاى خوئى - قدس سرّه - توسط استاد - مدّ ظلّه -\r\nما پيشتر تقريبى را كه مرحوم آقاى خوئى ره با آن جنابت در روايت را خصوص جنابت ناشى از جماع دانسته بودند ، نقد كرديم و گفتيم مراد از جنابت در روايت ، مطلق افراد جنابت است ، حال اگر از اين اشكال صرف نظر كنيم ممكن است اين اشكال به مرحوم آقاى خوئى وارد گردد كه كلام شما مبتنى بر اين فرض است كه علل شرعى اسباب حقيقى حكم مىباشد ، ولى اگر ما علل شرعى را معرّفات\r\n\r\n\r\n","description":"","footnote":"\r\n( 1 ) مرحوم آقاى خوئى استمناء را از مدلول روايت خارج ساخته‌اند ، زيرا استمناء هم در شب و هم در روز حرام بوده و حرمت وى اختصاص به زمانى ندارد ، ولى استاد - مدّ ظلّه - اشاره كردند كه اين كلام تمام نيست زيرا روايت ناظر به حرمت از جهت زمان است و اين منافاتى ندارد كه برخى از افراد حكم از جهت ديگر هم حكم حرمت داشته باشند ، پس وجهى براى اخراج استمناء در كار نيست ، در توضيح كلام استاد - مدّ ظلّه - مىافزاييم كه اگر روايت تنها فرض استمناء را متعرض مىشد ، نبايد حرمت زمانى را مطرح مىساخت و مىگفت : « لان جنابته كانت فى وقت حلال » زيرا وقتى موضوع ذاتاً حرام است ، نبايد به حرمت موقت و عرضى تعليل نمود ، ولى روايت اختصاص به فرض استمناء ندارد بلكه موضوع آن جنابت است كه يكى از افراد آن جنابت ناشى از استمناء است ، در اينجا علت عام حرمت در همه افراد موضوع ، علت عرضى مربوط به زمان است و اين امر منافات ندارد با اين كه در برخى افراد ، علت ذاتى حرمت وجود داشته باشد كه به زمانى اختصاص نداشته باشد .\r\n","page_name":" 1291 ","page_number":281},
  {"content":"\r\n\r\nدانستيم « 1 » و گفتيم ممكن است سبب واقعى عنوان ملازم با عنوان مأخوذ در دليل باشد ، ديگر قاعده « الشىء يستند الى اسبق علله » جريان ندارد .\r\nدر پاسخ اين اشكال مىگوييم كه بر فرض معرّف بودن علل شرعى هم مىتوان نظير اين تقريب را مطرح ساخت ، ما مىگوييم ظواهر ادله حدوث شىء در هنگام تحقق علت شرعى است ، مثلًا اگر گفته شود : « اذا زالت الشمس فصل صلاة الظهر » ، ظاهر اين جمله اين است كه وجوب صلاة ظهر در هنگام زوال حادث شده است ، در اينجا اگر زوال شمس معرف باشد نه سبب حقيقى ، بايد قبل از زوال صلاة ظهر واجب نباشد و گرنه زوال شمس نمىتواند معرف حدوث وجوب بشمار آيد ، در بحث ما نيز وقتى ظاهر دليل اين است كه در هنگام تحقق جنابت ، بطلان صوم حادث شده است ، ديگر نمىتواند قبل از تحقق جنابت و به مجرد ادخال ( قبل از رسيدن به مقدار ختنه‌گاه ) بطلان تحقق نيافته باشد ، خواه ما جنابت را علت حقيقى بطلان صوم بدانيم يا معرف آن .\r\n\r\n3 ) يادآورى بحث فقهى مشابه\r\nنظير كلام مرحوم آقاى خوئى را فقهاء در ساير ابواب هم مطرح ساخته‌اند ، مثلًا در باب مفطر بودن نيت صوم ، برخى اشكال كرده‌اند كه اگر نيت صوم مفطر باشد ادله‌اى كه افعال خاصى همچون اكل و شرب و جماع را مفطر قرار داده ، لغو باشد ، زيرا نيت قبل از افعال تحقق مىيابد ، بنابراين اگر مراد از ادله مفطر بودن افعال ، افعالى است كه بدون نيت تحقق يابد ، اين افعال مفطر نمىباشند چنانچه از ادله مسلم ديگر فهميده شده است ، و اگر مراد افعالى است كه با نيت همراه است ، در اينجا اگر نيت مفطر ، مفطر باشد ، طبق قانون « الشى يستند الى اسبق علله » بايد افطار به نيت نسبت داه شود و نفس افعال مفطر نباشد ، پس از مفطر قرار دادن افعال به نحو\r\n\r\n\r\n","description":"","footnote":"\r\n( 1 ) اين كلام گويا نخستين بار در كلمات فخر المحققين طرح گرديده و سپس در عبارات فقهاء متأخر بدان استناد شده است .\r\n","page_name":" 1292 ","page_number":282},
  {"content":"\r\n\r\nعكس نقيض عدم مفطر بودن نيت مفطر استفاده مىگردد .\r\nاين استدلال البته در جاى خود ناتمامى آن به اثبات رسيده ولى بهره بردن از اصل قاعده فوق را از آن مىفهميم ، در اينجا با اشاره گذرا به وجه ناتمامى اين استدلال اشاره مىكنيم :\r\nاولًا : در اينجا بين مفطر صوم و مبطل صوم خلط شده و از مفطر نبودن نيت نتيجه مبطل بودن گرفته شده در حالى كه مفطر غير از مبطل است ، مفطر شق امساك و تبديل آن به عدم امساك است و تنها با افعال خاص تحقق مىيابد ، ولى اگر كسى هيچ يك از مفطرات را مرتكب نشد ، ولى اصلًا نيت روزه نكرد ، در اينجا افطار نكرده در نتيجه كفاره كه بر افطار مترتب است بر وى لازم نگشته ولى قضاى روزه كه از بطلان آن ناشى مىگردد ، واجب است ، از اين رو در كلمات فقهاء آمده كه يكى از مواردى كه تنها قضاى روزه لازم است ، جايى است كه روزه به خاطر عدم قصد باطل شده باشد نه به جهت انجام مفطرات . پس نيت مفطر ، مبطل است نه مفطر ، و ابطال با نيت حاصل مىشود و افطار صوم با افعال خاص .\r\nثانياً : نيت مفطر در همه جا هم مبطل نيست ، اگر كسى قصد اجمالى روزه را دارد ولى مفطر بودن برخى از افعال همانند ارتماس را نداند ، در اينجا با تصميم به ارتماس ، روزه وى باطل نمىگردد ، بلكه بطلان روزه تنها در صورت تحقق ارتماس خارجى مىباشد .\r\nبه هرحال غرض از نقل اين فرع فقهى نشان دادن مورد استفاده ديگرى از قاعده « الشىء يستند الى اسبق علله » مىباشد .\r\n\r\n4 ) بررسى كلام مرحوم آقاى خوئى - قدس سرّه - توسط استاد - مدّ ظلّه -\r\nعلاوه بر اشكال عدم دليل بر مفروض بودن جماع در مورد روايت ، اشكالات ديگرى هم بر كلام ايشان وارد مىباشد :\r\n\r\nاشكال اول : كلام مرحوم آقاى خوئى\r\nچنانچه گفتيم مبتنى بر اين مقدمه بود كه\r\n\r\n","description":"","footnote":"","page_name":" 1293 ","page_number":283},
  {"content":"\r\n\r\nظاهر مفهوم روايت ابو سعيد قمّاط اين است كه بطلان صوم ، در هنگام تحقق جنابت حادث مىگردد ، ولى اين مقدمه در اين روايت ناتمام است ، حال با ذكر يك مثال عرفى ناتمام بودن اين مقدمه را توضيح مىدهيم ، اگر كسى سؤال كند من از قم بدون قصد ، در طلب بدهكار تا تهران رفته‌ام ، حكم نمازم چگونه است ؟ و در پاسخ گفته شود : نمازت تمام است ، چون تهران را بدون قصد رفته‌اى . آيا از مفهوم اين جمله استفاده مىگردد كه براى شكسته بودن نماز بايد مسافت قم تا تهران ( 24 فرسخ ) را بتمامه با قصد پيمود ، يا اين كه ذكر قيد تهران در جواب ، نه به جهت دخالت آن در حدوث حكم به قصر مىباشد ، بلكه به جهت اين است كه موضوع سؤال سير تا تهران است كه در اين موضوع اگر با قصد همراه باشد ، نماز شكسته و گرنه نماز تمام است .\r\nوجداناً از اين جمله دخالت سير تا تهران را در حكم استفاده نمىكنيم و نمىفهميم كه مثلًا بيست و سه فرسخ اين حكم را ندارد ، و اين جمله را با ادله كه هشت فرسخ را در شكسته شدن نماز كافى مىداند ، هيچ‌گونه منافى نمىيابيم .\r\nدر روايت ابو سعيد قمّاط هم چون در موضوعِ سؤال ، جنابت اخذ شده ، در پاسخ گفته شده است : « لان جنابته كانت فى وقت حلال » ، از اين تعبير دخيل بودن جنابت حرام در حدوث بطلان صوم ، يا حدوث بطلان همزمان با تحقق جنابت استفاده نمىگردد و ممكن است بطلان صوم قبل از تحقق جنابت به سبب عامل ديگرى همچون جماع صورت گرفته باشد ، بويژه در اينجا كه بين تحقق اصل جماع و جنابت كه با ادخال به مقدار ختنه‌گاه حاصل مىگردد ، فاصله زمانى بسيار اندكى وجود دارد كه عرفاً كاملًا مىتواند ناديده انگاشته شود .\r\nآرى اگر جنابت در موضوع سؤال درج نشده بود ، ممكن بود كسى بگويد كه از درج جنابت در جواب و به جهت احتراز از زائد بودن آن ، بايد يك نحو دخالتى براى جنابت قائل شويم ، ولى وقتى اين موضوع در خود سؤال آمده ، ذكر آن در\r\n\r\n","description":"","footnote":"","page_name":" 1294 ","page_number":284},
  {"content":"\r\n\r\nجواب مطلب جديدى را نمىرساند .\r\n\r\nاشكال دوم :\r\nحال اگر اصل ظهور روايت ابو سعيد قمّاط را بر حدوث بطلان صوم همزمان با تحقق جنابت بپذيريم ، مىگوييم كه اين ظهور ، از ظهور روايات بسيار در مقام بيان در بطلان صوم به جماع اقوى نيست تا ما به قرينه روايت قماط ، آن همه روايات مطلقه را مقيد ساخته و بگوييم كه جماع تنها در جايى كه با جنابت همراه باشد ، روزه را باطل مىسازد ، بلكه ظهور آن روايات بسيار را بايد قرينه تصرف در ظهور روايت ابو سعيد قماط قرار داده و آن را به معناى حدوث بطلان نگرفته ، بلكه اصل بطلان را همراه با تحقق جنابت از اين روايت بفهميم .\r\n\r\nاشكال سوم : اشكالى به مرحوم آقاى خوئى - قدس سرّه - و پاسخ آن\r\nان قلت : كلام مرحوم آقاى خوئى ره غير معقول است زيرا اگر ملاك بطلان صوم ، تنها جنابت عمدى باشد با تقييد ادله ابطال صوم به توسط جماع ، ذكر قيد جماع لغو مىگردد ، چون جماع نه جزء العله خواهد بود نه تمام العله ، پس به چه جهت در روايات سبب قرار داده شده است ؟\r\nدر توضيح اشكال مىگوييم كه اگر در دليلى اين جمله را ببينيم : « اكرم عالماً » و در دليل ديگر اين جمله را : « اكرم عالماً عادلًا » ، ظاهر جمله اول اين است كه علم ، تمام العله براى اكرام است ، ما با توجه به جمله دوم از اين ظهور رفع يد كرده و علم را جزء العله قرار مىدهيم ، پس علت مركب از دو جزء است : علم و عدالت ولى اگر ما از خارج بدانيم كه عدالت خود تمام العله براى وجوب اكرام است ، آيا مىتوان جمله « اكرم عالماً » را مقيد به عدالت ساخت ؟ پاسخ سؤال آشكارا منفى است ، زيرا با اين تقيد ، قيدِ علم لغو مىگردد و از جزء العله بودن هم خارج مىگردد . در بحث ما نيز اگر تمام العله جنابت باشد ، ديگر ذكر جماع در روايات بسيار لغو مىگردد .\r\nقلت : مسأله جماع با مثال ذكر شده از دو جهت تفاوت دارد و از اين رو اگر ما ملاك را هم جنابت ندانيم ، ادله جماع لغو نخواهد بود :\r\n\r\n","description":"","footnote":"","page_name":" 1295 ","page_number":285},
  {"content":"\r\n\r\nجهت اول : جماع خود از اسباب جنابت است ، و جنابت از مرتبه خاصى از جماع ( به مقدار ختنه‌گاه ) حاصل مىگردد ، در اينجا چون جماع بهر حال در تحقق حكم دخيل است ، ذكر آن لغو نيست .\r\nجهت دوم : اگر جماع اصلًا در تحقق حكم دخيل هم نباشد ، چون غالباً همراه با جماع ، جنابت حاصل مىگردد ، و فردى از جماع كه به جنابت نيانجامد ، بسيار نادر است ، ممكن است ما جماع را أماره براى جنابت بدانيم ، در نتيجه هر چند جماع در ثبوت حكم - بنا بر فرض - دخالت ندارد ، ولى دخالت آن در مرحله اثبات حكم براى لغو نبودن اين قيد كافى است پس نبايد اين مسأله را به مثال مذكور در اشكال قياس نمود .\r\nحال به ذكر ساير اشكالات به كلام مرحوم آقاى خوئى مىپردازيم .\r\n\r\n5 ) مقدمه‌اى در تبيين اشكال سوم\r\nمرحوم شيخ در رسائل در بحث تجرّى از صاحب فصول نقل مىكند كه تجرى ( به معناى اعمّ ) « 1 » و طغيان بر مولى ، عقاب‌آور است ، ولى اگر با معصيت واقعى مصادف شد ، يك عِقاب بيشتر در كار نيست ، و عِقابها تداخل مىكنند ، مرحوم شيخ در اينجا اشكال مىكند كه اگر تجرى خود موضوع مستقلى براى استحقاق عقوبت باشد ، ديگر چه وجهى براى تداخل وجود دارد و بايد به دو عقاب قائل شد .\r\nمرحوم آقا شيخ محمد رضا مسجد شاهى در كتاب وقاية الاذهان پس از نقل كلام صاحب فصول ( العلّامه العم ) و اعتراض شيخ ، حق را به جانب صاحب فصول\r\n\r\n\r\n","description":"","footnote":"\r\n( 1 ) ( توضيح بيشتر ) تجرى گاه به معناى طغيان بر مولا در جايى كه مخالفت واقعى نباشد ، اطلاق مىگردد كه موضوع بحث اصولى حرمت و قبح و عقاب مىباشد ، ولى صاحب فصول ملاك قبح و عقاب را در مطلق تجرى و در مقام عناد با مولا برآمدن مىداند ، كه اين موضوع گاه اعتقاد مكلف صحيح مىباشد در نتيجه با معصيت واقعى همراه مىگردد و گاه اعتقاد وى ناصحيح مىباشد در نتيجه تجرى اصطلاحى مىباشد .\r\n","page_name":" 1296 ","page_number":286},
  {"content":"\r\n\r\nمىداند و در بيان اشكال مىگويد : در معصيتهايى كه مقدمات حرام لا ينفك دارند ، اگر اين معصيتها تحقق پيدا كند ، عرفاً يك معصيت بيشتر نيست ، و مقدمات حرام ، معصيت مستقل تلقى نمىشود و عقاب مستقل هم ندارد ، ولى اگر مقدمات حرام ، به تنهايى تحقق يابد ، معصيت مستقل بوده و عقاب را به دنبال دارد ، ايشان اين مثال را مطرح مىسازند كه اگر كسى زنا كند ، زنا قهراً همراه با ملامسه فرج مىباشد و بدون آن تحقق نمىيابد ، در اينجا نه عرفاً نه شرعاً زانى را به جهت ملامسه فرج عقاب مستقل نمىكنند ، آرى اگر معاصى تفكيك‌پذير همچون تقبيل صورت گرفته باشد ، عقاب جداگانه دارد ، ولى ملامسه فرج همراه با زنا عقاب مستقل ندارد ولى همين ملامسه اگر از زنا منفك گرديد ، عقاب‌آور است « 1 » ، در مسأله معصيت واقعى ، هم چون معصيت بدون قصد طغيان و تجرى بر مولا تحقق نمىيابد و قصد گناه لازمه لا ينفك معصيت واقعى است ، در هنگام تحقق معصيت واقعى ، تنها يك عقاب در كار است ؛ ولى اگر نفسِ قصدِ گناه ، بدون تحقق معصيت صورت مىگيرد ، بر نفس مقدمه استحقاق عقاب پيش مىآيد « 2 » .\r\nما مثال شرعى ديگرى در اينجا مىافزاييم در دو سلام آخر نماز ، بسيارى از بزرگان فرموده‌اند اگر هر دو سلام ( السلام علينا و على عباد الله الصالحين ) و ( السلام عليكم و رحمة الله و بركاته ) گفته شود ، نمازگزار با سلام دوم از نماز خارج مىگردد ، ولى اگر تنها به سلام نخست اكتفاء كند ، با همان سلام از نماز خارج شده است .\r\n\r\n6 ) تبيين اشكال سوم و ساير اشكالات به مرحوم آقاى خوئى ره\r\nبا توجه به مقدمه گذشته ، ممكن است ما بگوييم كه اگر دخول به مقدار ختنه‌گاه انجاميد و به جنابت منتهى شد ، ابطال صوم به جنابت مستند مىگردد و دخول به\r\n\r\n\r\n","description":"","footnote":"\r\n( 1 ) ايشان امثله ديگرى را هم مطرح مىسازند از جمله مىگويند : در قتل ، ديه نفس ثابت مىشود ، قتل اگر با جراحت اعضاء صورت گرفته باشد ، به جهت جراحت اعضاء ديه يا ديه‌هاى متعدد لازم نمىگردد ، بلكه يك ديه بيشتر ثابت نمىگردد ، ولى همين جراحات اگر به قتل نيانجامد ، خود موضوع مستقل براى ديه مىباشند .\r\n( 2 ) وقاية الاذهان : 461 .\r\n","page_name":" 1297 ","page_number":287},
  {"content":"\r\n\r\nمقدار كمتر از ختنه‌گاه كه مقدمه جنابت است ، منشأ حكم نمىباشد ولى اگر اين مقدمه به تنهايى حاصل شد يعنى ، اگر دخول به اين مقدار نبوده به همان نفس دخول ، صوم باطل مىگردد ، پس نمىتوان با استناد به قاعده « الشىء يستند الى اسبق علله » ، جنابت را علت منحصره بطلان صوم بدانيم ، آرى در صورت تحقق جنابت ، بطلان صوم بدان مستند است ، ولى در غير اين صورت ، صوم به نفس دخول باطل مىگردد « 1 » .\r\nاشكال چهارم : مرحوم آقاى خويى از اين بحث نتيجه گرفته‌اند كه در غير وطى حليله هم ملاك ، تحقق جنابت است و بايد تا ختنه‌گاه داخل شود ، پس در دخول در غلام ( دبراً ) يا در بهيمه ( دبراً أو قبلًا ) كه به عقيده آقاى خوئى منشأ جنابت نمىشود ، روزه را هم باطل نمىكند ، ما مىگوييم كه اگر در مسأله وطى حليله ، ملاك جنابت باشد در ساير موضوعات به چه دليل ملاك تحقق جنابت است ؟ حال اگر ما در روايت ، از شرطية دخول تا مقدار ختنه‌گاه الغاء خصوصيت كرديم و گفتيم در ساير موارد هم بايد تا اين مقدار داخل شود ، باز شرطيت تحقق جنابت استفاده نمىشود ، بلكه در جايى كه دخول به جنابت مىانجامد ، سبب حكم جنابت مىباشد ، و اين امر منافاتى ندارد با اين كه در جايى كه دخول با جنابت همراه نيست نفس دخول ( به مقدار ختنه‌گاه - مثلًا - ) خود ، موضوع بطلان صوم باشد .\r\n\r\n7 ) نتيجه بحث\r\nمرحوم آقاى خوئى تنها ملاك بطلان صوم را حصول جنابت دانسته‌اند ، و سپس در وطى در دبر با اطلاقات با صوم ، بطلان صوم را نتيجه گرفته و در نتيجه حصول جنابت و لزوم غسل را استفاده كرده‌اند ، ولى با اشكالاتى كه ما ذكر كرديم انحصار\r\n\r\n\r\n","description":"","footnote":"\r\n( 1 ) بنابراين پاسخ ديگرى در مسأله مفطر بودن قصد مفطر به اشكال گذشته مىتوانيم مطرح كنيم كه قصد مفطر چون از مقدمات لا ينفك تحقق مفطر است ، اگر مفطر خارجاً تحقق يافت ، با فعل خارجى افطار صورت مىگيرد ولى اگر مفطر تحقق نيافت ، نفس مقدمه يعنى قصد مفطر افطار مىآورد و هيچ محذور عقلى در كار نيست .\r\n","page_name":" 1298 ","page_number":288},
  {"content":"\r\n\r\nملاك بطلان را به حصول جنابت ناتمام دانستيم ، بنابراين از باب صوم نمىتوان حكم را به باب غسل سرايت داد .\r\nبنابراين براى اثبات لزوم غسل در وطى در دبر ، تنها به اطلاقات خود باب غسل بايد تمسك جست در بحث حدّ افطار هم ما دليلى بر تقييد اطلاقات جماع يا اتيان يا تعابير مختلف نداريم ، اين اطلاقات هم وطى در دبر و هم وطى در قبل را شامل مىگردد و لازم هم نيست كه دخول به حدّ ختنه‌گاه برسد ، بلكه همين مقدار كه عرفاً دخول صدق كند ، كافى است و سرايت احكام بابهاى جنابت و حدّ رجم و . . . به باب صوم هم چيزى جز قياس محرّم نيست ، پس مطلق وطى روزه را باطل مىكند .\r\n\r\n8 ) بررسى روايت دال بر عدم افطار به وطى در دبر\r\nدر مرسله على بن الحكم :\r\n« عن رجل عن أبى عبد الله عليه السلام قال اذا أتى الرجل المرأة فى الدبر و هى صائمة لم ينقض صومها و ليس عليها غسل « 1 » » .\r\nهيچ كس در مسأله نقض صوم بر طبق اين روايت فتوا نداده ، بلكه تقريباً اتفاق بر فتواى به خلاف آن وجود دارد ، هر كس كه مسأله را عنوان كرده حكم به بطلان صوم كرده ، تنها شيخ طوسى با كلمه « احوط » در اينجا حكم كرده كه شايد كشف الرموز كه در اين مسأله گفته : « فيه خلاف » ، به همين احتياط شيخ نظر داشته ، و گرنه ما مخالف صريحى در مسأله نيافته‌ايم ، بنابراين ، اين روايت مرسله به هيچ وجه قابل اعتماد نيست « 2 » و بطلان صوم با وطى در دبر روشن است .\r\n\r\n\r\n","description":"","footnote":"\r\n( 1 ) تهذيب 7 : 460 / 1843 ، وسائل 2 : 201 / ذيل 1923 ، باب 12 از ابواب الجنابة ، ذيل ح 3 .\r\n( 2 ) ( توضيح بيشتر ) شبيه مضمون اين روايت در مرسله ديگرى هم از امام صادق عليه السلام نقل شده كه احتمالًا با اين روايت يكى بوده و بهر حال نه از جهت سند قابل اعتماد است و نه از جهت عمل اصحاب ، شيخ طوسى در باب صوم هم مرسله على بن الحكم را نقل كرده ( تهذيب 4 : 319 / 977 ) و در ذيل آن فرموده : قال محمد بن الحسن : هذا الخبر غير معمول عليه و هو مقطوع الاسناد لا يعوّل عليه » اين كلام قطعاً مسأله « لم ينقض صومها » را كه روايت بدان جهت در كتاب صوم آمده ، شامل مىگردد و نشان غير قابل اعتماد بودن روايت مىباشد .\r\n","page_name":" 1299 ","page_number":289},
  {"content":"\r\n\r\n\r\nب ) حكم مقطوع الحشفه يا فاقد الحشفه :\r\n\r\n1 ) طرح بحث\r\nدر بابهاى جنابت و رجم و جلد ، حكم بر مطلق جماع بار نشده ، بلكه بايد به حدّ ختنه‌گاه برسد ، حال بحث در اين است كه اگر كسى مقطوع الحشفه باشد يا به تعبيرى كه علامه افزوده ، از اصل خلقت فاقد الحشفه باشد ، چه حكمى دارد ؟\r\nدر مسأله بطلان صوم ما قائل به حدّ خاصى براى جماع مبطل نبوديم ، ولى اگر كسى حدّ ابطال را دخول تا ختنه‌گاه بداند ، مسأله مقطوع الحشفه يا فاقد الحشفه موضوع براى بحث مىيابد .\r\nوجهى در كلمات علما در اينجا ذكر شده كه بايد در اين مسأله هم اندازه حشفه را در نظر گرفت ، اگر اين مقدار از آلت داخل شده باشد احكام مترتب مىشود و گرنه حكمى بار نمىشود ، ولى هيچ دليلى بر اين امر ذكر نكرده‌اند و مرحوم آقاى خوئى هم اين وجه را نپذيرفته‌اند ، و ما نيز آن را صحيح نمىدانيم .\r\n\r\n2 ) نظر استاد - مدّ ظلّه - در مسأله\r\nچهار وجه در اينجا مىتوان ذكر كرد :\r\nوجه اول : مقدار ختنه‌گاه بايد لحاظ گردد .\r\nوجه دوم : بايد نسبت‌سنجى كرد ، اگر ختنه‌گاه مثلًا خمس آلت مىباشد ، با دخول خمس آلت مقطوع الحشفة - مثلًا - احكام بار مىگردد و كمتر از آن حكم ندارد .\r\nوجه سوم : در مقطوع الحشفه و فاقد الحشفه اصلًا احكام جنابت و حدود و نقض صوم و . . . بار نمىگردد .\r\nوجه چهارم : مطلق دخول در اين مسأله منشأ احكام مىباشد .\r\nوجه اول و وجه دوم بىدليل است ، زيرا ادله اشتراط دخول در ختنه‌گاه تنها در جايى است كه ختنه‌گاه وجود داشته باشد ، و نسبت به صورت عدم وجود ختنه‌گاه\r\n\r\n","description":"","footnote":"","page_name":" 1300 ","page_number":290},
  {"content":"\r\n\r\nساكت است ، پس بايد به اطلاقات مراجعه كرد ، اطلاقات احكام ، وجه سوم را نيز مردود مىسازد ، و كسى هم ظاهراً بدين وجه قائل نيست .\r\nپس وجه چهارم صحيح مىباشد .\r\nدر تأكيد اطلاق ادله ذكر اين مثال مفيد است ك اگر كسى مقدار كمتر از حشفه از آلت او باقى مانده ، آيا عرف از ادله اين گونه مىفهمد كه اگر اين شخص تمام آلت موجود خود را داخل نمايد كه قهراً التذاذ و استمتاع هم براى او حاصل مىگردد ، غسل - مثلًا - بر او واجب نمىشود ، زيرا به اندازهء ختنه‌گاه وارد نشده ، قطعاً چنين مفهومى استفاده نمىگردد ، بلكه اين صورت شبيه جايى است كه شخص آلتش كوچك باشد كه با مقدار كمى دخول هم احكام بار مىشود ، پس اطلاقات ادله لزوم غسل و وجوب حدّ و ساير احكام محكّم است .\r\nبنابراين در مقطوع الحشفة و فاقد الحشفه احكام شرعى به مجرد دخول تحقق مىيابد و حدّ خاصى در آنها مطرح نيست .\r\n« * و السلام * »\r\n\r\n","description":"","footnote":"","page_name":" 1301 ","page_number":291},
  {"content":"\r\n\r\n\r\n10 / 8 / 1378 دوشنبه درس شمارهء ( 144 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات پيش در توضيح مسألهء 4 باب ، مواردى كه وطى در دبر و وطى در قبل ، حكمى واحد دارند ، از جمله وجوب غسل جنابت ، وجوب عدّه ، استقرار مهر ، بطلان صوم ، ثبوت حدّ زنا ، ثبوت مهر المثل با وطى به شبهه و احكام مصاهرت به تفصيل ، مورد بررسى قرار گرفت . در اين جلسه ، بحث دربارهء مواردى از احكام كه در آنها وطى در دبر به وطى در قبل ملحق نمىشود يا در الحاق آن از ديدگاه فقها اشكال و ترديد وجود دارد ، آغاز مىگردد . از جمله اين موارد كه در ادامهء مسأله 4 مطرح شده ، حصول تحليل در مطلّقه‌اى كه سه بار طلاق داده شده نسبت به شوهر اول با تحقق مباشرت توسط شوهر دوم ( محلّل ) است كه فقها وطى در دبر را موجب تحليل ندانسته‌اند و ما هم با بررسى روايات مربوطه و به استناد اين نكته كه در آن احاديث « ذَوْق عُسَيْله » هم دربارهء مرد لازم شمرده شده و هم دربارهء زن ، به همين نتيجه خواهيم رسيد . سپس به مناسبت سياق متن عروه اين بحث مطرح خواهد شد كه آيا براى تحليل ، صِرف وطى ، هر چند انزال تحقق نيابد ، كافى است يا انزال معتبر مىباشد ؟ ما با استناد به تعبير مذكور در روايات نتيجه خواهيم گرفت كه انزال معتبر نيست .\r\n* * * \r\nالف ) عدم الحاق وطى در دبر به وطى در قبل نسبت به برخى احكام :\r\n\r\n1 ) متن عروه ( ادامهء مسألهء 4 )\r\n« . . . نعم ، فى كفايته فى حصول تحليل المطلقة ثلاثاً اشكال ، كما أنّ فى كفاية الوطء فى القبل\r\n\r\n","description":"","footnote":"","page_name":" 1302 ","page_number":292},
  {"content":"\r\n\r\nفيه بدون الانزال ايضاً كذلك ، لما ورد فى الاخبار من اعتبار ذوق عسيلته و عسيلتها فيه » .\r\n\r\n2 ) توضيح متن\r\nفقها دربارهء الحاق وطى در دبر به وطى در قبل در احكامى كه موضوع وطى در آنها اخذ شده ، برخى موارد را استثنا كرده‌اند . مرحوم سيد ( ره ) در اينجا برخى مستثنيات را آورده است . از جمله اين موارد ، كه در متن مذكور به صورت اشكال مطرح شده ، مسألهء حليّت مطلّقه‌اى كه سه بار طلاق داده شده براى شوهر اول به سبب نكاح وى با محلِّل است . بحث در اين است كه آيا با وطى در دبر توسط محلّل شرط حلّيت مزبور يعنى دخول حاصل مىشود يا نه ؟ دربارهء اينكه دخول شرط حليت است ، دعواى اتفاق شده و اختلاف عمده‌اى وجود ندارد ؛ تنها سعيد بن مسيّب را به عنوان مخالف ذكر كرده و گفته‌اند كه به نظر او به صرف ازدواج زن مطلقه با محلّل ، وى بر شوهر سابق خود حلال مىشود و ازدواج مجدد آن دو بلا مانع است . بنابراين اشتراط تحقّق دخول براى حليت در نكاح محلّل مورد اتفاق فقهاست و حتى اتفاق مسلمين در اين باره ادعا شده و علاوه بر اجماع ، از برخى نصوص هم اين موضوع استظهار شده است .\r\n\r\n3 ) بررسى كلام مرحوم صاحب جواهر ره دربارهء اعتبار دخول در نكاح محلّل\r\nمرحوم صاحب جواهر ( ره ) در ردّ نظريهء سعيد بن مسيّب و اثبات اعتبار وطى ، علاوه بر اجماع و احاديث به آيهء شريفهء  ( فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ )  « 1 » نيز استدلال كرده و فرموده كه بنابر آنكه نكاح به معناى وطى باشد يا مراد از آن در اينجا وطى باشد ، آيهء شريفه دال بر اين است كه براى زوال تحريم در مطلقهء سه طلاقه ، تحقّق وطى لازم و معتبر است .\r\nولى بايد گفت كه آيه چنين دلالتى ندارد و بلكه مىتواند شاهد براى كلام سعيد\r\n\r\n\r\n","description":"","footnote":"\r\n( 1 ) بقره 230 .\r\n","page_name":" 1303 ","page_number":293},
  {"content":"\r\n\r\nبن مسيّب باشد ، زيرا در تعبير آيهء شريفه زن ناكح و مرد منكوح فرض شده است ، در حالى كه در متون فقهى و حديثى هيچ‌گاه واطى به زن و موطوء به مرد اطلاق نشده است . بنابراين نكاح در آيه نمىتواند به معناى وطى باشد ، بلكه نكاح در آن به معناى ازدواج به كار رفته است . از اين رو مىتوان گفت كه آيهء شريفه مؤيّد كلام سعيد بن مسيّب بوده از ظاهر آن اعتبار دخول فهميده نمىشود و اين قيد از اجماع يا احاديث به دست مىآيد .\r\n\r\nب ) اعتبار دخول و وطى در قبل براى حليّت زن سه طلاقه بنابر احاديث :\r\n\r\n1 ) استناد شيخ ( ره ) در مبسوط به روايات :\r\nقدما مراد از « تنكح زوجاً غيره » را توضيح نداده و تفاصيل مطلب را بيان نكرده‌اند و تا آنجا كه ما فحص كرديم ، مرحوم شيخ طوسى ظاهراً نخستين كسى مىباشد كه اعتبار وطى در قبل و عدم الحاق وطى در دبر به آن را در مسألهء مورد بحث مطرح و در آن باره دعواى « لا خلاف » كرده است و ظاهراً مراد او عدم خلاف بين مسلمانان است . وى در مبسوط ، علاوه بر اين ، به حديثى كه هم عامه و هم خاصه نقل كرده‌اند ، استناد فرموده ، ولى متن حديث وارده در منابع عامه را ذكر نموده است .\r\nدر هر حال وى الحاق وطى در دبر را به وطى در قبل براى حصول تحليل نمىپذيرد . تعبير مرحوم شيخ در مبسوط اين چنين است : « لا يَرون به الاباحة للزوج الاول بلا خلاف فى هذين لقوله عليه السلام : حتى تذوقى عسيلته و يذوق عسيلتك » يعنى در اين دو مسأله يكى تحليل زن سه طلاقه و ديگر تحقّق احصان ( كه بعداً بحث آن خواهد آمد ) وطى در دبر به خاطر اين تعبير روايت ، ملحق به وطى به قبل نيست .\r\n\r\n2 ) نقل روايات مربوطه\r\nدربارهء موضوع مورد بحث ما دو دسته روايات وجود دارد : يكى رواياتى كه « ذوق مسيله » در آنها تنها به مرد استناد داده شده ، يعنى گفته كه مرد بايد لذت جماع با زن\r\n\r\n","description":"","footnote":"","page_name":" 1304 ","page_number":294},
  {"content":"\r\n\r\nرا بچشد . تعداد اين روايات پنج‌تاست كه البته بايد آنها را چهار روايت دانست .\r\nدستهء ديگر ، رواياتى است كه « ذوق عسيله » را هم دربارهء مرد و هم دربارهء زن لازم شمرده ، كه تعداد آنها نيز چهار يا پنج روايت است ، ولى اين دسته روايات از نظر سند ضعيف مىباشند . حال هر دو دسته روايات را مىآوريم :\r\n\r\n* روايات دسته اول :\r\n\r\nاول ) روايت ابى بصير :\r\n« محمد بن يعقوب باسناده عن صفوان ، عن ابن مسكان ، عن أبى بصير ، عن أبى عبد الله - عليه السلام - فى المطلّقه التطليقة الثالثة : لا تحل له حتّى تنكح زوجاً غيره ، و يذوق عسيلتها » « 1 »\r\nروايتى ديگر نيز با همين سند از ابى بصير نقل شده كه اندكى مفصّلتر است و ظاهراً با روايت مذكور متّحد مىباشد و در اصل يك روايت بوده است :\r\n« عن ابى بصير قال قلت لأبي عبد الله - عليه السلام - المرأة الّتى لا تحلّ لزوجها حتّى تنكح زوجاً غيره ، قال : هى التى تطلق ، ثم تراجع ، ثم تطلق ثم تراجع ، ثم تطلق الثالثة ، فهى التى لا تحلّ له حتّى تنكح زوجاً غيره ، و يذوق عسيلتها » « 2 »\r\n\r\nدوم ) موثقهء زراره :\r\n« محمد بن يعقوب ، عن الرزاز ، عن ايّوب بن نوح ، و عن ابى على الاشعرى ، عن محمد بن عبد الجبّار ، و عن محمّد بن اسماعيل ، عن الفضل بن شاذان ، و عن حميد بن زياد ، عن ابن سماعه كلّهم عن صفوان ، عن موسى بن بكر ، عن زراره ، عن ابى جعفر - عليه السلام - فى الرجل يطلّق امرأته تطليقة ، ثم يراجعها بعد انقضاء عدّتها : فاذا طلّقها الثالثة لم تحلّ له حتّى تنكح زوجاً غيره ، فاذا تزوّجها غيره و لم يدخل بها ، و طلّقها او مات عنها لم تحلّ لزوجها الاول حتى يذوق الآخر عسيلتها » « 3 »\r\n\r\n\r\n","description":"","footnote":"\r\n( 1 ) وسائل الشيعة ، كتاب الطلاق ، باب 3 از ابواب اقسام الطلاق ، طبع آل البيت ، ج 22 ، ص 114 ، ح 10 ، جامع الاحاديث ، ج 22 ، ح 374 .\r\n( 2 ) وسائل الشيعة ، كتاب الطلاق ، باب 4 از ابواب اقسام الطلاق ، طبع آل البيت ، ج 23 ، ص 118 ، ح 1 .\r\n( 3 ) وسائل الشيعة ، كتاب الطلاق ، باب 3 از ابواب اقسام الطلاق ، طبع آل البيت ، ج 22 ، ص 113 ، ح 9 ؛ جامع الاحاديث ، ج 22 ، ح 375 .\r\n","page_name":" 1305 ","page_number":295},
  {"content":"\r\n\r\n\r\nسوم ) روايت سماعه :\r\n« عن زرعة « 1 » ، عن سماعة ، قال : سألته عن رجل طلّق امرأته ، فتزوّجها رجل آخر ، و لم يصل اليها حتى طلّقها ، تحلّ الاوّل ؟ قال : لا ، حتى يذوق عسيلتها » « 2 »\r\nاين روايت در كتابى كه به نام نوادر احمد بن محمد بن عيسى « 3 » چاپ شده ذكر شده ، ولى به نظر ما اين كتاب از حسين بن سعيد ، شيخِ احمد بن محمد بن عيسى است .\r\n\r\nچهارم ) روايت ابى حاتم :\r\n« الكلينى عن عدّة من أصحابنا ، عن سهل بن زياد ، عن احمد بن محمّد ، عن مثنّى ، عن ابى حاتم ، عن ابى عبد الله - عليه السلام - قال سألته عن الرجل يطلّق امرأته الطّلاق الّذى لا تحل له حتّى تنكح زوجاً غيره ، ثمّ تزوّج رجلًا ( تزوّجها رجلٌ ) ، و لا يدخل بها ( لم يدخل بها ) ، قال : لا ، حتى يذيق عسيلتها » « 4 »\r\nمراد از احمد بن محمد ، احمد بن محمد بن ابى نصر و مراد از مثنّى ، مثنّى بن وليد حنّاط يا مثنّى بن عبد السلام مىباشد كه ظاهراً هر دو ثقه هستند « 5 » ، ولى ما\r\n\r\n\r\n","description":"","footnote":"\r\n( 1 ) ( توضيح بيشتر ) بنابر گفته شيخ طوسى و نجاشى ، حسين بن سعيد و حسن بن سعيد در مشايخ مشتركند و كتابهاى سىگانه حسين بن سعيد مشترك بين هر دو مىباشد . ولى حسين بن سعيد از زرعه مستقيم نقل نمىكند ، بلكه به توسط برادر خود حسن بن سعيد نقل مىكند . ( نجاشى به نقل از برخى محدّثين فضاله را هم همانند زرعه دانسته كه صحيح نيست )\r\nفهرست شيخ طوسى : 53 / 186 ، رجال نجاشى : 58 / 136 ، 311 / 850 .\r\nبه هر حال به نظر مىرسد كه روايت مورد بحث كه با زرعه آغاز مىشود از روايات اختصاصى حسن بن سعيد است و او ما بين حسين بن سعيد و زرعه واسطه است ، بهر حال هر دو برادر از اجلاء ثقات هستند و روايت به جهت واقفى بودن زرعه موثّقه بشمار مىآيد .\r\n( 2 ) وسائل الشيعة ، كتاب الطلاق ، باب 7 از ابواب اقسام الطلاق ، طبع آل البيت ، ج 22 ، ص 130 ، ح 3 ؛ جامع الاحاديث ج 22 ، ح 419 .\r\n( 3 ) نوادر ص 112 / 276 .\r\n( 4 ) وسائل الشيعة ، همان باب ، ص 129 ، ح 1 ، به نقل از الكافى ، ج 5 ، ص 425 ، ح 4 .\r\n( 5 ) ( توضيح بيشتر ) براى اثبات وثاقت اين دو از راههايى مىتوان استدلال كرد ، راه نخست : عبارت كشى ؛ در رجال كشى : 338 / 623 از محمد بن مسعود ( عياشى ) از على بن الحسن ( بن فضال ) نقل مىكند : « سلّام و المثنى بن الوليد و المثنى بن عبد السلام كلّهم حناطون كوفيون لا بأس بهم » ، اين كلام كه در مقام ارزش‌گذارى اين افراد از جهت حديثى صادر شده ظهور در توثيق دارد ، زيرا راوى غير ثقه را نمىتوان از جهت حديثى خالى از بأس و ايراد دانست .\r\nراه دوم : روايت احمد بن محمد بن أبى نصر از مثنى در همين روايت براى اثبات وثاقت وى كافى است حال مراد از مثنى هر كه باشد ، زيرا ابن ابى نصر از كسانى است كه « لا يروون و لا يرسلون الّا عن ثقة » ، از سوى ديگر ابن ابى نصر از مثنى بن وليد حنّاط و مثنى بن عبد السلام هم مصرحاً روايت مىكند ، روايت صفوان از مثنى ( بن عبد السلام ) هم در برخى اسناد وارد شده ( تهذيب 5 : 348 / 1208 - كافى 4 : 233 / 6 ) صفوان از مثنى بن وليد حنّاط هم روايت كرده است « الاختصاص : 6 ، الخرائج : 840 ) ، ابن ابى عمير هم از مثنى بن الوليد الحنّاط روايت مىكند ( امالى الصدوق 55 / 2 ، معانى الاخبار : 365 / 1 )\r\nراه سوم : اكثار روايت بزرگان ، براى توثيق مثنى بن الوليد الحنّاط مىتوان از اكثار روايات راويان جليلى همچون الحسن بن على الوشاء و على بن الحكم و احمد بن محمد بن ابى نصر بزنطى و عبد الرحمن ابن ابى نجران و الحسن بن على بن فضال دليل گرفت .\r\nراه چهارم : روايت جعفر بن بشير از مثنى بن الوليد الحناط با عنايت به كلام نجاشى در ترجمه جعفر بن بشير « روى عن الثقات و رووا عنه [ : 119 / 304 
  ] دليل بر وثاقت وى است ( الخصال : 651 / 52 ، الاختصاص : 200 ، البصائر : 12 / 1 ، 43 / 26 ، 215 / 17 ، 283 / 2 ، 314 / 3 ، 412 / 9 ، 474 / 1 )\r\nسه راه اخير بر طبق مبناى برخى از بزرگان از جمله استاد - مدّ ظلّه - صحيح است ولى راه نخست بر طبق مبانى تمامى علماء مىبايد مورد پذيرش قرار گيرد .\r\n","page_name":" 1306 ","page_number":296},
  {"content":"\r\n\r\nابى حاتم را نتوانستيم شناسايى كنيم « 1 » .\r\nدر تمامى روايات مزبور براى تحقق حليت « ذوق عُسَيله » زن از سوى مرد يعنى تنها چشيدن لذت مباشرت توسط مرد معتبر دانسته شده است و درك لذت براى زن شرط نشده است .\r\n\r\n* روايات دستهء دوم :\r\n\r\nاول ) روايت سماعة بن مهران :\r\n« عن سماعة بن مهران ، قال : سألته عن المرأة التى لا تحل لزوجها حتى تنكح زوجاً غيره ، هى التى تطلّق ثم تراجع ثم تطلّق الثّالثة فهى الّتى لا تحلّ لزوجها حتّى تنكح زوجاً غيره و تذوق عسيلته و يذوق عسيلتها ، و هو قول الله عز و جل :\r\n\r\n\r\n","description":"","footnote":"\r\n( 1 ) ( توضيح بيشتر ) در اصحاب امام صادق عليه السلام كسى با كنيه ابو حاتم ديده نمىشود ، از سوى ديگر مثنى يا مثنى الحنّاط رواياتى چند از حاتم بن اسماعيل « مدينى » دارد ( الكافى 5 : 224 / 2 ، 6 : 475 / 6 و 476 / ذيل 9 ، المحاسن : 635 / ذيل 132 ) از اينرو به نظر مىرسد كه ابو حاتم مصحف حاتم بوده ، حاتم بن اسماعيل مدنى از رجال عامه بوده و در كتب رجال عامه و خاصه ترجمه شده و به روايت وى از حضرت صادق عليه السلام تصريح شده است ( رجال نجاشى : 147 / 382 ، رجال طوسى ، رقم 277 از اصحاب الصادق عليه السلام ، رجال برقى : 44 ، تهذيب الكمال 5 : 187 / 992 ، التاريخ الكبير للبخارى 3 : 77 / 278 ، الثقات لابن حبّان 8 : 210 )\r\nشايد شهرت ابو حاتم رازى منشأ تصحيف حاتم به ابى حاتم گرديده است .\r\nاستاد - مدّ ظلّه - احتمال تصحيف را احتمال خوبى دانستند . با پذيرش اين احتمال مراد از مثنى ، مثنى حناط خواهد بود ولى مثنى حنّاط خود عنوان مبهمى است ولى همچنانكه استاد - مدّ ظلّه - اشاره فرمودند مراد از مثنى حنّاط در اسناد مثنى بن الوليد حناط است يا به جهت انصراف مثنى به وى يا به جهت حناط نبودن ساير افراد مسمّى به مثنى .\r\n","page_name":" 1307 ","page_number":297},
  {"content":"\r\n\r\n«  الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  » : قال : التسريح باحسان : التطليقة الثالثة » « 1 »\r\n\r\nدوم ) روايت دعائم الاسلام :\r\n« و عن ابى جعفر و ابى عبد الله - عليهما السلام - انهما قالا :\r\nاذا طلّق الرجل امرأته ثلاثاً للعدّه ، لم تحل له حتّى تنكح زوجاً غيره ، و يدخل بها و يذوق عسيلتها و تذوق عسيلته » « 2 »\r\n\r\nسوم ) روايت مذكور در المجازات النبوية ( سيد رضى - ره - ) :\r\n« عن النبى - صلى الله عليه و آله - انّه قال و قد سُئِل عن رجل كانت تحته امرأة فطلّقها ثلاثاً ، فتزوّجت بعده رجلًا فطلّقها قبل أن يدخل بها ، هل تحلّ لزوجها الاوّل ؟ فقال - عليه الصلاة و السلام - : لا حتّى يكون الآخر قد ذاق من عسيلتها و ذاقت من عسيلته » « 3 »\r\n\r\nچهارم ) روايت امالى شيخ ( ره ) كه در عوالى اللآلى هم آمده :\r\n« عن النبى - صلى الله عليه و آله - انه قال لزوجة رفاعة لمّا حلّلها عبد الرحمن بن زبير ، فقالت : انّ له هدبة كهدبة الثوب : « أ تريدين ان ترجعى الى رفاعه ؟ لا ، حتى تذوقى عسيلته و يذوق عسيلتك » « 4 » حضرت به زن رفاعه فرموده‌اند كه آيا مىخواهى دوباره به زوجيت وى درآيى ؟ نه ، اين امر بدون ذوق عسيله ممكن نيست .\r\nدر اين دسته از روايات ، ذوق عسيله ، كه كنايه از درك لذت مباشرت است ، هم براى مرد و هم براى زن لازم و معتبر شمرده شده كه مىرساند تحليل آنها در صورتى حاصل مىشود كه هر دو يعنى زن و شوهر دوم لذت جماع را چشيده باشند .\r\n\r\n\r\n","description":"","footnote":"\r\n( 1 ) وسائل الشيعة ، كتاب الطلاق ، باب 4 از ابواب اقسام الطلاق ، طبع آل البيت ، ج 22 ، ص 122 ، ح 13 ، به نقل از تفسير عياشى ، ج 1 ، ص 116 ، ح 364 ؛ جامع الاحاديث ، ج 22 ، ح 390 .\r\n( 2 ) جامع الاحاديث ، ج 22 ، ح 391 ، مستدرك الوسائل ، كتاب الطلاق ، باب 7 از ابواب اقسام الطلاق ، طبع آل البيت ، ج 15 ، ص 327 ، ح 3 .\r\n( 3 ) جامع الاحاديث ، ج 22 ، ح 420 ؛ مستدرك الوسائل ، همان باب ، ح 1 .\r\n( 4 ) جامع الاحاديث ج 22 ، ح 421 ؛ مستدرك الوسائل ، همان باب ، ح 5 .\r\n","page_name":" 1308 ","page_number":298},
  {"content":"\r\n\r\n\r\n3 ) دلالت احاديث مزبور از نظر استاد - مدّ ظلّه -\r\nاز تكرّر اين روايات ( دستهء دوم ) كه از پيامبر اكرم ( ص ) و امام باقر و امام صادق ( عليهما السلام ) نقل شده ، مىتوان نسبت به مضمون آنها اطمينان حاصل نمود ، هر چند سند تك تك احاديث مذكور معتبر نباشد . متعارف مردم در نقلهاى متكرّر ، اطمينان به صحت آن كرده و ديگر به سند آن توجه نمىكنند . بنابراين از مجموع اينها مىتوان استفاده كرد كه براى تحليل مجدّد زن سه طلاقه براى شوهر نخست ، بايد ميان زن و شوهر جديد مباشرتى واقع شود كه هر دو از آن متلذّذ و بهره‌مند شوند . بنابراين ، هر چند با توجه به عنوان نشدن مسأله مورد بحث در منابع فقهى متقدّم نمىتوان به اجماع منقول شيخ ( ره ) اكتفا كرد ، ولى با توجه به نصوص مذكور مىتوان عدم الحاق وطى در دبر را به وطى در قبل براى حصول تحليل دريافت . زيرا تعبير « عُسَيْله » كه مصغّر « عسل » مىباشد ، كنايه از حلاوت و لذّت جماع و مباشرت بوده اين نكته را مىرساند كه براى حليت مزبور درك حد اقلّى از مباشرت لازم است . حال از آنجا كه براى تحليل ، چشيدن لذت وقاع هم از سوى زن معتبر است و هم توسط مرد ( همچنانكه از روايات ياد شده استظهار نموديم ) ، مىتوان گفت كه تنها وطى در قبل ( كه موجب حصول التذاذ براى طرفين است ) حليت زن سه طلاقه را براى شوهر سابق به دنبال مىآورد و وطى در دبر چنين تأثيرى ندارد ، زيرا وطى در دبر نوعاً باعث اذيّت زن شده « 1 » و از اين رو در برخى روايات در پاسخ سؤال از وطى در دبر به طور مطلق فرموده‌اند : « هى لعبتك فلا تؤذها » . نتيجه اين بحث اين است كه در تحليل ، وطى در قبل شرط است .\r\n\r\n4 ) بررسى استدلال مرحوم صاحب مسالك ( ره )\r\nمرحوم شهيد ثانى در مسالك فرموده كه حتى اگر در احاديث ما تعبير « تذوق\r\n\r\n\r\n","description":"","footnote":"\r\n( 1 ) شنيده شده كه وطى در دبر منشأ شكايات در عصر حاضر هم گرديده و پرونده‌هاى بسيارى از اين موضوع تشكيل شده است .\r\n","page_name":" 1309 ","page_number":299},
  {"content":"\r\n\r\nعسيلته » نباشد يعنى چشيدن لذت مباشرت از سوى زن شرط نشده باشد ، بازهم از تعبير ذوق عسيله نسبت به مرد مىتوان استفاده كرد كه تنها وطى در قبل موجب حليت مىگردد . زيرا اگر وطى چنين نباشد ، ذوق عسيله نسبت به طرفين منتفى خواهد بود .\r\nاما چنان كه صاحب حدائق ( ره ) فرموده ، اين سخن را نمىتوان پذيرفت و نمىتوان گفت كه اگر وطى در قبل نباشد ، ذوق عسيله و لذت جماع به طور كلى ( حتى نسبت به مرد ) منتفى است . زيرا بىترديد در وطى در دبر هم التذاذ و لذت طلبى وجود دارد و به همين جهت مرد اقدام بدين كار مىكند ، بهر حال اينكه اين كار نوعى انحراف جنسى است ، ربطى به بحث ما ندارد . بنابراين اگر در روايات ذوق عسيله توسط زن اعتبار و شرط شده بود ، امكان الحاق وطى در دبر به وطى در قبل در زمينهء حصول تحليل وجود داشت .\r\n\r\nج ) آيا براى حليت زن سه طلاقه براى شوهر اول ، تحقّق انزال هم معتبر است ؟\r\n\r\n1 ) فرمايش مرحوم مصنّف ( ره )\r\nمرحوم سيد علاوه بر اشاره به اشتراط وطى در قبل به نكتهء ديگرى نيز اشاره مىفرمايد و آن اين است كه براى تحليل ، صرف وطى در قبل كافى نيست ، بلكه انزال هم شرط است ؛ البته ايشان اين نكته را به صورت اشكال و با ترديد بيان مىفرمايد . منشأ اين مسأله نيز - همچنانكه در متن عروه مطرح شده - تعبير ذوق عسيله در برخى احاديث است كه شايد از آن استظهار شود كه انزال معتبر مىباشد .\r\n\r\n2 ) فرموده مرحوم صاحب جواهر ( ره )\r\nمرحوم صاحب جواهر مىفرمايد كه ظاهر كلمات فقها اين است كه بيش از وطى در قبل ، چيز ديگرى معتبر نيست . به اين مبنا نبايد وقوع انزال را شرط تحليل دانست .\r\nولى ايشان به دنبال اين كلام فرموده كه اگر نظر مذكور اجماعى باشد ، آن را\r\n\r\n","description":"","footnote":"","page_name":" 1310 ","page_number":300},
  {"content":"\r\n\r\nمىپذيريم ؛ ولى اگر اجماع در كار نباشد ، مىتوان با استناد به تعبير ذوق العسيله گفت كه انزال معتبر است و صرف وطى ( بدون انزال ) براى تحليل كافى نيست .\r\n\r\n3 ) بررسى كلام صاحب جواهر ( قدس سرّه )\r\nما صدر كلام ايشان را مىپذيريم يعنى مىگوييم : از آنجا كه فقها به ويژه فقهاى متقدم مسألهء انزال را در موضوع مورد بحث مطرح نكرده‌اند ، مىتوان دريافت كه آن‌ها بر عدم اعتبار آن اتفاق نظر داشته‌اند ولى ذيل كلام ايشان قابل پذيرش نيست .\r\nزيرا « ذوق عسيله » متوقف بر انزال نيست و بدون انزال هم مىتواند حاصل شود . در برخى منابع لغت و ادب آمده كه تعبير « عُسيله » به صورت اسم تصغير كنايه از درك فى الجمله نسبت به لذت جماع مىباشد « 1 » . بنابراين لزومى ندارد كه چشيدن لذت مباشرت به طور كامل و استيعاب باشد و درك ناقص و فى الجمله هم كافى است . بر اين اساس مىگوييم كه براى تحليل تحقّق انزال معتبر نيست و وطى بدون انزال نيز موجب تحليل مىشود ، همچنانكه در كلمات قدما نيز چنين شرطى براى تحليل نشده است ، و با همين استدلال مىتوان كلام بسيارى از فقها را كه دخول به مقدار حشفه را هم كافى دانسته‌اند ، توجيه كرد ، بر خلاف نظر صاحب حدائق كه اين مقدار را كافى نمىداند ، ولى با توجه به تصغير عُسَيله ، چشيدن لذت مختصر جماع كه با دخول به مقدار حشفه هم حاصل مىشود براى حصول تحليل كفايت مىكند .\r\n« * و السلام * »\r\n\r\n\r\n","description":"","footnote":"\r\n( 1 ) ابن اثير در نهايه ، پس از ذكر كلمهء عُسيله و اشاره به تصغير آن مىگويد : و انّما صغّره اشارة الى القدر القليل الّذى يحصل به الحلّ .\r\n","page_name":" 1311 ","page_number":301},
  {"content":"\r\n\r\n\r\n11 / 8 / 1378 سه شنبه درس شمارهء ( 145 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء پيش عرض شد كه اعتبار دخول در مسأله تحليل در مطلّقه ثلاثه ، قطعى است و لكن دليلى بر اينكه انزال هم معتبر باشد ، نداريم .\r\nو اما آيا با وطى در دُبر هم ، تحليل صورت مىگيرد يا نه ؟ گفتيم : اگر تكرّر چند حديث غير صحيح را كه عبارت « تذوق عُسيلته » اضافه بر « يذوق عسيلتها » دارد ، مستفيض دانسته و موجب اطمينان شود ، از آن استفاده مىشود كه علاوه بر مرد ، زن هم بايد لذّت جماع را بچشد ، و چون براى زنها بحسب معمول لذت جماع در قبل است ، با وطى در دُبر تحليل حاصل نمىشود . و در اين جلسه ؛ بعد از نقل دو مسأله در تحليل ، دنباله مسأله چهارم عروه كه عدم كفايت وطى دُبر در وطى واجب در چهار ماه ، و عدم تحقق حنث يمين به آن در ايلاء است . و مسأله پنجم كه با وطى در دبر حنث قسم بر ترك وطى زوجه محقق مىشود ، مورد بحث و بررسى قرار مىگيرد و در آخر با مختصر بحثى در احكام عزل ، بقيه به جلسهء بعد موكول خواهد شد .\r\n* * * \r\nالف ) طرح دو مسأله در تحليل مطلّقه ثلاثة :\r\nعرض كرديم كه « ذوق العسيلة » كنايه عرفى از جماع و چشيدن لذت آنست ، و در مُحلّل و لو انزال شرط نيست ولى بايد وطى در قبل باشد ، و دُبر كافى نيست چون « تذوق عسيلة » تحقق پيدا نمىكند .\r\nفرعى كه قابل طرح است - و لو آقايان بحث نكرده‌اند - اين است كه اگر در موردى جماعى در قبل صورت گرفت و زن هيچ لذتى نبرد ، آيا كافى نيست و تكرار\r\n\r\n","description":"","footnote":"","page_name":" 1312 ","page_number":302},
  {"content":"\r\n\r\nلازم است ؟ و يا اگر زنى از وطى در دبر لذت برد ، آيا تحليل حاصل مىشود ؟\r\nجواب منفى است ، زيرا « ذوق العسيلة » كنايه است و كنايه در معناى غير متعارف ظهور ندارد ، و بايد معناى متعارف معمول در نظر گرفته شود .\r\nمثلًا جمله « زيدٌ كثير الرماد » كنايه از سخاوت زيد است . چون متعارفاً هر كس سخاوتمند باشد ، خاكستر خانه‌اش زياد است ، بنابراين اگر سخاوتمندى اصلًا در خانه‌اش خاكستر نبود ؛ صحيح است دربارهء او گفته شود : « فلانٌ كثير الرماد » ، يا اگر بخيلى در خانه‌اش خاكستر زيادى يافت شد ، اين كنايه دربارهء او صحيح نيست .\r\nهمينطور اگر زنى بخلاف معمول با وطى در قبل مُلتذ نشد « ذاقت عُسيلة » دربارهء او صادق است ، همانگونه كه اگر با وطى در دبر ملتذ شد ، دربارهء او صدق نمىكند يا لااقل صدق آن روشن نيست و نسبت به اين مورد ظهورى ندارد .\r\n\r\nب ) عدم كفايت وطى در دُبر در اسقاط وجوب وطى در چهار ماه ، - دنبالهء مسألهء 4 عروة - :\r\nمتن عروة : « . . . و كذا ( اشكالٌ ) فى كفايته فى الوطي الواجب فى اربعة اشهر . . . »\r\nترك مواقعهء زوجه بيش از چهار ماه جايز نيست مگر در مواردى كه استثناء شده مثل اينكه زن اجازه بدهد و يا مسافرتى پيش آيد ، وجه اين حكم ان شاء الله در مسأله 7 بررسى مىشود ، ولى آنچه فعلًا مورد بحث است اين است كه آيا براى اسقاط اين وجوب ، وطى در دبر كافى است ؟\r\nمرحوم سيّد اشكال مىكنند ، ولى به نظر ما بايد گفت : « فيه منع » و فتوى به عدم كفايت داد ، چون لحن روايات اين است كه مواقعه در هر چهار ماه مانند حق المضاجعة ، از حقوق زن و براى ارفاق به اوست ، و در اين حق مرد نمىتواند بيش از چهار ماه او را معطل بگذارد زيرا اين مدّت نهايت مقدارى است كه زن مىتواند صبر كند « انه غاية صبر المرأة عن الرجل . . . علم [ الله 
  ] ان غاية صبر المرأة الاربعة اشهر فى\r\n\r\n","description":"","footnote":"","page_name":" 1313 ","page_number":303},
  {"content":"\r\n\r\nترك الجماع « 1 » » ، و تأمين اين حق با وطى در قبل است . بنابراين وطى در دبر از حقوق نيست و بر فرض اگر زن درخواست وطى در دبر كند ، مرد حق امتناع دارد . آنچه جزء حقوق زن است وطى در قبل است نه مطلق وطى تا مثلًا مرد بتواند بگويد : در هر چهار ماه ، وطى بر من واجب است و دبر هم از اقسام آن است .\r\nبلى اگر زن به تبديل راضى شد ، مانعى ندارد ، و در واقع زوجه حق خود را اسقاط كرده است ، ولى آنچه وظيفه مرد است ، وطى در قبل است .\r\n\r\nج ) عدم تحقق حنث و رجوع در ايلاء با وطى در دُبر :\r\nمتن عروة : « . . . و كذا ( اشكالٌ ) فى كفايته فى حصول الفئة و الرجوع فى الايلاء ايضاً . »\r\n\r\nبيان مسأله :\r\nاگر كسى براى اضرار به زوجه قسم بخورد كه بيش از چهار ماه يا دائماً ، وطى او را قبلًا ترك كند ، به آن ايلاء گويند « 2 » ، كه در اين صورت زوجه مىتواند به حاكم مراجعه كند و حاكم چهار ماه به زوج فرصت رجوع و مواقعه با همسرش را مىدهد ( / فئه ) و بعد از چهار ماه زوج را مجبور به طلاق يا وطى با او مىنمايد . اين وطى بايد در قبل باشد و در دُبر كافى نيست .\r\n\r\nنظر استاد - مد ظلّه -\r\nمرحوم سيد « اشكالٌ » تعبير مىكند ولى مسأله روشن است و وطى در دبر حتماً\r\n\r\n\r\n","description":"","footnote":"\r\n( 1 ) روايت محمد بن سليمان عن ابى جعفر الثانى عليه السلام وسائل ج 22 ، ص 235 ، چاپ آل البيت - كتاب الطلاق - ابواب العدد ، باب 3 ، حديث دوّم .\r\n( 2 ) با اينكه ايلاء يك نوع قسم است ولى برخى احكام متعارف قسم‌ها را ندارد ، از جمله اينكه : ترك وطى در قبل بيش از چهار ماه با اينكه امر مرجوحى است و حلف به آن كالعدم است ، ولى ايلاء واقع مىشود و قسم منعقد مىگردد\r\nديگر اينكه : پس از ترافع نزد حاكم ، مرد را مجبور به حنث و اداء كفاره يا طلاق مىكنند .\r\n","page_name":" 1314 ","page_number":304},
  {"content":"\r\n\r\nكافى نيست ، زيرا ايلاء على التحقيق اين است كه قسم بخورد بيش از چهار ماه وطى در قبل را ترك كند ، و الّا اگر قسم بخورد الى الابد هم وطى در دُبر نكند ، احكام ايلاء بار نمىشود . موضوع ايلاء ترك وطى قبل است و لذا حنث و رجوع آن هم با وطى در قبل محقّق است نه دُبر .\r\nو لذا شيخ طوسى در مبسوط و صاحب جواهر و ديگران كه موارد استثناء وحدت حكم وطى در قبل و دبر را بيان كرده‌اند ، ايلاء را ذكر نكرده‌اند و بجاى آن مسألهء احصان را - كه مرحوم سيد متعرّض آن نشده - مطرح كرده‌اند . و حق هم با آنهاست و نبايد ايلاء در اينجا ذكر شود .\r\nزيرا اينكه در بعضى موارد - روى تناسبات حكم و موضوع يا قرائن و بعضى جهات ديگر - وطى در دُبر را ملحق به قبل نمىداند و استثناء مىكنند در جائى است كه مطلق وطى ، موضوع باشد ، ولى اگر از اول ، موضوعِ نذر و قسم و امثال آن وطى قبل بود - مانند كسى كه به جهتى نذر كند وطى در قبل را يك شب ترك نمايد - وطى در دُبر تخصّصاً از آن خارج است .\r\n\r\nد ) از مستثنيات « وحدت حكم وطى در قبل و دُبر » زناى محصنه است :\r\nاگر مردى زنى داشت و مىتوانست از او متمتع شود و زنا كرد ، محصن است و بايد رجم شود . و لكن حصان در اين صورت مسلم است كه زنى داشته باشد كه بتواند قبلًا از او متمتع شود ، ولى اگر از وطى در قبل مانعى داشت ، و لو دُبراً بىمانع بود ، اين بحث مطرح شده است كه آيا احصان صدق مىكند يا خير ؟ زيرا در حديث وارد شده كه « من كان له فرج يغدو عليه و يروح فهو محصن » « 1 » موضوع اين حديث « فرج » است و محل بحث قرار گرفته كه آيا شامل « دبر » هم مىشود يا خير ؟ در مسأله محل بحث « كسى كه از وطى در قبل مانع دارد ولى دبراً بلامانع است » به نظر ما اطلاق كلمه فرج ظهور در خصوص قبل دارد و چنين كسى محصن نيست و رجم نمىشود بايد حدّ جلد بر او جارى گردد .\r\n\r\n\r\n","description":"","footnote":"\r\n( 1 ) وسائل ج 28 ، ص 68 ، كتاب الحدود و التعزيرات ، باب 2 از حدّ زنا ، ح 1 .\r\n","page_name":" 1315 ","page_number":305},
  {"content":"\r\n\r\nبله وطى با اجنبيّه چه در قبل باشد و چه در دُبر « زنا » صدق مىكند و از اين جهت فرقى نيست ، چون مطلق ادخال و ايلاج كه در زنا وارد شده ، دبر را هم شامل مىشود .\r\n* از آنجايى كه در حديث كلمه فرج به كار رفته كه جاى توهم اطلاق است - چون فرج به معناى جامع ( اعم از قبل و دبر ) هم به كار مىرود - مناسب بود مرحوم سيد متعرض اين فرع مىشدند بخلاف مسأله ايلاء كه ما يتوهّم التعميم در آن نيست تا عنوان شود .\r\n\r\nها ) بررسى مسأله 5 :\r\nمتن عروة : « اذا حلف على ترك وطى امرأته فى زمان أو مكان ، يتحقق الحنث بوطئها دبراً ، الّا أن يكون هناك انصرف الى الوطى فى القبل ، من حيث كون غرضه عدم انعقاد النطفة . »\r\n\r\n1 ) نيازى به قيد « فى زمانٍ أو مكانٍ » نيست\r\nاين دو ظرف يا متعلّق به خود حلف است ، يعنى در يك زمانى يا در مكانى قسم بخورد يا متعلّق به وطى است ، يعنى وطى مرأة را در يك زمانى يا در مكانى ترك كند . حالا هر كدام باشد با توجه به موارد ذيل خصوصيتى در ذكر اين دو قيد نيست :\r\n1 - كسى كه قسم خورده زوجهء متعهء خود را وطى نكند و اسمى از زمان نبرده است .\r\n2 - كسى كه با موافقت همسر دائمش قسم خورده كه او را وطى نكند و اسمى از زمان نبرده است يا موارد ديگرى كه مىتواند بر ترك وطى همسر دائمش به طور مطلق قسم بخورد و داخل عنوان « ايلاء » نباشد و مرجوح هم نباشد مثلًا به جهت ضررى مرجوحيت آن رفع شده باشد .\r\n3 - كسى كه بر ترك همسر خود قسم خورده و از نظر مكان مطلق گذاشته است ( خواه زوجهء موقت يا زوجه دائمى باشد و با موافقت او قسم بخورد يا مدت قسمش كمتر از 4 ماه باشد كه نيازى به موافقت زوجه نيست ) خلاصه ؛ مواردى كه\r\n\r\n","description":"","footnote":"","page_name":" 1316 ","page_number":306},
  {"content":"\r\n\r\nقسم منعقد مىشود و عنوان ايلاء هم بر آن صادق نيست .\r\nدر تمام موارد فوق اين مسأله مطرح مىگردد كه با وطى در دبر حنث حاصل مىشود يا خير ؟ در حالى كه قسم او يا از نظر زمان مطلق است يا از نظر مكان . پس ذكر اين دو قيد لازم نيست .\r\n\r\n2 ) بيان مسأله\r\nاگر قسم خورد كه در مدّتى وطى نكند ، اطلاق كلمه وطى ، هر دو صورت را مىگيرد و با وطى در دبر حنث محقّق مىشود .\r\nامّا اگر قرينه‌اى - مثل عدم انعقاد نطفه - بود ، قسم منصرف به وطى در قبل است و با وطى در دبر حنث محقق نمىشود .\r\nالبته بحثى است كه آيا آنچه در ضمير حالف است و لو به آن توجه ندارد ، به منزلهء قيود مذكوره است تا موضوع را متضيّق كند يا بايد حتماً قيد در لفظ ذكر شود ، ان شاء الله در جلسهء آينده مورد بررسى قرار خواهد گرفت .\r\n\r\nو ) بررسى مسألهء 6 :\r\nمتن عروة : « يجوز العزل بمعنى اخراج الآلة عند الانزال و افراغ المنى خارج الفرج . . . »\r\n\r\n1 ) تحرير محل بحث\r\nمورد بحث جائى است كه 8 قيد داشته باشد ، بدين معنا كه با فقدان هر قيد جوازش مسلّم است ، اين قيود عبارتند از :\r\n1 - زن معقودهء مرد باشد نه ملك يمين يا محلّلهء او\r\n2 - دائمه باشد نه متمتع بها\r\n3 - حرّه باشد ، لذا عزل از امه ديگرى كه با مردى ازدواج كرده ، بلا اشكال است\r\n4 - زوجه اذن نداده باشد\r\n5 - موقع عقد حق عزل براى زوج شرط نشده باشد\r\n\r\n","description":"","footnote":"","page_name":" 1317 ","page_number":307},
  {"content":"\r\n\r\n6 - وطى در قبل باشد\r\n7 - اختيارى باشد يعنى شرعاً موجب ضرر معتنى به ، به خودش يا زن نگردد و به طور كلى عنوان ثانوى محلّل در كار نباشد\r\n8 - جزء شش طائفه مستثنى در روايت نباشد « 1 »\r\nبا تمامى اين شرايط محل بحث قرار گرفته كه آيا عزل جايز است يا خير ؟\r\n\r\n2 ) محتملات و اقوال در مسأله\r\nچهار احتمال بلكه شايد چهار قول در مسأله هست :\r\n1 - حرمت عزل و وجوب پرداخت ديه ( ده دينار )\r\n2 - جواز عزل و عدم وجوب ديه\r\n3 - جواز با وجوب ديه\r\n4 - حرمت با عدم وجوب ديه\r\n\r\n3 ) طرح اجماع شيخ طوسى رحمه الله\r\nمرحوم شيخ طوسى در خلاف ، دعواى اجماع بر حرمت عزل و ثبوت ديه كرده است ، كه عبارت آن نقل مىشود :\r\nدر كتاب الديات مىنويسد : « اذا عزل الرجل عن زوجته الحرّة به غير اختيارها فان عليه عشرة دنانير ، و خالف جميع الفقهاء ( يعنى عامه ) فى ذلك دليلنا اجماع الفرقة و اخبارهم . » « 2 »\r\nو در كتاب النكاح آمده است : « العزل عن الحرّة لا يجوز الا برضاها ، فمن عزل به غير رضاها اثم ، و كان عليه نصف عشر دية الجنين عشرة دنانير ، و للشافعى فيه قولان ( وجهان ) :\r\nاحدهما انه محظور لا يجوز ما قلناه غير انّه لا يوجب الدية و المذهب انّ ذلك مستحب و ليس\r\n\r\n\r\n","description":"","footnote":"\r\n( 1 ) روايت يعقوب الجعفى يا الجعفرى قال : سمعت ابا الحسن عليه السلام يقول : لا بأس بالعزل فى ستة وجوه : المرأة التى تيقنت انها لا تلذ ، و المسنّة ، و المرأة السليطة ، و البذية ، و المرأة التى لا تُرضع ولدها ، و الأمة - ( وسائل ، ج 20 ، ص 152 ، باب 76 از مقدمات نكاح ، ح 4 ) و چون أمة را قبلًا شمرديم ، پنج طائفه مىماند .\r\n( 2 ) خلاف كتاب الديات مسأله 123 .\r\n","page_name":" 1318 ","page_number":308},
  {"content":"\r\n\r\nبمحظور .\r\nدليلنا اجماع الفرقة اخبارهم و طريقة الاحتياط . » « 1 »\r\nمرحوم صاحب جواهر اجماع محكى از شيخ طوسى را به جهت آنكه :\r\n( الف ) با نقل ابن ادريس معارض است زيرا ايشان فرموده كه قول به حرمت نه تنها اجماعى نيست كه شاذّ است .\r\n( ب ) بعلاوه معظم فقها مخالف حرمت عزل هستند . سپس مىفرمايد بعضى نيز گفته‌اند : ظاهر عبارت مختلف اين است كه شيخ طوسى دعواى اجماع بر استحباب ترك عزل كرده است نه تحريم آن « 2 » .\r\n\r\nنقد استاد مد ظلّه :\r\nاما راجع به ذيل كلام صاحب جواهر ره ؛ ما به مختلف و خلاف مراجعه كرديم چنين چيزى نبود و هر دو به حرمت حكم كرده بودند . در كتاب النكاح خلاف ، به عدم جواز تصريح شده و در ديات خلاف فرموده : « عليه عشرة دنانير » و از اين عبارت استحباب فهميده نمىشود « 3 » .\r\n\r\n4 ) بررسى اجماع مرحوم شيخ رحمه الله\r\nبسيارى از فقها مسأله را عنوان نكرده ، و اكثر كسانى كه عنوان كرده‌اند فتوى به كراهت داده و شهرت بر حرمت هست و قائلين به حرمت اندكند ، با اين حال چگونه شيخ دعواى اجماع كرده است ؟ شايد وجه آن اين باشد كه :\r\nاگر در موردى روايتى باشد و شيخ مطلبى از آن استفاده كند ، به لحاظ مبناى سابقين در عمل به خبر واحد ، شهادت اجمالى مىدهد كه فتواى ديگران همچنين بوده است .\r\n\r\n\r\n","description":"","footnote":"\r\n( 1 ) خلاف كتاب النكاح مسأله 143 .\r\n( 2 ) عبارت جواهر : كل ذلك مع ما قيل من أنّ ظاهر عبارته المحكية فى المختلف فى كتاب الديات : أنّ دعوى الاجماع المزبور انما هو على استحباب تركه لا تحريمه . جواهر ، ج 29 ، ص 114 .\r\n( 3 ) محتمل است قائل ، وجه دوّم شافعى را با مختار شيخ اشتباه گرفته باشد .\r\n","page_name":" 1319 ","page_number":309},
  {"content":"\r\n\r\nهمانگونه كه خود مرحوم شيخ در موضعى از خلاف مىنويسد :\r\nكتاب الحج - مسألهء 8 : « اذا كان لولده مال روى اصحابنا انه يجب عليه الحج و يأخذ منه قدر كفايته و يحج به و ليس للابن الامتناع منه و خالف جميع الفقهاء [ اى العامة 
  ] فى ذلك [ دليلنا 
  ] الاخبار المروية فى هذا المعنى من جهة الخاصة قد ذكرناها فى الكتاب الكبير و ليس فيها ما يخالفها فدلّ على اجماعهم على ذلك « 1 » .\r\nبديهى است همچنانكه اگر ما در تطبيق حد وسط به موردى با شيخ موافق نبوديم و استظهار كرديم كه آن روايت دال بر فلان مطلب نيست ، ديگران هم ممكن است اين را قبول نداشته و به نتيجه آن فتوا ندهند .\r\nخلاصه ، نمىتوانيم با كبريات كلّى كه صغراى آن را خود شيخ تعيين كرده ، و بخاطر آن دعواى اجماع نموده ، موافقت كنيم .\r\n\r\n5 ) حكم عزل در متمتع بها\r\nفقها - حتى قائلين به حرمت - جواز عزل در متمتع بها را بلا اشكال مىدانند ما قدرى تتبع كرديم فارقى بين متعه و دائم در روايات نيافتيم ، دليل فقها دعواى اجماع است .\r\nو لكن اكثر قدماء ( قائلين به حرمت عزل يا كراهت آن ) اين فرق را عنوان نكرده‌اند ، و مقتضاى اطلاق كلمات آنها ، عدم فرق بين متمتع بها و دائم است . تنها ابن حمزه در وسيله بين اين دو فرق نهاده است ، پس چگونه اين اجماع مىتواند مستند و فارق باشد !\r\n« * و السلام * »\r\n\r\n\r\n","description":"","footnote":"\r\n( 1 ) خلاف ج 1 ، ص 413 ، همچنين رجوع كنيد به كتاب كشف القناع عن وجوه حجية الاجماع محقق كاظمى ص 217 به بعد .\r\n","page_name":" 1320 ","page_number":310},
  {"content":"\r\n\r\n\r\n12 / 8 / 1378 چهارشنبه درس شمارهء ( 146 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته بحث پيرامون مسأله عزل آغاز گرديد . در اين جلسه در ابتدا نكته‌اى را در عبارت زير مسألهء 4 در اينكه آيا وطى در دبر مصداق رجوع در مسأله ايلاء است از مرحوم آقاى حكيم نقل كرده و آن را بررسى مىكنيم سپس مسألهء 5 را مجدداً طرح كرده معانى متحمل از كلام مرحوم سيد را بررسى مىكنيم .\r\n* * * \r\nالف ) صدق رجوع در ايلاء با وطى در بر :\r\n\r\n1 ) آيا وطى در دبر مصداق رجوع در ايلاء است ؟\r\nدر مسألهء ايلاء ، كسى كه قسم خورده وطى همسر خود را ترك كند ، حكم اين است كه پس از مراجعه زن به حاكم شرع ، وى دستور مىدهد يا همسر خود را طلاق ده و يا به وى رجوع نمايد . حال آيا با وطى در دبر رجوع صدق مىكند يا خير ؟\r\nفقهاء وطى در دبر را استثناء كرده و مىفرمايند مصداق رجوع نمىباشد و حتماً بايد وطى در قبل صورت پذيرد .\r\n\r\n2 ) قول كشف اللثام در مسأله\r\nمرحوم آقاى حكيم به نقل از كشف اللثام مىفرمايند « ايلاء فقط با قسم به ترك وطى در قبل حاصل مىشود و قسم خوردن بر ترك وطى در دبر موجب ايلاء نيست سپس مرحوم آقاى حكيم مىفرمايند : وجه فرمايش ايشان اين است كه ملاك معتبر\r\n\r\n","description":"","footnote":"","page_name":" 1321 ","page_number":311},
  {"content":"\r\n\r\nدر ايلاء وقوع قسم به گونه‌اى است كه موجب اضرار به زوجه باشد و مسلم است كه ترك وطى در دبر موجب اضرار به زوجه نيست و بنابراين چنانچه مردى قسم بخورد كه همسر خود را وطى دبر ننمايد مُولى بشمار نمىآيد .\r\n\r\n3 ) پاسخ مرحوم آقاى حكمى نسبت به قول كشف اللثام\r\nمرحوم آقاى حكيم قول مزبور را با تعبير اللّهم أن يقال پاسخ داده و مىفرمايند :\r\nترك وطى در دبر اگر چه از جهت تلذّذ ، موجب اضرار به زوجه نمىباشد ولى جهت هجران و بىاعتنايى نسبت به زوجه موجب ضرر است و هجران و بىاعتنائى كلى و على الاطلاق مبغوض شارع است و خود وطى در دبر باعث از بين رفتن هجرانِ كلى و ضرر ناشى از آن مىشود .\r\n\r\n4 ) نقد فرمايش مرحوم آقاى حكيم توسط استاد مد ظله\r\nچگونه بر ترك امرى كه نزد خودِ زنها منكَر است ( وطى در دبر ) و آن‌ها متعارفاً از اين امر اجتناب مىكنند و باعث ايذاء آنها مىگردد اطلاق هجران مىشود . آيا اگر مرد تمام تمتّعات را به شكل مطلوب انجام دهد و مثلًا وطى در دبر را ترك كند عرفاً اين ترك را بىاعتنائى و هجران تلقى مىكند ؟\r\nمسلم چنين نيست و لذا در بعضى از روايات به مرد مىگويد كه با اين عمل موجب اذيت همسر خود نشود . در نتيجه مرد با قسم به ترك وطى در دبر مُولى به شمار نمىآيد .\r\n\r\nب ) بررسى مجدد مسألهء 5 « 1 » :\r\n\r\n1 ) طرح مسأله 5 و ترجمهء آن\r\n« اذا حلف على ترك وطء امرأته فى زمان او مكان يتحقق الحنث بوطئها دبراً الّا ان يكون هناك انصراف الى الوطى فى القبل من حيث كون غرضه عدم انعقاد النطفة » .\r\n\r\n\r\n","description":"","footnote":"\r\n( 1 ) اين مسأله در جلسه قبل طرح گرديد و بدون بحث از آن گذشتيم ولى به نظر مىرسد نكاتى قابل بحث در آن مىباشد .\r\n","page_name":" 1322 ","page_number":312},
  {"content":"\r\n\r\nترجمه : اگر شخصى قسم بخورد كه وطى همسر خويش را در زمان يا مكان خاصى ترك نمايد چنانچه در زمانه يا مكان مزبور وطى در دبر نمايد قسم خود را حنث نموده است است مگر چنين قسمى منصرف به وطى در قبل باشد از اين جهت كه غرض و هدف از قسم خوردن عدم انعقاد نطفه مىباشد » .\r\nكلام در اين است كه مراد مصنف از اينكه اگر چنين قسمى منصرف به وطى در قبل باشد حنث قسم با وطى در دبر محقق نمىگردد چيست ؟ دو وجه از كلام مرحوم سيد محتمل مىباشد :\r\n\r\n2 ) وجه اول از مراد مرحوم سيد در اين مسأله\r\nبراى بيان اين وجه مقدمه‌اى ارائه مىگردد :\r\nمقدمه : جمعى از فقهاء در عقودى مانند بيع ، اجاره و . . . صرف قصد را كافى ندانسته و براى تحقق معامله انشاء را نيز لازم دانسته‌اند . انشاء به وسيلهء الفاظى واقع مىشود كه اين الفاظ بايد - هر چند با قرينه - كاشف از قصد واقعى و مُنشأْ باشد .\r\nحال اگر يكى از طرفين معامله لفظى را بگويد و مراد واقعى چيزى است كه او از آن لفظ - حتى با قرينه نيز - استفاده نمىگردد قطعاً اين معامله نسبت به مراد واقعى او مورد امضاء شارع قرار نگرفته و كفايت نمىكند .\r\nتطبيق مسأله : اگر در باب عقود انشاء را لازم دانستيم ، در باب حلف و نذر نيز انشاء لازم است . حال اگر كسى قسم خورده است كه با همسر خود وطى ننمايد و مراد قلبى او اعم از وطى قبل و دبر باشد و الفاظى كه در قسم استفاده كرده است - حتى با قرينه - كاشف از مراد وى نباشد ولى به حسب متفاهم عرفى استفاده مىشود كه مراد وى از ترك وطى ، ترك وطى در قبل است ، چرا كه معمولًا در عرف جهت هدم استيلاد چنين تصميم گرفته مىشود ؛ در چنين فرضى مسلم است كه موضوع قسم به نحو عام مورد امضاء شارع مقدس قرار نگرفته است ، چرا كه الفاظ مظهر مراد واقعى منشِأ نمىباشد .\r\n\r\n","description":"","footnote":"","page_name":" 1323 ","page_number":313},
  {"content":"\r\n\r\nدر فرض عدم امضاء شارع در اين مسأله ، دو احتمال متصور است كه به نظر مىرسد شايد مراد مرحوم سيد از اين مسأله احتمال دوم باشد .\r\nاحتمالات فوق عبارتند از :\r\nاحتمال اول : چنين انشائى كه مراد واقعى مُنشِئ با الفاظ انشاء شده مطابقت نمىكند باطل است و در نتيجه عمل به چنين قسمى واجب نيست .\r\nاحتمال دوم : چنين انشائى انحلال پيدا مىكند يعنى كسى كه قصد دارد وطى در قبل و دبر را ترك كند ولى در انشاء قسم از الفاظى استفاده كند كه به صورت متعارف وطى در قبل فهميده مىشود ، انشاء در حدى كه از الفاظ استفاده مىشود صحيح است . بنابراين انشاء نسبت به وطى در قبل صحيح و نسبت به وطى در دبر باطل است در صورت وطى در دبر احكام حنث قسم بر وى بار نشده و موظف به پرداختن كفاره نمىباشد . اين احتمال نظير مسألهء بيع ما يملك و بيع ما لا يملك در عقد واحد است كه مىفرمايند اين بيع نسبت به ما يملك صحيح و نسبت به ما لا يملك باطل مىباشد .\r\n\r\n3 ) نقد استاد مد ظلّه به وجه اول\r\nقياس باب عقودى مانند بيع و اجاره به حلف و نذر صحيح نيست چرا كه در باب عقود طرفين معامله اشخاص بوده و چنانچه الفاظ حاكى از مراد نباشد موجب غرر و جهالت مىگردد و بنابراين صرف قصد قبلى كفايت نمىنمايد بلكه بايد توسط الفاظ - هر چند با قرينه - اظهار گردد ولى در مسألهء حلف و نذر و مانند آن طرفِ ايجاد كنندهء عقد خدا مىباشد و اينكه بايد مُفهِم مراد باشد ضرورتى ندارد بلكه كافى است قصد كرده باشد و انشاء عقد نيز انجام شده باشد و ضرورتى ندارد كه عرف عمومى مقصود وى را از الفاظِ انشاء شده بدانند بلكه همين‌كه خود مقصودِ از انشاء عقد را مىدانست با انشاء عقد احكام آن ثابت بوده و بار مىگردد .\r\n\r\n4 ) وجه دوم از مراد مرحوم سيد در اين مسأله\r\n\r\n","description":"","footnote":"","page_name":" 1324 ","page_number":314},
  {"content":"\r\n\r\nشايد مراد مرحوم سيد از اين مسأله اين باشد كه گاه معنى متعارف از الفاظى كه اداء مىگردد با قصد واقعى ايجاد كنندهء الفاظ تفاوت دارد مثلًا معنى متعارف عام بوده و قصد قبلى خاص است و يا بالعكس معنى متعارف خاص بوده و قصد قلبى عام است ؛ ولى چنانچه در حين عقد باطن لفظ مورد توجه قرار داده و به طرف بگوئيم مراد تو از اين الفاظ معناى متعارفى است كه استفاده مىشود ، وى آن را انكار مىنمايد . در چنين صورتى جمود به لفظ صحيح نبوده و بايد قصد قلبى طرف ، مورد توجه قرار گيرد . بنابراين مراد مصنف مطابق اين وجه اين است كه اگر كسى قسم خورده است همسر خويش را وطى ننمايد مستفاد و متعارف از قسم ، اعم از وطى دبر و قبل است و با وطى در دبر احكام حنث قسم بار مىگردد مگر اينكه قصد واقعى وى به وطى در قبل انصراف داشته باشد يعنى اگر از وى بپرسيم مراد تو از قسم چه بود ؟ اظهار مىدارد وطى در قبل بوده چرا كه هدف مثلًا عادم استيلاد مىباشند .\r\n\r\n5 ) بررسى وجه دوم از مراد مرحوم سيد ره\r\nاين وجه صحيح تر به نظر مىرسد و براى شرح آن به مسألهء مشابه توجه فرمائيد :\r\nمسأله : شخصى مىداند كه پياز براى او زيان دارد و با وجود علاقه زياد به پياز ، قسم مىخورد كه خوردن آن را ترك نمايد . پس از مدتى وى متوجه مىشود كه چنانچه پوست روى پياز را جدا سازد ضرر آن براى او بر طرف مىگردد . آيا در چنين صورتى اگر پوست پياز را كنده و آن را بخورد قسم خود را حنث كرده و بايد كفاره بپردازد يا خير ؟\r\nپاسخ : پرداخت كفاره بر وى واجب نيست چرا كه اگر در حين قسم به وى توجه داده مىشد كه با جدا كردن پوست روى پياز ، زيان آن بر طرف مىشود قطعاً چنين صورتى را از موضوع قسم خود خارج مىكرد .\r\nدليل اين پاسخ رواياتى است كه اين مضمون را تأييد مىنمايد كه به 3 روايت\r\n\r\n","description":"","footnote":"","page_name":" 1325 ","page_number":315},
  {"content":"\r\n\r\nاستدلال مىشود :\r\n\r\nروايت اول : صحيحهء عبد الرحمن بن حجاج\r\n« قال : سألت ابا الحسن ( ع ) عن امرأة حَلَفَت بعتق رقيقها أو المشى الى بيت الله الحرام أن لا تخرج الى زوجها ابداً ، و هو ببلدٍ غيرَ الارض التى هى بها ، فلم يرسل اليها نفقه و احتاجَت حاجةً شديدة و لم تقدر على نفقة . فقال : انّها و ان كانت غضى فانّها حَلَفَت حيث حَلَفَتْ و هى تنوى أن لا تخرج اليها طائعة و هى تستطيع ذلك ، و لو علمت أنْ ذلك لا ينبغى لها لم تحلف ، فلتخرج الى زوجها و ليس عليها شىء فى مينها ، فانّ هذا أبرّ « 1 » »\r\nدر اين روايت زنى قسم خورده كه به شهرى ديگر كه شوهر وى در آن سكونت دارد نرود و شوهر او نيز نفقه براى او نفرستاده و زن به فشار مىافتد . امام عليه السلام مىفرمايند : زن در حال قسم عصبانى و غضبناك بوده و حلف او باطل است و اگر باطل نباشد قسم او بر اين فرض بوده است كه در حال اختيار پيش شوهر خود نرود و اگر در هنگام قسم مىدانست كه چه شرائطى براى وى واقع مىشود قسم نمىخورد . پس پيش شوهر خود برود و چيزى بر عهدهء وى نيست و نقض قسم به احسان نزديكتر است .\r\n\r\nروايت دوم :\r\n« عن أبى بصير عن ابى عبد الله ( ع ) قال : سألته عن رجل أعجبته جاريةُ عمّته ، فخاف الإثم ، و خاف أن يصيبها حراماً ، و أعتق كل مملوك له و حلف بالأيمان أن لا يمسّها ابداً ، فماتت عنه ، فورث الجارية ، عليه جناح أن يَطَئها ؟ فقال إنّما حلف على الحرام ، و لعلّ الله أن يكون رحمه فورثه ايّاها لما عَلِم من عفّته « 2 » » .\r\nتوضيح : همانگونه كه ملاحظه مىگردد شخصى قسم خورده است كه جاريه‌اى را ابداً وطى ننمايد ( به جهت حرمت ارتباط با وى ) ولى پس از مدتى خود مالك\r\n\r\n\r\n","description":"","footnote":"\r\n( 1 ) تهذيب الاحكام 8 : 399 / 62 ، باب الايمان و النذور\r\n( 2 ) تهذيب الأحكام 8 : 273 / 110 ، كتاب الايمان و النذور\r\n","page_name":" 1326 ","page_number":316},
  {"content":"\r\n\r\nجاريه مىشود ، امام ( ع ) مىفرمايند : قسم وى نسبت به اين حالت باطل است .\r\nگويا چنين فرضى مورد تصور نبوده و اگر تصور آن را مىكرد اين قيد را اضافه مىنمود .\r\n\r\nروايت سوم : صحيحه أبى ولّاد الحنّاط\r\n« عن ابى ولاد الحناط قال : اكتريت بغلًا الى قصر ابن هبيرة ذاهباً و جائياً بكذا و كذا . . .\r\nفأخبرت صاحب البغل بعذرى و أردت ان اتحلّل منه ممّا صنعت و أرضيه ، فبذلت خمسة عشر درهماً ، فابى أن يقبل ، فتراضينا بابى حنيفة ، فأخبرته بالقصة و أخبره الرجل . . . فقال : ما أرى لك حقاً . . . قال فخرجنا من عنده ، و جعل صاحب البغل يسترجع ، فرحمته ممّا أفتى به أبو حنيفة فأعطيته شيئاً و تحللت منه فحجت تلك السنه ، فأخبرت أبا عبد الله ( ع ) بما أفتى به ابو حنيقه ، فقال لي : فى مثل هذا القضاء و شبهه تحبس السماء ماءها و تمنع الارض بركاتها قال :\r\nفقلت لأبي عبد الله ( ع ) فما ترى انت ؟ . . . قال : نعم ، قيمة بغل يوم خالفته . . . .\r\nقال : ان كنت أعطيه دراهم و رضى بها و حلّلنى ؟ فقال : انّما رضي بها و حلّلك حينَ قضى عليه أبو حنيفة بالجور و الظلم ، و لكن ارجع اليه فاخبره بما افتيتكَ به ، فان جعلك فى حلّ بعد معرفته فلا شىء عليك بعد ذلك « 1 » » .\r\n\r\nطرح يك نكتهء كلى :\r\nسؤال كلى مطرح است كه چنانچه از روى اشتباه اذنى داده شود ، مأذون است با علم به اشتباه مىتواند مطابق اذن عمل نمايد .\r\nاز بيان مرحوم آقاى نائينى استفاده مىشود كه اگر اشتباهاً اذن به كلى داده باشد و فرد مأذون كلى را بر فرد تطبيق دهد ، مأذون با علم به اشتباه نمىتواند مطابق اذن عمل كند ولى اگر مستقيماً در اثر اشتباه به يك امر جزئى اذن داده شود مأذون مىتواند مطابق اذن عمل كند هر چند عالم به اشتباه باشد .\r\nولى اين مطلب صحيح نيست چرا كه صرف اذن در يك امر جزئى موجب نمىگردد شخص مأذون خودرا در تصرف مجاز بداند چرا كه عرف چينن اذنى را\r\n\r\n\r\n","description":"","footnote":"\r\n( 1 ) كافى 5 : 290\r\n","page_name":" 1327 ","page_number":317},
  {"content":"\r\n\r\nمانند عدم اذن ميدانند مثلًا اگر دزدى به منزل شخصى رفته و شخص به تصور اين كه وى از اعضاء خانوادهء اوست به او اجازهء بردن بعضى از اموال را مىدهد . مسلماً اين اذن در امر جزئى كه ناشى از يك اشتباه است مجوزى شرعاً براى بردن مال نشده و چنانچه مال برده شود مصداق سرقت است .\r\n\r\nاستناد به روايت :\r\nدليل شرعى اين مدّعى صحيحه ابى ولاد است كه در آن با اينكه طرف در يك دعوى و قضيهء شخصى رضايت و حليت داده است و وى را برىء نموده است ولى امام مىفرمايند اذن و رضايت وى بر اساس فتوى باطلى كه ابو حنيفه داده صورت گرفته و ساقط است و بايد مجدداً از و اذن گرفته و حلاليت طلب كنى .\r\n\r\nخلاصه :\r\nاز روايات مطرح شده استفاده مىشود كه بسيارى از انشائات كه در واقع بر روى فروض خاصى ايجاد گرديده است در صورت عدم فرض مزبور انشاء فوق باطل بوده و داراى احكام خاص نمىباشد . پس مراد مرحوم سيد از اين مسأله اين است كه اگر شخص قسم بخورد همسر خود را وطى نكند چنانچه از خود او و از قصه پرسيده شود قسم شما اعم از وطى دبر و وطى قبل است ؟ و او فقط وطى قبل را تصديق كند حرمت وطى فقط نسبت به وطى قبل ثابت مىگردد و مراد انصراف يعنى قصد ارتكازى شخص مىباشد .\r\nتذكر : بسيارى از عقود و ايقاعات به دواعى و انگيزه‌هاى خاصى صورت مىپذيرد و صرف عدم تحقق انگيزه وداعى موجب بطلان عقد يا ايقاع نمىگردد و بين بحث مطرح شده و مسألهء داعى تفاوتهائى وجود دارد كه بسيار دقيق بوده و مورد بحث و دقت علماء قرار گرفته است كه فرصتى براى طرح اين مبحث وجود ندارد . « * و السلام * »\r\n\r\n","description":"","footnote":"","page_name":" 1328 ","page_number":318},
  {"content":"\r\n\r\n\r\n16 / 8 / 1378 يكشنبه درس شمارهء ( 147 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث دربارهء حكم عزل مرد از زوجه خود بود و مواردى را كه عزل قطعاً جايز است در جلسه قبل ذكر كرديم ، در اين جلسه ضمن نقل اقوال فقها درباره اين مسأله ، فتواى حرمت را از 6 فقيه در 7 كتاب نقل مىكنيم ولى قولِ اشهر ، جواز است ، سپس وجوه استدلال بر تحريم ، از جمله استدلال بر تحريم از راه لزوم ديه در عزل كه تقريبى بر اثبات ديه است ، را ذكر كرده و روايتى مستقل در اين زمينه از كلام فقها بدست آورده ولى در ثبوت اين روايت در مصادر اصلى حديثى اشكال كرده سپس در بارهء شاذّ نبودن روايت و فتواى اكثر فقها قبل از ابن فهد حلّى به لزوم ديه سخن گفته و ملازمه بين ثبوت ديه و حرمت را تمام مىدانيم ، در ادامه به دليل دوم تحريم ( روايت يعقوب جعفرى ) پرداخته درباره چگونگى اثبات اعتبار آن سخن خواهيم گفت .\r\n* * * \r\nالف ) بررسى حكم عزل مرد :\r\n\r\n1 ) اشاره به فتاواى فقها\r\nمسأله جواز يا حرمت عزل از قديم مورد بحث بين علما بوده است ، 6 فقيه بزرگ در 7 كتاب به حرمت فتوا داده‌اند كه عبارتند از شيخ مفيد در مقنعه ، شيخ طوسى در خلاف و مبسوط ( بلكه در خلاف ادعاى اجماع هم كرده ) ، ابن حمزه در وسيله ، كيدرى در اصباح ، شهيد اول در لمعه ، فاضل مقداد در تنقيح .\r\nبرخى از فقها نيز تنها به نقل قول در مسأله ( و احياناً ادله آن ) اكتفا كرده خود\r\n\r\n","description":"","footnote":"","page_name":" 1329 ","page_number":319},
  {"content":"\r\n\r\nفتواى صريحى نداده‌اند همچون علامه در تذكره و تحرير ، فخر المحققين در ايضاح و به عين عبارت او عميدى در كنز الفوائد و ابن فهد در مهذب البارع .\r\nولى بىشك مشهور بين فقها ( قديماً و جديداً ) جواز عزل است ، از اينرو علامه حلّى در مختلف اين فتوا را به مشهور و فخر المحققين در ايضاح و عميدى در كنز الفوائد و صاحب حدائق آن را به مشهور بين الاصحاب و شهيد ثانى در روضه و نيز صاحب حدائق در موضعى ديگر از حدائق آن را به اشهر ، و شهيد ثانى در مسالك و صاحب مدارك در نهاية المرام و فاضل اصفهانى در كشف اللثام آن را به اكثر و محقق ثانى در جامع المقاصد آن را به اكثر متأخرين نسبت داده است .\r\nقائلان به جواز عزل ( و كراهت آن ) عبارتند از كلينى ( با عنايت به عنوان باب العزل در كافى و ذكر تنها روايات مجوزه در آن ) ابن جنيد ( با توجه به عبارت منقول از وى كه جواز عزل را به رواياتى از امام سجاد و امام باقر عليهما السلام نسبت داده و چيزى در رد اين روايات نگفته ) ، صدوق در فقيه ( زيرا در اين كتابِ فتوايى ، تنها روايت محمد بن مسلم را كه دال بر جواز است ، آورده و روايت معارض آن را نقل نكرده ) ، شيخ طوسى در نهاية ، ابن برّاج در مهذّب ، ابن ادريس در سرائر ، محقق حلى در شرايع و نافع ، يحيى بن سعيد در جامع ، و نيز در نزهة الناظر ( منسوب به يحيى بن سعيد ) ، فاضل آبى در كشف الرموز ، علامه حلى در قواعد ، تبصره ، ارشاد ، تلخيص ، مختلف ، ابن فهد در مقتصر ، صيمرى در غاية المرام ، محقق كركى در جامع المقاصد و ظاهر شهيد ثانى در مسالك ( در روضه نيز به جواز مايل است ) محقق اردبيلى در مجمع الفائدة ، صاحب مدارك در نهاية المرام ، ظاهر مجلسى اول در روضة المتقين ، و سبزوارى در كفايه و فيض كاشانى در مفاتيح الشرائع ، فاضل اصفهانى در كشف اللثام ، محدث بحرانى در حدائق ، صاحب رياض ، نراقى در مستند و . . . .\r\nبنابراين قول به جواز اشهر است .\r\n\r\n","description":"","footnote":"","page_name":" 1330 ","page_number":320},
  {"content":"\r\n\r\nفاضل مقداد در تنقيح ، سيد مرتضى را نيز از زمره فقهاى تجويزكننده عزل برشمرده ولى با عنايت به عدم يافتن عنوان اين مسأله در كتب موجود سيد مرتضى و نيز عدم نقل علّامه حلى و ديگران كه اختلافات فقها را نقل كرده‌اند ، احتمال اشتباه فاضل مقداد در اين نقل وجود دارد « 1 » .\r\nبنابراين مسأله دو قول مشهور دارد .\r\nنحوهء طرح بحث در كلمات برخى از فقها همچون مرحوم آقاى خوئى بگونه‌اى است كه فتواى به حرمت بلاوجه و بطلان آن آشكار و واضح مىباشد ولى مىتوان تقريباتى براى اين قول ذكر كرده و بحثى علمى در اين زمينه صورت داد .\r\n\r\n2 ) ادله تحريم\r\nبه عنوان مقدمه مىگوييم كه در هر مسأله از جمله در اين مسأله بايد سه مرحله پىدرپى را پيمود :\r\nمرحله اول ( مرحله اقتضا ) : آيا دليلى بر تحريم وجود دارد ؟\r\nمرحله دوم ( مرحله مانع ) : اگر دليل بر تحريم وجود داشته كه ذاتاً اعتبار دارد ، آيا مانعى در كار هست و روايت متعارضى كه ظاهر در جواز است ، وجود دارد .\r\nمرحله سوم ( نتيجه‌گيرى ) : اگر براى هر دو دسته دليل وجود دارد چگونه آنها را با هم جمع كنيم ؟\r\nدر مرحله اول مىتوان دليلى بر اثبات تحريم ذكر كرد :\r\nعزل ، ديه دارد ، پس حرام است ، اين دليل بر دو مقدمه استوار است :\r\nمقدمه اول : اصل ثبوت ديه در عزل ، مقدمه دوم : ملازمه بين ثبوت ديه و حرمت .\r\nبراى اثبات مقدمه اول برخى به روايت ديات ظريف بن ناصح از امير المؤمنين عليه السلام تمسك جسته‌اند : « افتى عليه السلام فى منّي الرجل يفزع عن عرسه فيعزل\r\n\r\n\r\n","description":"","footnote":"\r\n( 1 ) استاد - مدّ ظلّه - در جلسه آينده توضيحى درباره اين كه آيا از كلام سيّد مرتضى در امالى فتواى وى در مسأله عزل بدست مىآيد ؟ خواهند آورد .\r\n","page_name":" 1331 ","page_number":321},
  {"content":"\r\n\r\nعنها الماء و لم يرد ذلك نصف خمس المائة عشرة دنانير « 1 » » .\r\nبر مضمون اين روايت سيد مرتضى ادعاى اجماع كرده و فقهايى كه اين مسأله را عنوان كرده و ما مراجعه كرديم بر طبق آن فتوا داده‌اند ، ولى استدلال به اين روايت در بحث ما كه عزل مرد از زن خودش مىباشد ، بسيار ضعيف است و اشكال آن در كتب فقهى ذكر شده است .\r\nولى به نظر مىرسد كه نظر فقها در اثبات ديه به روايت ديگرى است كه در كتب حديثى موجود ذكر نشده است ، وجود اين روايت مستقل ، از كلمات سه نفر از فقها روشن مىگردد ، و بعيد نيست كه كلمات شيخ هم به همين ناظر باشد .\r\n\r\n3 ) كلمات فقهاء درباره روايت مستقل در ثبوت ديه در عزل\r\nابن ادريس مىنويسد : « من افزع رجلا و هو على حال الجماع فعزل عن امرأته كان عليه دية ضياع النطفة عشرة دنانير . . . » و پس از مطالبى مىفرمايد : « و قد روى انه اذا عزل الرجل عن زوجته الحرة به غير اختيارها كان عليه عُشر دية الجنين يسلمه اليها و هذه رواية شاذة لا يعوّل عليها و لا يلتفت اليها لانّ الاصل براءة الذمة ، و لانّا قد بيّنا انّ العزل على حرّه مكروه و ليس بمحظور » .\r\nايشان با اين كه در مسأله افزاع ، فتواى به ثبوت ديه داده ، در عزل اختيارى مرد به روايتى اشاره كرده كه شاذّه است و غير قابل اعتنا ، پس اصل روايت را پذيرفته و اين روايت غير از روايت مربوط به افزاع است .\r\nيحيى بن سعيد در جامع مىنويسد : « و من افزع رجلًا مجامعاً يريد الانزال فعزل فعليه عشر دية الجنين » ، پس از آن آورده : « و روى انّه اذا عزل عن امرأته الحرة كرهاً فعليه لها مثل ذلك . »\r\n\r\n\r\n","description":"","footnote":"\r\n( 1 ) وسائل ، 29 : 312 / 35674 ، باب 19 از ابواب ديات الاعضاء ، از كتاب الديات ، ح 1 .\r\n","page_name":" 1332 ","page_number":322},
  {"content":"\r\n\r\nفاضل آبى شاگرد محقق حلّى در كتاب كشف الرموز براى اثبات ديه به دو روايت تمسك مىكند ؛ يكى همان روايت افزاع ( / ديات ظريف ) و ديگرى روايت خاص به مسأله ، او مىگويد :\r\n« و فى اخرى ، لا يعزل عن الحرّة الا باذنها فان عزل فعليه عشرة دنانير ، و قال المتأخّر « 1 » هذه رواية شاذة لا عمل له فلا دية » .\r\nدر مختلف هم عبارتى دارد كه نشان از روايت مستقل مىباشد ، ايشان از مقنعه نقل مىكند :\r\n« اذا عزل الرجل عن زوجته الحرة به غير اختيارها فانّ عليه عشر دية الجنين يسلّمه اليها و هى عشرة دنانير على ما جاء به بعض الحديث » .\r\nجمله « على ما جاء به بعض الحديث » در نسخ موجود مقنعه نيست ، بنابراين يا در نسخه علّامه از مقنعه وجود داشته ، يا ضميمه‌اى است كه علامه حلّى بر عبارت مفيد افزوده و بهر حال از آن برمىآيد كه شيخ مفيد يا علّامه حلّى به روايتى در خصوص مسأله عزل اشاره مىكند .\r\nاز عبارت مبسوط و خلاف و نهاية هم شايد همين معنا استفاده گردد .\r\nدر مبسوط آمده : « ان كانت تحته مملوكة جاز له أن يعزل به غير امرها بلا خلاف و ان كانت زوجة فان كانت امة كان له العزل ايضاً و ان كانت حرة فان اذنت له فلا بأس و ان لم تأذن فهل له العزل على وجهين احدهما ليس له ذلك و هو اظهر فى رواياتنا لانهم اوجبوا فى ذلك كفارة . . . »\r\nظاهر اين عبارت شايد اين باشد كه روايتى وجود دارد كه با اين تفصيل خاص كفاره را لازم كرده بنابراين اين روايت نمىتواند روايت افزاع باشد ، بلكه روايت مستقلى است .\r\nدر خلاف در كتاب نكاح آمده ( م 143 ) : « العزل عن الحرة لا يجوز الّا برضاها فمن عزل به غير رضاها اثم و كان عليه نصف عشر دية الجنين عشرة دنانير دليلنا اجماع الفرقة و اخبارهم و طريقة الاحتياط » .\r\nو در كتاب الديات م 123 مىنويسد :\r\n« و كذلك اذا عزل عن زوجته الحرّة به غير اختيارها فان عليه عشرة دنانير . . . دليلنا اجماع الفرقة و اخبارهم » و در نهاية مىگويد : « اذا عزل الرجل عن زوجته الحرة به غير اختيارها كان عليه عشر دية الجنين يسلمه اليها - على ما روى فى بعض الاخبار - » و اين عبارت بجز\r\n\r\n\r\n","description":"","footnote":"\r\n( 1 ) مراد از متأخّر در اصطلاح فاضل آبى ، ابن ادريس است كه عصر وى قريب به عصر او مىباشد .\r\n","page_name":" 1333 ","page_number":323},
  {"content":"\r\n\r\nجمله « على ما روى فى بعض الاخبار » در مقنعه ذكر شده و گفتيم كه علّامه عبارت مقنعه را به همراه « على ما جاء به بعض الحديث » نقل كرده است .\r\nاز مجموع اين عبارات ممكن است انسان مطمئن شود كه روايتى ديگر در دست علماى گذشته بوده كه به دست ما نرسيده است « 1 » .\r\nان قلت : اين روايت چرا در كتب حديثى شيخ طوسى ذكر نشده است ؟\r\nقلت : شيخ طوسى كارِ بسيار و مسئوليتِ بيشمار و مجالِ اندك داشته و طبيعتاً فرصت استقصاى كامل احاديث را نداشته و احتمال از قلم افتادن رواياتى چند از دست وى منتفى نيست .\r\n\r\n4 ) نقد ثبوت روايت مستقل « 2 »\r\nعبارات علما كه از آن ثبوت روايت مستقل صراحتاً استفاده مىشود ، سه كتاب است ، سرائر ابن ادريس ، جامع يحيى بن سعيد و كشف الرموز فاضل آبى ، كلام ابن ادريس كاملًا شبيه عبارت مقنعه مفيد و نهايه شيخ است ، در عبارت مقنعه مطلب صريحاً به روايت نسبت داده نشده ولى ممكن است از اين كه مفيد با الفاظ روايات فتوا مىدهد كسى از عبارت وى رواياتى را نتيجه بگيرد و شايد به همين جهت شيخ طوسى در نهايه عين الفاظ مفيد را آورده ولى كلمه « على ما روى فى الاخبار » را بدان افزوده است ، البته عبارت شيخ طوسى صريح و يا ظاهر قوى در روايت مستقل در مسأله نيست و ممكن است همانند عبارت مقنعه مفيد ناظر به روايت ثبوت ديه در افزاع باشد ( نه يك روايت مستقلّ ) .\r\nبهر حال ابن ادريس به كلمات شيخ طوسى بسيار ناظر بوده و با عبارات نهاية به گونه روايت برخورد مىكند ، بلكه گاه آن را تنها نقل روايت ميداند و فتواى شيخ\r\n\r\n\r\n","description":"","footnote":"\r\n( 1 ) بسيارى از كتابها تا زمان شهيد اول وجود داشته ولى پس از آن كسى از آنها مستقيماً مطلبى نقل نمىكند . استاد - مدّ ظلّه - در توضيح اين امر اين احتمال را قوى دانستند كه منشأ نابودى اين گونه كتابها حمله تيمور « م 792 ) بوده كه پس از زمان شهيد اول ( م 786 ) درگذشته است ، در حمله تيمور ايران و شام كه دو مركز عمده كتابهاى دينى بوده ، مورد تاخت‌وتاز تيمور بوده و چه بسيار آثار فرهنگى كه در اين حمله نابود شده است .\r\n( 2 ) استاد - مدّ ظلّه - در جلسات آينده اين قسمت را فرمودند .\r\n","page_name":" 1334 ","page_number":324},
  {"content":"\r\n\r\nنمىداند . از اين رو با توجه به عبارت نهايه ، مقنعه ، اين مطلب را با همان الفاظ با عبارتى صريحتر به روايت نسبت داده و همين امر منشأ شده كه اصل روايت در كلمات يحيى بن سعيد و فاضل آبى مسلم انگاشته شود .\r\nبه هرحال عبارت مفيد در مقنعه و شيخ طوسى در نهايه كاشف قطعى از ثبوت روايتى مستقل با اين الفاظ نيست ، زيرا هر چند ايشان نوعاً با الفاظ روايات فتواى خود را نقل مىكند ، ولى اين امر دائمى نيست ، بلكه ايشان مسائل اصلى فقه را هم كه از روايات استنباط كرده‌اند ، در كتابهاى خود مىآورند ، و از اين جهت است كه أبو على طوسى فرموده كه اصحاب در هنگام نبودن روايات ( / اعواز نصوص ) به شرائع على بن بابويه عمل مىكنند و مقنعه مفيد و نهايه شيخ را ضميمه نكرده ، فرق بين اين دو كتاب و شرائع على بن بابويه در اين است كه كتاب شرائع مشتمل بر روايات است كه احياناً در آن نقل به معنا شده و بدين جهت همسان ساير روايات نيست « 1 » ، ولى از اصل حجيّت برخوردار است چون با استنباط همراه نيست ، بخلاف كتاب نهايه و مقنعه كه چه بسا با استنباط همراه باشد ، و بنابراين خود نمىتواند مستند روايى تلقى گردد .\r\nبه هرحال از آنجا كه شيخ طوسى در تهذيب كه شرح مقنعه است ، روايت مستقلى در ثبوت ديه در عزل را نقل نكرده است ، نمىتوان حكم به ثبوت روايتى مستقل در مسأله نمود .\r\nحال اگر ما اصل اين روايت را بپذيريم آيا مىتوان به جهت شذوذ آن را فاقد شرط حجيت دانست ؟\r\n\r\n5 ) بررسى نسبت شذوذ در روايت ثبوت ديه و اشاره به فتواى فقهاء در مسأله\r\nدر كلام ابن ادريس ديديم كه پس از نقل اين روايت مىگويد : « هذه رواية شاذة لا\r\n\r\n\r\n","description":"","footnote":"\r\n( 1 ) استاد - مدّ ظلّه - تقريب ديگرى هم بر توجيه عدم همسانى كتاب شرائع على بن بابويه با ساير احاديث در نزد اصحاب ( با وجود معتبر بودن هر دو ) ذكر كرده‌اند كه به دليل عدم ربط آن با اين بحث از ذكر آن خوددارى شد .\r\n","page_name":" 1335 ","page_number":325},
  {"content":"\r\n\r\nيعوّل عليها » ، در رياض پس از اشاره به ادعاى اجماع در خلاف بر ثبوت ديه كه ايشان آن را ذاتاً حجت مىداند ، افزوده است كه اين اجماع منقول با ادعاى ابن ادريس نسبت به شذوذ روايت تعارض نموده و در نتيجه نمىتوان اجماع منقول شيخ را پذيرفت زيرا مراد از روايت شاذة بالاتفاق روايتى است كه يا اصلًا قائل نداشته يا قائل بدان اندك باشد ، و روايتى كه در مسائل محل ابتلا مورد فتواى هيچ فقيهى نبوده يا فتوادهندگان بدان نادر كالمعدوم باشد ، شرط حجيّت را ندارد و از ادله اعتبار خبر واحد ، حجيّت آن ثابت نمىشود .\r\nكلام ابن ادريس علاوه بر رياض در كتب ديگر همچون جواهر نيز مورد توجه واقع شده است ، ولى اين كلام بسيار عجيب است زيرا شهرت بسيار قوى در ثبوت ديه قبل از زمان ابن ادريس و پس از آن تا زمان ابن فهد حلّى وجود داشته است .\r\nپيش از ابن ادريس ، مفيد در مقنعه ، شيخ طوسى در خلاف و مبسوط و ابن حمزه قائل به حرمت و ثبوت ديه شده‌اند ، شيخ طوسى در نهايه قائل به جواز عزل و لزوم ديه شده ، فقيهانى چند هم مسأله جواز يا حرمت عزل را عنوان نكرده‌اند ولى فتوا به لزوم ديه داده‌اند كه عبارتند از أبو الصلاح حلبى در كافى و ابن براج در مهذب و نيز ابن زهره ( كه تقريباً معاصر ابن ادريس است ) در غنيه ، بلكه او بنابر رسم خود دعواى اجماع هم بر آن نموده است .\r\nپس از ابن ادريس هم غالب فقها به لزوم ديه فتوا داده‌اند ، همچون محقق حلى در نكاح شرائع ، علامه حلى در ارشاد و قواعد و تلخيص .\r\nبرخى از فقها اصل ديه را مسلم انگاشته‌اند همچون محقق حلى در نكاح شرائع كه مسأله را داراى دو قول دانسته قول اول : حرمت ديه و لزوم ديه ، قول دوم : جواز ديه و لزوم ديه ، و همانند آن در كتاب نكاح تحرير ، ولى در ديات تحرير در ثبوت ديه ترديد كرده است .\r\nدر نكاح تنقيح آمده : « على القول بالتحريم لا كلام فى وجوب دية النطفة عشرة دنانير و كذا على القول بالكراهية » . و در كتاب الدياتِ اين كتاب درباره ثبوت ديه مىگويد : « و عليه الفتوى » .\r\n\r\n","description":"","footnote":"","page_name":" 1336 ","page_number":326},
  {"content":"\r\n\r\nفاضل آبى در كتاب الديات وجوب ديه را به اكثر نسبت داده و خود بدان مايل شده است ، بهر حال ما قبل از ابن ادريس قائل صريح به عدم ثبوت ديه نيافتيم ، از سيد مرتضى فتواى در اين زمينه نقل نشده و عنوان مسأله در كتب موجود وى ديده نمىشود .\r\nتنها كسى كه كلام وى ممكن است ظاهر در عدم ديه تلقى گردد سلّار در مراسم است زيرا متعرض ثبوت ديه نشده ، ولى آن هم صريح در اين امر نيست . زيرا عدم تعرض به اين مسأله در كتاب موجزى همچون مراسم همانند عدم تعرض علّامه در تبصره دليل بر حكم ايشان به عدم نيست ، همچنانكه علّامه در كتب ديگر خود به ثبوت ديه فتوا داده است .\r\nالبته پس از ابن ادريس ، محقق حلّى در نافع و كتاب الديات شرائع و نيز فاضل آبى در كشف الرموز و علّامه در مختلف و ابن فهد در مقتصر و نيز صيمرى در غاية المرام و محقق كركى در جامع المقاصد و شهيد ثانى در مسالك و روضة و صاحب مدارك در نهاية المرام و علامه مجلسى در مرآت العقول و فيض كاشانى در مفاتيح و سبزوارى در كفايه و محدث بحرانى در حدائق و نيز صاحب رياض و نراقى در مستند و صاحب جواهر و شيخ انصارى در كتاب النكاح به عدم لزوم ديه فتوا داده‌اند .\r\nبهر حال قبل از ابن ادريس قطعاً شهرت با قول به لزوم ديه در عزل بوده است .\r\nبنابراين ادعاى شذوذ روايت فوق ( در اثبات ديه ) از سوى ابن ادريس قطعاً نادرست است ، بنابراين اگر ما همچون صاحب رياض اجماع منقول را معتبر بدانيم بايد ادعاى اجماع در خلاف را بپذيريم زيرا قطع به خطأ آن نداريم و نبايد آن را با كلام ابن ادريس كه قطعاً اشتباه است ، معارض قرار داد .\r\nالبته ما اصل مبناى حجيت اجماع منقول را بويژه اجماع خلاف شيخ را صحيح نمىدانيم ولى كلام در ناتمامى گفتار صاحب رياض است كه اين مبنا را پذيرفته ولى به جهت تعارض اجماع منقول با كلام ابن ادريس آن را از اعتبار مىاندازد .\r\nبنابراين روايت فوق از جهت شذوذ اشكالى ندارد .\r\n\r\n","description":"","footnote":"","page_name":" 1337 ","page_number":327},
  {"content":"\r\n\r\n\r\n6 ) بررسى مقدمه دوم دليل اول تحريم ( / ملازمه بين ديه و تحريم )\r\nابن ادريس قائل به ثبوت ملازمه بين ثبوت ديه و تحريم مىباشد ، زيرا در ردّ ثبوت ديه به مكروه بودن عزل در نظر خود تمسك كرده است ، اين امر از مسالك هم استفاده مىگردد ، صاحب مدارك نيز در نهاية المرام از فتواى محقق حلّى به ثبوت ديه با اين كه قائل به جواز عزل است ، در شگفت شده است كه نشان از ثبوت ملازمه در نزد صاحب مدارك دارد ، از حدائق و جواهر نيز اين ملازمه استفاده مىگردد ، پس بر طبق نظر اين بزرگان اثبات ديه دليل تحريم مىباشد .\r\nولى جماعتى ديگر از بزرگان همچون فاضل آبى در كشف الرموز ، علامه در مختلف ، مجلسى اول در روضة المتّقين ، فاضل اصفهانى در كشف اللثام ملازمه را انكار كرده‌اند .\r\nدليل انكار ملازمه مطلبى است كه نظير آن را در باب كفارات گفته‌اند كه كفاره بر دو قسم است :\r\nقسم اول : كفاره عقوبتى ، همچون كفاره افطار در ماه رمضان ، اين كفاره در هنگام معذور بودن شخص به جهتى همچون نسيان ثابت نيست ، كفاره عقوبتى ملازم با حرمت است .\r\nقسم دوم : كفّاره جبرانى ، گاه كفاره براى جبران نقصى كه در عمل پديد آمده مىباشد ، همچون فديه افطار براى پيرمرد و مرضعه و مريض ، در اين گونه موارد با اين كه انسان معذور است ، كفاره ثابت است ، بلكه گاه انسان مأمور به كارى است با اين حال كفاره لازم مىباشد ، همچون كفاره تظليل در باب حج كه احياناً تظليل به جهت اضرار شديد لازم مىگردد ولى كفاره بايد داد . كفاره جبرانى چون به عنوان مؤاخذه و كيفر جعل نشده ، دليل بر تحريم نيست .\r\nدر باب ديات هم مسأله همانند باب كفارات است و ممكن است ديه جبرانى باشد نه عقوبتى ، بنابراين ثبوت ديه اعم از ديه عقوبتى است و نمىتوان با اعم ، براى اثبات اخصّ استدلال كرد ، پس ملازمه‌اى بين ثبوت ديه در عزل و تحريم آن در كار نيست .\r\n\r\n","description":"","footnote":"","page_name":" 1338 ","page_number":328},
  {"content":"\r\n\r\n\r\n7 ) نظر استاد - مدّ ظلّه - در مورد ملازمه بين ديه و تحريم\r\nما با فحصى كه در موارد مختلفِ فقه كرده‌ايم دريافته‌ايم كه ديه يا كفاره تنها در جايى جعل شده كه عمل اختياراً جايز نبوده و جواز آن به جهت طروء حالت اضطرار و عذرهاى ديگرى مىباشد ، مثلًا ديه قتل خطأى ، فديه روزه ماه رمضان ، تظليل در هنگام احرام و . . . همگى تنها در زمان اضطرار مجاز بوده و در حال اختيار ممنوع است . پس از ثبوت ديه يا كفاره مىتوان حرمت عمل را در حال اختيار كشف نمود ، بنابراين از ثبوت ديه در باب عزل نتيجه مىگيريم كه عزل - اختياراً - حرام است .\r\nاين تقريبى بود براى دليل اول بر تحريم عزل كه فقهاى بزرگى بدان معتقدند بررسى اين دليل را پس از ذكر ساير ادله تحريم به همراه بررسى آنها خواهيم آورد .\r\n\r\nب ) دليل دوم تحريم ( روايت يعقوب جعفرى ) :\r\nاين روايت را نراقى در مستند از ادله تحريم قرار داده و سپس از آن جواب داده ولى صاحب حدائق به همين روايت ، بر جواز استدلال كرده است .\r\n\r\n1 ) متن روايت\r\nشيخ صدوق در فقيه به اسناد خود : « عن القاسم بن يحيى عن جدّه الحسن بن راشد ، عن يعقوب الجعفى قال سمعت ابا الحسن عليه السلام يقول : لا بأس العزل فى ستة وجوه :\r\nالمرأة التى تيقنت انّها لا تلد ، و المسنّة ، و المرأة السليطة ، و البذية ، و المرأة التى لا ترضع ولدها ، و الأمة » .\r\n\r\n2 ) استدلال به روايت\r\nبرخى از مفهوم روايت ( ثبوت بأس در غير از 6 مورد روايت ) بر تحريم عزل استدلال كرده‌اند ولى دو گونه اشكال در روايت شده ، اشكال اول : ضعف سند روايت ، اشكال دوم : ضعف دلالت ، مرحوم نراقى در دلالت روايت اشكال كرده و دليلى هم بر اشكال خويش ذكر كرده ، مرحوم آقاى حكيم در مستمسك ، كلام نراقى\r\n\r\n","description":"","footnote":"","page_name":" 1339 ","page_number":329},
  {"content":"\r\n\r\nرا بعينه ( بدون ذكر دليل ايشان ) آورده است ، در مستند درباره دلالت روايت مىگويد : مفهوم روايت يا بر مبناى مفهوم عدد است يا بر مبناى مفهوم وصف ، و هيچ يك از اين دو مفهوم صحيح نيست .\r\n\r\n3 ) بررسى اشكال سندى روايت فوق\r\nبراى اعتبار روايت از دو راه مىتوان استدلال كرد : راه اول ) اعتبار سندى ، راه دوم ) انجبار ضعف سند به عمل اصحاب ، در سند اين روايت دو بحث وجود دارد ، بحث اول : در وثاقت قاسم بن يحيى و جد او حسن بن راشد .\r\nبحث دوم : در وثاقت يعقوب جعفى ، البته در لقب اين راوى توضيحى در معجم الرجال آمده كه كلمه جعفى ( كه در جامع الاحاديث هم به همين شكل آمده ) مصحّف جعفرى است ، زيرا يعقوب جعفى در جايى ديده نشده ، ولى يعقوب جعفرى ، يعقوب بن جعفر بن ابراهيم الجعفرى است كه حسن بن راشد ، روايات بسيارى از وى دارد ، و همين روايت بحث ما در عيون و خصال با لفظ جعفرى آمده كه صحيح مىباشد .\r\nبهر حال وثاقت يعقوب جعفرى نيز نياز به بررسى دارد .\r\n\r\nبحث اول : وثاقت قاسم بن يحيى و جد وى حسن بن راشد\r\nدر اثبات وثاقت اين دو ، گاه به ورود نام ايشان در كامل الزيارات و تفسير على بن ابراهيم تمسك شده كه اين دو مبنا به نظر ما ناتمام است .\r\nدليل ديگرى بر توثيق اين دو وجود دارد كه در معجم الرجال در ترجمه قاسم بن يحيى بدان اشاره كرده ولى در ترجمه حسن بن راشد اشاره نكرده است ، اين دليل كلام صدوق در باب « زيارة قبر ابى عبد الله الحسين بن على بن ابى طالب عليه السلام المقتول بكربلا » رواية الحسن بن راشد را نقل كرده و مىگويد : « قد اخرجت فى كتاب الزيارات و فى كتاب مقتل الحسين بن على بن ابى طالب عليه السلام انواعاً من الزيارات و اخترت هذه لهذا الكتاب لانّها اصحّ الروايات عندي من طريق الرواية و فيها بلاغ و كناية « 1 » » .\r\n\r\n\r\n","description":"","footnote":"\r\n( 1 ) فقيه ، اواخر جلد دوم\r\n","page_name":" 1340 ","page_number":330},
  {"content":"\r\n\r\nدر طريق صدوق به حسن بن راشد ، القاسم بن يحيى هم واقع است و اين عبارت هر دو را تصحيح مىكند .\r\nان قلت : از كلمه « اصح » استفاده نمىشود كه مفضّل و مفضّل عليه هر دو صلاحيت اطلاق لفظ « صحيح » على وجه الاطلاق داشته باشند ، اگر دو روايت هر دو ضعيف باشند ولى يكى از جهتى بر ديگرى برترى داشته باشد ، مىتوان گفت كه روايت برتر از ديگر ، اصحّ است ، ابن غضائرى در ذيل عنوان حسن بن على بن ابى حمزه مىگويد : ضعيف فى نفسه و ابوه اثق منه .\r\nقلت : اين مطلب كه از افعل تفضيل چنين استفاده نمىشود به طور كلى صحيح است ، ولى با توجه به روايات بسيار در باب زيارات امام حسين عليه السلام كه برخى از آنها معتبر بوده و نيز با عنايت به وضع كتاب فقيه و تقيّد وى به نقل روايات معتبر و حجه مىتوان از اين كلمه اعتبار سندى روايت را نتيجه گرفت .\r\nان قلت : شايد مراد از « اصح » درست بودن از جهت متن زيارت باشد .\r\nقلت : اين احتمال خلاف ظاهر است ، بلكه ظاهر عبارت اصحيّت سندى است .\r\n\r\nبحث دوم : وثاقت يعقوب جعفرى\r\nبراى اثبات وثاقت وى مىتوان به نقل روايت وى در فقيه كه كتاب فتوايى صدوق بود و در آغاز آن تصريح كرده كه تنها روايات معتبر را ذكر مىكند ، استدلال كرد ، صحت اين استدلال را در جلسه آينده بررسى مىكنيم ، همچنين ورود نام يعقوب بن جعفر در تفسير قمى بنابر مبناى مرحوم آقاى خوئى دليل بر وثاقت اوست كه ما اين مبنا را قبول نداريم .\r\n\r\nراهى براى اعتبار اين روايت\r\nاين است كه اگر سند روايت را ضعيف بدانيم مدعى شويم كه عمل گروهى از علما بر طبق اين روايت ضعف سند را جبران مىكند ، هر\r\n\r\n","description":"","footnote":"","page_name":" 1341 ","page_number":331},
  {"content":"\r\n\r\nچند مشهور بر طبق آن فتوا نداده باشند .\r\nولى اين راه ناتمام است زيرا اولًا مجرد فتواى 6 فقيه در 7 كتاب به حرمت عزل دليل اين نيست كه مستند تمام ايشان روايت يعقوب جعفرى باشد « 1 » ، بويژه با توجه به اين كه هيچ يك از اين بزرگان اين روايت را به عنوان دليل ذكر نكرده‌اند و سالها بعد نراقى در مستند اين روايت را به عنوان وجهى براى اثبات حرمت برشمرده است .\r\nثانياً : اگر ما عمل مشهور را هم جابر ضعف سند بدانيم ، عمل گروهى از علما با مخالفت مشهور با ايشان در فتوى به هيچ وجه نمىتواند جابر ضعف سند تلقى گردد .\r\nدر توضيح اين اشكال مىگوييم جابر بودن ضعف سند به واسطه عمل مشهور از يكى از دو طريق مىتواند باشد :\r\nطريق اول : از عمل مشهور اطمينان به صدور روايت حاصل مىگردد . زيرا عمل ايشان از قرينه‌اى كشف مىكند كه در نزد ما پنهان مىباشد .\r\nطريق دوم : چون طريق علم به طور كلى در فقه يا در شرايط حجيّت اخبار مسدود است با توجه به دليل انسداد كبير يا انسداد صغير ، ظنّ حجت مىگردد و از عمل مشهور نسبت به يك روايت براى ما ظنّ حاصل مىگردد .\r\nهيچ يك از اين دو طريق در عمل گروهى از علما تمام نيست ، زيرا نه اطمينان به صدور روايت مىآفريند و اگر هم ظنّى از آن حاصل شود ، ظن ضعيفى است و دليل انسداد هر ظنى را معتبر نمىسازد ، بلكه تا لازم نباشد از ظن قوى به ظن ضعيف تعدى نمىشود . بنابراين براى اعتبار روايت تنها بايد سند آن را تصحيح كرد ، ادامه بررسى سند روايت و نيز بررسى اشكال دلالى در آن را به جلسه آينده وامىنهيم .\r\n« * و السلام * »\r\n\r\n\r\n","description":"","footnote":"\r\n( 1 ) البته از عبارت برخى از آنها برمىآيد كه به اين روايت تمسك كرده‌اند ، عبارت ابن حمزه در وسيله چنين است : « فالمحرّم . . . العزل الّا اذن المرأة و عن سبع الامة و المتمتع بها و المرضعة و العقيم و المسنّة و البذيئة و السليطة » ولى در كلام ساير فقها چنين عبارتى ديده نمىشود ، البته در كلام برخى از مجوزين عزل همچون نزهة الناظر و جامع يحيى بن سعيد به اين اصناف به همراه اصناف ديگر به عنوان استثناى از كراهت عزل اشاره رفته ، ولى اين امر دليل بر عمل به روايت نيست ، چنانچه در جلسه آينده خواهد آمد .\r\n","page_name":" 1342 ","page_number":332},
  {"content":"\r\n\r\n\r\n17 / 8 / 1378 دوشنبه درس شمارهء ( 148 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء پيش اشاره‌اى به اقوال فقها دربارهء عزل شد و برخى ادلهء منع ( حرمت ) ، از جمله وجوب ديه با عزل ، مورد بررسى قرار گرفت . از جمله ادلّهء مانعه كه مطرح شد ، روايت يعقوب جعفى ( يا جعفرى ) بود كه برخى از مفهوم آن استفادهء حرمت كرده‌اند . در اين جلسه توضيحى دربارهء اعتبار سند و تقريب دلالت حديث خواهد آمد . سپس ادلهء ديگرى كه براى حرمت ذكر شده ، تقريب خواهد گرديد ( پنج دليل ) و پاسخ ما به آنها در اين جلسه و جلسهء آينده مطرح مىگردد . در خاتمه توضيحى پيرامون مدرك و منبع قول منتسب به سيد مرتضى ( ره ) مبنى بر كراهت عزل مىآيد .\r\n* * * \r\nالف ) بحث دربارهء اعتبار سند و چگونگى دلالت روايت « يعقوب جعفى ( يا جعفرى ) » :\r\n\r\n1 ) بيان تقريبى براى اعتبار سند روايت\r\nبحث در حكم عزل بود ، يكى از رواياتى كه بر حرمت عزل در غير موارد استثنا استدلال شده بود ، روايت يعقوب جعفرى بود ، آيا استدلال به اين روايت سنداً و دلالةً تمام است ؟ در جلسه قبل گفتيم در سند روايت يكى قاسم بن يحيى و ديگرى حسن بن راشد واقع شده ، كه از كلام صدوق اعتبار هر دو بدست مىآيد . سومين راوى كه راوى اصلى حديث است « يعقوب جعفرى » است ، براى اعتبار روايت به ( الف : ) وقوع روايت در فقيه و ( ب : ) عمل گروهى از علما به آن ، استشهاد كرديم ولى اين دو راه را تمام ندانستيم سومين راه براى تصحيح يعقوب جعفرى وقوع او\r\n\r\n","description":"","footnote":"","page_name":" 1343 ","page_number":333},
  {"content":"\r\n\r\nدر اسناد تفسير على بن ابراهيم است . امّا ما بر خلاف نظر مرحوم آقاى خويى ( ره ) ، وقوع يعقوب جعفرى را در اسناد تفسير على بن ابراهيم دليل بر اعتبار آن نمىدانيم ؛ بنابراين نمىتوان سند را از اين جهت معتبر دانست . ولى ممكن است از راه ديگرى سند را معتبر نمود و آن اين است كه صدوق ( قدس سرّه ) در كتاب فقيه ، كه كتاب فتوايى اوست ، يك باب براى عزل منعقد كرده و در آن باب تنها همين روايت را آورده است . اين نكته نشان مىدهد كه از نظر او اين روايت قابل اعتماد بوده است ، به ويژه آن كه صدوق - همانند استادش ابن وليد - در رجال متخصص و صاحب نظر بوده و نقّادى داشته است كه از جمله مىتوان به نقد ايشان نسبت به اسانيد كتاب « نوادر الحكمة » اشاره كرد . و از نظر روش رجالى صدوق ره سخت‌گير است و چنين نبوده كه صدوق ( ره ) هر حديثى را هر چند مرسل باشد ، بپذيرد و به سند آن اعتماد نمايد . هر چند گاهى صدوق ( ره ) و استادش نسبت به احاديث و منابع متن‌شناسى داشته‌اند و از اين جهت نيز متون را مورد نقّادى قرار مىداده‌اند .\r\nالبته از آنجا كه يعقوب جعفرى صاحب كتاب و تأليف نبوده يا تأليف او به دست شيخ ( ره ) و نجاشى ( ره ) نرسيده ، در كتب فهرست نام وى نيامده است و خلاصه آنكه : فتواى صدوق ( ره ) و فقهاى ديگر را با استناد به اين روايت مىتوان علامت اعتماد آنان به راوى و روايت مزبور به شمار آورد « 1 » .\r\n\r\n2 ) بحث دربارهء دلالت حديث\r\nهمچنانكه در جلسهء پيش گفته شد ، مرحوم نراقى ( ره ) در مستند و به تبع وى مرحوم آقاى حكيم ( ره ) - به استناد عدم حجيت مفهوم عدد يا وصف در روايت جعفى ، گفته‌اند كه از اين روايت برنمىآيد كه عزل نسبت به غير شش طايفهء مذكور\r\n\r\n\r\n","description":"","footnote":"\r\n( 1 ) تذكر اين نكته ضرورى است كه استاد - مدّ ظلّه - در جلسهء بعد اين تقريب را مورد مناقشه قرار داده ، فرمودند كه معلوم نيست صدوق براى حكمى الزامى به اين روايت استدلال كرده باشد بلكه ممكن است براى نفى كراهت عزل يا نفى كراهت شديد در اين موارد به روايت يعقوب جعفرى استدلال كرده باشد و در چنين مواردى اعتماد صدوق سند روايت را تصحيح نمىكند . تفصيل مطلب را مىتوان در درس آينده ملاحظه نمود .\r\n","page_name":" 1344 ","page_number":334},
  {"content":"\r\n\r\nدر حديث حرام است و در آن « بأس » وجود دارد .\r\nبنابراين حديث مزبور با جواز عزل به طور مطلق منافاتى ندارد و نمىتوان آن را دليل حرمت عزل ( در غير موارد آن ) به شمار آورد .\r\nولى ممكن است گفته شود كه حديث مزبور چنين دلالتى دارد و استدلال مزبور قابل مناقشه است ، زيرا :\r\nاوّلًا : هر چند ما حجيّت مفهوم عدد يا وصف يا لقب را به گونهء مطلق و به طور كلى نپذيريم ، ولى در مواردى كه تعابيرى همچون تعبير مذكور در حديثِ مورد بحث وجود دارد ، ظهور قوى در مفهوم دارد ، زيرا متفاهم عرفى از تعبير امام ( ع ) آن است كه عزل در ساير موارد جايز نمىباشد و جواز عزل منحصر به اين موارد است ، با اين فرض كه عزل به طور مطلق جايز باشد ، چنين تعبيرى خلاف متفاهم عرفى است .\r\nهمچنانكه اگر گفته شود كه « ما دوازده امام داريم » ، صراحت عرفى دارد كه امام سيزدهم و چهاردهم و . . . در كار نيست و ائمه منحصر به دوازده نفرند .\r\nبنابراين از نحوهء تعبير و كلام امام ( ع ) در حديث مىتوان انحصار جواز عزل را به شش مورد مذكور استفاده كرد .\r\nثانياً : علاوه بر مفهوم حديث ، اطلاق لفظى حديث نيز اقتضا دارد كه حديث داراى مفهوم و دال بر انحصار باشد . توضيح اين كه - همچنانكه پيشتر گفته‌ايم - به عنوان مثال هنگامى كه در تعابير فقها گفته مىشود : « المشهور كذا » اطلاق لفظى مشهور اقتضا مىكند كه غير از اين قول ، قول ديگرى مشهور نباشد و به بيانى ديگر تفاهم عرفى در قضايايى كه به حمل شايع صناعى حمل مىشود ، اين است كه بر هر فردى كه عنوان موضوع صدق مىكند ، عنوان محمول نيز صدق كند و محمول اخص از موضوع نبوده بلكه بايد يا مساوى يا اعم از موضوع باشد و اخص بودن محمول خلاف اطلاق لفظى موضوع است . در ما نحن فيه نيز كه روايت يعقوب\r\n\r\n","description":"","footnote":"","page_name":" 1345 ","page_number":335},
  {"content":"\r\n\r\nجعفرى گفته « لا بأس بالعزل فى ستة وجوه » كأن مىفرمايد مواردى كه عزل موجب گرفتارى نيست ، در اين موارد است « و الجائز من العزل فى ستة وجوه » ، هر چند مبتدا و خبر نيست ولى شبيه جملهء اسميه است .\r\nان قلت : اگر مىخواست جواز عزل در اين مواضع را بيان كند و نسبت به بقيه موارد نظر نداشت ، چگونه مىگفت ؟\r\nقلت : مىگفت « لا بأس بالعزل فى وجوهٍ ، منها . . . »\r\nخلاصه آنكه اطلاق لفظى كلام دلالت بر انحصار جواز عزل در اين موارد دارد .\r\nثالثاً : اگر دلالت روايت بر مفهوم به نحو سالبه كليه را نيز منكر شويم ، دلالت روايت بر مفهوم به نحو سالبه جزئيه را نمىتوانيم انكار كنيم ، و اين روايت كالصريح است كه جواز عزل در همهء موارد نيست و اگر در تمام موارد عزل جايز بود « لا بأس بالعزل » را مقيد به « فى ستة وجوه » نمىكرد « 1 » .\r\n\r\nنتيجه :\r\nاگر سند روايت را معتبر بدانيم ، اين روايت با توجه به دلالت آن بر اختصاص جواز عزل به موارد مذكور ، با ادلّهء دال بر جواز عزل به گونهء مطلق معارضه پيدا مىكند ، و بايد در صدد يافتن راه جمعى بين آنها بود .\r\n\r\nب ) تقريب استناد به ادله‌اى ديگر براى حرمت عزل :\r\n\r\n1 ) متن صحيحهء محمد بن مسلم ( دليل اول )\r\n« محمد بن الحسن باسناده عن الحسين بن سعيد ، عن صفوان ، عن العلاء ، عن محمد بن مسلم ، عن احدهما - عليه السلام - انّه سئل عن العزل ؟ فقال : امّا الأمة فلا بأس ، و امّا الحرّة فانى\r\n\r\n\r\n","description":"","footnote":"\r\n( 1 ) بخصوص كه متعارف موارد مباشرت ، مباشرت با زوجهء دائمه حرّه است و رها كردن موارد متعارف و اكتفا كردن به بيان جواز در موارد ديگر دلالت روشن دارد بر اينكه در موارد متعارف عزل « بأس » هست .\r\n","page_name":" 1346 ","page_number":336},
  {"content":"\r\n\r\nاكره ذلك الَّا ان يشترط عليها حين يتزوّجها « 1 » » .\r\n\r\n2 ) بررسى سند روايت و مراد از تعبير « اكره » در روايت مذكور\r\nاشكالى در سند روايت نيست\r\nدربارهء اين كه مراد از تعبير مزبور چيست ، سه نظريه وجود دارد :\r\n\r\nنظر اول : كراهت مصطلح ،\r\nمرحوم شهيد ثانى ( قدس سرّه ) فرموده كه لفظ « كره » موضوع براى آن است كه مانع از نقيض نباشد و معناى حقيقى آن همان مفهوم مصطلح كراهت ( تنزيه ) است و اگر گاهى در معناى تحريم به كار مىرود ، از باب مجاز و به سبب وجود قرينه مىباشد ، عدهء بسيارى نيز از فقها همين روايت را دليل بر كراهت عزل شمرده‌اند .\r\n\r\nنقد استاد مدّ ظلّه بر نظريه اول :\r\nبرخى گفته‌اند ، اين نظر قابل مناقشه است ، زيرا مفهومى كه براى مادهء « كره » بيان شده ( عدم منع از نقيض ) ، معناى اصطلاحى فقهى كراهت مىباشد ، ولى كراهت به معناى لغوى ، كه در روايات هم به همان معناى لغوى به كار رفته ، به مفهوم مبغوض بودن است . مثلًا اين كه گفته مىشود كه فلانى اين كار را « عن كُرهٍ » انجام داده است ، مراد اين مىباشد كه با اكراه و بغض انجام داده است . معلوم نيست كه اين مبغوضيت ، مبغوضيت تنزيهى باشد ، همچنانكه تحريم هم از آن استفاده نمىشود .\r\n\r\nنظر دوم : مبغوضيت تحريمى ( حرمت ) ؛\r\nبرخى فقها بر آن هستند كه عند الاطلاق از كراهت ، مبغوضيت تحريمى يعنى حرمت استفاده مىشود و تنها با وجود قرينه است كه مىتوان از اين معنا دست برداشت و آن را حمل بر معناى مصطلح كراهت نمود . مرحوم علامه ( قدس سرّه ) در تذكره دليل تحريم عزل را همين روايت آورده است و همچنين مرحوم آقاى خوئى ( ره ) تعبير كراهت را ظاهر در تحريم مىداند .\r\nدر برخى منابع فقهى از جمله در ايضاح و مستند نيز به عنوان دليل حرمت مطرح\r\n\r\n\r\n","description":"","footnote":"\r\n( 1 ) جامع احاديث شيعه ، ج 20 ، ص 213 حديث 669 ، باب 27 ابواب مباشرة النساء ، حديث 7 .\r\n","page_name":" 1347 ","page_number":337},
  {"content":"\r\n\r\nشده ، ولى پذيرفته نشده است .\r\n\r\nنقد استاد مدّ ظلّه بر نظريه دوم :\r\nاين فرمايش هم به نظر تمام نمىآيد زيرا كاربرد « اكره » و « يكره » و مشتقات آن در موارد كراهت مصطلح بدون قرينه به قدرى زياد است كه نمىشود گفت بر خلاف معناى موضوع له به كار رفته است .\r\nو اگر كسى بگويد لفظ كراهت در حرمت وضع نشده است ، لكن معناى اطلاقى آن حرمت است و مقتضاى اطلاق كراهت ، مبغوضيت تحريمى است . اينهم صحيح به نظر نمىرسد زيرا بسيارى از موارد كه مادهء كراهت استعمال شده و قرينه متصلى در عبارت نبوده بلكه با قرينه منفصل فهميديم كه مراد كراهت مصطلح است و حرمت نيست . بايد تمام اين موارد را خلاف ظاهر بدانيم و اين امرى بسيار مستبعد است كه همهء استعمالات كثير را خلاف ظاهر بدانيم .\r\nبنابراين لفظ كراهت در معناى حرمت وضع نشده و حتى مقتضاى اطلاق آن نيز مفهوم حرمت نيست .\r\n\r\nنظر سوم : معناى اعم ؛ و مختار استاد مدّ ظلّه\r\nبرخى فقها از جمله فخر المحققين ( ره ) در ايضاح ، مرحوم صاحب حدائق ( ره ) و مرحوم نراقى ( ره ) در مستند گفته‌اند كه واژهء كراهت ، مفهومى اعم از كراهت اصطلاحى و حرمت دارد و دال بر صرف مبغوضيت است ، هر چند با قرائنى بر يكى از آن دو دلالت نمايد . به نظر مىرسد كه التزام به اين نظريه بدون اشكال باشد و بتوان آن را پذيرفت .\r\n\r\n3 ) نظر استاد - مدّ ظلّه - دربارهء معناى « كراهت » در حديث ( تقريب معناى حرمت )\r\nهر چند ما على الاصول نظريه سوم را مىپذيريم ولى در خصوص اين روايت تقريبى براى قول به تحريم مىآوريم . راوى از مطلق عزل كه سؤال مىكند ، امام در پاسخ تفصيل مىدهند و مىفرمايند « اما الامة فلا بأس » معلوم مىشود كه در عزل از حرّه « بأس » هست و از سوى ديگر ، نفى بأس ، ظهور در نفى حرمت دارد ، همچنانكه\r\n\r\n","description":"","footnote":"","page_name":" 1348 ","page_number":338},
  {"content":"\r\n\r\nوجود بأس دال بر حرمت است و از تعابير فقها برمىآيد كه اين نكته نزد آنان مسلّم و مفروغ عنه بوده است ، به طورى كه مثلًا مرحوم نراقى ( ره ) و آقاى حكيم ( ره ) دلالت « فيه بأس » را بر حرمت پذيرفته‌اند ولى گفته‌اند روايت يعقوب جعفرى دلالت بر مفهوم ( / فيه بأس ) ندارد .\r\nبنابراين در روايت مورد بحث نيز با توجه به تعبير نفى بأس در بارهء امه و تقابل آن با حكم حرّه مىتوان گفت كه در عزل از حرّه حرمت هست و معناى اكره در ذيل حديث هم ذاتاً اعمّ از حرمت و كراهت است ولى به قرينه صدر روايت مراد كراهت تحريمى است پس صدر روايت دال بر حرمت است و ذيل روايت هم حرمت را نفى نمىكند . بنابراين حديث دال بر حرمت عزل است .\r\n\r\n4 ) روايت مفضّل براى حرمت عزل ( دليل دوم )\r\nدر روايتى مفصل كه در هداية آمده ، مفضّل از امام صادق ( ع ) مىپرسد كه من مطالبى از شما در بارهء متعه شنيده‌ام كه مىخواهم آنها را بر شما عرضه نمايم . سپس حضرت مىفرمايد كه هفتاد خصوصيت در متعه وجود دارد و آن ويژگيها را به ترتيب و به طور مفصّل بر مىشمارد .\r\nاز جمله در قطعه‌اى از روايت آمده است : « . . . ان من عزل بنطفته عن زوجته فدية النطفة عشرة دنانير كفارة و ان من شرط المتعة ان ماء الرجل يضعه حيث يشاء من المتمتع بها « 1 » » در متعه ، عزل جايز است ، ولى در عقد دائم ( البتّه در روايت تعبير به « زوجه » شده كه ظهور در زوجهء متعارف يعنى زوجه در عقد دائم دارد ) براى مرد حق عزل وجود ندارد « ليس له العزل » . البته در سند اين روايت حسين بن حمدان خصيبى ( يا حضينى ) وجود دارد كه در منابع رجالى ( از جمله رجال نجاشى ) وى را تضعيف كرده‌اند . بنابراين تمسك به آن براى حرمت مشكل است .\r\n\r\n\r\n","description":"","footnote":"\r\n( 1 ) بحار الانوار ، ج 53 ، ص 32 .\r\n","page_name":" 1349 ","page_number":339},
  {"content":"\r\n\r\n\r\n5 ) استناد به مخالفت عزل با حكمت نكاح يا استيلاد ( دليل سوم )\r\nاز جمله وجوهى كه براى تقريب حرمت عزل گفته شده ، آن است كه عزل با حكمت نكاح كه استيلاد و بقاى نسل مىباشد ، منافات دارد ؛ بنابراين بايد آن را حرام به شمار آورد .\r\nاين تحليل مردود شمرده شده و گفته‌اند كه نكاح تنها به غرض استيلاد صورت نمىگيرد و تنها ثمره و فايدهء آن بقاى نسل نيست ، بلكه ثمرات زيادى بر آن مترتب است . چه بسا افرادى براى آن كه به فحشا و منكر دچار نشوند ، اقدام به نكاح مىنمايند . بنابراين حكمت نكاح تنها ايجاد و بقاى نسل نيست تا عزل به استناد مخالفت با حكمت مزبور حرام شمرده شود .\r\nبه علاوه ، اصل اقدام به نكاح وجوب ندارد ، بلكه داراى حكم استحباب است بنابراين حتى اگر تنها هدف و غرض نكاح را بقاء و تكثير نسل بدانيم ، اصل نكاح الزامى و واجب نيست تا ايجاد نسل هم الزام و وجوب داشته باشد ، بنابراين تقريب مذكور را نمىتوان پذيرفت و بطلان آن واضح و روشن است « 1 » .\r\n\r\n6 ) استناد به اين كه عزل تضييع مال است ( دليل چهارم )\r\nتقريبى ديگر براى قول به حرمت عزل ، كه از تقريب پيشين بهتر و كم اشكال تر به نظر مىرسد ، آن است كه همانطورى كه تهيهء مال براى اشخاص الزامى نيست ، ولى اتلاف و ضايع كردن مال موجود هم جايز نيست و نعم الهى مانند جاه و مقام و مال را نمىتوان عمداً ضايع نمود ؛ بر اين اساس ، با آن كه وقاع بدون انزال بالاتّفاق جايز است و كسى اين را حرام نميداند ، ولى از آنجا كه نطفه چيزى ارزشمند و مال به شمار مىرود ، معدوم كردن و اتلاف آن مانند تضييع ساير اموال و منافع ، ناروا و غير\r\n\r\n\r\n","description":"","footnote":"\r\n( 1 ) علاوه بر دو پاسخى كه براى تقريب مزبور در اين جلسه از سوى حضرت استاد - مدّ ظلّه - مطرح شد ، ايشان در جلسهء بعد پاسخ سومى هم دادند و آن اين است كه ممكن است در مواردى ايجاد نسل توالى نامطلوب و غير عقلايى در بر داشته و مرجوح باشد و مطلوبيت هميشگى و مطلق آن مورد ترديد و حتّى منع است .\r\n","page_name":" 1350 ","page_number":340},
  {"content":"\r\n\r\nعقلايى و در نتيجه غير مجاز است .\r\nهر چند تقريب مذكور نسبتاً معقول و قابل توجه به نظر مىرسد ، ولى با اين همه ، آن را هم نمىتوان پذيرفت « 1 » . زيرا - همچنانكه پيشتر گفته شده ، دفع ضرر دنيوى اقتضاءً واجب است ، ولى اگر فعليت ضرر همراه با وجود غرضى اقوا باشد ، دفع ضرر مزبور واجب نيست . در عزل هم چه بسا انگيزه‌ها و اغراض عقلايى قوى وجود دارد كه در برابر آن ، تضييع نطفه قبح عقلانى و شرعى خود را از دست مىدهد و در نتيجه اين جهت ، دليل بر حرمت نمىشود .\r\n\r\n7 ) تقريب قول به حرمت در مقام جمع بين روايات ( دليل پنجم )\r\nقائلان به حرمت ممكن است براى مبناى خود به وجه ديگرى هم استناد كنند و آن اين است كه با توجه به روايات معتبرى كه دلالت بر جواز دارد ( مانند اين تعبير :\r\n« الماء له يضعه حيث يشاء ) ، در مقام جمع بين در دو دسته روايات بايد قائل به تحريم شد .\r\nتوضيح آن كه مرحوم آقاى خوئى ( ره ) مىگويند كه ملاك و معيار براى امكان جمع عرفى آن است كه در كلام واحد بتوان هر دو تعبير را جمع كرد بر اين مبنا ، از آنجا كه دو تعبير « فيه بأس » و « لا بأس » جمع عرفى ندارد و نمىتوان در يك كلام آن دو را با هم آورد ، نتيجه مىگيريم كه در اينجا با عدم امكان عرفى بايد به اخبار علاجيه رجوع كرد . از سوى ديگر ما با مراجعهء به منابع فقهى و حديثى درمىيابيم كه تمامى عامّه تا زمان امام صادق ( ع ) قائل به جواز عزل بوده‌اند ، هر چند برخى آن را مكروه شمرده‌اند . مرحوم علامه ( ره ) در تذكره از تعداد قابل توجهى از صحابه و تابعين و فقهاى معاصر با امام صادق ( ع ) يا قبل از ايشان قول به كراهت را نقل كرده است .\r\nالبته فرموده كه يكى از دو قول شافعى و ظاهر كلام احمد ، قول به حرمت مىباشد .\r\nولى اين نكته مشكلى ايجاد نمىكند ، زيرا شافعى دو سال پس از وفات امام صادق\r\n\r\n\r\n","description":"","footnote":"\r\n( 1 ) پاسخ استاد - مدّ ظلّه - به اين تقريب در جلسهء بعد مطرح شد و تفصيل آن را مىتوانيد در درس آينده بيابيد .\r\n","page_name":" 1351 ","page_number":341},
  {"content":"\r\n\r\n( ع ) و احمد حنبل هم شانزده سال پس از وفات آن حضرت به دنيا آمده‌اند و نظر آنها مخلّ به مطلب مذكور نيست و فقهاى متقدم عامه همگى قائل به جواز بوده‌اند .\r\nبنابراين با تعارض روايات و رجوع به اخبار علاجيه ، « خُذْ ما خالَف العامّة » اقتضا مىكند كه قائل به تحريم عزل شويم . از اين رو فقهاى بزرگى مثل شيخ مفيد ( ره ) و شيخ طوسى ( ره ) و شهيد اول ( ره ) قائل به حرمت شده‌اند . در جلسات بعد مناقشهء ما نسبت به اين تقريب مطرح خواهد شد .\r\n\r\nج ) توضيحى پيرامون فتواى مرحوم سيد مرتضى ( ره ) دربارهء عزل :\r\n\r\n1 ) انتساب قول به كراهت به سيد مرتضى ( ره )\r\nقبلًا گفته شد كه ما در آثار فقهى به جا مانده از مرحوم سيد مرتضى ( ره ) نظر او را دربارهء عزل نيافتيم ، ولى صاحب تنقيح قول به كراهت را به وى نسبت داده است . ما قبلًا احتمال مىداديم كه در تنقيح اشتباه صورت گرفته باشد ، همچنانكه در آن اشتباهات فاحش ديگرى نيز در همين مبحث رخ داده است و مىگفتيم كه شايد اشتباهاً نام سيد مرتضى ( ره ) به جاى فقيهى ديگر آمده باشد . اما با تتبّع برخى از آقايان حاضر در جلسه گفته شد كه قول به كراهت در « امالى » مرحوم سيد ( ره ) وجود دارد كه عبارت آن ذيلًا نقل و توضيح داده مىشود .\r\n\r\n2 ) نقل و توضيح عبارت مرحوم سيد مرتضى ( ره ) در امالى\r\nسيد مرتضى ( قدس سرّه ) در مجلس هفتاد و نهم از امالى به تناسب بحث حديثى از پيامبر ( ص ) نقل مىكند : روى عن النّبى ( ص ) انه سئل عن العزل ، فقال : ذلك الوأد الخفى » بعد مىفرمايد : « و قد روى عن جماعة من الصحابة كراهيّة ذلك ، فقال قوم فى الخبر الذي ذكرنا انّه منسوخ » سپس در توضيح اين كه چگونه به آن نسخ گفته‌اند ، بيانى فرموده مىگويد كه چون به پيامبر اكرم ( ص ) مىگويند كه يهود عزل را « مَوْءُودهء صغرى » ( الموؤدة الصغرى ) مىدانند ، حضرت مىفرمايند : « كذبت اليهود » ، يعنى اين سخن\r\n\r\n","description":"","footnote":"","page_name":" 1352 ","page_number":342},
  {"content":"\r\n\r\nيهود نادرست است و خداوند اگر بخواهد كه كسى وجود پيدا كند و متولد شود ، با عزل نمىتوان مانع تحقّق ارادهء الهى شد ، بنابراين عزل موءودهء صغرى نيست . در توضيح مطلب « 1 » بايد گفت كه روايات ديگرى هم به همين مضمون وجود دارد كه دال بر آن است كه هر نسمه و روحى كه در علم الهى گذشته ، وجود پيدا مىكند و نطفهء با عزل و امثال آن از بين نمىرود .\r\nمرحوم سيد ( ره ) در ادامه مىفرمايد :\r\n« و قد يجوز ان يكون قوله - عليه الصلاة و السلام - ذلك الوأد الخفى على طريق التأكيد للترغيب فى طلب النسل و كراهية العزل لا انّه محظور محرّم »\r\n\r\n3 ) آيا كلام سيد ( ره ) دال بر قول به كراهت است ؟\r\nعبارت مذكور صريح در پذيرش قول به كراهت نيست . زيرا وى مىفرمايد كه از جماعتى از صحابه قول به كراهت نقل شده و اينكه آيا با آنان هم عقيده هست يا نه ؟ فهميده نمىشود و صريحاً آن را نپذيرفته و تنها در دلالت آن بحث ادبى كرده است . به علاوه ، بر مبناى ايشان اخبار آحاد ، اگر از مسلّمات نباشد ، قابل استناد نيست . از تعبير وى نيز برمىآيد كه زياد به آن اطمينان نداشته است ( و روى عن جماعة من الصحابة ) او تنها اين نكته را توضيح داده كه مىتوان روايت مذكور را به گونه‌اى معنا كرد كه با فتواى كراهت تنافى پيدا نكند ، ولى اين كه آيا مىتوان به روايت اعتماد كرد و به استناد آن فتوا داد ؟ از كلام وى استفاده نمىشود . از اين رو ، ما احتمال مىدهيم كه صاحب تنقيح فتواى مرحوم سيد ( ره ) را از كتاب فقهى ديگرى كه مرحوم سيد ( ره ) داشته و به دست ما نرسيده است به نام « مصباح » نقل كرده باشد . نام اين كتاب در هر دو فهرست ( شيخ و نجاشى ) آمده است .\r\n« * و السلام * »\r\n\r\n\r\n","description":"","footnote":"\r\n( 1 ) اين توضيح از استاد - مدّ ظلّه - مىباشد .\r\n","page_name":" 1353 ","page_number":343},
  {"content":"\r\n\r\n\r\n18 / 8 / 1378 سه شنبه درس شمارهء ( 149 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات قبل دربارهء حكم عزل سخن گفته ، ادله تحريم عزل را ذكر و برخى از آنها را بررسى كرديم . در اين جلسه درباره ساير ادله تحريم سخن گفته دلالت صحيحهء محمد بن مسلم بر تحريم را مىپذيريم ، سپس به بررسى روايت يعقوب جعفى پرداخته با توجه به ضعف سند روايت ، استناد بدان را نادرست مىخوانيم ، در ادامه دو دليل عقلى بر حرمت عزل ( عزل ، اتلاف شىء با ارزش است و با حكمت نكاح منافات دارد ) را بررسى و ناتمامى آنها را نيز به وجوه متعدد به اثبات مىرسانيم ، بحث از روايات مجوزه قسمتى ديگر از بحثهاى اين جلسه است كه در آن چند روايت معتبر را بر جواز عزل و اين كه اختيار عزل با شوهر است ، خواهيم آورد و در ضمن ، بحثهاى سندى درباره برخى از اين روايات ارائه خواهيم داد .\r\n* * * \r\nالف ) ادامهء بررسى وجوه مذكوره در حرمت عزل و نقد آن :\r\n\r\n1 ) تكميل استدلال به صحيحهء محمد بن مسلم بر تحريم\r\nاز وجوهى كه در جلسهء گذشته براى حرمت عزل ذكر شد ، صحيحهء محمد بن مسلم بود كه حضرت در بيان حكم عزل مىفرمايند : « أمّا الأمة فلا بأس ، و أمّا الحرّة فأنا أكره ذلك . . . » ما اين روايت را دال بر حرمت عزل دانستيم ، ولى ممكن است كسى بگويد : تعبير « أكره ذلك » مانند « يكره » نيست تا بگوييم چون يكره در لسان روايات بر اعمّ از كراهت اصطلاحى و حرمت اطلاق مىشود ، در مقابل « لا بأس » كه قرار گرفت متشخص در حرمت و وجود بأس مىشود ولى چون تعبير « أكره ذلك » در روايت\r\n\r\n","description":"","footnote":"","page_name":" 1354 ","page_number":344},
  {"content":"\r\n\r\nآمده با « لا بأس » تقابل ندارد و بر كراهت اصطلاحى حمل مىشود و بر حرمت بالخصوص يا اعمّ از كراهت و حرمت حمل نمىشود .\r\nدر حالى كه اين توهم صحيح نيست و تعبير « اكره ذلك » نه تنها ظهور روايت در حرمت را ضعيف نمىكند بلكه آن را تقويت نيز مىنمايد . زيرا با رجوع به كلمات قدما روشن مىشود انتساب كراهت به افراد نشانگر فتواى وى به كراهت است ؛ مثلًا وقتى مىگويند « و كره مالك » يعنى : « أفتى مالك بالكراهة » و در اين روايت كه حضرت فرموده‌اند : « فأنا أكره ذلك » يعنى « افتى أنا بالكراهة » و انتساب كراهت به حضرت نشانهء فتواى ايشان در مقابل عامّه است و با توجه به اينكه عامّه تا زمان حضرت صادق عليه السلام قائل به كراهت اصطلاحى عزل بوده‌اند ، كراهت را متشخص در حرمت مىكند .\r\nو توهم اينكه تعبير « أكره ذلك » به معناى اشمئزاز نفسانى بوده باشد در اينجا معنى ندارد چون چيزى كه مورد اشمئزاز نفسانى بوده باشد ، در اينجا نيست و نفسانيت ائمه هم تابع اراده الهى است  ( وَ ما يَنْطِقُ عَنِ الْهَوى )  بنابراين فعل مربوط به ديگران ، عزل مورد كراهت امام عليه السلام مربوط به مكلّفان است نه فعل شخصى امام عليه السلام .\r\n\r\n2 ) تقريب چگونگى ترجيح روايات مانعه و مناقشه در آن\r\nكسانى كه قائل به حرمت عزل شده‌اند با توجه به اينكه روايات را متعارض ديده‌اند در مقام جمع بين ادلهء مانعه و مجوّزه ، چون روايات محرّمه را مخالف عامّه و روايات مجوّزه را موافق عامه يافته‌اند لذا طبق اخبار علاجيه حكم كرده‌اند كه ترجيح با ادلهء محرّمه كه مخالف با عامه است ، مىباشد و حكم به حرمت عزل نموده‌اند .\r\nالبته اين بيان وقتى تمام است كه در مقام جمع بين روايات نتوانيم جمع عرفى براى روايات متعارضه بيابيم ولى اگر به واسطهء جمع عرفى تعارض بدوى ما بين\r\n\r\n","description":"","footnote":"","page_name":" 1355 ","page_number":345},
  {"content":"\r\n\r\nروايات بر طرف شد ، ديگر نوبت به اخبار علاجيه نخواهد رسيد .\r\nبنابراين بايد اول روايات كثيره‌اى كه دال بر جواز عزل است ، را بررسى كنيم تا ببينيم مىتوان بين آنها و ادله محرمه ، جمع عرفى كرد يا خير ؟\r\nمضافاً به اينكه وجوهى كه براى تحريم عزل ذكر شد ، بعضاً بدون تعارض هم قابل مناقشه بوده و فى نفسه دليليت آنها مورد اشكال مىباشد .\r\n\r\n3 ) اشكال بر استدلال به روايت يعقوب جعفرى - جعفى -\r\nاز وجوهى كه بر تحريم عزل ذكر شد ، استدلال به روايت جعفى بود كه ما خواستيم اشكال سندى آن را با فتواى صدوق حل كنيم ولى اين وجه قابل مناقشه است زيرا مكرّراً گفته‌ايم كه فتواى صدوق و كلينى در صورتى نشانهء اعتماد آنها به اسناد روايت است كه حكم الزامى در كار باشد ولى در اين مورد و ساير مواردى كه مورد فتوى حكم الزامى نيست نمىتوان به فتواى آنان استناد كرد و آن را دليل بر اعتماد ايشان بر سند روايت دانست ؛ چون پذيرش مبناى تسامح در ادله سنن در ميان قدما امرى شايع بوده است لذا صدوق در اين مسأله ، صحيحهء محمد بن مسلم را كه دال بر جواز است ، نيز نقل كرده و اين نشان ميدهد كه وى در مسأله قائل به جواز بوده و خواسته با ذكر روايت جعفى مواردى را استثنا كند كه يا اصلًا كراهت ندارند يا كراهت ضعيفى دارند . بلى اگر فتواى وى حرمت بود و از حرمت يك استثنايى ذكر مىكرد ، نشانهء اعتماد وى به سند روايت بود و ما مىتوانستيم بدين وسيله سند را تصحيح نماييم .\r\n\r\n4 ) نقد حكم عقل به لزوم حفظ نطفه و حرمت تضييع آن\r\nوجه ديگرى كه براى حرمت عزل ذكر شده ، اين بود كه گفتيم اگر چيزى كه با ارزش است بدست آمد ، از بين بردن و ضايع كردن آن جايز نيست و نطفه فى نفسه شىء با ارزشى است و نبايد آن را از بين برد .\r\n\r\n","description":"","footnote":"","page_name":" 1356 ","page_number":346},
  {"content":"\r\n\r\nدر پاسخ اين دليل مىگوييم كه اين دليل از يك صغرى ( عزل اتلاف شىء با ارزش است ) و يك كبرى ( اتلاف شىء با ارزش حرام است ) تشكيل شده است ، هم صغرى و هم كبرى اشكال دارد . اشكال صغرى از دو ناحيه است :\r\nاولًا : بنابر روايات بسيار كه از طرق عامه و خاصه نقل شده ، عزل و عدم عزل در ولادت فرزند و عدم آن مؤثر نيست ، و اين امر از جمله اسبابى نيست كه اراده الهى به تحقق مسبب در فرض تحقق آن تعلق گرفته باشد ، بلكه اگر اراده الهى به ولادت فرزند تعلق گرفته باشد ، ارادهء مطلق است خواه عزل شود ، خواه نشود ، و اگر اراده الهى به عدم ولادت فرزند تعلق گرفته باشد باز مطلق است و عزل نكردن در ولادت فرزند مؤثّر نيست « 1 » ، پس عزل از اسباب اتلاف نطفه نيست .\r\nثانياً : اگر ما تأثير عزل را در عدم استيلاد به طور كلى انكار كنيم ، در برخى موارد بىشك عزل تأثيرى ندارد ، همچون عزل از زن حامله و عزل مرد نازا ، يا عزل از زن نازا و يا عزل در زمانى كه قطعاً منشأ ولادت فرزند نيست ، پس دليل بر فرض صحت اخص از مدعى است .\r\nاما اشكال كبرى از اين ناحيه است كه هر اتلاف شىء با ارزش قبيح عقلى و عرفى نيست تا از قبح آن ، حرمت شرعى نتيجه گرفته شود .\r\nدر توضيح اين اشكال ، اشاره به بحثى كه سابقاً در رفع تناقض از دو كلام صاحب كفايه آورديم ، مفيد است ، پيشتر گفتيم كه صاحب كفايه در ردّ اخباريان آورده كه\r\n\r\n\r\n","description":"","footnote":"\r\n( 1 ) ( توضيح بيشتر ) كلام استاد - مدّ ظلّه - ناظر به بحثى كلامى است در مسأله قضا و قدر ، برخى در اين مسأله در تأثير امورى همچون دعا و صدقه - بلكه امور عادى همچون معالجه - در رفع بيمارى اشكال كرده‌اند كه اگر اراده الهى به خوب شدن بيمار تعلق گرفته باشد ، نيازى به اين امور نيست و اگر اراده الهى به بقاء بيمارى متعلق باشد اين اسباب بىفايده است ، در پاسخ اشكال گفته شده كه اراده الهى نسبت به اين اسباب مطلق نيست ، بلكه اراده الهى ممكن است به خوب شدن بيمار از طريق اين اسباب تعلق گرفته باشد ، اين پاسخ به نحو كلى صحيح است و اشكال فوق را مرتفع مىسازد ولى اين بدان معنا نيست كه اراده الهى همواره از طريق اسباب و مقيّد به تحقق سبب خاص مىباشد ، بلكه ممكن است اراده الهى نسبت به يك سبب مطلق باشد و بود و نبود آن در تحقق شىء بىتأثير باشد ، بنابر روايات ، عزل از اين امور است كه در استيلاد نقشى ندارد .\r\n","page_name":" 1357 ","page_number":347},
  {"content":"\r\n\r\nدفع ضرر قطعى ( غير عقوبت ) لازم نيست زيرا تحمّل برخى از امور ضررى به خاطر برخى دواعى عقلًا قبيح نيست و شرعاً هم جايز است ، ولى از سوى ديگر از كلام ايشان در تقريب دليل اوّل از ادله عقلى حجيت ظن « و دعوى استقلاله بدفع الضرر المشكوك كالمظنون قريبة جدّاً ، لا سيّما اذا كان هو العقوبة الاخروية كما لا يخفى » ( كفاية ) استفاده مىشود كه دفع ضرر مشكوك دنيوى هم لازم است ، ما در پاسخ اشكال گفتيم كه دفع ضرر دنيوى عقلًا لازم است ولى اين حكم از احكام فعلى عقلى نيست ، بلكه از احكام اقتضائى است و به جهت برخى دواعى عقلائى تحمل ضرر مىتواند مجاز گردد ، پس اثبات حكم عقل به لزوم دفع ضرر از سوى صاحب كفايه در بحث ادله عقلى حجيت ظن ، ناظر به حكم اقتضايى عقلى است و نفى لزوم عقلى دفع ضرر در مقابل اخباريان ، ناظر به انكار حكم عقلى فعلى است و تنافى در كار نيست .\r\nدر اينجا نيز مىگوييم قبح اتلاف مال ، قبح فعلى عقلى نيست ، بلكه قبح اقتضائى است و مىتواند به جهت برخى دواعى مجاز باشد ، در مسأله عزل نيز نوعاً انسانها به خاطر برخى دواعى عقلايى همچون عدم امكان تربيت فرزند و نداشتن وسائل ادارهء زندگى مادى و معنوى آنها و احتمال فاسد شدن فرزند به جهت فساد محيط و . . . دست به اين كار مىزنند ، و در اين موارد وجهى براى قبح اتلاف نطفه در كار نيست ، بنابراين عزل همانند نابود كردن يك جواهر با ارزش بدون جهت نيست كه مورد تقبيح عقلى و به تبع تحريم شرعى قرار گيرد ، بلكه عزل اگر با داعى عقلايى همراه باشد ، عقلًا قبيح نيست .\r\nمؤيّد عدم تماميت كبراى اين دليل آن است كه در برخى موارد اتلاف نطفه صدق مىكند ولى قطعاً عزل جايز است ، همچون عزل در امه و در غير زوجه و در متعه ( كه بحث آن خواهد آمد ) و عزل با اذن زوجه و در اصنافى از زنان كه در روايت\r\n\r\n","description":"","footnote":"","page_name":" 1358 ","page_number":348},
  {"content":"\r\n\r\nاستثناء شده و . . . ، جواز اتلاف نطفه در اين موارد مؤيّد « 1 » عدم صحّت كبراى فوق است .\r\n\r\n5 ) اشاره به برخى روايات در تأييد پاسخ فوق\r\nدر روايات چندى در كتب خاصه و عامه تصريح شده كه عزل در عدم تولد فرزند مؤثر نيست ، كه برخى از آنها از جهت سند اعتبار دارند ، همچون صحيحهء أبى عبد الرحمن أبى عبد الله عليه السلام كه متن روايت و بحث سندى آن در همين جلسه خواهد آمد .\r\nدر كتب عامه نيز اين روايات را مىبينيم : « روى ابو داود عن جابر قال جاء رجل من الانصار الى رسول الله صلى الله عليه و آله فقال أنّ لى جارية و انا اطوف عليها و انا اكره ان تحمل فقال : اعزل عنها ان شئت ، فانّه سيأتيها ما قدّر لها » .\r\n\r\n\r\n","description":"","footnote":"\r\n( 1 ) استاد - مدّ ظلّه - فرمودند كه ما از آن جهت جواز عزل را در اين موارد مؤيد دانستيم نه دليل ، كه ممكن است كسى بگويد قبح اتلاف شىء با ارزش از قواعد عقلى اقتضايى است كه قابل منع شرعى است و با طروّ ملاك اقوى ، ملاك حرمت اتلاف شىء با ارزش از تأثير مىافتد ، ما سابقاً درباره عناوين ثانويه كه مانع تأثير ملاكهاى ذاتى مىگردند ، گفته‌ايم كه حكم ظاهرى به بناء عقلا در اين موارد بر اين است كه تا عنوان ثانوى احراز نگردد ، بايد بر طبق ملاك ذاتى رفتار كرد ، بنابراين در اينجا نيز تا منع شرعى از تأثير قبح عقلى اتلاف شىء با ارزش به ما نرسد ، در مقام ظاهر بايد حكم به حرمت نمود ، در موارد استثناء شده ما دليل بر جواز عزل داريم ، بنابراين از قاعده عقلى فوق رفع يد مىكنيم ، ولى در ساير موارد دليل بر جواز بما نرسيده بنابراين بايد بر طبق مقتضى عمل كرد و فتواى به حرمت داد .\r\nالبته با توجه به موارد بسيار جواز عزل ، ثبوت اصل قاعده در اينجا محلّ تأمل مىگردد ، از اين رو از جواز عزل در اين موارد به عنوان مؤيد عدم صحت قاعده ياد كرديم .\r\nگفتنى است كه با اين تقريب از دليل عقلى ، هر روايت معتبرى كه دليل جواز عزل باشد ، بر اين دليل مقدّم بوده و موضوع آن را از بين مىبرد و نوبت به تعارض و جمع عرفى يا اعمال قواعد ترجيح نمىرسد ، پس اين دليل بر فرض صحّت تنها در فرض عدم دليل معتبر بر جواز عزل قابل استناد است .\r\n","page_name":" 1359 ","page_number":349},
  {"content":"\r\n\r\n« إنّ رجلًا قال يا رسول الله انّ لى جارية و أنا اعزل عنها و انا اكره ان تحمل و انا اريد ما يريد الرجال و انّ اليهود تحدّث ان العزل الموءودة الصغرى قال كذبت يهود « 1 » ، لو اراد الله ان يخلقه ما استطعت ان تصرفه » .\r\n« روى ابو سعيد ، قال ذكر - يعنى العزل - عند رسول الله ( ص ) قال فلم يفعل احدكم - و لم يقل « فلا يفعل » - فانّه ليس من نفس مخلوقة الّا الله خالقها » .\r\nاين روايت در عوالى اللئالى هم با اين لفظ آمده است : « روى ابو سعيد الخدرى عن رسول الله صلى الله عليه و آله بينا نحن عند رسول الله صلى الله عليه و آله اذ قام رجل من الانصار فقال يا نبى الله انا نصيب سبايا و نحبّ الاثمان ، كيف ترى من العزل فقال رسول الله صلى الله عليه و آله و سلم : و إنّكم لتفعلون ذلك لا عليكم ان لا تفعلوا ، فانّها ليست نسمة كتب الله ان تخرج إلَّا « 2 » و هى خارجة » .\r\nپيامبر ( ص ) در اين روايت اشاره مىفرمايد كه اگر شما عزل نكنيد مشكلى براى شما پيش نمىآيد « لا عليكم ان لا تفعلوا » زيرا عزل نمىتواند مانع تحقق اراده الهى بر استيلاد گردد ، لحن روايت بر كراهت عزل يا استحباب ترك العزل دلالت مىكند .\r\n\r\n6 ) روايتى ديگر در ردّ دليل عقلى گذشته و بررسى دلالت روايت بر جواز عزل\r\nدر صحيحهء رفاعه نيز مىخوانيم : « قال قلت لأبي عبد الله عليه السلام اشترى الجارية فربما احتبس طمثها من فساد دم أو ريح فى رحم فتسقى دواء لذلك فتطمث من يومها ، أ فيجوز لى ذلك و أنا لا ادرى من حبل هو او غيره فقال لى : لا تفعل ذلك ، فقلت له : انّه انّما ارتفع طمثها منها شهراً ، و لو كان ذلك من حبل انّما « 3 » كان نطفة كنطفة الرجل الذي يعزل ، فقال لى : انّ النطفة اذا وقعت فى الرحم تصير الى علقة ، ثم الى مضغة ، ثم الى ما شاء الله ، و انّ النطفة اذا وقعت فى غير الرحم لم يخلق منها شىء فلا تسقها دواء اذا ارتفع طمثها شهراً و جاز وقتها الّذى كانت تطمث فيه « 4 » » .\r\n\r\n\r\n","description":"","footnote":"\r\n( 1 ) با توجه به تكذيب يهود در اين روايت ، چنين به نظر مىآيد كه روايتى كه عزل را « الوَأْد الخفى » خوانده است از اسرائيليات باشد و به دروغ به پيامبر صلوات الله عليه و آله نسبت داده شده است .\r\n( 2 ) اين كلمه در جامع الاحاديث ( 20 : 213 / 667 ، باب 27 از ابواب مباشرة النساء ، ح 4 ) به صورت « ألا » ضبط شده كه اشتباه است .\r\n( 3 ) كذا و الصواب : فانّما\r\n( 4 ) وسائل 2 : 338 / 2305 ، باب 33 ، از ابواب الحيض من كتاب الطهارة ، ح 1 .\r\n","page_name":" 1360 ","page_number":350},
  {"content":"\r\n\r\nدر اين روايت بين نطفه قبل از وقوع در رحم و نطفه پس از وقوع در رحم فرق قائل شده است و از نحوه پاسخ امام عليه السلام فهميده مىشود كه اتلاف نطفه با عزل جايز است ، بنابراين دليل عقلى فوق باطل است ( يا به جهت عدم وجود صغرى براى آن يا به جهت عدم تماميت كبرى ) محصل فرمايش امام عليه السلام اين است كه نطفه پس از وقوع در رحم مبدأ نشوء آدمى است ، ولى قبل از آن هنوز چنين مبدئيتى نيافته ، بنابراين عزل كردن همانند ازدواج نكردن مىباشد كه سبب از بين بردن زمينه استيلاد مىباشد . به هرحال روايت دليل بر عدم صحت استدلال عقلى فوق مىباشد .\r\nدر اينجا مناسب است به اين نكته اشاره كنيم كه اين روايت را مىتوان از ادله جواز عزل برشمرد و مورد روايت هر چند كنيز مىباشد كه عزل در آن بىشك جايز است ، ولى در تنظيرى كه راوى ذكر كرده : « و إنّما كان نطفة كنطفة الرجل الّذى يعزل » و امام عليه السلام آن را تقرير فرموده ، كلمه « الرجل » ذكر شده نه « المالك » و اين نشان مىدهد كه عزل در غير مالك ( شوهر ) هم جايز است .\r\nولى استدلال اين روايت از دو جهت محل اشكال است :\r\nجهت اول : در عزل دو بحث وجود دارد :\r\nبحث اول : آيا عزل ذاتاً جايز است يا محرم ؟ بحث دوم : آيا عزل با حق زوجه تنافى دارد يا خير ؟ در نتيجه عزل بايد با اجازه زوجه صورت گيرد يا بدون اجازه زوجه هم جايز است ؟\r\nآنچه روايت بدان ناظر است جواز ذاتى عزل است و اين امر منافات با وجود حق زوجه در اين مورد ندارد .\r\nجهت دوم : اين روايت ناظر به حكم ديگرى است و مستقيماً ناظر به تجويز عزل و عدم آن نيست ، بنابراين از روايت اطلاق فهميده نمىشود ، و همين مقدار كه عزل\r\n\r\n","description":"","footnote":"","page_name":" 1361 ","page_number":351},
  {"content":"\r\n\r\nدر برخى موارد همچون موارد استثناء شده در روايت يعقوب جعفرى و موارد ديگر براى مرد جايز باشد ، براى صحت استعمال جمله فوق از سوى سائل كافى است ، بنابراين از روايت فهميده نمىشود كه سائل عزل را مطلقاً جايز پنداشته تا از تقرير امام عليه السلام جواز مطلق آن را نتيجه بگيريم ، پس استدلال به روايت در موارد محل نزاع نادرست است .\r\n\r\n7 ) توهم منافات جواز عزل با حكمت تشريع نكاح و ردّ آن\r\nممكن است توهم شود كه اگر ما قائل به جواز شويم ، لازم مىآيد كه حكمت نكاح كه استيلاد است ، از بين برود ، در روايت مفضّل بن عمر كه در كتاب هداية حسين بن حمدان خصيبى ( حضينى ) ذكر شده به اين امر اشاره شده كه تضييع نسل در عزل وجود دارد و همين امر منشأ حرمت عزل در عقد دائم مىگردد ، البته در عقد ازدواج موقت چون جنبه رسمى نداشته و حالت قاچاق دارد ، اين اشكال مطرح نيست . ولى اين روايت ضعيف است و اصل استدلال هم توهّمى بيش نيست ، زيرا ؛\r\nاولًا : استيلاد امرى استحبابى است و اصل نكاح هم استحبابى است ، و امر استحبابى نمىتواند منشأ حكم تحريمى به جواز عزل گردد .\r\nثانياً : حكمت نكاح منحصر در استيلاد نيست ، بلكه يكى از فوائد نكاح حفظ نسل است و فائده مهم ديگر نكاح جلوگيرى از فحشاء با تأمين نيازهاى جنسى انسانهاست .\r\nثالثاً : مراد ما از جواز عزل ، عزل در تمام عمر نيست تا اصلًا بچه بوجود نيايد ، بلكه به صورت قضيه جزئيه مىخواهيم ببينيم كه عزل جايز است يا نه ؟\r\nرابعاً : ما در اوائل بحث نكاح درباره استحباب تكثير نسل گفتيم كه اين استحباب در همه جا نيست ، بلكه در استيلاد برخى موارد قطعاً مطلوب نيست ، بلكه شايد در جواز و مشروعيت آن هم شبهه شود ، پس با استحباب استيلاد كه دائمى نيست نمىتوان به طور مطلق حكم به حرمت عزل نمود .\r\n\r\n","description":"","footnote":"","page_name":" 1362 ","page_number":352},
  {"content":"\r\n\r\nبهر حال برخى از وجوه مذكور در اثبات عزل - ذاتاً - اعتبار ندارد . ولى برخى ديگر ذاتاً معتبر است و از سوى ديگر 7 روايات مجوزهء عزل هم در كار هست كه بايد آنها را ذكر كرده و ضمن بررسى آنها در مقام جمع بين روايات برآييم .\r\n\r\nب ) تحقيق در روايات وارده در جواز عزل :\r\n\r\n1 ) روايت محمد بن مسلم عن أبى عبد الله عليه السلام\r\n« محمد بن يحيى عن احمد بن محمد عن ابن محبوب عن العلاء عن محمد بن مسلم قال سألت أبا عبد الله عليه السلام عن العزل ، فقال : ذاك الى الرجل يصرفه حيث يشاء « 1 » » اين روايت در فقيه هم آمده ولى به اين صورت « سأل محمد بن مسلم أبا جعفر عليه السلام عن العزل ، قال : الماء للرجل يصرفه حيث يشاء « 2 » » و اين روايت صحيحه مىباشد .\r\n\r\n2 ) روايت عبد الرحمن بن ابى عبد الله\r\n« محمد بن يحيى عن احمد بن محمد عن ابن فضال عن ابن بكير عن عبد الرحمن بن أبى عبد الله قال : سألت أبا عبد الله عليه السلام عن العزل ، فقال : ذاك إلى الرجل « 3 » » .\r\nعبد الرحمن بن ابى عبد الله كه همان عبد الرحمن بن ميمون است از ثقات مىباشد و ابن فضال و ابن بكير هم هر چند كه فطحى مذهبند ولى از ثقاتند و بنابراين ، اين روايت هم معتبر است و موثقه مىباشد .\r\n\r\n3 ) روايت عبد الرحمن الحذّاء\r\n« ابو على الأشعرى « 4 » عن محمد بن عبد الجبار عن صفوان عن ابن أبى عمير عن عبد\r\n\r\n\r\n","description":"","footnote":"\r\n( 1 ) كافى 5 : 504 / 3 ، تهذيب 7 : 417 / 1669 .\r\n( 2 ) فقيه 3 : 273 / 1295 .\r\n( 3 ) كافى 5 : 504 / 1 ، تهذيب 7 : 416 / 1667 .\r\n( 4 ) ( توضيح بيشتر ) در جامع الاحاديث سند حديث چنين است « محمد بن يحيى عن أبى على الأشعرى عن محمد بن عبد الجبار . . . » در حالى كه محمد بن يحيى كه محمد بن يحيى العطار است با ابو على اشعرى كه همان احمد بن ادريس است در يك طبقه و هر دو از مشايخ بدون واسطهء كلينى مىباشند و منشأ اشتباه در جامع الاحاديث آن است كه شيخ در تهذيب در هنگام نقل روايات اين باب از كافى در يك سند از محمد بن يعقوب با ضمير تعبير كرده است و پس از آن روايتى را كه محمد بن يحيى در صدر سند آن است به صورت معلق ذكر كرده\r\n","page_name":" 1363 ","page_number":353},
  {"content":"\r\n\r\nالرحمن الحذاء عن أبى عبد الله عليه السلام قال : كان على بن الحسين لا يرى بالعزل بأساً فقرأ هذه الآية  ( وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى )  فكلّ شىء أخذ اللّه منه الميثاق فهو خارج و ان كان على صخرة صمّاء » .\r\nدر اين روايت أبو على اشعرى كه همان احمد بن ادريس است از ثقات بوده و محمد بن عبد الجبار و صفوان كه صفوان بن يحيى است و ابن ابى عمير نيز ثقه مىباشند . ولى اعتبار عبد الرحمن الحذاء نياز به بررسى دارد ، و بر مبناى وثاقت مشايخ ابن ابى عمير مىتوان آن را ثابت نمود البته در سند اشكالى ديده مىشود كه ابن ابى عمير و صفوان هر دو در يك طبقه بوده ، بلكه صفوان اندك تقدّم طبقه بر ابن ابى عمير داشته ، بنابراين روايت صفوان از ابن ابى عمير بسيار بعيد است ، در حل اين اشكال مىتوان گفت كه كلمه « عن » بعد از صفوان مصحّف « واو » بوده و ابن أبى عمير معطوف بر صفوان است ، بنابراين وجه ديگرى بر اعتبار عبد الرحمن حذّاء بر پايه اعتبار مشايخ صفوان پديد مىآيد .\r\nولى اين امر مبتنى بر نسخهء موجود بود و در اينجا نسخ مختلفى وجود دارد كه وضعيت سند را تغيير مىبخشد ، و ممكن است نسخهء صحيح صفوان عن ابن عميرة و عبد الرحمن الحذاء عن ابى عبد الله عليه السلام باشد ، مراد از ابن عميره ، سيف بن عمير است كه از روات ثقه مىباشد ، بنابراين احتمال هر چند در اعتبار\r\n\r\n\r\n","description":"","footnote":"\r\nو سپس روايت مورد بحث را بازهم با ضمير آورده است و هر چند كه ظاهر بدوى اسناد رجوع ضمير به محمد بن يحيى است ولى كسانى كه با اسناد كافى و روش شيخ در تهذيب آشنا باشند در ارجاع ضمير به محمد بن يعقوب ترديد نمىكنند و اين عدم توجه باعث شده است كه در جامع الاحاديث محمد بن يحيى ، در صدر سند اين روايت واقع شود درحالىكه نقل او از ابو على اشعرى غير متعارف است .\r\nاشتباه ديگرى كه در جامع الاحاديث است و منشأ آن همان نقل شيخ در تهذيب است آن است كه هر چند كه در كافى اسناد بدون هيچ اشكالى آمده است در حاشيهء جامع الاحاديث آن را معلق بر سند سابق دانسته و محمد بن يحيى را در صدر سند كافى نيز مفروض دانسته است ( تهذيب )\r\nبه هر حال بودن و نبودن محمد بن يحيى العطار كه از اجلاء ثقات است در اعتبار روايت تأثيرى ندارد .\r\n","page_name":" 1364 ","page_number":354},
  {"content":"\r\n\r\nسند ترديدى باقى نمىماند و اعتبار آن بر مبناى ثقات مشايخ صفوان هم نخواهد بود ، ولى با توجه به عطف عبد الرحمن حذاء و عدم انحصار وى در طبقه مشايخ صفوان ديگر نمىتوان وثاقت عبد الرحمن حذاء را نتيجه گرفت ، زيرا در بحث مشايخ صفوان گفتيم كه تنها مشايخى از وى كه منحصر بوده يا همراه وى راوى ثقه‌اى واقع نشده ، از مبناى توثيق مشايخ صفوان و ابن ابى عمير و . . . اعتبار آنها اثبات مىگردد . ولى به نظر مىرسد كه نسخهء صحيح « صفوان عن ابن عطية ابى عبد الرحمن الحذاء » باشد ، مراد از ابو عبد الرحمن حذاء در سند حسن بن عطيه است كه در نجاشى ترجمه و صريحاً توثيق شده و بنابراين سند بىاشكال و صحيح خواهد بود « 1 » .\r\n\r\n\r\n","description":"","footnote":"\r\n( 1 ) ( توضيح بيشتر ) در سند روايت فوق در نسخ و مصادر اختلاف بسيارى ديده مىشود ، در نسخه كافى چاپ غفارى 5 : 504 همانگونه‌اى كه نقل كرده در برخى نسخ تهذيب به جاى عن بعد از ابن ابى عمير واو ديده مىشود در نسخه چاپ سابق كافى 2 : 59 ، عن ابى عمير و در برخى نسخ آن : ابن عميرة كه به اين شكل در نسخه چاپى تهذيب 7 : 417 / 1670 ، و در برخى نسخ كافى : عن ابى عميرة ، و در برخى نسخ آن : و ابن أبى عمير و عبد الرحمن . . . و در حاشيه وسائل از برخى نسخ : عن أبى عميرة عبد الرحمن الحذّاء . اين اختلاف بسيار در نسخ نشان از خللى جدى در سند مىنمايد ، از سوى ديگر عبد الرحمن الحذاء در جايى - بجز كافى 7 : 181 / 5 : صفوان بن يحيى عن عبد الرحمن الحذاء عن ابى عبد الله عليه السلام - در كتب رجال و اسناد ديده نشده و ظاهراً عنوان صحيح در اين سند كافى 7 : 181 / 5 ، عن ابى عبد الرحمن الحذاء است كه نجاشى وى را به عنوان ايوب بن عطية ابو عبد الرحمن الحذّاء ترجمه كرده و صفوان بن يحيى را راوى كتاب وى قرار داده ، برخى نيز ابو عبد الرحمن الحذاء را از اصحاب الصادق عليه السلام دانسته و روايت وى از آن حضرت و غير آن در اسناد ديده شده است ( كافى 3 : 493 / 9 ، تهذيب 1 : 469 / 1540 ) نكته جالب توجه در اين است كه نجاشى در طريق خود به وى مىگويد : « . . . حدّثنا صفوان بن يحيى قال حدّثنا ابو عبد الرحمن بن عطية بكتابه » اين عبارت نشان مىدهد كه ايوب بن عطيه به كنيه معروف بوده است ، با توجه به آنچه گذشت ظاهراً اصل سند ، مورد بحث چنين بوده است : صفوان عن ابن عطية أبى عبد الرحمن الحذاء ، و سپس كلمه « عطية » به عمير يا عميره تصحيف شده ( كه اين دو واژه بسيار در كتابت شبيه عطيه هستند ) و نيز « ابى » به « عن » تبديل شده و سپس « ابن عمير » يا « ابن عميرة » به ابن ابى عمير كه راوى بسيار مشهورى است بدل گشته است ، در نسخ گاه يك يا چند تصحيف از اين دست رخ داده و اختلاف شديد نسخ را پديد آورده است .\r\nمؤيد احتمال فوق اين است كه ابى عبد الرحمن الحذاء در نسخه چاپى محاسن : 142 / 37 به عبد الرحمن الحذاء تبديل شده ولى در نسخهء بحار 27 : 91 / 46 به صورت صحيح آمده كه نقل تفسير عياشى 1 : 169 نيز آن را تأييد مىكند .\r\n","page_name":" 1365 ","page_number":355},
  {"content":"\r\n\r\n\r\n4 ) روايت محمد بن مسلم عن ابى جعفر عليه السلام\r\n« شيخ طوسى ( به اسناد خود ) عن البرقى عن القاسم بن محمد عن العلاء بن رزين عن محمّد بن مسلم قال قلت لأبي جعفر عليه السلام : الرجل تكون تحته الحرّة ، أ يعزل عنها قال ذاك اليه ان شاء عزل و ان شاء لم يعزل « 1 » » .\r\nدر سند روايت مراد از القاسم ، بن محمد جوهرى است كه هر چند واقفى است ولى به عقيدهء ما ثقه است پس رواية موثقه است .\r\n\r\n5 ) روايت ابى بصير\r\n« سعيد بن عبد الله فى بصائر الدرجات : عن محمد بن الحسين بن أبى الخطّاب و الحسن بن موسى الخشّاب و محمد بن عيسى بن عبيد عن على بن اسباط عن يونس بن عبد الرحمن عن اسحاق بن عمّار عن أبى بصير عن أبى عبد الله عليه السلام قال قلت له : ما تقول فى العزل ، فقال : كان على عليه السلام لا يعزل و امّا انا فأعزل ، فقلت : هذا خلاف ! فقال ما ضرّ داود ان خالفه سليمان و الله يقول :  فَفَهَّمْناها سُلَيْمانَ  « 2 » » .\r\nبنابراين روايت سيره عملى حضرت امير و حضرت صادق عليه السلام در مسأله عزل متفاوت بوده ولى اين اختلاف مسأله‌اى نيست و هر دو در جاى خود صحيح بوده ، و چه بسا عزل امام صادق عليه السلام به اين جهت بوده كه مشكله اولاد ناخلف مطرح بوده و امام عليه السلام به جهت علومى كه بر آن واقف بوده از اين مشكله آگاه و با عزل در صدد جلوگيرى از آن بوده يا در موارد استثناء از كراهت عزل بوده است ، بهر حال منشأ اختلاف عمل اين دو امام بزرگوار عليهما السلام اختلاف شرائط بوده همچون اختلاف دو نبى بزرگ يعنى داود و سليمان كه در آيه قرآن بدان اشاره شده است . همان تفهيم كه در آيه قرآن به حضرت سليمان نسبت داده شده درباره ائمه عليهم السلام هم بوده است . « * و السلام * »\r\n\r\n\r\n","description":"","footnote":"\r\n( 1 ) وسائل 20 : 150 / 25276 ، باب 75 از ابواب مقدمات النكاح ، ح 5 .\r\n( 2 ) وسائل 20 : 150 / 25277 ، باب سابق ، ح 6 .\r\n","page_name":" 1366 ","page_number":356},
  {"content":"\r\n\r\n\r\n19 / 8 / 1378 چهارشنبه درس شمارهء ( 150 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته مسأله جواز عزل در حرّه مورد بررسى قرار گرفت . اكثر ادلهء حرمت و پاره‌اى از ادلهء مجوزين مطرح شد . در اين جلسه تعدادى از روايات دال بر جواز نظر مشهور فقها ميان اين دو دسته روايات جمع عرفى كرده و روايات دال بر حرمت را حمل بر كراهت مىكنيم . در ادامه جواز عزل در مورد متعه با توجه به اجماع فقها و روايات داله اثبات مىگردد .\r\n* * * \r\nالف ) روايات دال بر جواز عزل :\r\n\r\n1 ) صحيحه يا موثقهء محمد بن مسلم\r\n« محمد بن يعقوب عن احمد بن محمد العاصمى عن على بن الحسن بن فضال عن على بن اسباط عن عمّه يعقوب بن سالم عن محمد بن مسلم عن أبى جعفر عليه السلام قال : لا بأس بالعزل عن المرأة الحرّة ان أحبّ صاحبها و أن كرهت ليس لها من الامر شىء « 1 » » .\r\n\r\nسند روايت :\r\nكلينى از احمد بن محمد عاصمى كه ثقه مىباشد ، روايت را نقل كرده است . على بن حسن بن فضال فطحى ثقه مىباشد . على بن اسباط يا امامى و يا فطحى ثقه است . يعقوب بن سالم ثقه و محمد بن مسلم كه عدل امامى است . بنابراين روايت موثقه است .\r\n\r\nتوضيح روايت :\r\nاز اين روايت استفاده مىشود كه عزل جائز بوده و جزو حقوق لازم\r\n\r\n\r\n","description":"","footnote":"\r\n( 1 ) جامع الاحاديث ، ج 20 ، ص 215 ، رقم 676 ، باب 27 ، ابواب مباشرة النساء ، حديث 14 .\r\n","page_name":" 1367 ","page_number":357},
  {"content":"\r\n\r\nالرعايهء زن نيز به شمار نمىرود .\r\n\r\n2 ) احمد بن محمد بن عيسى عن سعيد بن اسماعيل عن أبيه :\r\n« احمد بن محمد بن عيسى عن سعيد بن اسماعيل عن أبيه قال : سألت الرضا ( ع ) عن رجلٍ تزوّجَ امرأةً به شرط أن لا يتوارثا و ان لا يطلب منها ولداً قال عليه السلام : لا احبّ « 1 » »\r\n\r\nتوضيح اين روايت :\r\nمردى با زنى ازدواج كرده است و ظاهراً ازدواج دائم است [ چرا كه در متعه عدم توارث نيازى به شرط كردن ندارد 
  ] و شرط كرده‌اند كه از يكديگر ارثى نبرده و صاحب اولاد نيز نشوند . امام مىفرمايند : چنين شرطى را دوست ندارم . ( و به نظر مىرسد كه جائز مىباشد ، ولى مكروه است ) ولى تعبير « لا احب » هر چند ذاتاً ظهور در كراهت دارد ، ولى ارث نبردن مسلماً به معنى حرمت است ؛ چرا كه در ازدواج دائم شرط عدم توارث باطل است بنابراين « لا احبّ » در قسمت عدم وارث به معنى حرمت و در قسمت عدم استيلاد ممكن است به معنى حرمت يا كراهت استعمال شده باشد . بنابراين روايت از اين جهت مجمل بوده و براى حرمت يا جواز قابل استدلال نيست .\r\n\r\n3 ) معتبرهء رفاعه\r\n« محمد بن يعقوب عن عدة من اصحابنا عن احمد بن محمد عن ابن محبوب عن رفاعه قال : « قلت لأبي عبد الله ( ع ) : اشترى الجارية فربّما احتبس طمثها من فساد دم او ريح فى رحم فتسقى دواء لذلك فتطمث من يومها ، أ فيجوز ذلك و انا لا أدرى من حبل هو او غيره ؟ فقال لى :\r\nلا تفعل ذلك ، فقلت له : انّه انّما ارتفع طمثها منها شهراً و لو كان ذلك من حبلٍ انّما كان نطفةً كنطفة الرجل الذي يعزل ، فقال لى : انّ النطفة اذا وقعت فى الرحم تصير الى علقةٍ ثم الى مضغة ، ثم الى ما شاء الله و إنّ النطفة اذا وقعت فى غير الرحم لم يخلق منها شىء ، فلا تسقها دواء اذا ارتفع طمثها شهراً و جاز وقتها الذي كانت تطمث فيه »\r\nترجمه : سؤال از زنى است كه زمان عادت او به تأخير افتاده و نمىداند در اثر مرض\r\n\r\n\r\n","description":"","footnote":"\r\n( 1 ) جامع الاحاديث ، ج 21 ، ص 274 ، رقم 942 ، باب 43 ، ابواب القسم ، حديث 1 .\r\n","page_name":" 1368 ","page_number":358},
  {"content":"\r\n\r\nاست يا در اثر حمل ، آيا وى مىتواند دوائى استفاده كند و در نتيجهء استفاده از دوا عادت وى برگردد ؟ حضرت مىفرمايند : اين كار را نكند . سائل مجدداً مىپرسد عادت وى فقط يك ماه به تأخير افتاده است و اگر حامله باشد از بين بردن نطفه مانند كسى است كه با عزل ، نطفه را از بين مىبرد [ كانّ چطور عزل را جايز مىدانيد ولى اين مورد را جائز نمىشماريد 
  ] حضرت مىفرمايند : [ اين مورد با عزل تفاوت دارد چرا كه 
  ] نطفه هنگامى كه در رحم واقع مىشود امكان تبديل به مضغه و سپس به علقه و سپس به آنچه خدا بخواهد ، دارد ؛ ولى نطفه‌اى كه در غير رحم ريخته مىشود قابليت ايجاد چيزى را ندارد ، پس چنين كسى حق استفاده از دوا را ندارد .\r\n- موضوع روايت گرچه در جاريه است ولى به دو جهت اختصاص به جاريه ندارد :\r\n1 ) از سؤال برمىآيد كه ارتكاز سائل ، جواز عزل بر مطلق « رجل » بوده است و اين ارتكاز تقرير شده است .\r\n2 ) تعليلى كه امام در پاسخ مىفرمايند با جاريه ارتباط خاصى ندارد و عام مىباشد . بنابراين روايت را شايد بتوان از روايات مجوزه شمرد . البته ايراداتى به اين استدلال وارد است كه در جلسهء گذشته توضيح داده شد .\r\n\r\nمناقشه در دلالت روايت\r\nما هر چند در جلسات گذشته در دلالت فيه بأس بر حرمت مناقشه نكرديم ولى به نظر مىرسد كه دلالت آن نيز قابل مناقشه است زيرا « بأس » بر حرمت وضع نشده است و دلالت « فيه بأسٌ » بر حرمت وضعى نيست و اگر باشد ، اطلاقى است و اين دلالت اطلاقى مخصوص مواردى است كه به شكل قضيهء موجبه در منطوق كلام اثبات « بأس » شده باشد . ولى اگر منطوق قضيه سالبه باشد كه سلب مطلق بأس - اعم از كراهت و حرمت - استفاده مىشود و مفهوم آن ثبوت فى الجملهء « بأس » است و دلالتى بر حرمت نمىكند ولى اگر در پاسخ سؤال از عزل فرموده باشند « فيه بأس » ظاهر اطلاقى كلام اين است كه مؤاخذه در آن هست و اگر مؤاخذه نداشته باشد ،\r\n\r\n","description":"","footnote":"","page_name":" 1369 ","page_number":359},
  {"content":"\r\n\r\nبايد بيان گردد .\r\n\r\nب ) روايات دال بر حرمت :\r\n\r\n1 ) روايت دعائم\r\n« الدعائم عن جعفر بن محمد عليهما السلام أنّه قال : لا بأس بالعزل عن الحرة باذنها و عن الامة باذن مولاها و لا بأس أن يشترط ذلك عند النكاح و لا بأس بالعزل من الموضع مخافة أن تعلّق فيضرّ ذلك بالولد روى ذلك عن رسول الله ( ص ) « 1 » » .\r\nمفهوم روايت اين است كه عزل از حرهء دائمه در غير از موارد ذكر شده جايز نيست .\r\nسند اين روايت صحيح نيست و بنابراين مىتوان آن را از روايات مؤيد حرمت دانست .\r\n\r\n2 ) روايت ديگر از دعائم\r\n« الدعائم عن على ( ع ) أنّه قال الوأد الخفى أن يجامع الرجل المرأةَ فاذا أحسّ الماء نزعه منها فأنزله فيما سواها فلا تفعلوا ذلك فقد نهى رسول الله ( ص ) أن يعزل عن الحرة الّا باذنها و عن الأمة الّا باذن سيّدها ( يعنى عليه السلام اذا كان لها زوج لانّ ولدها يكون مملوكاً للسيد فلا يجوز العزل عنها الّا باذنه و كذلك للحرة حق فى الولد فلا يجوز العزل عنها الا باذنها فأمّا المملوكة فلا بأس بالعزل عنها و لا يلتفت الى اذنها فى ذلك ) » .\r\n* ظاهر « فلا تفعلوا » و ظاهر « فقد نهى رسول الله ( ص ) » حرمت عزل است ولى چون سند اين روايت نيز صحيح نبوده به عنوان مؤيد حرمت نقل مىشود .\r\n\r\n3 ) روايت يعقوب جعفى\r\n« القاسم بن يحيى عن جده الحسن بن راشد عن يعقوب الجعفى قال : سمعت ابا الحسن عليه السلام يقول : لا بأس بالعزل فى ستة وجوه : المرأة التى تيقنت انها لا تلد و المسنّة و المرأة\r\n\r\n\r\n","description":"","footnote":"\r\n( 1 ) جامع الاحاديث ، ج 20 ، ص 213 ، رقم 670 ، باب 27 ابواب مباشرة النساء ، حديث 8 .\r\n","page_name":" 1370 ","page_number":360},
  {"content":"\r\n\r\nالسليطة و البذيّة و المرأة التى لا ترضع ولدها و الأمة « 1 » »\r\nدر جلسات گذشته گفتيم دلالت اين روايت بر حرمت عزل تمام به نظر مىرسد لكن از نظر سندى قابل تصحيح نيست و لذا به عنوان مؤيد حرمت عزل قابل استناد است . لكن چنانچه در ذيل روايت دعائم گذشت ، دلالت مفهوم « فيه بأس » بر حرمت قابل مناقشه است .\r\n\r\n4 ) صحيحه محمد بن مسلم\r\n« الحسين بن سعيد عن صفوان عن العلاء عن محمد بن مسلم عن احدهما عليهما السلام أنّه سئل عن العزل فقال : امّا الامة فلا بأس و اما الحرّة فانى اكره ذلك الّا أن يشترط عليها حين يتزوّجها « 2 » »\r\nاين روايت از نظر سند صحيحه است و در جلسه 148 گذشت كه دلالت آن بر حرمت عزل تمام است ، ولى در ذيل روايت دعائم گفتيم كه دلالت مفهوم « فيه بأس » بر حرمت قابل مناقشه است .\r\n\r\nج ) آيا جواز عزل از حقوق زن است ؟ ( جمع بين روايات ) :\r\nاز مجموع روايات مطرح شده به نظر مىرسد كه عزل ذاتاً جائز مىباشد چرا كه مسلماً با اذن و رضايت زن جائز مىباشد ولى آيا از حقوق زن به شمار مىآيد و بدون رضايت يا اذن وى عزل جائز نمىباشد ؟ روايات متفاوت است .\r\n\r\n1 ) طرح دو دسته روايت\r\nبرخى از روايات مانند صحيحهء محمد بن مسلم و روايات منقول از دعائم بر اين نكته دلالت مىكنند كه عزل از حقوق زن به شمار مىآيد و بدون اذن يا رضايت وى\r\n\r\n\r\n","description":"","footnote":"\r\n( 1 ) جامع الاحاديث 20 / 214 ، رقم 675 ، باب 27 ابواب مباشرة النساء حديث 13 .\r\n( 2 ) جامع الاحاديث ، 20 / 213 ، رقم 669 ، باب 27 ابواب مباشرة النساء ، حديث 7 .\r\n","page_name":" 1371 ","page_number":361},
  {"content":"\r\n\r\nعزل جائز نيست . در مقابل در برخى روايات مجوزه تصريح شده است كه عزل از حقوق زن نيست چرا كه تعبير مىكنند « هو ماؤه يضعه حيث يشاء » و يا « لا بأس بالعزل عن المرأة الحرة ان أحبّ صاحبها و ان كرهت ليس لها من الامر شىء » .\r\n\r\n2 ) جمع ما بين روايات\r\nبه نظر مىرسد كه ظاهر دو دسته روايات متعارض به شمار مىآيد ولى از آنجا كه دستهء دومِ روايات صريح در اين نكته مىباشند كه از حقوق زن به شمار نمىآيد ظاهر رواياتِ دستهء اول را حمل بر كراهت كرده و نهى آن را نهى تنزيهى و اخلاقى به شمار مىآوريم . خصوصاً با توجه به اين نكته كه فتواى مشهور فقها جواز عزل و مكروه بودن آن است كه ذيلًا به آن اشاره مىشود و با توجه به اينكه جمع عرفى ميان دو روايت وجود دارد ، مسأله از باب تعارض محسوب نمىشود . بنابراين عزل در حرّه نيز جائز است ولى مكروه بوده و در صورت رضايت زن يا اشتراط كراهت نيز اسقاط مىگردد .\r\n\r\n3 ) شهرت كراهت عزل در فتواى فقهاء\r\nهمانگونه كه قبلًا ذكر گرديد فقط از كتابهاى مبسوط - خلاف - وسيله - اصباح - لمعه - مقنعه « 1 » و تنقيح ، تحريم عزل استفاده مىشود و كراهت عزل مشهور قوى بين فقهاست . كلينى و ابن جنيد و صدوق و شيخ در نهايه و ابن براج و سلار و ابن ادريس و محقق در شرايع و نافع و يحيى بن سعيد و فاضل آبى و علامه در قواعد و تبصره و ارشاد و تلخيص و مختلف و فخر المحققين و عميدى و ابن فهد و صيمرى و محقق كركى و شهيد ثانى در مسالك و محقق اردبيلى و صاحب مدارك و مجلسى اول و سبزوارى و فيض كاشانى و كاشف اللثام و محدث بحرانى و صاحب رياض و نراقى و شيخ انصارى و . . . . تمام اين فقها قائل به جواز عزل شده‌اند و ذيلًا به پاره‌اى\r\n\r\n\r\n","description":"","footnote":"\r\n( 1 ) در مقنعه عبارت ليس لاحد ان يعزل عن زوجة له حرة . . . . . » آمده است ولى اين عبارت دال بر حرمت نمىباشد چرا كه اولًا : عنوان باب « باب السنه فى عقود النكاح و زفاف النساء » و آداب الخلوة و الجماع مىباشد . و كلمه سنّة در تعبيرات فقهاى زمان شيخ مفيد بر خلاف روايات به معنى استحباب است و ثانياً : در انتهاى اين باب تصريح مىكند كه موارد مطرح شده در باب از مستحبات است . « و لو ان انساناً تعدى ما رسمناه فى جميع ما عددناه لم يكن بذلك فاسقاً و لا تاركاً فرضاً لكنه يكون مخطئاً خطيئةً مخالفاً للسنة تاركاً فضلًا » ، پس كتاب مقنعه از كتب دال بر تحريم خارج مىشود .\r\n","page_name":" 1372 ","page_number":362},
  {"content":"\r\n\r\nاز اقوال آن‌ها اشاره مىگردد :\r\nالمراسم : ( المندوب ) ان لا يعزل عن الحرائر الا باذنهنّ . . . .\r\nالمهذب : و يكره له العزل عن زوجته الحرة الا باذنها\r\nالنهاية : و يكره للرجل ان يعزل عن امرأة الحرة\r\nالشرائع : العزل عن الحرة . . . قيل هو محرم . . . و قيل هو مكروه . . . . و هو اشبه\r\nالجامع : الافضل ان لا يعزل عن الحرّة الا برضاها\r\nنزهة الناظر : و كراهية العزل الا عن عشر الامة و المتمتع بها . . .\r\nالتبصرة : يكره العزل عن الحرة به غير اذنها\r\nالارشاد : يكره العزل عن الحرة به غير اذنها . . . .\r\nالتلخيص : و يكره ، العزل عن الحرة اذا لم يشترط فى العقد . . .\r\nكشف الرموز : و ذهب المتأخر الى كراهية العزل . . . و هو حسن\r\nالمختلف : المشهور كراهة العزل عن الحرة الا مع الاذن . . . لنا اصالة الاباحة\r\nالايضاح : العزل عن المرأة . . . و فيه قولان و القول بالكراهة هو المشهور بين الاصحاب\r\nكنز الفوائد : القول بكراهة العزل عن الحرة من دون اذنها هو المشهور بين الاصحاب\r\nغاية المرام : و الكراهة . . . . اختاره . . . ابو العباس فى مقتصره و هو المعتمد\r\nجامع المقاصد : و اكثر المتأخرين الى انه ( العزل ) مكروه و هو اصح\r\n- خلاصه اينكه كتب ذكر شده و تعداد بسيارى از كتب ديگر فقها دال بر شهرت عظيمه بر كراهت عزل مىباشد و جمع بين دو دسته روايات مطابق نظر مشهور نيز مىباشد .\r\n\r\nد ) بررسى جواز عزل در ازدواج موقت ( متعه ) :\r\nجواز عزل در متعه مسلم و بلا اشكال است و اقوال فقها و روايات دال بر آن بررسى مىگردد .\r\n\r\n","description":"","footnote":"","page_name":" 1373 ","page_number":363},
  {"content":"\r\n\r\n\r\n1 ) اقوال فقها در جواز عزل در متعه\r\nاتفاق و اجماع فقها بر اين است كه عزل در متعه جائز است چرا كه مشهور فقها كه عزل در دائم را جائز شمرده‌اند ، بالاولوية در متعه آن را جائز مىشمرند و فقهائى كه آن را در دائم حرام دانستند در مسأله متعه آن را جائز مىدانند مثلًا شيخ طوسى در مبسوط مىفرمايند : احكام متعه را در نهاية ذكر كرده‌ايم و در نهايه تصريح به جواز عزل در متعه را مىفرمايد . در خلاف چون در اين مسأله با عامّه مخالفتى نداشته مسأله را مطرح نكرده است .\r\nشيخ مفيد تعبيراتى دارد كه از آن جواز استفاده مىشود « 1 » .\r\nبه محقق كركى نسبت داده شده است كه در باب متعه قول واحدى در جواز است « 2 » .\r\nولى با مراجعهء به كتاب ايشان مىبينيم عبارت صريحى در اين مسأله وجود ندارد چرا كه ايشان مىفرمايند اگر ما در دائم قائل به تحريم شويم در متعه قائل به جواز هستيم و نظر خودشان را مىفرمايند ولى نسبت به نظر ديگران اشاره‌اى ندارند .\r\nدر كتب بسيارى از فقها ادعاى اتفاق به جواز عزل در متعه گرديده است كه به تعابير پاره‌اى از آنها ذيلًا اشاره مىگردد :\r\nالف : « در دائم خلاف است « 3 » » : تنقيح فاضل مقداد و ايضاح فخر المحققين\r\nب : « لا نزاع » : روضة المتقين\r\nج : « بلا خلاف » : مفاتيح فيض - كفايه سبزوارى - حدائق\r\nد : « اتفاق - موضع وفاق » : شرح لمعه - نهاية المرام - كشف اللثام\r\nه : « اجماع » : رياض و جواهر الكلام\r\n\r\n\r\n","description":"","footnote":"\r\n( 1 ) گذشته از آنكه نسبت حرمت عزل از حرّه دائمه به مفيد تمام نيست چنانچه در حواشى همين جلسه گذشت .\r\n( 2 ) در جواهر و به تبع آن مستمسك اين نسبت وجود دارد .\r\n( 3 ) از آن استفاده مىشود كه در متعه لا خلاف است .\r\n","page_name":" 1374 ","page_number":364},
  {"content":"\r\n\r\n- تعبيراتى مشابه تعبيرات ذكر شده در كلمات فقها وجود داشته و از آنها استفاده مىشود ، مسأله اجماعى و بلا خلاف مىباشد .\r\nحدائق در يك جا مىگويد « ظاهرهم الاتفاق » در جاى ديگر ادعاى « اتفاق » مىكند و در جاى ديگر ادعاى « اتفاق » مىكند و در جايى ديگر مىگويد « نقل غير واحد من الاصحاب انه موضع وفاق » .\r\nما نيز با فحص ، يك نفر مخالف جواز عزل در متعه نيافتيم . تنها شهيد ثانى تعبيرى در مسالك دارد كه مىفرمايد : « زاد بعضهم كونها منكوحة بالعقد الدائم و كون الجماع فى الفرج » و ظاهر اين تعبير اين است كه مسأله اتفاقى نيست و اين تعبير بايد از سهو قلم ايشان باشد ، چرا كه خود ايشان در محلى ديگر از مسالك دعواى اتفاق كرده است .\r\n\r\n2 ) بررسى روايات دال بر جواز عزل در متعه\r\nمرحوم آقاى حكيم ره و مرحوم آقاى خوئى ره مىفرمايند دليلِ روايتى بر جواز عزل در متعه وجود ندارد ولى به نظر مىرسد بتوان به ادله‌اى از روايات نسبت به جواز عزل در متعه استناد نمود ، هر چند برخى از آنها داراى سند ضعيف مىباشد .\r\n\r\n- روايت مفضل بن عمر\r\nدر كتاب هداية حسن بن حمدان الخصيبى ( الحضينى ) قال الصادق ( ع ) يا مفضل حدثنى ابى محمد بن على عن آبائه يرفعه الى رسول الله ( ص ) انّه قال : ان الله اخذ الميثاق على سائر المؤمنين ان لا تعلّق منه فرج من متعةٍ انه احد محن المؤمن الذي تبيّن ايمانه من كفره اذا علق منه فرج من متعة ، و قال رسول الله ( ص ) : ولد المتعة حرام و أنّ الاجود ان لا يضح النطفة فى رحم المتعة « 1 » » در قسمتى ديگر از روايات آمده است : « ان من شرط المتعة ان ماء الرجل يضعه حيث يشاء من المتمتع بها « 2 » » .\r\n- در اين روايت كه سند ضعيفى دارد عزل در متعه نه تنها جائز شمرده شده است بلكه سفارش نيز به انجام آن گرديده است .\r\n\r\n\r\n","description":"","footnote":"\r\n( 1 ) جامع احاديث الشيعة ، 21 : 14 / 43 .\r\n( 2 ) بحار الانوار ، ج 53 ، ص 32 .\r\n","page_name":" 1375 ","page_number":365},
  {"content":"\r\n\r\n\r\n- روايت ابن أبى عمير\r\nعلى بن ابراهيم عن أبيه عن ابن أبى عمير و غيره قال : « الماءُ ماءُ الرجل يضعه حيث شاء الّا أنّه إن جاء ولدٌ لم ينكره و شدّد فى انكار الولد » .\r\nترجمهء روايت : امام مىفرمايند : ماء به رجل تعلق دارد و در هر محلى كه مىخواهد قرار مىدهد [ داخل رحم يا خارج رحم 
  ] اگر صاحب فرزندى گرديد ، نبايد آن را انكار كند . امام عليه السلام اين نكته كه نبايد آن فرزند را انكار كند ، با شدت بيان فرمود .\r\n\r\nاستدلال به روايت :\r\nممكن است سؤال شود كه اين روايت چه ارتباطى با متعه دارد ؟ در پاسخ عرض مىنمائيم : كه در استدراكى كه امام در ذيل فرموده‌اند مبنى بر اينكه اگر صاحب فرزندى گردد ، نبايد آن را انكار نمايد ، 2 احتمال متصور است :\r\n* احتمال اول : استدراك مربوط به متعه است و در متعه بحث در اين است كه آيا حكم فراش جارى است ؟ امام مىفرمايند اگر صاحب فرزند گرديد بر طبق قاعدهء « الولد للفراش » در اين مورد نيز حكم جارى است و وى حق انكار ولد را ندارد .\r\n* احتمال دوم : استدراك مربوط به عزل است يعنى اگر عزل كرد و در خارج رحم انزال نمود و در نتيجه ولدى ايجاد شد ، وى حق انكار ولد را ندارد [ جرا كه لازمهء قطعى عزل عدم استيلاد نمىباشد 
  ] . حال اگر استدراك را بر مسأله عزل حمل كرديم ، چون در تعبير « الا انّه ان جاء ولد لم ينكره » قيد عزل نكرده است ، حال اگر ما روايت را حمل بر دائم كرديم ، استفادهء استدراك نسبت به مسأله عزل صحيح نيست چرا كه عزل در دائم متعارف نيست و حمل بر فرد غير متعارف بدون ذكر قيد صحيح نيست بنابراين ما روايت را يا حمل بر متعه و يا حمل بر اعم از متعه و دائم مىكنيم نهايتاً حكم جواز عزل از اين روايت در متعه ثابت مىگردد .\r\n\r\nسند روايت :\r\nسند اين روايت را در مسالك اشكال كرده و مىفرمايند از آن به مقطوعهء ابن أبى عمير يا مرسلهء ابن أبى عمير تعبير مىكند ولى به نظر ما اين عبارت در كلام اجلاء روات و محدثين به عنوان روايت تلقى شده و در كتب حديثى وارد\r\n\r\n","description":"","footnote":"","page_name":" 1376 ","page_number":366},
  {"content":"\r\n\r\nشده لذا اشكالى از ناحيهء مقطوعه بودن در آن نيست و اگر مرسله هم باشد مرسل آن ابن أبى عمير است كه از اين جهت نيز اشكالى در روايت نيست ، و مورد فتواى كلينى و فقهاى ديگر بوده و مطابق اجماع نيز مىباشد بنابراين روايت از اين جهت تصحيح مىگردد .\r\n\r\n- روايت هشام بن سالم الجواليقى\r\n« هشام بن سالم الجواليقى قال : قلت لأبي عبد الله ( ع ) اتزوج المرأة متعة مرة مبهمة . . . قلت ما اقول لها ؟ قال : تقول لها اتزوّجك على كتاب الله و سنة نبيّه و اللّه وليّى و وليّك كذا و كذا شهراً بكذا و كذا درهماً على أنّ الله لى عليك كفيلًا لتفيّن لى و لا اقسم لك و لا اطلب ولدك و لا عدّة لك علىّ . . . « 1 » »\r\n\r\n- روايت فقه الرضا ( ع )\r\nالوجه الثانى : نكاح تعبير شهود و لا ميراث و هى نكاح المتعة بشروطها و هى ان . . . قال لها تمتعينى نفسك على كتاب الله و سنة نبيه ( ص ) نكاحاً غير سفاح كذا و كذا بكذا و كذا و تبيّن المهر و الاجل على أن لا ترثينى و لا أرثك و على أنّ الماء أضَعه حيث أشاء . . . « 2 » »\r\n\r\n- روايت احول\r\n« محمد بن احمد بن يحيى عن العباس بن معروف عن صفوان عن القاسم بن محمد عن صبير عن ابى سعيد المكفوف عن الاحول قال : قلت لأبي عبد الله ( ع ) : أدنى ما يتزوّج به الرجل المتعة ؟ قال : كف من برّ يقول لها زوّجينى نفسك متعة . . على أن لا ارثك و لا ترثينى و لا اطلب ولدك . . . » .\r\n- همانگونه كه از روايات فوق و روايات ديگر با مضمون مشابه برمىآيد ، اين است كه عدم اولاد و يا به تعبير ديگر مسألهء عزل را رديف حقوق ديگر متعه مانند عدم ارث از يكديگر قرار دارد و روايت ظاهر در جواز عزل مىباشد .\r\nخلاصه : مسأله جواز عزل در متعه قطعى است و اجماع فقها بر اين بوده و روايات نيز دال بر آن مىباشد . « * و السلام * »\r\n\r\n\r\n","description":"","footnote":"\r\n( 1 ) جامع احاديث الشيعة ، 21 : 42 / 155 .\r\n( 2 ) جامع الاحاديث الشيعة ، 21 : 42 / 156\r\n","page_name":" 1377 ","page_number":367},
  {"content":"\r\n\r\n\r\n22 / 8 / 1378 شنبه درس شمارهء ( 151 ) كتاب النكاح / سال دوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسهء قبل روايات دال بر جواز عزل را مطرح و بررسى نموديم و روايات دال بر حرمت را به كراهت حمل كرديم و جواز عزل در متعه را با توجه به روايات ثابت دانستيم . در اين جلسه ضمن تكميل بحث از دلالت دو روايت دال بر تحريم كه ما حمل بر كراهت نموديم به ادامهء مسأله 6 خواهيم پرداخت و در نهايت به اشكال تناقضى كه بين مسأله 6 و مسأله 7 ادعا شده است پاسخ خواهيم داد .\r\n* * * \r\nالف ) تذكر چند نكته در تكمله بحثهاى سابق :\r\n\r\n1 ) تكملهء بحث در دلالت روايت يعقوب جعفى ( يا جعفرى ) :\r\nقبلًا گفتيم كه صحت سند اين روايت ثابت نيست . اما در بحث از دلالت آن نكته‌اى هست كه بايد بدان توجه نمود و آن اينكه مفهوم روايت اين است كه در غير اين موارد « فيه بأس » و كلمه بأس اختصاص به حرمت ندارد و لذا به اختلاف مواردى كه كلمهء بأس در آنها به كار رفته است ، ممكن است معناى متفاوتى استفاده شود معناى حقيقى بأس نوعى گير و گرفتگى و مبين تالى فاسد و عواقب سوء داشتن است . و همين براى اطلاق بأس كافى است . لذا ممكن است اين گرفتگى و تالى فاسد در مكروهات نيز اطلاق شود . چون در مكروهات نيز نوعى عواقب سوء وجود دارد . مثل آنكه موجب مىشود ، بسيارى از اعمال ، مقبول خداوند واقع\r\n\r\n","description":"","footnote":"","page_name":" 1378 ","page_number":368},
  {"content":"\r\n\r\nنشود ، يا تنزل رتبه پيدا كند . لذا كلمه بأس وضعاً در اعم از تالى فاسدهاى تحريمى و تنزيهى به كار مىرود . البته اگر على وجه الاطلاق در موردى اثبات بأس شد ، بعيد نيست كه مراد ، بأس تحريمى باشد و يا در بعضى از موارد ، قرائنى وجود دارد كه مىبينيم سؤال از اصل جواز شده است . در اينجا اگر پاسخ داده باشند « فيه بأس » مىفهميم كه يعنى جايز نيست . پس اگر قرائنى وجود داشت كه دانستيم سؤال از اصل جواز است و چون در پاسخ سؤال به كلىگوئى اكتفا نمىشود ، بلكه مطابق سؤال جواب داده مىشود و اين تطابق اقتضاء مىكند كه بأس دلالت بر تحريم كند ( نه وضعاً ) و يا مثلًا در موردى ابتداءً بفرمايند : شعر خواندن در روز جمعه بأس دارد ، اينجا نيز بعيد نيست بالاطلاق ، استفاده حرمت شود . اما اگر در مقام بيان اصل تكليف نبود و در پاسخ سؤال از جواز هم نباشد ، در اينجا دلالت بأس به همان معناى وضعى و اعم از تحريم و تنزيه است . مثلًا در جايى كه معلوم است سائل حكم ، اصل مسأله را مىداند ، از برخى از فروع آن سؤال مىكند . مثلًا مىپرسد كه شعر خواندن در مدائح و مراثى ائمه چه حكمى دارد ؟ امام مىفرمايد « لا بأس » معلوم مىشود كه اجمالًا در برخى موارد ديگر ، بأس هست ، ولى چون در مقام بيان از آن جهت نيست سائل معناى بأس را مطابق معناى معلوم نزد خود مىفهمد و نفى بأس را نيز به همان معنى مىفهمد اگر اصل مسأله حرمت باشد در فرع مورد سؤال نفى بأس دلالت بر نفى حرمت دارد و اگر اصل مسأله كراهت باشد نفى بأس دلالت بر نفى كراهت خواهد داشت . به بيان ديگر در اين مورد و مواردى كه با قرائن مىفهميم ، حكم اصل مسأله نزد سائل يا نزد عموم مخاطبين روشن و معلوم بوده است ، لا بأس به همان معناى معلوم به كار رفته است . يعنى آن تالى فاسد و عواقب سوئى كه اصل مسأله موجود است ( و سائل يا مخاطبين مىدانند ) در اين فرض و اين فرع وجود ندارد . حال اگر آن تالى فاسد حرمت باشد ، استفاده نفى حرمت مىشود و اگر كراهت باشد نفى كراهت ، لذا در چنين مواردى « لا بأس » اعم از\r\n\r\n","description":"","footnote":"","page_name":" 1379 ","page_number":369},
  {"content":"\r\n\r\nنفى تحريم و تنزيه خواهد بود و خود كلمه ، دلالتى بر هيچ‌يك از اين دو نخواهد داشت . بلكه با توجه به حكم اصل مسأله ، بايد مراد از آن را بدست آورد .\r\nحال در اين روايت مورد بحث نيز فروع مسأله و بعضى از خصوصيات آن را مىخواهد متعرض شود ، اين را كه در چند مورد بأس نيست ، يعنى بأسى را كه خودتان مىدانيد و ما قبلًا حكم آن را بيان كرده‌ايم ، مستثنياتى دارد و اين چند مورد از آن حكم استثنا است . حال آن حكم اصلى چيست و به چه نحو است ، اينجا متعرض آن نمىشود و خود طرف مىداند و در مقام بيان اصل حكم مسأله نيست .\r\nاز اين روايت نسبت به حكم اصلى مسأله كه آيا تحريم است يا كراهت ساكت است و ظهورى ندارد . پس دلالت اين روايت از اين جهت نيز محل اشكال است .\r\n\r\n2 ) تكمله بحث در دلالت صحيحه محمد بن مسلم ( بررسى وجه اول در دلالت روايت بر تحريم :\r\nما قبلًا در بحث از دلالت « 1 » اين روايت گفتيم ، كه اطلاق كراهت در روايات گرچه به معناى اعم از تحريم و كراهت است و صرفاً بر مبغوضيت دلالت دارد . اما در اين روايت قرينه‌اى وجود دارد كه دلالت بر كراهت و مبغوضيت تحريمى دارد . چون فرموده است : « امّا الامة فلا بأس » ، پس معلوم مىشود در عزل از حره بأس هست و چون نفى بأس ظهور در نفى حرمت دارد ( همچنانكه فقهاء وجود بأس را دالّ بر حرمت دانسته‌اند ) لذا اثبات بأس در مورد حره به معناى تحريم خواهد بود . در تقريب فوق ، ما به قرينه صدر روايت ( اما الامة فلا بأس ) كراهت در ذيل آن را ( امّا الحرة فانى اكره ذلك . . . ) به معناى تحريم گرفتيم . درحالىكه ممكن است عكس عمل شود . يعنى اگر بگوئيم ، حال كه قرار است يك نحوه تصرفى بشود ، به چه دليل تصرف در ذيل ، مقدم به تصرف در صدر باشد . يعنى ممكن است به جاى\r\n\r\n\r\n","description":"","footnote":"\r\n( 1 ) جلسه 148 ص 6\r\n","page_name":" 1380 ","page_number":370},
  {"content":"\r\n\r\nاخذ به ظهور لا بأس در صدر و استفاده كراهت در ذيل به معناى اخص ( تحريم ) ، بگوئيم بأس ، ظاهر در معناى اخص ( تحريم ) را در صدر به قرينه كراهت در ذيل كه به معناى اعم است ، به معناى اعم مىگيريم ( بأس اعم از تنزيه و تحريم ) و قهراً نفى اعم مىشود . به عبارت ديگر چون در ذيل كراهت ظاهر در معناى اعم است يعنى مبغوضيت ، حال به قرينه ذيل كه اثبات مبغوضيت كرده است مىفهميم كه در صدر اين مبغوضيت نفى شده است . و در مورد امه بغضى وجود ندارد و تالى فاسد و عواقب سوئى در كار نيست و در اين فرض ، دلالت روايت همانند روايت يعقوب جعفى ( جعفرى ) ناتمام خواهد بود و چون هيچ‌كدام از اين دو تصرف ( اخذ به صدر و تصرف در ذيل و يا عكس ) اولويتى نسبت به ديگرى ندارد ، لذا دلالت روايت بر تحريم ناتمام خواهد بود . « 1 »\r\n\r\n3 ) وجهى ديگر در اثبات دلالت صحيحه محمد بن مسلم بر تحريم و پاسخ آن :\r\nعلاوه بر استدلال فوق در جلسات قبل كه به قرينه لا بأس در صدر ، كراهت در ذيل را به معناى تحريم گرفتيم قرينه‌اى هم بر اين مطلب آورديم و آن اينكه تعبير \" انى اكره ذلك \" در بسيارى از موارد به معناى حكم به كراهت است و فقط بيان حالت نفسانى و بغض درونى امام عليه السلام نيست « 2 » و حتى در مواردى تصريح شده است كه\r\n\r\n\r\n","description":"","footnote":"\r\n( 1 ) ( توضيح بيشتر ) ان قلت : با عنايت به اين نكته كه ظهور بأس در تحريم ظهور وضعى نيست ، بلكه ظهور اطلاقى بوده ، در نتيجه با وجود ظهور وضعى كراهت در معناى اعم ، از ظهور اطلاقى بأس در تحريم بايد رفع يد كرد . قلت : چون ظاهر روايت ، بيان اصل تكليف مىباشد ، ظهور اطلاقى بأس در تحريم به منزله ظهور وضعى كراهت در اعم خواهد بود و هيچ يك بر ديگرى ترجيحى نخواهد داشت .\r\n( 2 ) گرچه در مورد ائمه طاهرين و معصومين عليهم السلام بيان اين حالات نفسانى نيز روى جهاتى الهى و شرعى بوده است ، نه اينكه صرف بيان يك حالت روحى باشد و بس و همين جهت نيز مبين حكم شرعى است و بعلاوه بعيد است كه سائل شيعه‌اى چون محمد بن مسلم به جاى سؤال از حكم مسأله و تكليفش بخواهد روحيات حضرت را بداند ، بلكه مراجعات به ائمه هم براى فهميدن حكم شرعى بوده است . ان قلت : اگر براى بيان حكم مسأله ، روايت وارد شده باشد ، چرا ائمه عليهم السلام مختلف رفتار كرده ، برخى عزل مىكرده‌اند و برخى عزل نمىكرده‌اند . قلت : كراهت شرعى عزل استثناهايى دارد و اختلاف سيره ائمه به جهت اختلاف شرائط زمان بوده ، مثلًا به جهت نامناسب بودن همسران عزل صورت مىگرفته ، همچون دختران امام كاظم عليهم السلام كه به نقلى ازدواج نكرده‌اند ، اشاره به اختلاف حضرت داود و حضرت سليمان هم براى افهام همين معنا است .\r\n","page_name":" 1381 ","page_number":371},
  {"content":"\r\n\r\n« كرهه مالك » يعنى افتى بالكراهه . حال با توجه به اينكه ، عامه نيز حكم به كراهت در اين مسأله مىنمودند و مشهور ميان آنها نيز بوده است ، حكم به كراهت از ناحيه حضرت از اختصاصات ايشان نخواهد بود . درحالىكه ، ظهور اين تعبير ، بيان حكم اختصاصى امام در مقابل عامه مىباشد و لذا مراد از كراهت ، تحريم است .\r\nاما اگر چه ، ما ظهور قرينه فوق و اختصاصى بودن حكم امام را مىپذيريم اما اين قرينه ، روايت را نص نمىسازد و با توجه به نص روايات ديگر دال بر جواز ، بايد از اين ظهور رفع يد نمود و بگونه‌اى ، اين تعبير امام را بر خلاف ظهور آن توجيه كرد .\r\nبدين بيان كه ، چون رواياتى از پيامبر نقل شده بود كه « انه وأد خفي » لذا جاى اين توهم بوده است كه ، حال كه پيامبر اين كار را تحريم كرده‌اند ( و بعضى از فقهاى عامه متأخر همچون شافعى در بعضى از اقوالش و احمد در ظاهر كلامش « 1 » باستناد همين مطلب از پيامبر ، حكم به تحريم داده‌اند ) ، چگونه است كه ائمه معصومين كه فرزندان پيامبرند ، به اين حكم عمل نمىنمايند . آن وقت حضرت مىخواسته‌اند ، با اين تعبير و حكم به كراهت بفرمايند كه اين روايات به معناى تحريم نيست گرچه ظهور آنها به معناى حرمت باشد ولى من همانند ديگران آن را حرام نمىدانم و مراد از روايات نقل شده از پيامبر حرمت نيست .\r\nفرض ديگر اين است كه حضرت با حكم به كراهت مىخواسته‌اند بفرمايند كه اصلًا چنين رواياتى از ناحيهء پيامبر صادر نشده است و پيامبر حكم به تحريم\r\n\r\n\r\n","description":"","footnote":"\r\n( 1 ) شافعى و احمد بن حنبل هر دو متأخر از امام صادق عليه السلام مىباشند ولى با توجه به اينكه فقيهان بر خلاف اتفاق و تسلم علماء فتوا نمىداده‌اند . على القاعده برخى از فقهاء متقدم بر آنها كه معاصر امام صادق عليه السلام يا متقدم بر آن حضرت بوده‌اند . همچنين نظرى داشته و لااقل جاى توهم آن بوده است كه حضرت كه فرزند پيامبر بوده‌اند بر خلاف عامه كه به روايات حضرت رسول پايبند نيستند ، با استناد به اين روايت . بر خلاف تمام عامه فتوا به حرمت دهند .\r\n","page_name":" 1382 ","page_number":372},
  {"content":"\r\n\r\nننموده‌اند و با توجه به اين احتمال كه يهود چنين تعبيراتى در مورد عزل داشته‌اند ، و بعيد نيست كه روايت « انه وأد خفي » از اسرائيليات باشد ، حكم امام به كراهت ناظر به اين جنبه باشد و نفى صدور روايت از ناحيه پيامبر بنمايد .\r\n\r\nب ) ادامهء مسأله 6 :\r\n\r\n1 ) متن مسأله :\r\n« و اما عزل المرأة بمعنى منعها من الانزال فى فرجها فالظاهر حرمته بدون رضا الزوج فانه مناف للتمكين الواجب عليها ، بل يمكن وجوب دية النطفة عليها » .\r\n\r\n2 ) توضيح مسأله :\r\nزن اگر بخواهد هنگام نزديكى مرد ، خود را كنار بكشد و قهراً انزال در خارج صورت گيرد اين صحيح نيست چون بر خلاف تمكين واجب زوجه است . چون تمكين در مواردى است كه اگر انجام نشود ، منفّر زوج است و موجب ناخشنودى و ضرر و اذيتى بر زوج مىشود و اين عزل قطعاً موجب ناراحتى زوج است و لذا تمكين تمام نخواهد بود .\r\n\r\n3 ) مسأله وجوب ديه نطفه بر زن در فرض فوق :\r\nدر اينجا سيد احتمال داده است كه در صورتى كه زن عزل نمايد و منى در خارج از رحم انزال شود ، ديه نطفه بر زن واجب باشد و وجه آن اين است كه ، چون زن بحسب روايات حقى نسبت به نطفه ندارد و لذا اجنبى محسوب مىشود و در روايتى ، كه قبلًا بحث نموديم ( روايت ظريف بن ناصح از امير المؤمنين عليه السلام ) افزاعى كه منشأ عزل گردد را موجب اتلاف نطفه و ثبوت ديه دانسته است و لذا زن\r\n\r\n","description":"","footnote":"","page_name":" 1383 ","page_number":373},
  {"content":"\r\n\r\nهم كه اجنبى است اگر چنين كرد ، ديه نطفه بر او واجب مىگردد .\r\n\r\n4 ) پاسخ از تقريب فوق توسط استاد « مدّ ظلّه » :\r\nاما به نظر ما اظهر آن است كه ديه واجب نيست زيرا گرچه زن اجنبى است اما با ديگر اجنبىها تفاوت اساسى دارد . زيرا زن نسبت به نطفه شوهرش نوعى حق اخلاقى دارد و مانند ديگر اجنبىها ، بىارتباط محض نيست گرچه اين حق اخلاقى او در حد الزام نيست . لذا اگر در روايتى ، براى اجنبى اثبات ديه كرده بود ، بسيار بعيد است كه بتوان با الغاء خصوصيت از اجنبى در مورد زنى كه نوعى حق اخلاقى دارد و به نحوى با نطفه و صاحب آن مربوط است ، تمسك نمود . مضافاً بر اينكه ممكن است عدم عزل براى زن و حمل برداشتن براى او مشكلات و محظوراتى در پىداشته باشد و سلامتى اولاد را به خطر اندازد و مضافاً بر اينكه زن با عزل ، خود را از بعض لذائذ هم محروم مىنمايد . با عنايت به موارد فوق ، بسيار بعيد است كه از روايت اثبات ديه از اجنبى ، تا اين حد بتوان الغاء خصوصيت نمود و حكم زن را نيز از آن استفاده كرد و لذا استفاده حكم زن از حكم اجنبى قياس مع الفارق خواهد بود . به اطلاق روايت اجنبى هم نمىتوان تمسك نمود ، چون در اطلاقات بايد يك نحوه ظهورى باشد كه اگر به متعارف اشخاص القاء گردد آن را بفهمد و بسيار بعيد است كه از تعبير « فيفرغ عن عرسه » بتوان چنين ظهورى را استفاده نمود .\r\n\r\n","description":"","footnote":"","page_name":" 1384 ","page_number":374},
  {"content":"\r\n\r\n\r\nج ) ادامهء مسأله 6 ( تتمه ) :\r\n\r\n1 ) متن مسأله و توضيح اشكالى بر مصنف :\r\n« هذا ، و لا فرق فى جواز العزل بين الجماع الواجب و غيره حتى فيما يجب فى كل اربعة اشهر . »\r\nايشان مىفرمايند ، عزل حتى در آن چهار ماهى كه يك بار مجامعت در آن ، حق زن است نيز جايز است . در اينجا مرحوم آقاى خويى « ره » و مرحوم آقاى گلپايگانى « ره » بين اين فرع و مسأله بعدى تناقضى ديده‌اند . در مسأله بعدى سيد مىفرمايد :\r\n« لا يجوز ترك وطى الزوجة اكثر من اربعة اشهر . . . و فى كفاية الوطى من الدبر اشكال كما مر و كذا فى الادخال بدون الانزال لانصراف الخبر الى الوطى المتعارف و هو مع الانزال » .\r\nاين دو بزرگوار فرموده‌اند كه در مسأله 6 ، سيد قائل به جواز عزل حتى در وطى واجب شده‌اند و وقتى عنوان واجب به اين صورت نيز محقق گرديد ، عزل ، وجهى براى ادعاى انصراف كه در مسأله 7 آورده‌اند ، نخواهد بود . چون در مسأله 7 بدعوى انصراف خواسته ، حكم به عدم كفايت در فرض عدم انزال بدهند ، پس اين دو مسأله متناقض خواهد بود .\r\n\r\n2 ) پاسخ از اشكال تناقض بين ذيل مسأله 6 و مسأله 7 :\r\nاولًا : بسيار مستبعد است كه مرحوم سيد ، در عروه ، در دو مسأله متصل به هم متناقض سخن گفته و فتوا داده باشد و لذا در چنين مواردى ، حتى اگر ظاهر كلام هم متناقض باشد ، بايد به دنبال وجهى براى تصحيح كلام بود و نبايد به ظهور ابتدائى كلام اخذ نمود .\r\nثانياً : با اندك تأملى روشن مىشود كه تناقضى ميان دو مسأله نيست و موضوع دو مسأله متفاوت است . در مسأله 7 ، اصل انزال محل بحث است و اينكه اگر كسى فقط دخول نمايد و انزالى صورت نگيرد ( نه در رحم و نه در خارج رحم ) آيا اين\r\n\r\n","description":"","footnote":"","page_name":" 1385 ","page_number":375},
  {"content":"\r\n\r\nكفايت از وطى واجب و حق زوجه خواهد بود يا نه ؟ كه سيد فرموده‌اند ، با توجه به انصراف جماع به موارد متعارف كه با انزال همراه است كافى نيست . اما در مسأله 6 اصل انزال مفروض است ، منتهى اين انزال در خارج از فرج بوده است و در اين فرض سيد با عزل هم ، حق زوجه را برآورده دانسته‌اند . لذا در موردى كه اصلًا انزال نباشد ، ايشان قائل به انصراف شده‌اند . چون بسيار غير متعارف است كه شخص دخول نمايد و اصلًا انزالى صورت نگيرد . اما در موردى كه انزال هست و لذا داخل فروض متعارف جماع باشد ، اما اين انزال در خارج از رحم صورت گرفته و عزل نموده است ( كه در اين زمانها براى جلوگيرى ، بسيار مرسوم است و حتى بعضى از وسايل براى جلوگيرى ، گرچه ظاهراً انزال در فرج مىشود ولى چون اين وسائل ، جلوگيرى از ريختن منى در رحم مىنمايد در حكم عزل مىباشد ) اين كافى از حق واجب زوجه خواهد بود ، پس موضوع دو مسأله متفاوت است ، در يكى اصل انزال موضوع است ( كه در اينجا انصراف هست ) و در ديگرى اصل انزال ، مفروض و انزال فى الفرج و يا در خارج فرج و به صورت عزل موضوع است و لذا تناقضى در كار نيست .\r\nالبته به نكته‌اى در اينجا بايد توجه نمود و آن اينكه در تعليلى كه سيد آورده است ( لانصراف الخبر الى الوطى المتعارف و هو مع الانزال ) انصراف ناظر به موارد متعارف است و ممكن است با عنايت به اين تعليل ، تناقض بين دو مسأله را تبيين نمود . اما متعارف موارد ، خود امرى تشكيكى و ذو مراتب است . در فرضى كه اصلًا انزال نشود ، امرى بسيار غير متعارف است و لذا مىتوان دعواى انصراف نمود . اما در فرضى كه انزال هست ، اما بنحو عزل ، اين صورت هم كمتر از صورت انزال در فرج تعارف دارد . اما اين مقدار عدم تعارف ، معلوم نيست كه موجب انصراف گردد .\r\nچون قبلًا گفته شد ، اگر در فرضى ، يك طرف پنجاه و پنج درصد شيوع و تعارف داشت و طرف ديگر چهل و پنج درصد ، اين مقدار از تعارف بالاتر ، موجب\r\n\r\n","description":"","footnote":"","page_name":" 1386 ","page_number":376},
  {"content":"\r\n\r\nانصراف از طرف كمتر متعارف نمىگردد . انصراف در مواردى است كه يك طرف به قدرى نادر است كه اگر به عموم مردم القاء گردد ، اصلًا آن را كالعدم مىدانند . در اينجا هم اگر گفته شد ، هر چهار ماه يك بار وطى كند ، در اينجا چون وطى متعارف همراه با انزال است و وطى بدون انزال بقدرى نادر است كه كالعدم دانسته مىشود .\r\nپس انصراف هست . اما در فرضى كه انزال هست ، اما در خارج فرج و به صورت عزل گرچه اين فرض هم قدرى خلاف متعارف است اما بقدرى نيست كه كالعدم دانسته شود و موجب انصراف گردد . مضافاً بر اينكه وسايل جلوگيرى امروزه حتى اين فرض را از خلاف متعارف بودن خارج نموده و حتى اين فرض را امروز مىتوان متعارف نيز دانست .\r\nپس در نتيجه بين دو مسأله هيچ تفاوت و تناقضى نخواهد بود .\r\n« * و السلام * »\r\n« توضيح : اين جزوه در تاريخ 29 / 5 / 1379 دوباره بازسازى شد »\r\n\r\n\r\n","description":"","footnote":"","page_name":" 1387 ","page_number":377}
  ]