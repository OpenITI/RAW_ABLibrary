[
  {"content":"\r\nادوار فقه\r\nجلد اوّل\r\nتأليف :\r\nاستاد فقيد\r\nمحمود شهابى\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nوزارت فرهنگ و ارشاد اسلامى\r\nسازمان چاپ و انتشارات\r\nادوار فقه\r\nجلد اول\r\nتأليف : محمود شهابى\r\nچاپ دوم : تابستان 1366\r\nتعداد : 3000 نسخه\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nباسمه تعالى شأنه المحمود\r\nخداي ، جلّ شأنه ، را سپاس كه نخست انسان را بگوهر روان برگزيد و بوي نيروي خرد بخشيد تا بدين نيرو آنچه را بايد در يابد و بوسيله بدن هر چه او را شايسته آيد به كار بندد و از آن پس راهنمايان و پيغمبراني گسيل داشت تا از راه صدور احكام و تشريع فرائض و سنن ، وظايف و تكاليف علمي و عملي را براي ادوار حيات بشر معيّن و مقرّر فرمايند پس خرد را در استنباط اصول و فروع حيات رهنما و بشر را در شئون سه گانه : پندار و كردار و گفتار ، پيشوا و مقتدى باشند .\r\nپس از آن درود بر قاطبه پيشروان كاروان راه سعادت و پي افكنان كاخ رفيع البنيان شريعت وديانت ، بويژه بر قافله سالار مشارع وحي و سرخيل انوار مشارق شرع :\r\nختم رسل خاتم پيغمبران * شمسه نه مسند و هفت اختران\r\nنخستين منبع فيضان جود ، رابط حضرت غيب و شهود ، كاملترين واسطه ميان امكان و وجوب وجود و آخرين و بهترين شارع شرائع موجود ، صادر نخستين و صادع واپسين ، عقل كلّ و خاتم رسل ، از همه بهتر و بر همه برتر :\r\nفاق النّبيّين في خلق و خلق * و لم يدانوه في علم ولا كرم\r\nمنزّه عن شريك في محاسنه * فجوهر الحسن فيه غير منقسم\r\nدع ما ادّعته النّصارى في نيتهم * وأحكم بما شئت مدحاً فيه واحتكم\r\nفانسب إلى ذاته ما شئت من شرف * وانسب الي قدره ماشئت من عظم\r\nمحمد كآفرينش هست خاكش * هزاران آفرين بر جان پاكش\r\nز شرع خود شريعتر انوى داد * خرد را در پناهش پيروي داد\r\n","description":"","footnote":"","page_name":" مقدمة 1 ","page_number":5},
  {"content":"\r\nسپس بر روان پاك ياران با حقيقت و پيش آهنگان ايمان بطريقت او بويژه بر دست پرورده مقام رسالت آنكه ، باتفاق همه از همه ، افضل و اعلم و اشجع و اتقى ، و اكمل و بحقيقت نفس رسول اكرم است كه :\r\nاي عَلَم ملّت و نفس رسول * حلقه كش علم تو گوش عقول\r\nاي به تو مختوم ، كتاب وجود * وي به تو مرجوع ، حساب وجود\r\nداغكش نافه تو مشك ناب * جزيه ده سايه تو آفتاب\r\nخازن سبحاني و تنزيل وحي * عالم ربّاني و تأويل وحي\r\nآدم از اقبال تو موجود شد * چون تو خلف داشت كه مسجور شد\r\nتا كه شده كُنيتِ تو « بوتراب » * نه فلك از جوي زمين خورده آب\r\nعليّ الدّر والذّهب المصفّى * وباقي النّاس كلّهم التّراب\r\nو بر فرزندان او ، خاندان و اهل بيت طهارت ، كه مقام ولايت را باستحقاق ، وارث و حقيقت شريعترا كاملترين عارف و عالمترين عامل و حافظ مي باشند :\r\nبآل محمّد عرف الصّواب * وفي أبياتهم نزل الكتاب\r\nوهم حجج الإله على البرايا * بهم وبجدهم لا يستراب\r\nثناء وافر و تحيت متواتر نثار باد .\r\n","description":"","footnote":"","page_name":" مقدمة 2 ","page_number":6},
  {"content":"\r\nدر سال تحصيلي يكهزار و سيصد و پنجاهو يك قمري هجري ( 1311 شمسي ) كه دومين سال تأسيس مدرسه اي بعنوان « مدرسه عالي سپهسالار » از طرف وزارت فرهنگ در محل مدرسه مرحوم ميرزا حسينخان سپهسالار بود ، و اينجانب از سال پيش در آنجا براي تدريس دعوت شده و بدان اشتغال ميداشت ، موضوعي تحت عنوان « تاريخ ادوار فقه » براي سال دوم شعبه منقول آن مؤسسه جزء برنامه گذاشته شده بود .\r\nموضوع ياد شده كه از آن پيش بهيچوجه سابقه بحث و تدريس و تأليف و تدوين نمي داشت و براي نخستين بار در عداد موادّ تحصيلي معارف اسلامي در آمده و از همه روي نو و تازه بود تدريسش بسيار دشوار مي نمود از اينرو بسياري از مدرّسان آنجا ، كه براي تدريس اين موضوع از من شايسته تر مي بودند ، تدريس آن را تن در ندادند و به هر حال ، اين كار بي سابقه و دشوار به عهده اينجانب واگذار شد .\r\nهنگامي كه اينجانب تدريس آن را به عهده گرفت از آغاز سال تحصيلي مدتي گذشته بود مدّت زماني هم كه در برنامه براي تدريس اين قسمت پيشبيني شده بود بسيار كم يعني در هر هفته فقط يكساعت بود از اينرو در آن سال ، كه شايد بيش از بيست جلسه تدريس به عمل نيامد ، از لحاظ كمّيّت ، كاري قابل توجّه انجام نيافت ليكن از لحاظ كيفيّت مي توان گفت آنچه اكنون از نظر خوانندگان اين مجلّد و سائر مجلدات اين كتاب بگذرد مرهون چگونگي همان چند صفحه ناقابل و ناچيز است چه طرح اين قسمت و نقشه اساسي كار ، كه بمنزله فهرست ورهنماي محصول كنوني هست در همان چند صفحه ريخته و حاصل شد پس در حقيقت ابن بحث دقيق و عميق از آن هنگام ترسيم شده و اينك به صورت ترصيف و تأليف در مي آيد .\r\nبسياري از دانشمندان داخلي و خارجي و برخي از اعاظم مجتهدان و مراجع تقليد كه در آن اوقات بر اين موضوع اطلاع يافته و آن چند صفحه جزوه را از طلاب گرفته و به نظر عنايت و عيب پوشي در آن نگريسته بودند ، كتبي و شفاهي ، بسابقه محبت و حسن ظن بنگارنده يا بسائقه علاقه بروشن شدن موضوع ،\r\n","description":"","footnote":"","page_name":" مقدمة 3 ","page_number":7},
  {"content":"\r\nاين كار بي مقدار را تقدير و اينجانبرا بر تعقيب و اتمام و تكميل آن تشويق و تحريض مي فرمودند ليكن با همه آن عنايات ، احوال شخصي ، كه بيشتر معلول اوضاع اجتماعي ومولود شئون روزگار ميبوده ، سدّ اين راه ميشد و مفاد « تجري الرّاح بما لا تشتهي السّفن » از اجراء مسئول و انجام مأمول بازم ميداشت .\r\nآن چند برگ سياه چنان كه گفتم ، فهرستي بيش نه و چنان كه اشارت رفت ، آن هم مهجور گشته و در شرف نابودي و تباه بود . . تا اينكه در سال 1324 شمسي نشر دانشرا در دانشگاه تهران انجمني بنام « انجمن تأليف و ترجمه » تأسيس يافت و بنابراين شد كه استادان ، هر يك بنوبه اي مقرّر كتابي براي چاپ تهيه كنند . برخي از دوستان دانشمند يادآوري كردند كه اينجانب همان موضوع « تحوّل فقه » و چگونگي ادوار و عهود آن را كه بتعبير آنان « روشن شدن آن خدمتي عظيم بعالم علم و دين مي باشد » پشنهاد و در آن زمينه كوشش و اجتهاد و كتابي حاوي آن مباحث تهيه و ايجاد كنم .\r\nبا همه دشواري كه در اين كار بود و بخوبي بر آن واقف بودم چون تهيه اين كتابرا خدمتي بزرگ بعالم اسلام و مساعدتي سترگ باهل فضل و طالبان علم ميدانسته وميدانم ، باميد اينكه اين خدمت ، كه از لحاظ انتسابش به من بسيار ناقابل است ، مقبول درگاه إله و منظور پشگاه حضرت رسالت پناه و مشمول عنايت مراجعه و مطالعه عالمان كار آگاه و مورد استفاده دانشپژوهان حقيقتخواه گردد ، آن يادآوري را منت قبول بر خود نهاد و اقدام بر اين دشوار را وجهه همت وفريضه كوشش خويش قرار داد .\r\nزحماتي كه در راه تأليف مندرجات اين اوراق تحمل شده و اشكالاتي كه در تهيه آنها در پيش بوده بر خوانندگان ، كه بيگمان خود اهل دانش و مرد تتبع و اطلاع خواهند بود ، بسيار واضح است بدين جهت تشريح و توضيح آنها را شايسته و بجا نميدانم ليكن شايد بى جا نباشد كه در اينجا چند مطلب زير بطور فهرست و اجمال ياد گردد :\r\n1 - ممكن است برخي از خوانندگان به مقدار دشواري اين كار توجه نداشته باشد\r\n","description":"","footnote":"","page_name":" مقدمة 4 ","page_number":8},
  {"content":"\r\nاز اينرو نقائص و نواقص اين تاليفرا بيش از آنچه هست بزرگ و مهم شمرند پس بايد به ياد آورند كه اين تأليف درباره موضوعي است بي سابقه كه انصاف را براي تهيه و به قصد تكميل آن دست كم بيست سال ، آن هم به شرط فراغ بال ، مراجعه بكتب مربوطه و مطالعه در أنها ضرور مي باشد تا از طي كتابهايي فراوان ، متفرقاتي متناسب جمع شود و از مجموع آنها كتابي كامل فراهم آيد در صورتي كه اينجانبرا چنان مجالي نبوده و چنين فراغي بهم نرسيده و نيست .\r\n2 - با اعتراف بنواقص اين تأليف مي توانم ادعاء كنم كه بوسيله تأليف همين ناقص براي فدائيان علم و صاحبان همت بلند ، راهي باز شده كه در آينده از اين طرح كه مسئول « اصل » و « نقص » آن نظر و عمل شخصي اينجانب مي باشد ، و از اين جمع كه رنج و كوشش سالهاي متمادي آن را بوجود آورده ( هر چند در آن رنج و كوششها بطور مستقيم تهيه اين تأليف ، مورد نظر نبوده و مطالعه و مدارسه و مباحثه در مباحثي ديگر و براي انظار و مقاصدي غير اين نظر ميبوده ) استفاده كنند و آن را رهنماي خويش قرار دهند .\r\nادعا نمي كنم كه آن را نقطه مركزي و پايه اساسي كار خويش قرار خواهند داد وبتكمله و تتميه آن خواهند پرداخت چه شايد از روي انصاف اين ارزشرا نداشته باشد بلكه مي گويم اين مجموعه ناقص ، لا اقل ، آن اثر را خواهد داشت كه افكار عاليه ارباب فضل و خداوندان فكر را بطرحي صحيح و تأليفي كامل و اثري محكم متوجه سازد تا در حقيقت از راه « علاقه تضاد » آنچه را شايسته و بايسته اين موضوع شريف و مبحث مهمّ و نفيس مي باشد به صورت توصيفي رزين و تصنيفي متين ايجاد فرمايند .\r\n3 - گاهي درباره برخي از احكام صادره به سخن بسطي داده شده ( در دوره صدور ) در صورتي كه در احكامي ديگر اين كار انجام نيافته و اين تبعيض شايد در ذهن پاك مراجعه كنندگان اعتراضي را توليد كند .\r\nپس بايد متذكر باشند كه اشتغالات فراوان علمي و مسافرت هاي متعدّد و گاهي ممتدّ\r\n","description":"","footnote":"","page_name":" مقدمة 5 ","page_number":9},
  {"content":"\r\nو نقل و انتقال از خانه اي به خانه اي و هم ملالت و كسالت كه در طي مدت دو سال مقرّر براي تهيه اين اوراق ( اجل مضروب براي اين تأليف يكسال بوده ! ! و يكسال ديگر هم تمديد شده ! ! ) در كار و نويسنده بدانها دچار و گرفتار بوده موجب شده كه نتوانسته است توالي و اتصال كار را نگهدارد بلكه چه بسا چند روز متعاقب و گاهي چند ماه متوالي انقطاعى پيش ميآمده و كار پس ميافتاده و شايد رشته فكر و عمل بكلّي گسيخته ميشده و دوباره از نو توفيق ، رفيق و فيض حقّ مدد كار ميگشته و به كار ميپرداخته است .\r\nپس باختلاف اوضاع و احوال ، فكر و نظر را نزول و صعود و فروغ و خمود رخ ميداده و اين تنوّع و تبعيض ، كه اگر بوقوع پيوسته ، بسيار كم مي باشد پديد مي آمده است .\r\nبه هر حال به عقيده اينجانب آن موردي كه حال ، تشريح حكم وتبيين فلسفه يا توضيح جهاتي ديگر را اقتضاء ميداشته و ، در نتيجه ، مقالرا ، بتناسب اقتضاء حال ، بسطي نصيب گشته كاري شايسته و بجا انجام يافته و كمال اين تأليف بايد بشمار رود ، و بحقيقت ، نقص در آن مورد است كه اين كار بانجام نرسيده پس اگر اصلاح اين امر ، منظور و روزي ميسور باشد نشايد كه آن قسمت بعذر اطناب ، حذف و اسقاط گردد ، بلكه بايد در اين قسمت باستناد ايجاز ، بساط شرح و بسط ، گسترده شود .\r\n4 - در موارد نقل از كتب يا اشخاص تا ممكن و به ياد بوده بنام « منقول عنه » تصريح به عمل آمده است .\r\n5 - هرگاه مطلبي از كتابي پارسي يا چند كتاب ، كه لا اقل يكي از آنها پارسي بوده ، بدست آمده شايد در برخي از موارد چنان به نظر رسد ، كه رعايت اختصار يا حفظ اسلوب و هم آهنگي عبارت كتابرا ، بهتر آن بوده كه آن مطلب بعباراتي از خود نگارنده آورده مي شد ليكن به نظر نويسنده بهتر و بامانت نزديكتر چنين مينمود كه زحمات ديگران به حساب خود آنان گذاشته شود . و در اين گونه موارد از عبارت پارسي و نقل عين آن ( غالباً ) استفاده گردد تا هم آنچه بيانش مقصود و منظور بوده مفهوم و هم مأخذ نقل ، معين و معلوم باشد .\r\n","description":"","footnote":"","page_name":" مقدمة 6 ","page_number":10},
  {"content":"\r\n6 - اگر مطلبي چند مأخذ داشته كه يكي از آنها پارسى بوده غالب اوقات همان پارسي مأخذ قرار داده شده و به عين عبارت نقل گرديده است .\r\n7 - در نظر چنان بوده كه منقولات عربي ، بويژه آيات و احاديث كه نقل عين عبارت آنها در اين اوراق ، مناسب بلكه گاهي ضروري و لازم مي نموده است بپارسي برگردانده و ترجمه شود ليكن گاهي بواسطه وضوح مقصود و زماني به خيال اجتناب از اطناب ، آن منظور متروك و به همان عبارت عربي اكتفاء شده است .\r\n8 - در مواردي كه مطلبي از كتابي عربي ( بي آنكه اصل آن نقل يا بعربي بودن تصريح شود ) بپارسي برگردانده و آورده شده الفاظي از قبيل « به اين مضمون » يا « چنين افاده كرده » يا « بدين مفاد آورده » پس از نام كتاب يا شخص « منقول عنه » و پيش از مطلب « منقول » گنجانده شده و اين كار بدان نظر بوده تا اشخاصي كه آن عبارت و آن كتاب را نديده دشتخوش اين توهم و اشتباه نشوند كه آن عبارت و آن كتاب پارسي بوده و اين « منقول » ، عين عبارت اصل است و در نتيجه اين توهم بسا كه سوء تعبير يا اشتباه اينجانب را در ترجمه و تغيير به حساب صاحب عبارت و كتاب محسوب دارند .\r\nبطور خلاصه تا به ياد بوده و توجه داشته ام سعي شده فهمانده شود كه عبارت « منقول » ، عبارت اصل است يا ترجمه و نقل .\r\n9 - اگر مطلبي از كتابي ، در كتابي ديگر نقل شده بوده و اينجانب در ابتداء از راه نقل در كتاب « منقول فيه » بر آن اطلاع يا تذكر يافته ام ( هر چند آن را از آن پيش ميدانسته و يا بعد از آن بطور مستقيم در كتاب « منقول عنه » ديده باشم بواسطه كتاب « منقول فيه » در اين اوراقش مي آورم نه اينكه مستقيم بكتاب « منقول عنه » كه اصل ميب باشد نسبتش دهم و اين عمل بدان جهت رعايت شده تا باز زحمت هر كس معلوم و به حساب خود او محسوب گردد .\r\n10 - در زمينه منقولات ، مخصوص آنچه بامور تاريخي مربوط است و بالأخص در اموري كه بدور « صدور » ارتباط دارد بيشتر اوقات ، اقوالي متعدد و مختلف\r\n","description":"","footnote":"","page_name":" مقدمة 7 ","page_number":11},
  {"content":"\r\nبه نظر رسيده كه وقتي همه و زماني برخي و شايد گاهي يكي از آنها در اين اوراق آورده شده و شايد هم اقوالي ديگر درباره همان موضوع بوده كه از اصل به نظر نويسنده نرسيده و يا به ياد او نبوده است . به هر حال نقل يك يا چند قول از آن جمله دليل بر اين نباشد كه بقيه اقوال مربوط از نظر نگذشته يا در نظر نبوده و هم بدان استناد واستدلال نشود كه آن قول منقول ، بر گزيده و مختار اينجانب مي باشد ( مگر به اختيار آن تصريح شده باشد ) بلكه از باب رعايت اختصار و يا از باب مزيّت و رجحاني كه لا اقل از راه شهرت يا از جهت ندرت ، در آن مينموده بر آن قول اقتصار رفته است .\r\n11 - كتبي كه ، مستقيم يا غير مستقيم ، در تأليف اين كتاب ، مورد استفاده و نقل شده شايد تاكنون در حدود سيصد جلد باشد . چون در موقع نقل از اين كتب ، رعايت امانت را ، از تكرار احتراز نشده و بنام آنها تصريح به عمل آمده است آوردن فهرست نام و شمردن آنها در آغاز اين جلد ضرورتي ندارد بعلاوه نسبت بمجلّدات ضميمه اين مجلّد كتبي ديگر مورد استفاده و اقتباس و در دست مراجعه و اقتناص است پس فهرست مآخذ فعلي نسبت بدوره اين تأليف فهرستي ناقص خواهد بود .\r\nاگر خدا بخواهد شايد در آخرين مجلّد اين مجموعه ، همه مأخذ آن با روش و طرزي مفيد ياد و تعديد شود .\r\n12 - در قسمتهاي تاريخي اين مجموعه تحوّلاتي كه براي فقه در اسلام بهم رسيده و صورت تاريخي به خود گرفته ، زشت بوده يا زيبا ، درست بوده يا نادرست حق بوده يا باطل ، و هم اشخاصي كه در عصر خود بفتوى و فقاهت انتساب و بدين عنوان و سمت ، اشتهار يافته و شايد مبدء عقيده و مذهبي شناخته شده اند ناگزير كم و بيش بايد در اين اوراق ، منعكس و معلوم گردند تا گذشته فقه و فقهاء تا حدي چنان كه بوده است نموده شود .\r\nپس صرف نقل اين گونه امور بر عقيده شخصي نويسنده در آن باره دلالتي ندارد و نبايد نقل و اعلان آن از جزم و اذعان بدان ، كاشف شناخته شود\r\n","description":"","footnote":"","page_name":" مقدمة 8 ","page_number":12},
  {"content":"\r\nو كفاره وقوع امري در تاريخ به عهده خبر دهنده آن بارو ناقل واقعه اي تاريخي مسئول آن قرار داده شود .\r\n13 - هرگاه مطلبي از كتابي نقل شده كه مؤلف آن كتاب از جنبه مذهبي منحرف و متعصب بوده به حدي كه بسا در همان كتاب يا در كتابي ديگر از تأليفاتش نسبت ببزرگان بد زباني و سوء ادب ميداشته يا مطالبي بر خلاف واقع و حقيقت آورده ، آن نقل دليل بر حسن نظر نويسنده اين اوراق نسبت به آن كتاب يا مؤلّف آن كتاب نيست ، بلكه گاهي بدين نظر از آن كتاب نقل شده كه نظري موافق از راه اعتضاد بگفته شخصي مخالف تأييد شود و گاهي هم فقط براي روشن شدن امري است مربوط كه براي فقه در دوره هاي تاريخي آن رخ داده است .\r\n14 - در برخي از مواضع كتاب ، از قبيل « عهد صحابه » اگر مطالبي نقل شده كه به نظر صاحبان مذاهب ديگر زننده باشد بايد متذكر بود نقل آنها صرف براي روشن شدن وضع فقه و تفقّه بوده و به هيچ وجه اختلاف مذهب يا تعصّب ، در آن دخالت نداشته و به هر حال بمداركي استناد شده كه اگر صحت آنها مورد اتفاق همه مذاهب نبوده است دانشمندان اهل سنت و جماعت را در اعتماد بر آنها اختلافي بهم نرسيده است .\r\nاين بود آنچه لازم مي نمود كه پيش از ورود به مقصود ياد شود .\r\nاز خداي ، تعالى شأنه ، خواستارم كه همه را بر عرفان حقّ و اعلان حقيقت و اتيان بوظائف شريعت : در احوال و اقوال و افعال ، موفّق و ما را بر استمرار اين طريقت مؤيّد بدارد .\r\nمحمود شهابي - خراساني\r\nيكشنبه 16 خرداد ماه 1327 شمسي\r\n27 رجب الخير 1367 قمري\r\n","description":"","footnote":"","page_name":" مقدمة 9 ","page_number":13},
  {"content":"\r\n\r\n\r\n","description":"","footnote":"","page_name":" مقدمة 10 ","page_number":14},
  {"content":"\r\n\r\n","description":"","footnote":"","page_name":" مقدمة 11 ","page_number":15},
  {"content":"\r\nفى الاصول من « الكافى »\r\nعن ابى جعفر قال :\r\nالكمال كل الكمال ، التفقه فى الدين و الصبر على النّائبة و تقدير المعيشة\r\n","description":"","footnote":"","page_name":" مقدمة 12 ","page_number":16},
  {"content":"\r\nفلولا نفر كل فرقة منهم طائفة ليتفقهوا فى الدين ولينذروا قومهم إذا رجعوا إليهم لعلهم يحذرون\r\nآيهء 123 از سورهء « التوبة »\r\nكليات آنچه در اين جلد است :\r\n1 - سر آغاز مشتمل بر سبب تأليف كتاب و خصوصياتى كه در آن منظور شده .\r\n2 - مقدمه مشتمل بر تشريح علل چهار گانهء قانون - فوائد كلى آن - فعل و انفال تكاملى آن با اجتماع - ضرورت وجود قانون الهى و شرف آن باعتبار عقل - تعريف موضوع و فائدهء فن « ادوار فقه » .\r\n3 - مباحث اصلى : « دور تشريع » و « دور تفريع » .\r\nدور نخست تحت دو عنوان : از بعثت تا هجرت - از هجرت تا رحلت .\r\nعنوان اول مشتمل بر زمان صدور و مناسبات صدورى احكامى چند كه در مكه صدور يافته و از همهء آنها مهمتر نمازهاى يوميه است .\r\nعنوان دوم ، با بيان اجمالى از وقايع آن چند سال مشتمل بر تعديد احكامى چند كه در مدينه صادر شده از قبيل اين احكام : ديه و قصاص - افزايش ركعات نماز در حضر - ميراث - اذان نماز - تحويل قبله - روزهء ماه رمضان - زكات فطر - جهاد - غنائم و خمس - نماز اضحى - وصيت - رجم - حرمت خمر - وجوب حج .\r\nدور دوم تحت تقسيم بر چهار عهد اصلى : 1 - عهد صحابه 2 - عهد تابعان واتباع تابعان و تابعان ايشان تا زمان غيبت صغرى 3 - عهد نواب و سفراء چهار گانه تا غيبت كبرى 4 - عهد غيبت كبرى تا عصر حاضر ( قرن 14 هجرى ) .\r\nبحث در پيرامون عهد صحابه مشتمل بر تعيين مدت اين عهد - حالت عمومى در اين عهد - جمع قرآن - سنت و حديث - رأى و مشاوره - 5 - فقيهان مشهور عهد صحابه - خصوصيات و مميزات عهد صحابه .\r\n","description":"","footnote":"","page_name":" مقدمة 13 ","page_number":17},
  {"content":"\r\n\r\n","description":"","footnote":"","page_name":" مقدمة 14 ","page_number":18},
  {"content":"\r\n\r\n","description":"","footnote":"","page_name":" مقدمة 15 ","page_number":19},
  {"content":"\r\n\r\n","description":"","footnote":"","page_name":" مقدمة 16 ","page_number":20},
  {"content":"\r\n\r\n","description":"","footnote":"","page_name":" مقدمة 17 ","page_number":21},
  {"content":"\r\n\r\n","description":"","footnote":"","page_name":" مقدمة 18 ","page_number":22},
  {"content":"\r\n\r\n","description":"","footnote":"","page_name":" مقدمة 19 ","page_number":23},
  {"content":"\r\n\r\n","description":"","footnote":"","page_name":" مقدمة 20 ","page_number":24},
  {"content":"\r\n\r\n","description":"","footnote":"","page_name":" مقدمة 21 ","page_number":25},
  {"content":"\r\n\r\n","description":"","footnote":"","page_name":" مقدمة 22 ","page_number":26},
  {"content":"\r\n\r\n","description":"","footnote":"","page_name":" مقدمة 23 ","page_number":27},
  {"content":"\r\n\r\n\r\nبسم الله الرّحمن الرّحيم و به نستعين\r\nقانون و چگونگى حدوث آن\r\nچون در اين اوراق ، تحولات و ادوار فقه اسلام موضوع بحث است وفقه اسلامى از جمله قوانين موجوهء در جهان و يكى از مصاديق و افراد آن مىباشد بى مناسبت نيست كه پيش از ورود در بيان قسمت تاريخى اين قانون خاص ، بحثى فلسفى در بارهء قانون بمعنى عام طرح شود تا روشن گردد كه خصوص اين قانون در ميان عموم قوانين موجوده ، به اعتبار فلسفهء اصل وجود قانون ، چه ارزشى دارد و داراى چه درجه و مقامى مىباشد .\r\nقانون بطور كلى ، يكى از اموريست كه پس از اين كه نبوده به هستى رسيده و باصطلاح از چيزهايىااست كه وجود آن « حادث » است پس به حكم اين حادث بودن به علت نياز دارد و موجودات حادث در عالم طبيعت را چهار علت متصور است :\r\n1 - علت مادى 2 - صورى 3 - فاعلى 4 - غائى براى پديد آمدن قانون ( بمعنى عام ) اين چهار علت به كار افتاده تا قانون بوجود\r\n","description":"","footnote":"","page_name":" 1 ","page_number":28},
  {"content":"\r\nآمده است از اين چهار امر ، دو امر نخست ، كه عنوان « علت ماهيت » براى آنها اصطلاح شده ، بر دو امر اخير ، كه آنها را در اصطلاح « علت وجود » يا تحقق مىخوانند ، بحسب طبع و ذات مقدم است ليكن در اينجا كه علل چهار گانه را نسبت به قانون مىخواهيم تشريح كنيم نخست دو علت اخير را مورد بحث قرار مىدهيم و از آن پس در بارهء دو علت نخست ، كه تشخيص و تحقيق آنها بحثى زياد لازم ندارد ، مختصرى ايراد مىكنيم و هم گر چه « علت فاعلى » بحسب وجود خارجى بر « علت غائى » تقدم دارد ( بدين معنى كه بايد نخست فاعل موجود باشد تا غايتى را تصور و معلول را ايجاد كند و از آن پس غايت در خارج بوجود آيد و بدين جهت مناسب چنان مىنمايد كه در مقام تدوين براى پيروى از تكوين نخست از « علت فاعلى » گفتگو و بحث شود ) ليكن چون به حقيقت علت فاعلى يعنى فاعليت فاعل ، خود معلول علت غائى و در رتبه‌اى متاخر از آن مىباشد پس تقديم علت غائى در مقام وضع و تدوين از همه جهت بر خلاف طبع خواهد بود بعلاوه در موضوع بيان علل تحقق و حدوث قانون بمعنى عام و اشاره به عظمت مقام خصوص قانون فقهى چنان كه دانسته خواهد شد مناسبتر اين است كه نخست علت غائى و از آن پس علت فاعلى قانون ، مورد بررسى و بحث واقع شود تا بدين طريق مطلب روشنتر و آن چه مدعى و مطلوب است به اثبات و تصديق نزديكتر گردد .\r\n[ علل چهارگانهء قانون 
  ]\r\nبهر حال يكان يكان از علل چهارگانهء قانون ، در اين اوراق ، تشريح و در تقدم و تأخر آنها ترتيب زير رعايت خواهد شد :\r\n1 - علت غائى 2 - علت فاعلى 3 - علت مادى 4 - علت صورى\r\n","description":"","footnote":"","page_name":" 2 ","page_number":29},
  {"content":"\r\n\r\n1 - علت غائى ايجاد قانون\r\nقانون ، كه در اين مقام معنى حكم و دستور زندگى از آن منظور است ، بى ترديد بايد در ميان بشر وجود يابد و ضرورت وجود آن در اجتماع ، فى الجمله ، مورد اجتماع كل خردمندان بلكه محل اتفاق كليهء افراد انسان است نهايت اين كه بحسب اختلاف افكار و عقول ، هدف و غرض از وجود آن مختلف جلوه كرده از اين رو در كميت و كيفيت آن و هم در واضع و گذارنده اش تصورات بلكه اقوالى ، متعدد و مختلف بهم رسيده است .\r\nقانون ، فى الجمله و بمعنى عام ، با بشر و اجتماع پديد آمده و تا اجتماع باشد كم و بيش وجود خواهد داشت و بحسب تأثير و تأثر و فعل و انفعالى كه طبعا ميان او و اجتماع « 1 » به عمل مىآيد دستخوش اطوارى از كمال و نقص و ادوارى در انحطاط و ارتقاء بوده و خواهد بود .\r\n\r\nفوائدى كه بر وجود قانون ممكن است بار گردد و هدف قانونگذار و غايت و غرض قانون بشمار آيد امورى چند است كه از لحاظ اهميت مرتبه ميان آنها تفاوت ، موجود و شدت و ضعف و نقص كمال در آن مراتب ثابت و مشهود مىباشد .\r\n","description":"","footnote":"\r\n« 1 » لفظ اجتماع بر دو معنى قابل اطلاق است : اول اين كه معدودى از اشيائى با هم فراهم آيد بى آن كه نظرى بتأثير آنها در هم باشد خواه تأثير و تاثر در ميان آنها واقع باشد يا نه و خواه از لحاظ اثر و نتيجه يك اثر و يك نتيجه ، كه معلول وحدت مؤثر مىباشد ، بر اين امور بار گردد يا نه بهر حال آن چه در موقع اين اطلاق ؛ منظور است بيش از انضمام و اقتران امورى بهم و لو كالحجر بجنب الانسان چيزى نيست . دوم اين كه معدودى از افراد بشر با هم فراهم آيند و ميان ايشان معاملاتى متقابل و تكاليفى متبادل مقرر گردد كه بر اثر اين تقابل و تبادل ، وحدتى براى اين افراد متكثر نه تنها اعتبار گردد بلكه فى الحقيقه به اين اعتبار وحدت بر قرار باشد و همه به منزلهء اعضاء يك پيكر و اجزاء يك هيكل بشمار آيند و از تأثير و تأثر ميان ايشان اثرى پديد آيد كه بتعبير عصرى « روح اجتماع » و منشاء آثار حاصل گردد . در اينجا از « اجتماع » اطلاق دوم آن منظور مىباشد .\r\n","page_name":" 3 ","page_number":30},
  {"content":"\r\nاين اغراض متفاوت و مترتب عبارت است از :\r\n1 - جلوگيرى از هرج و مرج .\r\n2 - توليد نظم فى الجمله در اجتماع از لحاظ زندگى دنيوى .\r\n3 - ايجاد نظم كامل در اجتماع از لحاظ زندگانى دنيوى .\r\n4 - ايجاد نظم كامل در اجتماع از لحاظ انتظام و در عين حال عنايت نسبت به حال جسمان هر فرد .\r\n5 - ايجاد نظم كامل در اجتماع با رعايت حال افراد ، از لحاظ جسم و روح و دنيا و آخرت .\r\nاصول مراتب اغراض براى وضع قانون ، همين امور است كه نخستين آنها پايينترين مرتبه ، و در حقيقت پايهء ابتدائى براى تهيهء اصل اجتماع ، و پنجمين آنها برترين مرتبه مىباشد ، كه علاوه بر توليد اصل اجتماع تكميل آن نيز مورد توجه و عنايت است و در حقيقت در اين مرتبه ، سعادت حقيقى و كمال نهايى بشر منظور قانونگذار و غرض و مطلوب از وضع قانون مىباشد .\r\nاين مراتب كه بطور اختصار و بعنوان نمونه ياد شد اصول و كليات مراتب است كه در ميان آنها فروع و وسائطى نيز ممكن است به نظر آيد .\r\nكسانى كه ضرورت وجود قانون ( بمعنى عام ) را پى برده و در بارهء آن گفتگو كرده و در راه لزومش براى عالم اجتماع به احتجاج و استدلال پرداخته‌اند بيشتر از ايشان فقط « نظم و حفظ اجتماع » را به نظر آورده و همان را غايت و غرض قانون پنداشته‌اند نهايت اين كه نسبت به همين مقصد و هدف ميان قوانين موضوعه از لحاظ نقص و كمال ، تفاوت قائل گشته و توجه به نقص قانونى را موجب جواز يا لزوم وضع قانونى ديگر دانسته و بالحقيقه حقيقت امر را بدين گونه تصور كرده و دريافته‌اند كه تكامل قانون با تكامل اجتماع ، همقدم و توأم مىباشد و تاثير مراتب مختلف و متفاوت آن در يكديگر بطور « دور » از آغاز پيدا شدن اين اجتماع و تا فرجام آن بوده و خواهد بود : قانونى مختصر و ناقص ، نظمى ناقص و ساده براى اجتماع بوجود آورده و آن اجتماع ، بر اثر آن قانون به كمالى رسيده\r\n","description":"","footnote":"","page_name":" 4 ","page_number":31},
  {"content":"\r\nپس وجود قانونى كاملتر را اقتضاء و ايجاب كرده . پيدا شدن اين قانون اجتماعى منظمتر را بوجود آورده و اين اجتماع باز قانونى پر مايه تر و مبسوطتر تهيه كرده و به همين طور اين فعل و انفعال و تأثير و تاثر در مراتب و درجات تكاملى قانون و اجتماع دور زده و خواهد زد تا شايد روزى برسد كه همه عقول بوجود كمال مطلق در قانونى اعتراف كنند و تمام افكار ، آن را براى توليد اجتماعى از همه رو كامل ، كافى دانند و بر اين كه غايت و غرض عالى از وضع قوانين ، در آن قانون محقق و موجود مىباشد اتفاق نمايند .\r\nحكماء الهي نيز براى لزوم وجود قانون و عدل از همين راه پيش رفته و حتى ضرورت وجود قانون آسمانى را تا حدى براى تحصيل همين غايت و غرض ( حفظ اجتماع و نظم آن ) پنداشته يعنى اثبات « نبوت » را بر روى همين پايه و اصل بار و اصل لزوم بعثت پيمبران را براى حصول اين غرض استوار داشته‌اند .\r\nاصلى كه در فلسفه براى اثبات اين موضوع ، تاسيس شده به اين عنوان و تعبير كه « انسان مدنى به طبع است » تلخيص و تقرير گرديده است .\r\nمنظور از اين عنوان ، بطور اختصار ، اين است كه انسان بحسب طبع و به اقتضاى ذات خود موجودى است اجتماعى بدين معنى كه سرشت آدمى طورى است كه نمىتواند زندگانى خود را چنان كه بايد و شايد تنها تامين كند بلكه بايد گروها گروه فراهم آيند و انبوه ايشان در ادارهء امور با هم همراهى و مساعدت كنند پس هر كسى بارى از بارهاى زندگى را به دوش كشد و هر فردى راهى را براى ادامه و اكمال حيات باز سازد تا همه به مساعدت و دستگيرى از هم به رفاه در حيات و نزديكى به سعادت و كمال فائز گردند .\r\nانسان براى محفوظ ماندن از گرما و سرما وسائلى طبيعى از قبيل ضخامت جلد ، پر ، پشم و كرك ندارد پس به وسائلى صناعى نيازمند است . انسان مزاجى لطيف دارد يا لا اقل بر اثر توارد اميال گوناگون و تكاثر شهوات رنگارنگ ( كه ذاتى و طبيعى او است ) لطيف پسند و هوسران و ظريف جو و متلوّن خوست پس به غذاهاى خشن و يكنواخت طبيعى نمىتواند بسنده سازد و ناگزير بايد به تهيه و توليد خوراكيهايى صناعى اقدام كند . تا به وسيلهء وسائل صناعى تن خويش را از آفات و شرور\r\n","description":"","footnote":"","page_name":" 5 ","page_number":32},
  {"content":"\r\nو حوادث شب و روز عالم طبيعت مصون دارد و به وسيلهء تهيهء خوراكيهايى مصنوعى ، كه با مزاج لطيف و هوسهاى رقيق و طبع لطافت خواه او متناسب مىباشد ، در پيمودن راه طبيعى نشو و نماء جسم خويش پيش رود يا لا اقل بدين وسيله بر آتش شهوت طبيعى هوس فطرى خود آبى به پاشد .\r\nانسان بطور طبيعى از تهيه و تحصيل همه امورى كه به طبع خود به آنها نيازمند و به فطرت حياتى خود آنها را خواستار مىباشد درمانده و عاجز است پس ناچار به همكارى و همراهى ديگر افراد نوع خويش كمال احتياج را دارد چه بسيار روشن است كه اگر هر فردى بخواهد به خودى خود و بى استمداد از ابناء نوع ، همهء حاجات زندگى خويش را بر آورد و به تمام ضروريات حيات دست يابد در نخستين مرحلهء زندگانى فرو خواهد ماند و گاهى در راه حيات و كمال برنداشته نابود خواهد شد و اختلال و بالاخره انقراض نوع بر آن مترتب خواهد گرديد پس دوام نوع بر بقاء فرد ، موقوف و بقاء افراد به مساعدت و همراهى ايشان نسبت به يك ديگر مربوط و اين مساعدت و معاضدت همدوش تمدن و اجتماع يا مولد و يا مولود آن است .\r\nو بالجمله تا افراد را مساعدتى نباشد اجتماعى نيست و اگر اجتماعى نباشد نوع بشر را دوام و بقائى نخواهد بود .\r\nاجتماع ، چنان كه دانسته شد ، مولود احتياج و احتياج زاييده طبيعت و سرشت بشر است ليكن از طرفى ديگر نيروى شهوت و غصب نيز زاده و مولود طبيعت بشر مىباشد و به اقتضاى اين دو نيرو همهء افراد مىخواهند ، و اگر بتوانند بسوى خود مىكشند آن چه را ديگران مىخواهند و بسوى خود جلب مىكنند و در راه تحصيل يا حفظ و تحصين آن به حمله و دفاع بر مىخيزند پس مزاحمت و مدافعت به ميان مىآيد .\r\nاگر افراد سر خود و آزاد باشند و وسيله‌اى به ميان نيايد كه اين مزاحمت و منافست را تعديل كند و از تعدى و تجاوز افراد بر يكديگر جلو گيرد آرامش خاطرها از ميان مىرود ، اطمينان زائل مىشود ، ثقه و امان سستى و نيستى مىپذيرد و به زودى اختلاف و پراكندگى ميان افراد پديد مىآيد و شيرازهء اجتماعات بلكه رشتهء بقاء و حيات پاره و از هم گسيخته مىگردد .\r\n","description":"","footnote":"","page_name":" 6 ","page_number":33},
  {"content":"\r\nپس براى حفظ و تقويت اجتماع چنين وسيله‌اى بايد تا به ميانگين شدن آن معاضدت افراد با يكديگر و رفع و دفع مزاحمت و منازعت آنان از هم به خوبى تامين شود و بطور خلاصه به وساطت آن وسيله كردار و رفتار و گفتار افراد از همه جهت تعديل گردد .\r\nاين وسيله كه يگانه حافظ اجتماع و كاملش مكمّل آن مىباشد در عبارت فرزانگان و فيلسوفان بعنوان « عدل » ياد شده .\r\nمنظور از « عدل » در برخى از كلمات بزرگان اين است كه رفتار زمام داران و فرمانروايان اجتماع طبق شريعت و قانونى باشد ليكن در بيشتر از گفته ها منظور از آن خود شريعت و قانون است نه تطبيق رفتار بر آن .\r\nمسعودى « 1 » در كتاب مروج الذّهب اين مضمون را گفته است : « چون اردشير سر سلسلهء ساسانيان اردوان را بشكست و مملكت را از وضع ملوك الطوائفى به پرداخت روزى كه تاج شاهى بر سر نهاد در طى نطق تاجگذارى خود پس از ستايش يزدان و سپاس گزارى بر نعماء او چنين « . . گفت بدانيد كه در اقامهء « عدل » و افاضهء فضل و آبادى كشور و مهربانى به مردم كوشش خواهيم داشت . اى مردم ! قوى و ضعيف و شريف و وضيع ، مشمول « عدل » ما خواهند بود عدل را روشى ستوده و راه و شريعتى مقصوده قرار مىدهيم و رفتار ما چنان خواهد بود كه بر آن سپاس گزاريد و كردار ما گفته هاى ما را تصديق خواهد كرد . » باز از كلمات او نقل كرده كه گفته است « بر پادشاه هست كه افاضهء « عدل » كند چه عدل فراهم آورندهء خير و نگهدارندهء ملك است از زوال و اختلال ، و نخستين وسائل و علائم ادبار سلطنت اين است كه عدل از ميان برخيزد . . » .\r\n\r\n","description":"","footnote":"\r\n« 1 » ابو الحسن على بن حسين بن على معروف به مسعودى از بزرگان مؤرخان و از كسانى مىباشد كه گفته هاى تاريخى او مورد اعتماد و استناد است . از جمله تاليفات او كتاب « اخبار الزّمان و من اباده الحدثان » مىباشد كه چنان كه محدث قمى گفته در سى مجلد بوده و بيشتر از يك جزء از آن باقى نمانده است . در سال سيصد و سى و سه ( 333 ) هجرى قمرى و به قولى در سيصد و چهل و پنج ( 345 ) وفات يافته است .\r\n","page_name":" 7 ","page_number":34},
  {"content":"\r\nباز همو از وصاياى اردشير به فرزندش شاهپور هنگامى كه او را به سلطنت منصوب داشته چنين آورده است « . . دين و شاهى با هم برادرند و هيچ يك بى نياز از آن ديگر نمىباشد ، دين پايه و ريشه پادشاهى و پادشاهى نگهبان آن است اگر پايه نباشد ويران و اگر پاسبان و نگهبان نباشد ضائع و نابسامان مىباشد . » يكى از مؤبدان بزرگ در طى سخنانى كه با بهرام دوم پسر بهرام پادشاه ساسانى بطور اندرز به ميان آورده ، باز بنا بنقل مسعودى ، چنين گفته است « . . شاهى تمام نمىگردد مگر به شريعت و اقامهء طاعت خدا و تصرف در كارها بر حسب امر و نهى او و شريعت را قوامى نيست مگر به پادشاهى و پادشاهى را عزّى نباشد مگر به مردان و رجال را قوامى نمىباشد مگر بمال و راهى بمال نيست مگر به عمارت و آبادى و راهى به آبادى نمىباشد مگر به « عدل » و عدل ترازويى است كه آن را آفريده گار كل در ميان آفريده گان به پا داشته و پادشاه را قيم و به پا دارندهء آن قرار داده است .\r\nابن خلدون « 1 » از انوشيروان نقل كرده كه اين مضمون را گفته است :\r\n« شاهى به سپاه و سپاه بمال و مال به خراج و خراج به عمارت و آبادى و عمارت به « عدل » و عدل به اصلاح عمال و كارمندان و اصلاح آنان به استقامت وزيران مىباشد و بالاتر از همه اين كه شاه خودش از حال رعيت تفقد كند » .\r\nمعلم نخست ارسطو « 2 » در كتابى كه در سياست نوشته هشت امر را كه در بسيارى از كتب با حفظ نسبت بوى نقل شده « 3 » به طرز دائره‌اى ، كه آغازش ناپيدا و هر يك از آن هشت امر ممكن است اول يا وسط يا آخر فرض گردد و آن كلمات\r\n\r\n","description":"","footnote":"\r\n« 1 » ابو زيد عبد الرحمن بن محمد بن خلدون مالكى اشبيلى مؤرخ معروف كه در بارهء مقدمهء كتاب تاريخش گفته شده « خزانهء علوم اجتماعى و سياسى و ادبى مىباشد » در سال هشتصد و هشت ( 808 ) هجرى قمرى در قاهره وفات يافته است .\r\n« 2 » - ارسطو يا ارسطاطاليس از بزرگترين فلاسفه يونان و رئيس حكماء مشاء است در سال 384 پيش از ميلاد در استاگيرا ( از بلاد مقدونيه ) ولادت و در سال 322 به سن 63 سال وفات يافته است .\r\n« 3 » - در بعضى از كتب بدون نسبت به ارسطو اين دائره آورده شده چنان كه امام فخر رازى در كتاب مسمى ، به جامع العلوم خويش كه به فارسى نوشته است در آخر قسمت علم السياسة اين جمله را نوشته « و خلاصه اين باب در اين دائره است » و آنگاه دائره فوق را آورده است .\r\n","page_name":" 8 ","page_number":35},
  {"content":"\r\nو عبارات از آن آغاز يا به آن انجام يابد ، مرتب ساخته و آنها را بطور دور بدين وجه آورده است « جهان بستانى است كه حصارش دولت است دولت سلطانى است كه سنت بدان احياء مىگردد سنت سياستى است كه سلطنت آن را به كار مىبندد سلطنت نظامى است كه سپاه آن را معاضدت مىكند سپاه اعوان و يارانى مىباشند كه مال آنان را كفايت مىنمايد مال رزقى است كه رعيت آن را فراهم مىآورد رعيت بندگانى هستند كه عدل آنان را نگهدار مىباشد عدل مألوف و مشروعى است كه قوام جهان به آن است جهان بستانى است . . » فرزانگان چون از اثبات لزوم قانون ، به شرحى كه اجمال آن در اينجا ياد شد پرداخته‌اند ، گفته‌اند اين عدل و قانون هنگامى حافظ اجتماع مىتواند باشد كه واضع آن به همهء افراد بشر يك نسبت داشته باشد تا هيچ كس را در پذيرفتن آن بهانه و عذرى پيش نيايد و آن چنان است كه آفريده گار كل ، آن عدل و قانون را انتخاب و به انسان ، احسان فرمايد چه در غير اين صورت در اصل قانون و قانونگذارى ، كه ضرورت وجودش به استناد رفع و دفع مزاحمت به اثبات رسيد ، تزاحم و تدافع به ميان مىآيد و هر فردى را مىرسد كه در قانون موضوع و عدل مشروع ديگر افراد خدشه و ايراد كند و آن را نارسا شمرد و تن به زير بار آن ندهد و خود را شايسته و بر حق داند كه قانونى به انديشهء خويش تهيه كند و انتظار كشد كه ديگران به رضا و اختيار يا به زور و اضطرار قانون موضوع او را مورد پيروى و عمل قرار دهند . و در اين كشمكش قانون گسترى بر فرض اين كه شخصى پيدا شود كه به همفكرى اشخاص ديگر و به زور و فشار يا نيرنك و فريب قانونى را كه خود وضع كرده بر ديگران تحميل كند ، زور و جبر وى دوام نپذيرد و چون آن قوه از ميان رود قانون متزلزل و معتل و اجتماع مشوش و مختل شود و هميشه جامعه در حال بى تكليفى و بى اعتدالى و بى اعتمادى بر جا ماند و هيچ گاه روى كمال نبيند .\r\n","description":"","footnote":"","page_name":" 9 ","page_number":36},
  {"content":"\r\nپس اگر چنين باشد كه وضع و اجراء آن موجب تزاحم و تدافع شود از وجودش عدمش لازم آيد و بر وضع آن رفعش مترتب گردد پس ناگزير بايد قانون از سوى خداى ، تعالى شانه ، و به نام مقدس او بوجود آيد و بر مردم حكومت كند و چون آورندهء آن ناگزير از افراد بشر مىباشد براى اين كه هر كسى به ادعاء وساطت و رسالت برنخيزد و برانگيختگى و پيمبرى و دين آورى را دعوى نكند و خود اين كار باز موجب وجود تزاحم و تدافع نگردد ناچار آورندهء قانون و عدل الهى را امتيازاتي نسبت به سائر افراد بشر بايد باشد كه عموم اهل انصاف به آنها تصديق و بر اثر آن امتيازات به صحت ادعاء او اعتراف كنند .\r\nمحقق طوسى خواجه نصير الدين « 1 » در شرح خود بر كتاب « الإشارات و التّنبيهات » پس از نقل كلام شيخ « 2 » در اين موضع چنين گفته است « . . پس شيخ نبوت و شريعت و متعلقات اين دو را بدان طريق كه حكماء گفته‌اند اثبات كرده است و اثبات اين مطلب بر قواعدى ابتناء دارد كه در زير تقرير مىگردد :\r\n« 1 - انسان به امور معاش خود استقلال ندارد چه به غذا و لباس و مسكن و سلاحى كه خود و كسان خويش را بدان حفظ كند نيازمند است و همهء اينها\r\n\r\n","description":"","footnote":"\r\n« 1 » محمد بن محمد بن حسن طوسى كه در يازدهم جمادى الاولى از سال پانصد و نود و هفت ( 597 ) هجرى قمرى در طوس متولد شده و در روز عيد غدير از سال ششصد و هفتاد و دو ( 672 ) در بغداد وفات يافته - در تاريخ فوت او گفته شده است :\r\n\r\nنصير ملت و دين پادشاه كشور فضل\r\nيگانه‌اى كه چنو مادر زمانه نزاد\r\nبه سال ششصد و هفتاد و دو بذى الحجه\r\nبروز هجدهمش در گذشت در بغداد\r\n\r\n« 2 » - ابو على حسين بن عبد اللَّه سينا كه ملقب به شيخ الرئيس شده و در حكمت اسلامى هر گاه « شيخ » اطلاق شود او مراد مىباشد . در مقدمه‌اى كه بر رسالهء روان شناسى وى نوشته‌ام و چند سال پيش به چاپ رسيده تا حدى شرح حال و مدت حيات و زمان وفات او را تحقيق كرده‌ام و همان اوقات كتابى بعنوان « پور سينا در گفتارش » شروع كرده‌ام كه اگر توفيق تعقيب و اتمام آن روزى ميسر شود بى شك معرفى وى به كاملترين طرزى تكميل خواهد شد .\r\n","page_name":" 10 ","page_number":37},
  {"content":"\r\nامورى صناعى است كه يك صانع نمىتواند آنها را بسازد مگر در مدتى كه زندگانى وى در آن مدت ، با فاقد بودن آنها ، غير ممكن است و اگر ممكن باشد سخت و دشوار است ليكن براى گروهى كه با هم معاونت و مشاركت كنند و هر يك امرى را به عهده گيرد ( خواه بطريق معارضه بدين معنى كه هر يك كارى انجام دهد نظير آن چه ديگرى انجام مىدهد يا بطريق معاوضه بدين گونه كه هر يك در برابر كارى كه رفيقش براى او انجام مىدهد او هم براى رفيق خود كارى به انجام رساند ) تحصيل آن امور آسان مىگردد پس انسان به طبع خود در تعيش و زندگانى نيازمند است به اجتماعى كه كار رفيقش را به صلاح آورد و همين معنى منظور است از آن چه حكما بدين عبارت « الانسان مدنيّ بالطَّبع » گفته‌اند چنان كه مراد از « تمدن » در اصطلاح ايشان همين « اجتماع » مىباشد .\r\n« 2 - اجتماع مردم بر معاونت و معاضدت انتظام نمىيابد مگر وقتى كه ميان آنان معامله و عدلى حكمفرما باشد ، چه هر كسى طلب مىكند آن چه را بدان محتاج است و غضب مىكند بر كسى كه در اين مطلوب او را مانع و مزاحم مىگردد و در نتيجهء آن شهوت و اين غضب بر ديگر افراد جور روا مىدارد پس هرج بوقوع مىرسد و امر اجتماع اختلال مىيابد ليكن هر گاه معامله و عدلى در ميان و مورد اتفاق آدميان باشد آن جور و اين هرج واقع نمىگردد پس ناگزير معامله و عدلى بايد و اين دو ، بر جزئيات نامحصور و بىشمار شامل نمىگردد مگر به وسيلهء قوانينى كلى و آن شرع است بس ناچار شريعتى بايد و شريعت در لغت محلى را گويند كه براى نوشيدن و برداشتن آب بدانجا وارد مىگردند و معنى ياد شده را بدين مناسبت به نام شريعت خوانده‌اند كه همهء افراد اجتماع در انتفاع از آن متساوى و يكسان مىباشند .\r\n« 3 - براى « شرع » واضعى ضرور است كه آن قوانين را بر وجهى شايسته وضع و تقرير كند و او به نام شارع خوانده مىشود . و در اين زمينه اگر\r\n","description":"","footnote":"","page_name":" 11 ","page_number":38},
  {"content":"\r\nمردم در وضع قانون و شرع ، منازعت كنند هرج و اختلال كه از وقوعش بيم و حذر مىبود واقع مىگردد پس واجب است كه شارع و قانونگذار از ديگر افراد به استحقاق و طاعت ممتاز باشد تا سائر اشخاص در پذيرفتن شريعت ، او را اطاعت كنند . استحقاق طاعت هنگامى استقرار مىيابد كه آيات و علائمى بر بودن آن شريعت از جانب آفريده گار كل با شارع باشد و آن آيات ، معجزات اوست و معجزه بر دو گونه است :\r\n1 - قولى 2 - فعلى خواص ، به معجزهء قولى مطيعتر و عوامّ در برابر معجزهء فعلى فرمانبردارتر مىباشند ليكن معجزه فعلى بى معجزهء قولى به تمام نمىرسد چه نبوت و اعجاز بى دعوت بخير بحصول نمىپيوندد پس ناچار شارعى بايد كه او پيغمبر صاحب معجزه است . . » در مقدمهء چهارم ، كه خواجه در اين مقام براى تشريح عبارت شيخ آورده ، لزوم وعد و وعيد و ثواب و عقاب اخروى و لزوم عبادات مكروه و لزوم دعوت شارع به خداشناسى ، و امثال اين امور را ، اثبات كرده كه چون آن قسمت به طرز قانونگذارى و تشريع مربوط است نه به اصل آن از ترجمه و نقلش در اين موضع صرف نظر شد .\r\nدر اينجا لازم است يادآور شوم كه اين دليل براى اثبات ضرورت وجود قانون در ميان بشر مسلم و معتبر است ليكن اثبات نبوت عامه ، چنان كه حكماء خواسته‌اند ، به وسيلهء آن خالى از تأمل و نظر نيست .\r\nابن خلدون در مقدمهء كتاب خود پس از اين كه اين دليل را به تفصيل تقرير نموده و از آن وجود فرمانروايى را كه متكفل تنظيم امور اجتماع و متحمل رفع و دفع تعدى و ستم باشد استنتاج كرده و آن فرمانروا را به نام « وازع » خوانده و آن را بر سلطان مستولى و قادر ، منطبق گرفته اين مضمون را گفته است :\r\n","description":"","footnote":"","page_name":" 12 ","page_number":39},
  {"content":"\r\n« فيلسوفان كه مىخواهند نبوت را از راه عقل ثابت كنند و مدلل دارند كه نبوت يكى از خاصه هاى طبيعى انسان مىباشد بعد از اين كه اين دليل را تا اثبات ضرورت « وازع » تقرير كرده قسمتى ديگر بر آن افزوده و اين برهان را براى اثبات مطلوب خود به وسيلهء اين اضافه تكميل و بدين گونه تقرير كرده‌اند « حكومت وازع بايد طبق قانون و شرعى باشد كه فردى از بشر آن را از جانب آفريده گار آورده باشد و آن فرد بايد خواص و امتيازاتى داشته باشد كه ديگران بى چون و چرا تسليم او شوند و گفته هايش را به پذيرند » « اين قضيه كه حكماء و فلاسفه براى اثبات نبوت افزوده‌اند برهانى و مسلم نمىباشد چه وجود حيات بشر بى وجود شرع و پيمبر محال نيست بلكه امكان دارد بدين طريق كه شخصى عادى قانونى را كه خود وضع كرده باشد به زور شخصى يا به وسيلهء وجود عصبيت بر ديگران تحميل كند و ايشان را بر آن چه خود برگزيده و پسنديده وادار سازد چنان كه مىبينيم اهل كتاب و پيروان انبياء از مجوس كه بى كتاب مىباشند كمترند چه بيشتر اهل جهان بىكتابند با اين كه آنان را دولتها و آثار گرانبها بوده است تا چه رسد بوجود و حيات هم اكنون در اقليمهاى شمالى و جنوبى اجتماعاتى است با اين كه شرع و كتابى در ميان ايشان نيست پس بشر بىشرع و كتاب مىتواند زندگى كند بخلاف اين كه اگر سرخود و آزاد و فوضوى و بالجمله بى « وازع » باشد كه در اين صورت حيات او محال است . از اينجا دانسته مىشود كه چنان كه سلف از امت گفته و عقيده داشته‌اند لزوم نبوت بايد به دليلى شرعى ثابت شود و فلاسفه كه خواسته‌اند آن را از راه عقل اثبات كنند به اشتباه و غلط افتاده‌اند « 1 » »\r\n\r\n","description":"","footnote":"\r\n« 1 » اشكال ابن خلدون بر اصل برهان ، قطع نظر از اصلاح و تأويل خواجه ، وارد است ليكن بر گفتهء خود او نيز ايراداتى وارد مىباشد :\r\nاز جمله اين كه آن چه از برهان مىتوان استفاده كرد فقط ضرورت وجود قانون است نه وجود « وازع » چه ممكن است اجراء قانون به وسيلهء هيئت باشد نه به وسيلهء شخص چنان كه در ممالك مشروطه و جمهورى هيئت وزيران عمل وازع را انجام مىدهند و در حقيقت سائل و مسئول مىباشند .\r\nو از جمله اين كه نسبت بى كتابى به مجوس بر خلاف تاريخ و روايات است ( مگر اين كه مرادش از مجوس مشرك باشد ) .\r\nاما قسمتهاى تاريخى بسيار و بى نياز از تذكار است .\r\nاما روايات ، شيخ صدوق در كتاب توحيد خود روايتى نقل كرده كه در طى آن اين عبارت سؤال اشعث و جواب حضرت على عليه السلام مىباشد « كيف يؤخذ من المجوس ، الجزية و لم ينزل عليهم كتاب و لم يبعث إليهم نبى ؟ قال : بلى يا اشعث قد انزل اللَّه إليهم كتابا و بعث إليهم » و هم فاضل مقداد ، در باب جهاد ، از كتاب كنز العرفان ، پس از اين كه اين مضمون را گفته است « يهود و نصارى بطور تحقيق اهل كتاب مىباشند و مجوس هم شبههء اينست كه اهل كتاب باشند » .\r\nچنين گفته است « در اخبار ما وارد شده كه آنان را ( مجوس ) پيغمبرى بوده كه او را كشته‌اند و كتابى بوده كه سوزانيده‌اند و از اين رو پيغمبر ( ص ) گفته است سنّوا بهم سنّة اهل الكتاب » .\r\nو از جمله اين كه اگر برهانى عقلى براى اثبات نبوت بدست نيايد از راه دليل شرعى اثبات آن معقول نيست چه اثبات نبوت بدليل شرعى مستلزم دور است پس نسبت غلط و اشتباه در اين مسأله به اهل خرد ، از بى خردى و ناشى از وقوع نسبت دهنده است در اشتباه و غلط .\r\n","page_name":" 13 ","page_number":40},
  {"content":"\r\nخواجه نيز در شرحى ، كه مقدارى از آن ياد گرديد ، اعتراضاتى از امام فخر رازى « 1 » بر مقدمهء سيم اين برهان ، كه اعتراض ابن خلدون نيز بر همان است « 2 » ، نقل كرده و محققانه از آنها پاسخ گفته و در آخر خودش ، در حقيقت ، با اصلاح يا تاويلى كه براى عبارت برهان قائل شده از اعتراضى كه از ابن خلدون نقل كرديم\r\n\r\n","description":"","footnote":"\r\n« 1 » ابو عبد اللَّه محمد بن عمر بن حسين بن حسن بن على طبرى الاصل ، رازى - المولد ، اشعرى الاصول شافعى الفروع ، معروف بإمام فخر الدين ، ملقب بابن خطيب در روز عيد فطر از سال ششصد و شش ( 606 ) در هرات وفات يافته است .\r\n« 2 » - فيلسوف نقاد سيد استاد ، مرحوم آقا بزرگ خراسانى ، قدس سره ، روزى در طى درس فلسفه از راهى ديگر بر اين برهان ايراد كردند بدين تلخيص كه اگر اجتماع براى انسان طبيعى يعنى به اقتضاى طبع او باشد خود طبيعت حافظ و نگهبان او مىگردد و از وقوع هرج و مرج جلو مىگيرد چه ممكن نيست كارى كه بر خلاف طبيعت چيزى باشد از خود آن چيز صدور يابد .\r\n","page_name":" 14 ","page_number":41},
  {"content":"\r\nو خواجه از خود وارد كرده پاسخ داده است . ترجمهء اين قسمت از كلام خواجه طوسى اين است :\r\n« بدان كه آن چه شيخ در بارهء شريعت و نبوت ذكر كرده از امورى نيست كه زندگانى انسان بى وجود آنها امكان نداشته باشد بلكه از امورى است كه نظامى كه به صلاح حال عموم در معاش و معاد منجر مىشود جز بدانها كامل نمىگردد و گر نه انسان را در اين كه فقط زندگانى كند نوعى از سياست كه اجتماع ضرورى بشر را حفظ كند كفايت مىكند گر چه اين نوع به تغلب يا به تعصب منوط باشد و دليل بر اين ادعاء اين كه ساكنين اطراف معموره به وسيلهء سياسات ضرورى زندگى و زندگانى مىكنند » .\r\nاز شرحى كه در اين زمينه تا كنون آورده شد دانسته مىشود كه آن چه بحسب ظاهر اين نظر ، هدف و غايت قانون ( خواه بشرى باشد يا الهى ) قرار گرفته فقط بقاء اجتماع است نه كمال و رقاء آن و اين غايت و غرض براى قانون حتمى و ضرورى است چه بقاء اجتماع به صرف معاونت و جلوگيرى از وقوع مزاحمت كه نازلترين مرتبه از مراتب اغراض و داعى وضع قانون مىباشد ، بحصول مىرسد .\r\nبه نظر نگارنده براى وجود قانون هدفى والاتر و غرضى مهمتر از آن چه در آن نظر بحسب ظاهر دانسته شد مىباشد كه اگر آن غرض و هدف به خوبى تصور شود بىگمان به زودى مورد تصديق واقع و در نتيجه ثابت مىگردد كه هر چند به مفيد بودن ظاهرى و سطحى قوانين و مشروعات بشرى اعتراف كنيم باز با نهايت صراحت و جرأت بايد اين حقيقت را بگوئيم كه هيچ يك از آن گونه قوانين نمىتواند آن هدف و الا و غرض اعلى را توليد و تامين كند و تنها قانونى كه ممكن است اجتماع را به آن غايت مهم و هدف سامى سوق دهد و بدان برساند مشروعات و موضوعاتى است كه بالهام پروردگار براى مردم تهيه و بسوى آنان فرستاده شده است .\r\nچون اين موضوع از طرفى ، بويژه در اين دوره و اين ايام ، مورد توجه است\r\n","description":"","footnote":"","page_name":" 15 ","page_number":42},
  {"content":"\r\nو از طرفى ديگر اگر به ثبوت رسد عظمت مقام فقه اسلامى كه يكى از آن مشروعات بلكه كاملترين آنها مىباشد ثابت و روشن مىگردد بعلاوه روشى كه در استدلال بر اين موضوع اختيار كرده و گفته‌ايم شايد ديگرى نگفته و در غير اين اوراق ياد نشده باشد پس بى فايده نيست كه در اينجا اين موضوع را با آن روش استدلال روشنتر سازيم :\r\nبراى هر چيز ممكن است كمالاتى مترتب و در طول هم موجود باشد كه نخستين آنها در اصطلاح به نام « كمال اول » خوانده مىشود و از مراتب بعد بطور اطلاق گر چه فى المثل در مرتبه صدم باشد بعنوان « كمال ثانى » تعبير مىگردد « 1 » .\r\nمنظور از كمال نخست هر چيز ، حالت و وصفى است كه قوام آن چيز به آن وصف باشد مانند صور نوعيه و فصول منوّعه فى المثل شكل و هيئت شمشير نسبت بدان كمال اول آن مىباشد .\r\nمراد از كمال دوم هر چيز ، اوصاف و حالاتى است كه پس از كمال اول براى آن چيز وجود پيدا مىكند مانند اعراض عامه و خاصه فى المثل تيز بودن و صيقل و گوهر داشتن شمشير كمال دوم آن مىباشد .\r\nاجتماع كه مورد بحث و محل توجه است دو گونه كمال دارد :\r\n1 - كمال اول 2 - كمال دوم كمال اول اجتماع عبارت است از اين كه گروهى از افراد بشر فراهم آيند و با هم مشاركت و معاونت كنند و اين معنى حاصل مىگردد به قانونى كه تكاليفى متبادل و وظائفى متقابل براى آنها ثابت و مقرر دارد و به عبارتى ديگر از تعدى و تجاوز بر يكديگر ، كه مستلزم هرج و مرج و اختلال اجتماع است ، جلو گيرد و تا همين اندازه به جامعهء انتظام دهد .\r\n\r\n","description":"","footnote":"\r\n« 1 » نظير هيولى ثانى و معقول ثانى كه در فلسفه بر غير مرتبهء اول از اين دو گفته مىشود .\r\n","page_name":" 16 ","page_number":43},
  {"content":"\r\nحصول اين مرتبه از كمال بىگمان به وسيلهء قوانين عادى و بشرى امكان پذير و قابل تهيه و تأمين مىباشد و ابن خلدون ، يا ديگرى ، اگر بر برهان « مدنيّت طبعى » ايرادى وارد آورده از اين راه بوده كه ديده‌اند هدف اين برهان ، بحسب ظاهر عبارت ، اثبات همين مرتبهء از كمال مىباشد پس ايراد ايشان به اين لحاظ در خور توجه و اعتبار است .\r\nكمال دوم اجتماع ، عبارت از اين است كه جامعه از هر باب و هر جهت ، چه جهات عمومى و چه جهات و شئون خصوصى ، به مراتب رقاء متناسب و لازم ، و اصل گردد بدين معنى كه افراد آن در شئون مربوط به جسم و در حالات و جهات مربوط به روح تا حدى كه براى يك فرد اجتماعى امكان دارد به ارتقاء و تكاملى كه در نهاد نوع افراد آنها مقدر و مقرر گشته نائل شوند و در شئون دنيا و آخرت بلذائذ و حقائقى كه با ايشان متناسب و شايسته و براى آنان آماده و تهيه گرديده به نسبت نصيب خويش فائز آيند . و بطور خلاصه اجتماع به تمام جهات « 1 » ، راقى و افراد از همه روى در كليهء شئون سعيد و نيكبخت گردند .\r\nتأمين اين گونه رقاء و چنين سعادتى براى اجتماع و افراد به خودى خود و بىوجود قانون و حكم و دستورى امكان ندارد . يك تن از افراد به تنهايى و يا گروهى از آنان با مداولهء انديشه و تعاطى فكر و مناولهء نظر نيز از عهدهء وضع و اجراء اين گونه دستورى جامع و قانونى شامل بر نمىآيند چه افراد عادى به تمام جهات خير و شر و نفع و ضر ، علم و احاطه ندارند و بر فرض محال كه فردى عادى يا افرادى عادى تمام مصالح و مفاسد و جهات سود و زيان يكايك اشياء و اعمال را\r\n\r\n","description":"","footnote":"\r\n« 1 » اين جهات در مقام تحليل ، شش جهت است : جهت فردى ، جهت جمعى ، جهت جسمى ، جهت روحى ، جهت دنيوى ، جهت اخروى و به همين مناسبت اين برهان را كه از مختصات نويسندهء اين اوراق است در كتب ديگر خود به نام « برهان جهات ست » خوانده‌ام .\r\n","page_name":" 17 ","page_number":44},
  {"content":"\r\nواقف باشند از تأثير و تاثر آنها در يكديگر و كسر و انكسار جهات خير و شر و نفع و ضر آنها بطور كامل واقف نمىباشند و بر تأثيرات اوضاع و احوال و ازمنه و امكنه و ظروف و مقتضيات وقوف ندارند و روابط و نسب ميان آنها را ، چنان كه بايد و شايد ، نمىدانند و از عليّت و معلوليت امور نسبت بهم و سببيّت و مسببيّت مشروعات در توليد اوضاع و احوال مخصوص و بالعكس بطور جامع مطلع نمىباشند ، سلسلهء علل غيبى و طرز تاثير و حد تاثير آنها در عالم شهود بر ايشان نامشهود است و بر فرض محال كه در همهء اين گونه جهات بطور جامع ، عالم و مطلع باشند بىگمان بر عالم روح و همهء جهات و شئون آن و بر چگونگى فعل و انفعال روح و ماده و معاكسهء تأثير و تاثر ميان جسم و نفس احاطه ندارند بلكه به اعتبار اين كه افرادى عادى و اشخاصى مادى ( نه الهى ) هستند هيچ گونه اطلاعى از اين گونه امور براى آنها نيست بلكه بر وحى هم عقيده نمىدارند .\r\nاكنون شايد از قبيل توضيح واضحات باشد كه گفته شود وضع چنان قانونى كه تأمين كمال دوم اجتماع را بكند بدون اطلاع از همهء آن شئون و با عدم احاطهء بر همهء آن روابط و مناسبات و تأثير و تاثرات امكان ندارد . بعلاوه در ميان همهء قوانينى كه بشر عادى تا كنون وضع كرده هيچ قانونى نيست كه گذارندهء آن ادعاء كرده باشد كه قانون موضوع و احكام مشروع او تمام جهات ياد شده را متكفل و ، به عبارتى مختصر ، رقاء كامل جامعه و سعادت حقيقى افراد را ضامن مىباشد و بر فرض اين كه چنين ادعائى يافت شود در نظر خرد و به حكم انصاف ادعائى است ياوه و گزافه و بايد به مدعى بىخردش برگردد .\r\nاز آن چه گفته شد دانسته مىشود كه اگر كسى به خدا و نعوت و صفات جمال و جلالش اعتقاد داشته باشد و بنفس و كمالات و صفاتش اعتراف كند و نشأه‌اى ديگر بعد از اين نشاه مادى را باور دارد ناگزير تصديق مىكند كه\r\n","description":"","footnote":"","page_name":" 18 ","page_number":45},
  {"content":"\r\nقانون كامل يعنى قانون مولَّد كمال دوم اجتماع از طرف خدا كه به تمام شئون فرد و جمع و جسم و نفس و دنيا و آخرت ، عالم و محيط مىباشد ، به وسيلهء يكى از برگزيدگان او ، كه آيات و علامات راستى و درستى با او باشد ، بايد بسوى مردم فرستاده شود و خلاصه ، قانونى كه مايهء كمال دوم اجتماع مىگردد بطور قطع به استناد همان مقدمات برهان « مدنيّت طبعى » نمىشود بشرى باشد بلكه بايد آن قانون الهى باشد .\r\nدر اين اوراق راجع به اين موضوع به همين اندازه اكتفا كرده و به اصل مطلب برگشته و مىگوييم قوانينى كه در دنيا موجود و كم و بيش معمول گشته از لحاظ غرض و هدف بر دو گونه است :\r\n1 - قوانينى كه غايت آنها رفع هرج و مرج و حفظ جامعه است .\r\n2 - قوانينى كه غايت و غرض آنها وصول بشر است به نهايت درجهء سعادت .\r\nدر قسم نخست واضعان آنها ( خواه يك تن بوده يا چند تن با مشاوره ) بيش از اين ادعاء نكرده‌اند كه مشروع ايشان حفظ اجتماع و ارتقاء دنيوى افراد را تامين مىكند .\r\nدر قسم دوم ، كه آورندگان آن قوانين ، صدور و وضع آنها را به عالمى ما وراء طبيعت و به آفريدگار كل نسبت داده ، گفته‌اند آن قوانين علاوه بر حفظ اجتماع كه كمال اول آنست ، عهده دار وصول نوع ، بشر به تمام كمالات منتظر و متصورش نيز مىباشد . پس در اين قسم كمال دوم اجتماع هدف و منظور از قانون است نه تنها كمال اول آن .\r\nفقه اسلامى يكى از اين گونه قوانين است كه به نام قانون الهى به جامعهء بشر اعطاء شده و به عقيدهء عموم پيروان بلكه به نظر انصاف و به حكم خرد تعليم حكمت ، تزكيهء نفس و تنظيم اجتماع ( كه سه پايهء اساسى تمدن حقيقى است ) به كاملترين وجه از اين قانون الهى قابل استفاده است . عمل به اين قانون سعادت\r\n","description":"","footnote":"","page_name":" 19 ","page_number":46},
  {"content":"\r\nحقيقى بشر يعنى كمالات فردى و جمعى ، جسمى و روحى و معاشى و معادى او را از همه جهت تامين مىكند « 1 » .\r\n\r\n","description":"","footnote":"\r\n« 1 » - در آياتى بسيار از قرآن مجيد به اين حقائق كه در اين زمينه نوشتيم اشاره شده است فى المثل در اين آيهء از سورهء آل عمران * ( وَاذْكُرُوا نِعْمَتَ اللَّه عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً وَكُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها ) *\r\nمنافع عاليهء قانون مقدس اسلام از لحاظ دنيوى بعنوان « تأليف قلوب » و « برادر شدن » ياد گرديده و از اين عنوان ، اشاراتى چند به نظر مىآيد از جمله ؛ 1 - هدف قانون از لحاظ امور دنيا نيز بهتر آنست كه برفع هرج و مرج ، مقصور نباشد بلكه دلها را بهم نزديك سازد تا همه از جان و دل با هم مساعد باشند . 2 - افراد بشر از لحاظ امور دنيوى بايد خود را افراد يك خانواده بشمار آورند و برادرانه بهم يارى كنند . پس قانون كامل به اعتبار همان معاش و دنيا نيز بايد به ايجاد اين غرض ، توجه و نظر داشته باشند . 3 - قانون بايد چنان باشد كه افراد از صميم دل خود را با هم برابر و برادر دانند و در شئون زندگى به مساوات ، بلكه مواسات كه لازمهء برادرى مىباشد ، قيام و اقدام كنند و از زياده روى نسبت به يك ديگر خوددارى نمايند . اين امور در نظر قانون مقدس اسلام از كمالات اجتماع است پس به لحاظ دنيا هم بايد منظور قانونگذار باشد . از جملهء اخير اين آيه هم منافع دنيوى قانون استشعار و منافع اخروى آن استظهار مىگردد . و در اين آيه از همان سوره * ( كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَيُزَكِّيكُمْ وَيُعَلِّمُكُمُ الْكِتابَ وَالْحِكْمَةَ وَيُعَلِّمُكُمْ ما لَمْ تَكُونُوا تَعْلَمُونَ ) *\r\nبه رعايت مصالح روحى و آموختن حكمت و تزكيهء نفس اشاره شده و در قسمت اخير اين آيه تصريح به اين حقيقت شده كه قانون مربوط به اين امور و احكام و دستورهايى راجع به اين شئون از حدود اطلاعات و معلومات شما بيرون و از حوصلهء دريافت و ادراك بشر افزون است . و در اين آيه از سورهء النحل * ( وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَهُدىً وَرَحْمَةً وَبُشْرى لِلْمُسْلِمِينَ ) *\r\nامورى چند از اغراض عاليه قانون دينى ياد گرديده است .\r\n","page_name":" 20 ","page_number":47},
  {"content":"\r\n\r\n2 - علت فاعلى قانون\r\nبراى پيدا شدن قانون بحسب آن چه مشهود مىباشد يكى از دو گونه مبدأ فاعلى ممكن است موجود باشد .\r\n1 - بشر عادى .\r\n2 - بشر الهى يا پيغامبر .\r\nدر قسم اول يك تن ( يا چند تن از افراد عادى با مشاوره ) به اندازهء استعداد فكرى خويش ، و شايد با توجه به اغراض خصوصى و با رعايت منافع و مصالح شخصى قانونى تهيه و تا سر حد قدرت آن قانون را در محيط حكمروايى خويش اجراء و بر افراد تحميل مىكنند و بسا كه به محض تغيير اغراض و منافع شخصى يا احتمال تغيير و تبديل آن باز به ميل و ارادهء خويش در قانونى كه خود وضع كرده دخل و تصرف و تغيير و تبديل به كار مىبرند .\r\nدر قسم دوم يك تن از افراد بشر ، كه امتياز او از ديگران و برترى وى بر آنان به آيات بينات و معجزات با هرات ، مسلَّم و مورد تصديق باشد و باصطلاح فلسفى در خصال سه گانه به مرتبهء كمال باشد قانونى به استناد تنزيل و از منبع وحى و الهام به نام خدا به مردم عطا مىكند و احكامى راجع به عبادات - معاملات - ايقاعات و احكام و سياسات ارائه مىدهد كه شئون فردى و جمعى ، جسمى و روحى و دنيوى و اخروى ، بسر حد كمال ممكن ، در آنها مورد رعايت واقع گرديده است .\r\nقسم دوم كه قانونى است الهى و مقدمات امكان و وقوعش مورد تصديق و اذعان مىباشد نسبت به قسم نخست از چند جهت كه در زير ياد مىگردد مزيت و برترى دارد :\r\n1 - گوهر و ذات اين قانون از شائبه اغراض شخصى و منافع خصوصى به كلى پاك مىباشد .\r\n","description":"","footnote":"","page_name":" 21 ","page_number":48},
  {"content":"\r\n2 - غايت و غرض اين قانون والاترين مرتبه و كاملترين درجه‌اى است كه ممكن است براى قانونى منظور و موجود باشد و بر آن بار گردد .\r\n3 - علاوه بر آن چه در قوانين بشرى ممكن است ضامن اجراء قرار گيرد در اين قسم قانون ، ضامن اجراء ديگرى كه به خود آن مخصوص مىباشد نيز موجود و مقرر است .\r\nاين ضامن اجراء در نظر كسى كه به اين قانون و گذارنده اش معتقد و مؤمن باشد به جهاتى چند از آن چه در قسم نخست ، ضامن اجراء قرار يافته مؤثرتر و مهمتر مىباشد از جمله اين كه :\r\n1 - اين ضامن اجراء در داخل ذات افراد و پيوسته با ايشان همراه است .\r\n2 - اين ضامن اجراء موجب تسلى دل مظلوم است كه حق او محفوظ و اجرش ملحوظ مىباشد .\r\n3 - براى استفاده از اين ضامن اجراء رنجى و خرجى بر افراد و اجتماع تحميل نمىگردد .\r\nفقه اسلامى كه بحث از تحولات و ادوارش در اين اوراق ، موضوع نظر مىباشد قانونى است كه علت فاعلى يعنى واضع آن علت كل و واسطهء ابلاغش خاتم رسل محمد بن عبد الله صلَّى الله عليه و آله بوده است .\r\nنكته‌اى كه در اينجا به نظر نويسندهء اين اوراق رسيد و به مورد مىنمايد كه ، در اين موضع ، آن را ياد كنم اينست كه بهر حال برخى از قوانين را بايد زاييده و مولود خود اجتماع يا بتعبير ديگرى لازم عقل اجتماعى دانست بدين معنى كه بايد گفت « اجتماع » به لحاظ اين كه اجتماع است آنها را اقتضاء دارد و اگر بشر عادى آنها را تصويب يا پيمبرى آنها را امضاء و تاييد كرده همان را خواسته كه اجتماع اقتضاء آن را داشته و به تعبيرى ديگر عقل مستقل به آن حكم مىكرده است .\r\n","description":"","footnote":"","page_name":" 22 ","page_number":49},
  {"content":"\r\nعنوان « ارشادى » كه در فقه اسلام براى برخى از احكام در برابر احكام « مولوى » اصطلاح شده از اين قبيل است : لزوم فعل عدل حقيقى در اجتماع و مواد مربوط به آن حقيقت و هم لزوم ترك ظلم و موادى كه به اين امر ارتباط دارد ( مانند قانون مالكيت بمعنى اعم - اختصاص - كه ممكن است از مواد مربوط بوجود عدل و عدم ظلم باشد ) شايد از جملهء همان قوانين باشد كه قانونگذاران بشرى يا الهى آن را تأييد و تصويب كرده‌اند .\r\nچنان كه در ذيل بحث از علت غائى دانسته شد ، ضرورت قانون الهى را در بشر فرزانگان و فيلسوفان از راه غايت و غرض اثبات كرده همچنين بايد در اينجا دانسته شود كه برخى هم ضرورت آن را از راه علت فاعلى به اثبات پرداخته‌اند .\r\nدليلى كه از اين راه عهده دار اثبات آن مطلوب مىباشد در اصطلاح علم كلام به نام دليل « لطف » خوانده مىشود . خلاصهء اين دليل اين است كه چون وجود آفريده گار دانا ، توانا و حكيم ثابت شده و چون مدلل گرديده كه آفرينش مبنى بر اساس حكمت و حكمت مقتضى ارشاد و هدايت مىباشد پس ناگزير خالق حكيم بندگان خود را مهمل نمىگذارد و ايشان را به وسيلهء سفيران والامقام و پيمبران عظام راهنمايى و ارشاد مىكند .\r\nدر روايتى كه شيخ صدوق ، در كتاب توحيد ( و طبرسى « 1 » در كتاب احتجاج و شيخ كلينى قسمت اخير آن را در كتاب كافى ) و ديگران از قدماء و متاخران آورده‌اند از هشام بن حكم زمينهء سؤال و جواب « زنديقى » با حضرت صادق ( ع ) نقل گرديده و در آخر آن از ضرورت وجود قانون الهى گفتگو به ميان آمده و بر آن استدلال شده است . در اين استدلال ميان دو دليل يا بهتر گفته شود\r\n\r\n","description":"","footnote":"\r\n« 1 » ابو منصور احمد بن على بن ابى طالب طبرسى از مشايخ ابن شهرآشوب كه در سال پانصد و هشتاد و هشت وفات يافته است .\r\n","page_name":" 23 ","page_number":50},
  {"content":"\r\nدو طريق ( طريق غايت و فاعل ) تا حدى جمع شده . قسمت مربوط به اين موضوع ترجمه و در اينجا آورده مىشود :\r\n« . . پرسيد از كجا و بچه دليل انبياء و رسل را اثبات مىكنى ؟ حضرت در پاسخ وى چنين گفت : چون اثبات كرديم كه ما را آفريده گارى هست برتر از ما و از همهء آفريده گانش و آن صانعى است حكيم كه مشاهده و ملامسه و مباشرت و محاجّه ميان او و خلقش امكان پذير نيست پس ثابت مىگردد كه او را در ميان بندگانش سفراء و برانگيختگانى است كه بندگان را به مصالح و منافع ايشان رهنمايى مىكنند و چيزهايى را كه بقاء ايشان در به كار بستن آنها و فنائشان در ترك آن چيزها مىباشد به آنان مىگويند پس ثابت شد كه از جانب حكيم عليم در ميان خلقش آمران و ناهيانى هستند كه او امر و نواهى خدا را به مردم مىرسانند و اينان پيغمبران و برگزيدگان از ميان خلق و حكيمانى آراسته به آداب حكمت و برانگيخته به حكمت مىباشند . ايشان با اين كه در خلقت و تركيب با ديگر افراد اشتراك دارند از حيث اخلاق و احوال با آنان مختلف و از ايشان ممتازند .\r\n« خداوند حكيم عليم ايشان را به حكمت و دلائل و براهين و شواهدى ، مانند احياء مردگان و ابراء پيسان و شفاء كوران ، تائيد كرده است پس زمين هيچ گاه از حجتى كه داراى آيات و معجزات باشد ، كه صدق گفتهء رسول و وجوب عدالت او را مدلل دارد ، خالى نيست » « 1 » .\r\n\r\n","description":"","footnote":"\r\n« 1 » شايد لفظ « نعمة » در آيهء * ( وَاذْكُرُوا نِعْمَتَ اللَّه عَلَيْكُمْ إِذْ كُنْتُمْ أَعْداءً ) *\r\nو هم در آيهء * ( وَاذْكُرُوا نِعْمَتَ اللَّه عَلَيْكُمْ وَما أَنْزَلَ عَلَيْكُمْ مِنَ الْكِتابِ وَالْحِكْمَةِ يَعِظُكُمْ بِه وَاتَّقُوا اللَّه وَاعْلَمُوا أَنَّ اللَّه بِكُلِّ شَيْءٍ عَلِيمٌ ) *\r\nبه قاعدهء لطف اشارتى باشد چنان كه رفع عداوت و وضع تأليف قلوب ، به قاعده و اصل قانون « مدنيت طبعى » اشارت است .\r\n","page_name":" 24 ","page_number":51},
  {"content":"\r\n\r\n3 - علت مادّى قانون\r\nاصول و كلياتى كه بعنوان تعيين و تكليف همه يا گروهى از افراد بشر و بيان خط مشى آنان در زندگى و حياتشان ، به اقتضاى شئون و جهاتى مختلف و بحسب اوضاع و احوالى متفاوت ، و بسا كه در ازمنه و امكنه‌اى متفرق ، وضع و تهيه شده باشد مواد قانون مخصوص را تشكيل مىدهد .\r\nمواد اوليهء قانون اسلامى يعنى فقه ، اصول و كليات و احكام و مقرراتى است كه در طى دورهء رسالت پيغمبر ( ص ) كه آغازش سال بعثت و فرجامش سال رحلت آن حضرت مىباشد به تفاريق اوقات در بارهء شئون مختلف حيات صدور يافته خواه اين مواد بلسان قرآن مجيد باشد يا بر وجه تقرير يا فعل يا گفتار شريف پيغمبر ص ( اين سه را بر حسب اصطلاح ، « سنت » مىخوانند ) صادر شده باشد .\r\nبطور كلى اصول آن مقررات و مشروعات چهار بخش است بدين قرار :\r\n1 - عبادات .\r\n2 - عقود .\r\n3 - ايقاعات .\r\n4 - احكام و سياسات .\r\nچه به تعبيرى كه شهيد اول در كتاب « القواعد و الفوائد » و غير او در كتب خود گفته‌اند : امورى كه تشريع مىشود يا به آخرت مربوط است يا به دنيا « 1 » امورى كه\r\n\r\n","description":"","footnote":"\r\n« 1 » اين تشقيق كه براى تحقيق « حصر » تقرير گرديده بحسب ظاهر آن چه در برخى از كتب تعبير شده به نظر نويسندهء اين اوراق از مسامحه خالى نيست چه اين جانب عقيده ندارد كه در احكام اسلامى حكمى يافت شود كه دنيوى » يا « اخروى » محض يا « فردى » يا « اجتماعى » صرف و « جسمى » يا روحى خالص باشد بلكه معتقد است كه در هر يك از احكام اسلام همهء اين امور رعايت شده فى المثل اگر نماز براى فرد و آخرت به اعتبار روح مصلحت دارد در دنيا به اعتبار جسم و به لحاظ اجتماع نيز فوائد و مصالحى فراوان براى آن هست كه شارع مقدس همهء آنها را در نظر داشته و رعايت كرده و از راه توجه به همين نكته دقيق است كه نويسنده ، قوانين بشرى را هر چه و از هر كه باشد وافى به غرض و كافى براى نيل به سعادت حقيقى و كمال نهايى نمىداند .\r\n","page_name":" 25 ","page_number":52},
  {"content":"\r\nبه آخرت ارتباط دارد عبادات است و امورى كه به دنيا ارتباط دارد يا به عبارت نيازمند است يا نه آن چه به عبارتى حاجت ندارد احكام و سياسات و آن چه به عبارت نيازمند مىباشد يا از دو طرف نيازمند است يا از يك طرف نخست عقود و دوم ايقاعات است .\r\nبه لحاظى ديگر شئون كلى هر فرد از سه جهت بيرون نيست بدين قرار :\r\n1 - جهت شخصى ( از قبيل امور مربوط به اخلاق و آداب ) .\r\n2 - جهت ربطى با خالق ( عباديات ) .\r\n3 - جهت ربطى با مخلوق ( عقود - ايقاعات - احكام و سياسات - به لحاظى « 1 » ) فقه اسلامى همهء آن جهات را شامل و تعين تكليف نسبت به تمام آن مراحل را متكفل مىباشد و به همين جهت ، چنان كه در بحث از علت غائى قانون دانسته و گفته شد ، برترين و بهترين غايات و اغراض قانونى ، هدف و غايت اين قانون شريف است .\r\n\r\n","description":"","footnote":"\r\n« 1 » به لحاظى هم مىتوان احكام و سياسات را به جهت شخصى مربوط قرار داد .\r\n","page_name":" 26 ","page_number":53},
  {"content":"\r\n\r\n4 - علت صورى قانون\r\nگر چه بر هر يك از مواد قانونى به لحاظى عنوان « قانون » صادق مىآيد و بدين لحاظ آن را نيز صورتى مىبايد و آن صورت هم كه عبارت از هيئت تركيبى الفاظ آن مىباشد براى هر يك از آن مواد موجود است ليكن چون در اين موضع از لفظ « قانون » مجموع مواد موضوع يك مشروع ، منظور است جمع آن مواد به صورت تركيب و تأليفى خاص و ترتيبى مخصوص كه هر دسته از مواد مرتبط ، تحت عنوانى معين اندراج يافته و هر فصل و عنوانى از لحاظ تقدم و تأخير به وجهى متناسب قرار گرفته باشد بايد بعنوان علت صورى قانون خوانده شود .\r\nفقه اسلامى از همان قرون اوليه صورتى خاص به خود گرفته و فصول يا ، بتعبير فقيهان كتابهاى آن نظمى مخصوص يافته كه بىگمان در نخستين نيمهء قرن اول اسلامى ، بلكه به گمانى متآخم بعلم در دومين نيمهء آن قرن نيز ، طرز جمع و تأليف آن به وضعى كه در قرون بعد پيدا گرديده و تا عصر حاضر برجا مانده نبوده است .\r\nيكى از امورى كه بايد به ياد باشد تا در طى تاريخ فقه مورد بررسى و تحقيق قرار يابد و روشن گردد همين طرز جمع و تبويب و چگونگى اسلوب تدوين و تاليف فقه مىباشد چه اين امر نيز خالى از تطور و تحول نبوده و ادوارى براى آن به همرسيده است .\r\nدر اينجا بايد نگفته نگذاشت . كه بيشتر تحولات و ادوارى كه براى فقه پيش آمده و تاريخ آن را تشكيل مىدهد امورى است كه به تهيه و استخراج مواد\r\n","description":"","footnote":"","page_name":" 27 ","page_number":54},
  {"content":"\r\nفقه ( علت مادى ) متعلق و به چگونگى جمع و تبويب و سبك و ترتيب آن ( علت صورى ) مربوط مىباشد .\r\nاينك كه چگونگى قانون ( بمعنى اعم ) از لحاظ علل چهارگانهء آن معلوم و ارزش خصوص فقه اسلامى در ميان قوانين موجود دانسته شد بايد پيش از ورود بمباحث تاريخى اين قانون كه مقصود اصلى از اين اوراق است بحثى فرعى در بارهء شناساندن و توضيح آن چه در اين اوراق ، مورد بحث و تحقيق مىباشد بعنوان مقدمه مطرح گردد .\r\n","description":"","footnote":"","page_name":" 28 ","page_number":55},
  {"content":"\r\n\r\n\r\nمقدمه\r\nتعريف هر فن و تعيين موضوع و تبيين نتيجه و غرض آن پيش از شروع به مسائل آن فن گر چه بطور عموم مهم و لازم شمرده شده « 1 » ليكن در خصوص فن تاريخ ادوار فقه ، كه اين كتاب بحث از آن را عهده دار و متكفل مىباشد ، ايراد سه امر ياد شده مهمتر و لزومش مؤكدتر است چه تا كنون بحثى به اين عنوان طرح نشده و كتابى در اين فن تاليف نگشته تا اين كه ، دست كم ، از يك جهت و در يك موضع معلوم گرديده باشد و اين معلوم بودن اجمالى و بوجه ، تسامح در تشريح و توضيح سه امر ياد شده را مجوّز گردد .\r\nادوار فقه ، با همه شايستگى كه براى فحص و بحث داشته و دارد ، تا عصر ما چندان بدان توجه نشده و ، بهر حال ، در بارهء آن اگر هم تأليفى باشد بما نرسيده است پس ناگزير ، چنان كه گفته شد ، بايد بطور مقدمه تشريح گردد كه :\r\nمنظور از اين عنوان چيست ؟\r\nو چه چيز در زير اين عنوان موضوع بحث و مورد گفتگو مىباشد ؟\r\nو فائده و ثمرى كه از تأسيس و طرح اين مسائل ممكن است بحصول آيد چه خواهد بود ؟\r\nپس در اين موضع سه امر زير مورد تشريح مىگردد :\r\n1 - منظور از « ادوار فقه » ( تعريف )\r\n\r\n","description":"","footnote":"\r\n« 1 » به حدى كه حتى متأخران از علماء كه ذكر و شرح همهء « رؤس ثمانيه » را در آغاز تأليفات لازم نشمرده‌اند باز هم از ايراد اين سه امر خوددارى نكرده بلكه اين كار را از مقدمات ضرورى شروع به فن دانسته‌اند .\r\n","page_name":" 29 ","page_number":56},
  {"content":"\r\n2 - مورد بحث - ( موضوع ) 3 - ثمره و فائدهء بحث ( غرض )\r\n1 - منظور از ادوار فقه\r\nشناختن آن چه اين اوراق به منظور آن فراهم آمده و شايسته است در باره اش تأليفاتى مشروح بوجود آيد موكول است بر اين كه پيشتر لفظ « فقه » بحسب لغت و بحسب شرع و بحسب اصطلاح فقهاء و بحسب اصطلاح مخصوص به اين اوراق معلوم باشد تا منظور از عنوان « ادوار فقه » روشن گردد :\r\nلفظ فقه\r\nفقه در اصل لغت بمعنى « فهم » است و در طى محاورات و عبارات بر چند معنى مختلف اطلاق « 1 » و در هر يك از آنها به كار رفته كه از آن جمله است « فهم دقائق » .\r\nلفظ فقه كه معنى لغوى و عرفى آن دانسته شد و معنى اصطلاحى آن بعد از اين ياد خواهد گرديد در صدر اسلام بر يكى از دو معنى زير اطلاق مىشده است :\r\n1 - همان معنى لغوى ( مطلق فهم ) .\r\n\r\n","description":"","footnote":"\r\n« 1 » « فهم دقائق » و « فهم غرض متكلم از كلامش » و « جودت ذهن و سرعت انتقال » صاحب كتاب « هداية المسترشدين » در آن كتاب بدين مضمون گفته است « فقه » به تصريح جوهرى و غير او ، در لغت ، بمعنى « فهم » است قوله تعالى « وَلكِنْ لا تَفْقَهُونَ تَسْبِيحَهُمْ »\r\nو برخى آن را به « فهم غرض متكلم از كلامش » اختصاص داده و برخى ديگر آن را به « فهم اشياء دقيقه » مخصوص داشته‌اند . راغب در مفردات خود فقه را عبارت از « وصول به علمى غائب به وسيلهء علمى حاضر » دانسته است . فهم در لغت بمعنى مطلق ادراك مىباشد و به همين جهت جوهرى آن را به « علم » تفسير كرده و برخى آن را بمعنى « جودت ذهن از حيث استعدادش براى اكتساب مطالب و سرعت انتقال آن از مبادى به مقاصد » دانسته‌اند »\r\n","page_name":" 30 ","page_number":57},
  {"content":"\r\nلفظ فقه به اين معنى در مواردى زياد هم در قرآن و هم در اخبار « 1 » به كار رفته كه از آن جمله است از قرآن مجيد آيهء 65 از سورهء « الانعام » * ( انْظُرْ كَيْفَ نُصَرِّفُ الآياتِ لَعَلَّهُمْ يَفْقَهُونَ ) * و آيهء 98 از همان سوره * ( قَدْ فَصَّلْنَا الآياتِ لِقَوْمٍ يَفْقَهُونَ ) * و آيهء 29 از سورهء « طه » * ( وَاحْلُلْ عُقْدَةً مِنْ لِسانِي يَفْقَهُوا قَوْلِي ) * و آيهء 178 از سورهء « الاعراف » * ( لَهُمْ قُلُوبٌ لا يَفْقَهُونَ بِها ) * و آيهء 46 از سورهء « بنى اسرائيل » * ( وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ ) * شيخ طوسى در تفسير جملهء اخيره از آيهء 7 از سورهء الحشر » * ( ذلِكَ بِأَنَّهُمْ قَوْمٌ لا يَفْقَهُونَ ) * بعد از اين كه گفته است : لا يفقهون الحق و لا يعرفون معانى صفات الله چنين آورده است « فالفقه ، العلم بمفهوم الكلام فى ظاهره و متضمنه عند ادراكه و يتفاضل احوال الناس فيه » . و شايد همين معنى مراد باشد از حديثى كه شيخ صدوق كتاب « معانى الأخبار » خود را به آن آغاز كرده و آن حديث به اسنادش از حضرت صادق ( ع ) اينست « أنتم افقه الناس اذا عرفتم معانى كلامنا . . » 2 - معنى بصيرت در دين خواه در قسمت اصول دين باشد يا در فروع آن گر چه بيشتر در خصوص بصيرت نسبت به اصول دين به كار رفته است شايد لفظ فقه در « آيهء 80 از سورهء « النساء » * ( فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ) * با در نظر گرفتن صدر و ذيلش ، به همين معنى به كار رفته باشد چنان كه در آيهء 123\r\n\r\n","description":"","footnote":"\r\n« 1 » شيخ عبد اللَّه سماهيجى بحرينى در ذيل نخستين مسأله از كتاب منية الممارسين خود چنين آورده است « روى شيخنا الصدوق فى كتاب العلل مسندا عن على بن الحسين عليهم السلام قال كان على بن ابى طالب بالكوفة فى الجامع اذ قام اليه رجل من اهل الشام فقال يا امير المؤمنين انى أسألك عن اشياء فقال سل تفقها و لا تسئل تعنتا »\r\n","page_name":" 31 ","page_number":58},
  {"content":"\r\nاز سورهء « التوبه » * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ . . ) * بطور مسلم همين معنى متفاهم است .\r\nدر پاره‌اى از احاديث و اخبار كه اين ماده در آنها به كار رفته نيز همين معنى متظاهر مىباشد فى المثل از روايت مستفيض يا متواتر نبوى كه « من حفظ على أمّتي اربعين حديثا بعثه الله يوم القيمة فقيها » همين معنى به نظر مىرسد همچنين از روايات و احاديثى كه در مقام مهم بودن « تفقه » بلكه لزوم آن صدور يافته اين معنى مستفاد مىشود از قبيل اين حديث نبوى كه از طرق عامه روايت شده « ما عبد الله بشيء افضل من فقه فى الدّين » و حديث نبوى ديگر كه باز از طريق عامه بدين مضمون نقل شده كه پيغمبر ( ص ) پس از خواندن آيهء شريفه * ( فَمَنْ يَعْمَلْ مِثْقالَ ذَرَّةٍ خَيْراً يَرَه . . ) * بر اعرابى و گفتن اعرابى « حسبى حسبى » فرموده است « فقه الرّجل » و مانند حديث « عليكم بالتّفقّه فى دين الله فانّ من لم يتفقّه فى دين الله لم ينظر الله تعالى اليه يوم القيمة » و مانند قول حضرت صادق عليه السلام « لوددت انّ اصحابي ضربت رؤسهم بالسّياط حتّى يتفقّهوا » و قول ديگر آن حضرت « تفقّهوا فى الدّين فانّه من لم يتفقّه فى الدين فهو اعرابىّ انّ الله تعالى يقول فى كتابه * ( لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ ) * . . » و نظائر اين احاديث كه در كتب معتبره از قبيل كافى و غير آن « 1 » نقل شده و در تمام آنها مادهء « فقه » در معنى اعم بلكه در خصوص بصيرت در اصل دين\r\n\r\n","description":"","footnote":"\r\n« 1 » در بحار الأنوار ( جلد 17 ) در جمله وصيتهاى پيغمبر ( ص ) به ابى ذر غفارى چنين آورده شده است « يا ابا ذر لا يفقه الرجل كل الفقه حتى يرى الناس فى جنب اللَّه تبارك و تعالى ، امثال الاباعر ثم يرجع إلى نفسه فيكون هو أحقر حاقر لها\r\n","page_name":" 32 ","page_number":59},
  {"content":"\r\nبه كار رفته نه در خصوص علم بفتاوى و دعاوى چه واضح است كه « انذار » و « افضليت مطلقه » و « فقيه شدن اعرابى » به صرف پى بردن او به حقيقت يك آيه و « عدم توجه خدا به غير فقيه » و « لزوم تحصيل تفقه بر همهء اصحاب » و امثال اين امور كه در اين آيات و روايات و در نظائر اينها ، او توابع و متفرعات فعل « تفقه » يا ترك آن قرار يافته با فقه بمعنى اخص ، كه معنى اصطلاحى آن مىباشد ، تلازم بلكه تناسب ندارد .\r\nشيخ شهاب الدين سهروردى « 1 » در كتاب عوارف المعارف خود پس از اين كه علم را به « علم دراست » و « علم وراثت » تقسيم كرده گفته است : « . . و علم الوراثة هو الفقه فى الدين قال الله تعالى « * ( فَلَوْ لا نَفَرَ . . ) * الخ » فصار الانذار مستفادا من الفقه » .\r\nصدر المتألهين شيرازى « 2 » در شرح خود بر اصول كافى پس از توضيح اين كه فقه در صدر اسلام بر معنى مصطلح إطلاق نمىشده و معنى متعارف كنونى آن اصطلاحى مستحدث مىباشد چنين گفته است :\r\n« و ان الفقه اكثر ما ياتى فى الحديث بمعنى البصيرة فى امر الدين و ان الفقيه صاحب هذه البصيرة . . » .\r\nو همو در ذيل حديث مروى از حضرت رضا ( ع ) « انّ من علامات الفقه الحلم و الصّمت . . » چنين گفته است « از اين كه حضرت رضا ( ع ) در مقام بيان علائم فقيه بر آمده دانسته مىشود كه معنى « فقيه » پوشيده و غامض بوده كه همه كسرا\r\n\r\n","description":"","footnote":"\r\n« 1 » ابو حفص ، شهاب الدين ، عمر بن محمد بن عبد اللَّه بن عمويه كه تصوف و وعظ را از عم خود ابو النجيب ، عبد القاهر بن محمد بن عمويه صوفى و عارف مشهور فرا گرفته و در سال ششصد و سى و دو ( 632 ) هجرى قمرى در بغداد وفات يافته است .\r\n« 2 » - محمد بن ابراهيم فيلسوف شهير ايران ، صاحب كتابهاى نفيس : اسفار و شواهد - الربوبيه و غير آنها در سال يك هزار و پنجاه ( 1050 ) قمرى هجرى هنگامى كه براى هفتمين بار پياده به مكه مشرف مىشده در بصره وفات يافته است .\r\n","page_name":" 33 ","page_number":60},
  {"content":"\r\nبر آن وقوف نمىبوده پس حضرت بذكر لوازم و آثار پرداخته تا بدين وسيله از « فقه » تعريف به عمل آيد و اگر معنى « فقه » و منظور از آن اطلاع بر فتاوى غريبهء فرعيه و استحضار اقوال مختلفه مىبود به اين شرح و تفسير نيازى نمىافتاد » ابن هشام « 1 » در كتاب سيرهء خود ، در ذيل قصهء يوم « الرجيع » ( رجيع نام آبى است در ناحيه‌اى از حجاز كه به هذيل متعلق مىبوده ) به اسنادش از ابن اسحاق از عاصم بن عمر بن قتاده نقل كرده كه گفته است :\r\n« قدم على رسول الله صلَّى الله عليه و آله بعد احد رهط من عضل و القارى ( قال ابن هشام : عضل و القارى من الهون بن جزيمة بن مدركة و يقال الهون ) فقالوا يا رسول الله انّ فينا اسلاما فابعث معنا نفرا من اصحابك يفقّهوننا فى الدّين و يقرئوننا القرآن و يعلموننا شرائع الاسلام » « 2 » .\r\nدر اين درخواست كه از پيغمبر ( ص ) شده شرائع اسلام كه همان احكام فقه بمعنى مصطلح است در برابر اقراء قرآن و تفقيه در دين قرار داده شده يعنى در حقيقت اين درخواست ، از تعليم اصول عقائد ( تفقيه در دين ) كه بطور طبيعى مقدم مىباشد شروع و به تعليم فروع كه بلفظ شرائع اسلام از آن تعبير گرديده خاتمه يافته است .\r\n\r\n","description":"","footnote":"\r\n« 1 » ابو محمد ، عبد الملك بن هشام بن ايوب كه كتاب « السيرة النبويه » خود را از كتاب « المغازي و السير » تأليف ابو بكر ، محمد بن اسحاق كه بحسب منقول از رجال شيخ طوسى از اصحاب حضرت صادق ( ع ) بوده و در سال صد و پنجاه و يك ( 151 ) هجرى قمرى وفات يافته ، جمع آورى كرده است . ابن هشام در سال دويست و هيجده ( 218 ) وفات يافته است .\r\n« 2 » - بحسب نقل مجلسى ، در بحار كازرونى ، در المنتقى نيز اين روايت را از ابن اسحاق آورده است .\r\n","page_name":" 34 ","page_number":61},
  {"content":"\r\nغزالى « 1 » در كتاب احياء العلوم خود گفته است :\r\n« پنج لفظ است كه معنى سابق آن الفاظ با معنى كه اكنون از آنها متعارف و متفاهم مىباشد تفاوت زيادى پيدا كرده است يكى از آن الفاظ لفظ « فقه » است تصرفى كه در اين لفظ به عمل آمده بر وجه تخصيص است نه بطريق نقل و تحويل چه اكنون اين لفظ به شناختن فروع غريبه در فتاوى و تجسس از علل دقيقهء آنها و حفظ اقوال و مقالات متعلق به آنها تخصيص يافته است به طورى كه هر كس را در امور ياد شده تعمق بيشتر و اشتغال زيادتر باشد بحسب متعارف فقيهتر بشمار مىرود .\r\n« اين است حال فعلى نسبت به اين لفظ در حالى كه در صدر اسلام وقتى بطور اطلاق لفظ فقه گفته مىشده علم بطرق آخرت و معرفت دقائق آفات نفوس و مفسدات اعمال و قوت احاطه به حقارت دنيا و كثرت اطلاع بر نعماء عقبى و شدت استيلاء خوف بر قلب از آن منظور مىبوده است . دليل بر اين مطلب آيهء شريفه * ( لِيَتَفَقَّهُوا فِي الدِّينِ ) * مىباشد زيرا آن چه انذار و تخويف بدان حاصل مىشود اين فقه است نه تفريعات طلاق و عتاق و سلف و اجاره و لعان و ظهار بلكه اين امور علاوه بر اين كه موجب انذار نيست خوض در آنها چه بسا كه باعث قساوت قلب و زوال خشيت و خوف نيز بشود چنان كه اكنون از بسيارى از متفردان به اين فن مشاهده مىشود . . نمىگويم اسم فقه ، فتاوى مربوط به احكام ظاهرى را مطلقا شامل نبوده است بلكه مىگويم اين شمول از باب عموم معنى اين لفظ و يا از باب استتباع مىباشد چه بيشتر موارد استعمال اين لفظ در معنى علم آخرت بوده است » « 2 »\r\n\r\n","description":"","footnote":"\r\n« 1 » ابو حامد ، محمد بن محمد بن احمد طوسى ملقب به « حجة الاسلام » در چهاردهم جمادى الثانيه از سال پانصد و پنج ( 505 ) هجرى قمرى وفات يافته است .\r\n« 2 » غزالى علوم را به علوم دنيوى و اخروى تقسيم كرده و علم فقه اصطلاحى را ، مانند علم طب ، در عداد علوم دنيوى شمرده پس منظورش از اين كلام اين است كه لفظ « فقه » بر علم فقه بمعنى اصطلاحى ، كه باصطلاح او از علوم دنيوى مىباشد ، اطلاق و در آن استعمال نمىشده يا كمتر استعمال مىشده است .\r\n","page_name":" 35 ","page_number":62},
  {"content":"\r\nفقه در اصطلاح\r\nفقه ، كه معنى لغوى و عرفى آن و هم معنى متداولش در صدر اسلام دانسته شد ، بحسب اصطلاح فقيهان به عباراتى مختلف تعريف شده كه از ميان آن تعاريف ، عبارت « علم به احكام شرعى از ادلهء تفصيلى آنها . . » تداولى بيشتر و شهرتى زيادتر نصيب و بهره اش گشته است .\r\nسيد نعمة الله جزايرى « 1 » در طى « اجوبهء مسائل سيد على نهاوندى » ، بناء بنقل صاحب روضات « 2 » ، چنين گفته است : « اعلم ان الفقه بحسب اللغة ، الفهم ثم نقل إلى معنى آخر يناسب المعنى اللغوي مناسبة المسبب للسبب او النوع للجنس و رسّموه بالعلم بالأحكام الشرعية الفرعية عن ادلتها التفصيلية فعلا او قوة قريبة . . » « 3 »\r\nفقه در اين تأليف\r\nاكنون بايد دانسته شود كه در عبارت « ادوار فقه » از لفظ فقه چه معنى اراده شده : معنى متعارف صدر اسلام منظور است يا معنى اصطلاحى فقيهان يا معنى ديگرى غير از هر دو ؟\r\n\r\n","description":"","footnote":"\r\n« 1 » سيد نعمة اللَّه صاحب تأليفات زياد و از شاگردان مجلسى دوم بوده كه در بيست و سيم ماه شوال از سال هزار و صد و دوازده ( 1112 ) هجرى قمرى وفات يافته است .\r\n« 2 » - سيد محمد باقر بن سيد زين العابدين خوانسارى از شاگردان شيخ محمد تقى ، صاحب هداية المسترشدين ( حاشيه بر معالم ) ، بوده . در هزار و دويست و بيست و شش ( 1226 ) قمرى هجرى در خوانسار به دنيا آمده و در هزار و سيصد و سيزده ( 1313 ) قمرى در اصفهان از دنيا رفته است .\r\n« 3 » - شهيد دوم در كتاب تمهيد القواعد پس از اين كه گفته است : « و الفقه لغة ، الفهم و اصطلاحا : « العلم بالأحكام الشرعيه العملية المكتسب من ادلتها التفصيلية » و در بارهء جامع و مانع بودن اين تعريف به تفصيل سخن رانده چنين گفته است : « و قد يطلق الفقه عرفا على تحصيل جملة من الاحكام و ان كان عن تقليد و هو معنى شائع الآن » .\r\n","page_name":" 36 ","page_number":63},
  {"content":"\r\nاز آن چه ، در قسمت مربوط به علل قانون ، گفته شد چنين به نظر رسيد كه حقيقت و روح قانون ، بمعنى اعم ، از آغاز پيدا شدن اجتماع بشرى فى الجمله در ميان افراد وجود يافته است نهايت اين كه تحول و تطور مىداشته و بحسب مقتضيات هر عصر و به تناسب درجات نقص و كمال جسم و روح مردم هر دوره كم و زياد شده و نقض و ابرام و نسخ و اثبات و بالجمله تغيير و تبديل در آن راه يافته است و بسا كه اين حقيقت در يك عصر و در ميان اقوام و ملل مختلف به اشكالى متفاوت تجلى مىكرده ليكن هيچ قومى در هيچ عصرى نبوده و نخواهد بود كه براى نظام زندگانى بدوى يا حضرى و مدنى خود به هيچ وجه قانون و آيينى نداشته باشد و افراد آن به همه جهت خود سر و آزاد و در عين حال داراى قوميت و تجمع هم باشند . نمىخواهم بگويم هر قوم و ملتى قانونى صحيح و كامل مىداشته و يا مىدارد بلكه مىگويم هر اجتماعى را قانونى بوده و هست و خواهد بود كه آن اجتماع در پرتو آن قانون و بحسب اقتضاء آن كم و بيش بقاء يافته هر چند آن قانون به نظر قومى صحيح و به نظر قومى ديگر ناقص بشمار رود .\r\nچنان كه دانسته شد قانون بر دو گونه است :\r\n1 - بشرى .\r\n2 - الهى .\r\nقوانين بشرى كه در ميان طوايف مختلف و اقوام و جوامع متعدد و متشتت از آغاز آفرينش بشر تا كنون پديد آمده و اجتماع قبائل و اقوام را كم و بيش نظام مىداده شايد بيش از حد تعديد و احصاء باشد و بهر حال تعديد و تحديد آنها در اينجا منظور نيست آن چه در اين موضع بىمناسبت نيست دانسته شود اين است كه مؤرخان مسلم داشته‌اند كه در ميان قوانين بشرى كه صورت جمع و تدوين به خود گرفته\r\n","description":"","footnote":"","page_name":" 37 ","page_number":64},
  {"content":"\r\nاز قانون هامورابى « 1 » قانونى قديمتر نبوده يا هنوز بدست نيامده است به همين مناسبت چنان كه اين قانون به نام قانون هامورابى ( Hammuraby ) خوانده شده بعنوان « اقدم شرائع غير آسمانى » نيز ياد شده است .\r\nقوانين الهى گر چه از لحاظ عدد محدودتر و مضبوطتر مىباشد ليكن باز هم بر فرض امكان استقصاء و تحديد ، استقصاء آنها از موضوع بحث خارج است آن چه همهء اديان يا بيشتر آنها آن را گفته و مسلم داشته اين است كه نخستين موجود از افراد بشر پيغمبر بوده و بهر حال در ميان قوانين الهى آن چه در بين اهل اسلام از همه معروفتر است قانون يهود « 2 » و قانون اسلام مىباشد .\r\nلفظ فقه براى كليهء قوانين عملى اسلامى اصطلاح قرار داده شده و مىتوان گفت همانطور كه حقيقت قانون بمعنى اعم در جهان تطوراتى يافته و به تحولاتى دچار گشته است فقه ، به پيروى از حقيقت و معنى ، از جنبهء لفظى هم در دين مقدس اسلام ادوارى طى كرده و تبدلاتى بهره اش گرديده به طورى كه گويا تابشى از حقيقت بر قالب آن لفظ كه فقه باشد انعكاس يافته و بر اثر آن اين لفظ در ادوارى متعاقب استعمالاتى متفاوت به همرسانده است .\r\nبهر جهت چون موضوع بحث در اين اوراق احكام اسلام از لحاظ تطورات و تحولات آن مىباشد پس بحث بايد طورى طرح گردد كه تمام ادوار و احكام اسلام را از آغاز زمان صدور تا عصر حاضر بلكه تا ابد يكسان شامل گردد .\r\n\r\n","description":"","footnote":"\r\n« 1 » يكى از پادشاهان بابل است كه 23 قرن پيش از ميلاد مسيح مىزيسته و قانون معروف خود را كه تا اين عصر بر جا مانده و اخيرا كشف گرديده در زمان فرمانروايى خويش نوشته و آن را در محلى كه محفوظ بماند ، نهاده است .\r\n« 2 » از ديانات سابق بر شريعت موسى مانند ديانت ابراهيم قانونى مدون در دست نيست و ديانت بعد از موسى كه دين مسيح است از لحاظ قانون پيرو ديانت موسى بوده و به گفتهء حضرت عيسى : او نيامده كه توراة را از ميان برد بلكه آمده است تا آن را محكم كند .\r\n","page_name":" 38 ","page_number":65},
  {"content":"\r\nلفظ فقه بدان معنى كه در صدر اسلام به كار مىرفته براى اين كه موضوع اين بحث تاريخى باشد صالح نيست چنان كه معنى مستحدث اصطلاحى نيز صلاحيت آن امر را ندارد : معنى نخست صلاحيت ندارد آشكار و از توضيح بى نياز است معنى دوم صالح نيست زيرا در اين اصطلاح ، فراغ از دور صدور تمام احكام و حصول تجمع آنها ، ملحوظ شده و دامنهء اين لحاظ از آن كوتاهتر است كه احكام را به لحاظ حال صدور و هنگام تفرد و تفرق نيز شامل گردد و حال اين كه در تشريح ادوار و تحولات فقه بايد اين قسمت هم مورد بررسى و بحث واقع و روشن و واضح گردد .\r\nفى المثل موقعى كه هنوز حكمى ديگر جز نماز تشريع نشده يا يكى دو حكم ديگر هم از قبيل زكات و جهاد ، فرضا ، صدور يافته و تشريع شده بوده است دانستن آنها را نمىتوان به نام فقه اصطلاحى خواند و لفظ فقيه را بر عالمان آنها اطلاق كرد چه هنوز تجمع تمام احكام كه در تعريف فقه اصطلاحى منظور و ملحوظ شده محقق نبوده است بلكه اگر فراهم آمدن و تجمع تمام احكام در صدر اسلام يعنى دور صدور احكام به فرض محال فرض شود باز اطلاق فقه بمعنى اصطلاحى بر آن احكام يا بر دانستن آنها شايسته و روا نيست زيرا وجود احكام غير از علم به احكام و علم به آنها بطور استماع از پيغمبر ( ص ) غير از علم به آنها است از راه ادلهء تفصيليهء آنها « 1 » .\r\nچون دانسته شد كه فقه به هيچ يك از دو معنى ياد شده عمومى را ، كه در اين موضوع ، منظور و مطلوب مىباشد ندارد ناگزير براى آن از لحاظى كه ادوارش مورد بحث تاريخى مىباشد معنى ثالثى بايد در نظر گرفته شود كه از دو معنى ياد شده اشمل و اعم باشد تا همهء احكام عملى را به لحاظ تمام ادوار آنها ، چه\r\n\r\n","description":"","footnote":"\r\n« 1 » همين مسموعات از پيغمبر ( ص ) كه از آن به « سنت » تعبير مىشود براى مردم دوره هاى بعد يكى از اقسام ادلهء تفصيلى و يكى از مصادر استنباط را فراهم مىسازد .\r\n","page_name":" 39 ","page_number":66},
  {"content":"\r\nدور صدور و چه ادوار استنباط ، شامل گردد پس مىگوييم : فقه به اعتبارى كه جزء عنوان اين فن قرار يافته و تحولات و تطورات آن مورد بررسى و فحص و بحث بايد واقع گردد عبارت است از : احكام عملى اسلامى به لحاظ طوارى و عوارض آنها ، از قبيل زمان و مكان صدور و چگونگى آن و ديگر مناسبات و به لحاظ لواحق صدورى ، از قبيل كيفيت استنباط و مدارك و ادلهء آن و خصوصياتى از استنباط كنندگان كه در كيفيت حكمى كه استنباط شده تأثيرى مىداشته است .\r\nبنا بر اين در مقام تعريف فن مورد بحث بايد چنين گفته شود : تاريخ ادوار فقه عبارت است از « علم به گذشتهء احكام عملى اسلامى از حيث صدور و عوارض و از حيث استنباط و لوازم و مناسبات آن » تبصره - محقق طوسى در اخلاق ناصرى در ذيل اقسام حكمت عملى چنين گفته است :\r\n« و به بايد دانست كه مبادى مصالح اعمال و محاسن افعال نوع بشر كه مقتضى و متضمن نظام امور و احوال ايشان بود در اصل يا طبع باشد يا وضع .\r\n« اما آن چه مبدأ آن طبع بود آن است كه تفاصيل آن مقتضاى عقول اهل بصارت و تجارب ارباب كياست بود و باختلاف ادوار و تقلب سير و آثار مختلف نشود و آن اقسام حكمت عملى است كه ياد كرده آيد .\r\n« و آن چه مبدأ آن وضع بود اگر سبب وضع ، اتفاق و راى جماعتى بود بر آن ، آن را آداب و رسوم خوانند و اگر سبب آن اقتضاء راى بزرگى بود مؤيد بتأييد الهى مانند پيغامبر يا امامى آن را نواميس الهى خوانند . و اين نيز سه صنف باشد :\r\n1 - آن چه راجع بود با هر نفسى به انفراد مانند عبادات و احكام .\r\n2 - آن چه راجع بود به اهل منازل به مشاركت مانند مناكحات و ديگر معاملات .\r\n","description":"","footnote":"","page_name":" 40 ","page_number":67},
  {"content":"\r\n3 - آن چه راجع بود به اهل شهرها و اقليمها مانند حدود و سياسات .\r\n« و اين علم را ( مرادش نواميس الهى است ) فقه خوانند . . » آنگاه پس از اين كه گفته است علم فقه به نظر تفصيل از اقسام حكمت خارج مىباشد گفته است :\r\n« . . از روى اجمال داخل مسائل حكمت علمى باشد » .\r\n2 - مورد بحث ( موضوع )\r\nاز آن چه ، در زمينهء تعريف تاريخ ادوار فقه ، دانسته شد موضوع آن تا حدى معلوم مىگردد چه : موضوع هر علم چيزى است كه از عوارض ذاتى آن چيز در آن علم گفتگو و بحث مىشود و در اين فن بحث مىشود از عوارض احكام دينى يا فقه اسلامى ( شئون صدورى از قبيل زمان و مكان و تقدم و تأخر و وحدت و تكرار و اجمال و تفصيل و ترتيب و تبويب و تدوين و بالتبع حالات تدوين كنندگان و ترتيب دهندگان و شئون استنباطى و بالتبع چگونگى حال اشخاصى كه استنباط به وسيلهء آنها وجود يافته و غير اين امور از لواحق و شئون و عوارضى كه در طى مباحث اين فن دانسته خواهد شد ) پس موضوع اين فن ، احكام فرعى اسلام است از حيث ادوار و تطورات و علل و موجبات اين تحولات و اطوار .\r\n3 - فائدهء اين فن ( غرض )\r\nعلم به چگونگى ادوار فقه را فوائدى زياد مىباشد ، كه در طى مباحث آن\r\n","description":"","footnote":"","page_name":" 41 ","page_number":68},
  {"content":"\r\nممكن است وقوف و توجه بدانها به همرسد ، برخى از آن فوائد ، در اين موضع ، بطور اشاره ، ياد مىگردد :\r\n1 - علم اجمالى بتكاليف و احكام « 1 » .\r\n2 - علم تفصيلى به مناسبات صدورى احكام 3 - آگاه شدن از چگونگى تحقق يا عدم تحقق اجماع « 2 » 4 - اطلاع يافتن از طرز تفقه در دوره هاى اوليهء اسلام « 3 » .\r\n5 - علم به مذاهب اصلى و مهم فقهى و زمان حدوث و معرفت مؤسس و زعيم آنها « 4 » 6 - توجه به جهاتى چند كه در مقام تعديل و ترجيح اقوال مختلف سودمند مىباشد .\r\n« 5 » .\r\n\r\n","description":"","footnote":"\r\n« 1 » چون در طى مباحث اين فن به پاره‌اى از احكام ، بر وجهى ، علم بهم مىرسد پس تا حدى نظير علم فقه مىباشد و ، فى الجمله ، عالم شدن به احكام و تكاليف از فوائد آن بشمار مىآيد .\r\n« 2 » - شايسته اينست كه به اقوال و عقائد مهم فقيهان نامى هر دوره و عصرى تا آنجا كه مناسب بلكه ممكن باشد اشاره شود پس اگر اين كار به وجهى درست انجام يابد ممكن است تحقق اجماع و عصر حصول آن روشن گردد و در اين صورت بر فرض حجت دانستن اجماع يا حجت دانستن خصوص « محصّل » آن حجتى حاصل و مدرك و دليلى براى استنباط حكم ، تحصيل شده است .\r\n« 3 » اين اطلاع ، به نظر نويسنده براى هر كس بخواهد به اجتهاد و تفقه خود اطمينان يابد بسيار سودمند بلكه ضرورى مىباشد .\r\n« 4 » - مذهبهايى مشهور از قبيل مذاهب پنجگانه يا مذاهبى مهجور مانند مذاهب اوزاعى و زفر و امثال اينان .\r\n« 5 » - چه هر گاه كسى بر مناسبات صدورى احكام بطور كامل ، اطلاع داشته باشد و آنها را در هنگام ديدن اقوال مختلف در نظر گيرد بسا كه به رجحان قولى متوجه گردد و آن را بدين مناسبت اختيار كند . به اين نظر مىتوان ادعا كرد كه علم به چگونگى اوضاع تفقه و احاطه به همهء تحولات ادوار فقه گر چه مدركى مستقل در برابر چهار مدرك ( ادله اربعه ) نيست ليكن ، بتحقيق ، مكمل استنباط از آنها و شايسته است به منزلهء مدركى پنجم بشمار رود .\r\n","page_name":" 42 ","page_number":69},
  {"content":"\r\nآن چه آوردن آن بعنوان مقدمه لازم مىنمود آورده شد اينك بايد به اصل مقصود وارد شويم و تا حدى كه توفيق رفيق و فيض حق مددگار باشد بخواست و عنايت او ، به اين فن ، كه بحث در بارهء آن بى سابقه ، و براى نخستين بار است مورد تدوين واقع مىگردد ، سر و صورتى بدهيم .\r\nو عليه التّكلان و به الاعتصام\r\n","description":"","footnote":"","page_name":" 43 ","page_number":70},
  {"content":"\r\n\r\nمباحث اصلى\r\n[ تقسيم اصول دوره هاى فقه به دو دوره 
  ]\r\nاصول دوره هاى فقه [ تشريع و تفريع 
  ]\r\nاحكام فقهى ، بدان معنى كه در فن « تاريخ ادوار فقه » بحث از آنها منظور مىباشد بطور طبيعى ، دو مرحله پيدا كرده است :\r\nنخست بطور تدرج ، حكمى پس از حكمى ديگر صدور يافته و از آن پس كه اصول احكام صادر و تا حدى جمع گشته ، به استنباط و تفقه احكام و تكاليف يعنى تفريع بر آن اصول كلى اولى نوبه رسيده است .\r\nپس دوره هاى اصلى يا اصول دوره هاى تاريخى فقه ( احكام و تكاليف ) از دو دوره بيشتر نيست بدين قرار :\r\n1 - دورهء تشريع يا دور صدور احكام .\r\n2 - دورهء تفريع يا دور استخراج و استنباط احكام .\r\nاين تقسيمى است كه ، به قسمت اوليه ، براى ادوار فقه مىباشد . تقسيماتى ديگر كه براى هر يك از اين دوره ها پيش آيد در حقيقت تقسيم به قسمت ثانوى مىباشد و در طول دور صدور و استنباط قرار مىگيرد نه در عرض آنها .\r\n[ وقوع تفقه در دورهء تشريع 
  ]\r\nدر اينجا شايسته است متذكر باشيم كه چنان كه در تاريخ عمومى ، پس از تقسيم ازمنهء حيات و ترقى بشر به اعصار و عهود چهارگانه اش ، گفته شده كه تحقق آن عهود\r\n","description":"","footnote":"","page_name":" 44 ","page_number":71},
  {"content":"\r\nو اعصار نسبت به همهء مردم در يك زمان نبوده و يكسان نيست « 1 » همچنين در تاريخ ادوار فقه ضرورى نيست كه دورهء تفقه و تفريع از حيث زمان بر دور صدور و تشريع مترتب و بطور حتم از آن متأخر باشد بلكه ممكن است در يك زمان نسبت به احكامى كه صدور يافته دور تفقه باشد و نسبت به احكامى كه در طريق صدور و شرف نزول است دور پيدايش و تحقق .\r\nدر اينجا ، براى روشن شدن اين موضوع ، چند نمونه ياد مىگردد :\r\n1 - هنگامى كه پيغمبر ( ص ) از مكه به مدينه هجرت نكرده و نماز را ( به عقيدهء اكثر ارباب سير ) بسوى بيت المقدس مىگزارده و هنوز حكم تعيين قبله صدور نيافته بوده است شخصى كه بر لزوم توجه به بيت المقدس به « فعل پيغمبر » استناد و استدلال كرده ، تفقه و استنباط به عمل آورده است . « 2 »\r\n\r\n","description":"","footnote":"\r\n« 1 » به اين معنى كه اگر هم اكنون نسبت به ملت و قومى عصر چهارم باشد ممكن است نسبت به قومى ديگر عصر نخست ( حجرى ) باشد و خلاصه آن كه تمام اقوام و ملل يك مرتبه از توحش خارج نشده و با هم به مراحل تمدن وارد نگشته‌اند بلكه در همان هنگام كه عده‌اى از بشر در نهايت درجه از تكامل مدنيت و رقا هستند چه بسا گروهى ديگر در ، پايينترين درجات توحش و انحطاط زندگى كنند .\r\n« 2 » - محمد عبد العظيم زرقانى ( مدرس علوم قرآن و علوم حديث در دانشكده اصول دين طبق برنامهء مجلس از هر ) در كتاب « مناهل العرفان فى علوم القرآن » اين مضمون را آورده است :\r\n« نظير اين اختلاف در زمان خود پيغمبر ( ص ) ميان اصحاب روى داد و ايشان بى آن كه نزاع و جدال كنند هر كدام رأى خود را به كار بست و به نظر رفيقش احترام گذاشت پيغمبر ( ص ) نيز هيچ كدام را ملامت نكرد بلكه ايشان را بر آن چه كرده بودند « تقرير » كرد با اين كه نتيجهء اين اختلاف اين بود كه برخى از ايشان در نتيجه اجتهاد خود نماز را در وقت آن ترك كرده بود . روزى پيغمبر ( ص ) به گروهى از ياران فرمود : « لا يصلين احدكم العصر الَّا فى بنى قريضة » . ياران در راه پيمايى تسريع كردند ليكن نماز نخوانده و به مقصد نرسيده بودند كه آفتاب رو به غروب نهاد در اين هنگام « اجتهاد » به ميان آمد پس برخى به حكم ظاهر نص چون هنوز به محل بنى قريضه نرسيده بودند نماز عصر را نخواندند تا وقت آن منقضى شد . برخى ديگر به تاويل نص پرداخته و آن را بر كنايه از اسراع و تندروى حمل كردند و با آن كه به مقصد نرسيده بودند از خوف فوت وقت به نماز پرداختند و نماز خواندند »\r\n","page_name":" 45 ","page_number":72},
  {"content":"\r\nحكايت زير را ابن هشام در كتاب سيرهء خود ، كه از قديمترين سيره هاى موجود مىباشد ، بدين مضمون آورده است « كعب بن مالك كه از حاضر شدگان در « عقبهء اولى » و از بيعت كنندگان با پيغمبر ( ص ) در آن عقبه بوده چنين گفته است :\r\n« با گروهى از مشركان مدينه بسوى مكه روان شديم . ما نماز خوان و در دين فقيه « 1 » بوديم .\r\n« براء بن معرور « 2 » كه بزرگ و سرور ما بود نيز با ما خارج شد چون از مدينه بيرون شديم براء گفت براى من تازه رأيى پيدا شده كه نمىدانم شما با من در اين انديشه و رأى موافقت خواهيد داشت يا نه ؟ گفتيم آن انديشه چيست گفت من شايسته نمىدانم به كعبه پشت كنم بلكه روى به كعبه نماز خواهم گزارد . كعب گفت من به دو گفتم آن چه از « فعل » رسول نقل شده خلاف اين است كه تو انديشه مىكنى و ما هر گز براى موافقت با تو با رسول مخالفت نخواهيم كرد گفت پس من به انديشهء خود رفتار مىكنم شما هم بحسب فهم و استنباط خويش .\r\nچون شام در رسيد براء رو به كعبه نماز گزارد و ما بسوى شام ( بيت المقدس ) .\r\nپس از فراغ ، وى را بر اين عمل سرزنش كرديم چون به مكه وارد و به ديدار پيغمبر فائز شديم براء قصه را معروض داشت پيغمبر ( ص ) به دو گفت :\r\n« قد كنت على قبلة لو صبرت عليها » عون بن ايوب انصارى به همين براء و كار او نظر داشته كه گفته است :\r\n\r\nو منّا المصلَّى اوّل النّاس مقبلا\r\nعلى كعبة الرّحمن بين المشاعر\r\n\r\nچنان كه در اين قصه مشهود است كعب و پيروانش از راه استناد بفعل پيغمبر ( ص )\r\n\r\n","description":"","footnote":"\r\n« 1 » « براء بن معرور كسحاب و الثاني بالمهملتين كمفعول من الصحابة و المحدثين » ( معيار اللغه ) .\r\n« 2 » - در اين عبارت نيز از فقه همان معنى كه در صدر اسلام متداول بوده خواسته شده است .\r\n","page_name":" 46 ","page_number":73},
  {"content":"\r\nحكمى را استنباط كرده‌اند پس در دورهء صدور ، تفقه و استنباط پديد آمده است .\r\n2 - شهرستانى « 1 » در كتاب ملل و نحل خود اين مضمون را گفته است :\r\n« خبرى ، بطور استفاضه ، از پيغمبر ( ص ) رسيده كه چون خواست معاذ را به يمن فرستد گفت « يا معاذ بم تحكم ؟ » بچه حكم مىكنى ؟ پاسخ داد : بكتاب خدا .\r\nگفت « فان لم تجد ؟ » اگر حكمى را در آن نيابى ؟ پاسخ داد : به سنت پيغمبر .\r\nگفت « فان لم تجد ؟ » اگر نيابى ؟ پاسخ داد « اجتهد » اجتهاد خويش را به كار مىبرم « 2 » . پس پيغمبر گفت « الحمد للَّه الَّذي وفّق رسول رسوله لما يرضاه » 3 - باز همو در همان كتاب اين مضمون را آورده است .\r\n« از امير المؤمنين رضى الله عنه روايت شده كه گفت پيغمبر ( ص ) مرا بعنوان قاضى به يمن فرستاد پس پرسيدم يا رسول الله كيف اقضى بين النّاس و أنا حديث السنّ ؟\r\nچگونه با اين كه نورسم به قضا پردازم ؟ . پيغمبر ( ص ) دست به سينه‌ام نهاد و گفت :\r\n« اللَّهمّ اهد قلبه و ثبّت لسانه » از آن پس در قضاء ميان دو تن هيچ گاه مرا شكى به هم نرسيده و همواره بر حال يقين بوده‌ام » اين دو قسمت را شهرستانى براى جواز اجتهاد و عمل برأى مورد استناد قراد داده است ، بهر حال منظور ما كه تحقق تفقه در دورهء صدور باشد از آن دو دانسته و ظاهر مىگردد .\r\n\r\n","description":"","footnote":"\r\n« 1 » محمد بن عبد الكريم بن احمد متكلم اشعرى مشهور ، صاحب تأليفاتى چند كه از همهء آنها معروفتر كتاب ملل و نحل او مىباشد در ماه شعبان از سال پانصد و چهل و هشت ( 548 ) هجرى قمرى وفات يافته است .\r\n« 2 » - شيخ طوسى در كتاب عدّة الاصول و بعضى ديگر نيز در كتب خود اين مضمون را نقل كرده‌اند .\r\n","page_name":" 47 ","page_number":74},
  {"content":"\r\n4 - حكيم متألَّه و فاضل متفقّه ، دانشمند نقّاد مير محمد باقر داماد « 1 » قدّس سرّه ، در مسأله دوم « 2 » از رسالهء « عيون المسائل » خود از فخر المحققين « 3 » نقل كرده كه او در كتاب « ايضاح » خويش به اين روايت نبوى « روى انّ صحابيّا و هو امّا عمرو بن العاص او حسان ، على اختلاف الروايات ، اجنب فتيمّم من شدة البرد فقال النبي ( ص ) : أصلَّيت بأصحابك و أنت جنب ؟ ، و فى رواية : أتصلَّى بالنّاس و أنت جنب ؟ » استناد كرده است پس مير داماد قدس سره ، در مقام رد بر فخر المحققين گفته است « و الجواب انه ان كان قد اقرّه على صحة صلاته ، على ما روى ، فالغرض انما كان استعلام فقهه لا اثبات الجنابة مع الصلاة و ان كان قد حكم ببطلان صلاته فالسبب ان البرد لم يكن بحيث يسوغ معه التيمم » .\r\nو هم مير داماد ، قدّس سره ، در همان مسأله از همان رساله ، عبارت زير را\r\n\r\n","description":"","footnote":"\r\n« 1 » سيد اجل مير محمد باقر بن محمد حسينى استرابادى كه پدرش چون داماد شيخ على عبد العالي كركى معروف به « محقق ثانى » و ملقب به « مقتدى الشيعة » بوده به لقب مير داماد اشتهار يافته و پسر نيز به همان لقب خوانده شده است .\r\nمير محمد باقر در سال يك هزار و چهل و يك ( 1041 ) هجرى قمرى كه با شاه صفى به زيارت عتبات مقدسه رفته در همان جا در گذشته و در نجف به خاك سپرده شد و به قولى ديگر ، كه اين مصراع « عروس علم و دين را مرده داماد » بدان اشارت است ، در تاريخ يك هزار و چهل وفات يافته است .\r\nشرح حال او را كتاب « مسرح الفؤاد » كه نويسنده تاليفش را در دست دارد به تفصيل عهده دار است .\r\n« 2 » - اين مسأله در بارهء كسى است كه جنب بوده و تيمم گرفته و بحدث اصغر ، محدث گشته پس تكليف فعلى او چيست ؟ آيا اگر آب به اندازه وضوء داشته باشد تكليف وى وضوء است يا تيمم ؟\r\n« 3 » ابو طالب ، محمد بن حسن بن يوسف بن مطهر حلى در سال ششصد و هشتاد و دو ( 682 ) هجرى قمرى متولد شده و در سال هفتصد و هفتاد و يك ( 771 ) به سن هشتاد و نه ( 89 ) سال در گذشته است . شرح حالش ، در متن كتاب در مجلدات بعد ، ذكر خواهد شد .\r\n","page_name":" 48 ","page_number":75},
  {"content":"\r\nاز قواعد شهيد اول « 1 » نقل كرده است « و قوله لحسّان لما تيمّم : أصلَّيت بأصحابك و أنت جنب ؟ لاستعلام فقهه كما قال لمعاذ : بم تحكم ؟ » .\r\nابو الفتوح رازى « 2 » در ذيل وجوه سه گانه كه براى جملهء آخر از آيهء 33 از سورهء النساء * ( . . وَلا تَقْتُلُوا أَنْفُسَكُمْ ) * در تفسير خود آورده چنين گفته است :\r\n« يكى را از جمله صحابه ، رسول ( ص ) به سريّتى فرستاد و گفت مرا در راه احتلام افتاد و سرما سخت بود من نيارستم غسل كردن از هلاك ترسيدم تيمم كردم و نماز كردم به قوم خود ، چون باز آمدم رسول را خبر دادم مرا گفت : « يا هذا أصلَّيت بأصحابك و أنت جنب ؟ » به اصحاب نماز كردى و تو جنب بودى من گفتم :\r\nاى رسول الله سرما سخت بود و من بر خويشتن خائف بودم خواستم تا غسل كنم اين آيتم ياد آمد كه خداى تعالى مىگويد * ( وَلا تَقْتُلُوا أَنْفُسَكُمْ ) * رسول ( ص ) بخنديد و ديگر چيزى نگفت » از اين قضيه بويژه با تنظير شهيد اول اين مسأله را به قضيهء معاذ ( همان قضيه است كه از شهرستانى نقل شد ) وقوع تفقه و استنباط فى الجمله در دورهء صدور بلكه مشروع بودن و جواز آن نيز دانسته و ثابت مىگردد .\r\n\r\n","description":"","footnote":"\r\n« 1 » ابو عبد اللَّه ، محمد بن جمال الدين ، مكى بن شمس الدين ، محمد دمشقى عاملى در سال هفتصد و سى چهار ( 734 ) هجرى قمرى تولد يافته و از فخر المحققين پسر علامه حلى اجازه داشته و در سال هفتصد و هشتاد و شش ( 786 ) به شهادت رسيده . شرح حال آن بزرگوار نيز در متن كتاب ياد خواهد شد .\r\n« 2 » - جمال الدين ، حسين بن على بن محمد بن احمد خزاعى صاحب تفسير مشهور « روض الجنان » تاريخ فوتش تحقيقا دانسته نيست . از مشايخ ابن شهرآشوب متوفى به سال پانصد و هشتاد و هشت ( 588 ) قمرى بوده است .\r\n","page_name":" 49 ","page_number":76},
  {"content":"\r\n5 - محقّق حلَّى رحمه الله « 1 » در كتاب المعتبر در مسألهء قصر و اتمام بعد از اين كه اين مضمون را گفته است كه « علماء ما قصر در نماز و روزه را عزيمت مىدانند و ابو حنيفه قصر را در نماز عزيمت مىداند نه در روزه و شافعى هم در نماز و هم در روزه به تخيير قائل است و مالك گفته است در قصر نماز ، دو روايت مىباشد كه اشهر آن دو ، تخير را مىرساند چون از عائشه روايت شده كه گفته است با پيغمبر مسافرت كردم پس او افطار مىكرد و من روزه مىداشتم پس پيغمبر را خبر دادم گفت خوب كردى و عطاء از عائشه روايت كرده است كه گفته است :\r\n« كان رسول الله يتمّ فى السّفر و يقصّر » و انس گفته است اصحاب پيغمبر ( ص ) را چنان معمول بود كه در مسافرت بعضى اتمام مىكردند و برخى قصر پس بعضى افطار مىكردند و بعضى روزه مىگرفتند و هيچ كس بر ديگرى عيب نمىگرفت . . » و بعد از اين كه به اجماع و رواياتى براى عقيده و ادعاء خود استناد كرده و آيهء * ( فَمَنْ شَهِدَ مِنْكُمُ الشَّهْرَ فَلْيَصُمْه . . ) * را نيز بر عزيمت بودن افطار ، شاهد و در آن ظاهر دانسته و روايت جابر را كه گفته به پيغمبر خبر رسيد كه مردمى در سفر روزه گرفتند و حضرت فرمود « أولئك العصاة » نقل كرده در مقام جواب از روايات متعدد چنين گفته است :\r\n« و خبر عائشة لا حجّة فيه للاحتمال انّها صامت جاهلة بفرض القصر فجاز صومها و امّا قولها « كان فى السّفر يتمّ و يقصّر » فلعله ليس فى السفر الواحد بل يتم فى القصير و يقصر فى الطويل و خبر انس حكاية فعل الصحابة و هى مسألة اجتهادية فجائز ان يرى بعضهم الاتمام دون البعض و لا يدل على التخير »\r\n\r\n","description":"","footnote":"\r\n« 1 » - ابو القاسم ، نجم الدين ، جعفر بن حسن بن يحيى بن سعيد حلَّى در سال ششصد و هفتاد و شش ( 676 ) قمرى وفات يافته است .\r\nشرح حال او نيز در متن كتاب آورده خواهد شد .\r\n","page_name":" 50 ","page_number":77},
  {"content":"\r\n6 - در مسألهء كيفيت تيمم قصه‌اى به عمّار منسوب شده ، كه به گفتهء صاحب جواهر تمام آن قصه در كتاب « مستطرفات السرائر » ابن ادريس مذكور مىباشد چون آن كتاب را اكنون در دسترس ندارم « 1 » قسمت زير را كه سيد بحر العلوم در كتاب رجال خود در ذيل ترجمهء حال عمار آورده در اينجا به عين عبارت او نقل مىكنيم :\r\n« و قصهء عمار فى التيمّم مشهورة ، و هو و ان لم يصب فيها الا انه كان [ اصوب 
  ] من عمر حيث ترك الصلاة لمّا اصابته الجنابة و لم يجد ماء . و اما عمّار فانه لمّا علم ان الصلاة لا تسقط بذلك راعى التسوية بين البدل و المبدل و ظن ان بدلية التيمم عن الغسل يقتضى الاستيعاب « 2 » : و هذا لعمري من انظار الفقهاء و دقائقهم بل من قواعدهم و ضوابطهم .\r\n« و انما قال رسول الله صلَّى الله عليه و آله « أفلا فعلت هكذا ؟ » و مسح وجهه\r\n\r\n","description":"","footnote":"\r\n« 1 » - اينك كه جلد اول اين تاليف براى چاپ آماده گرديده كتاب « السرائر » ابن ادريس نزدم حاضر است قصهء عمار را در قسمت « مستطرفات » در ذيل آن چه از « نوادر احمد بن محمد بن ابى نصر بزنطى صاحب حضرت رضا ع » استطراف كرده چنين آورده است « قال احمد : ذكر عبد اللَّه بن بكير عن زرارة عن ابى جعفر قال عمار بن ياسر لرسول اللَّه صلَّى اللَّه عليه و آله قال يا رسول اللَّه اجنبت الليلة و لم يكن عندى ماء قال كيف صنعت ؟ قال طرحت ثيابى و قمت على الصعيد فتمعّكت فيه فقال ( ص ) هكذا يصنع الحمار انما قال اللَّه عز و جل * ( فَتَيَمَّمُوا صَعِيداً طَيِّباً ) *\r\nفضرب بيده على الارض ثم ضرب إحداهما على الاخرى ثم مسح كفيه كل واحدة على - الاخرى فمسح باليسرى على اليمنى و اليمنى على اليسرى » .\r\n« 2 » - ابو الفتوح رازى در ذيل آيهء تيمم ( آيهء 46 از سورهء النساء ) چنين آورده است :\r\n« و راوى خبر گويد كه مردى نزديك عمر آمد و او را پرسيد از كسى كه او را جنابت رسد و آب نيابد گفت : صبر كند تا آب يابد غسل كند و تا آب نيابد نماز نكند عمار ياسر حاضر بود او را گفت ياد ندارى كه ما با پيغمبر ( ص ) در فلان سفر بوديم مرا جنابت رسيد برفتم و خويشتن را در خاك بگردانيدم پس بيامدم و رسول را خبر دادم مرا گفت : يا عمار اين قدر كفايت بود ترا و دست در زمين زد و در روى ماليد و دگر باره در دستها و گفت : نگر تا دگر چنان نكنى »\r\n","page_name":" 51 ","page_number":78},
  {"content":"\r\nو يديه ، لان التيمم الذي امر الله به فى كتابه بدلا عن الوضوء و الغسل شيء واحد لا فصل بينهما و التسوية بينهما غير مرادة و الا لوجب استيعاب محل الوضوء بالمسح . و فى قوله « أفلا فعلت ؟ » ايماء لطيف إلى ان عمّار لكونه من اهل النظر و الاستنباط كان ينبغى له ان يفعل هكذا و انه لو فعل لصحّ و لا يصحّ ممن لم يكن اهلا لذلك و ان اصاب ، على ما يقتضيه اصول الاصحاب ، » .\r\nبحسب ظاهر ، اين قضيه هنگامى رخ داده كه حكم تيمم بدل از وضو و غسل پيش از آن صدور يافته و شايد كيفيت تيمم بدل از وضوء نيز مشروح و معلوم بوده ، ليكن كيفيت « تيمم بدل از غسل » هنوز براى عمر و عمار مصرّح و منصوص نمىبوده است پس عمر چون براى غسل آب نداشته و تيمم بدل از غسل جنابت را هم نمىدانسته ترك صلاة را در اين حالت تكليف خود پنداشته از اين رو نماز را نگزارده است ليكن عمار بيشتر تأمل و تفقه كرده و حكم را طورى ديگر استنباط نموده و عمل را طبق آن انجام داده است .\r\nطرز تفقه و استنباط عمار ، در اين زمينه ، شايد مبنى بر مقدمات زير و به طريقى كه حدس مىزنم و در ذيل تحرير و تقرير مىكنم شروع و خاتمه يافته باشد :\r\n1 - كلياتى در بارهء نماز وارد شده مانند « الصّلاة عمود الدّين » و « الصّلاة معراج المؤمن » و « الصّلاة قربان كلّ تقيّ » و از اين قبيل روايات « 1 » كه بر مهم بودن نماز و شدت علاقهء شارع مقدس به آن دلالت دارد و برخى از آنها مىرساند كه ترك آن به هيچ حال روا نيست و اگر آن قبول افتد بقيهء اعمال مقبول و اگر مردود\r\n\r\n","description":"","footnote":"\r\n« 1 » - فى المثل از قبيل خبر مروى از پيغمبر ( ص ) ان افضل الفرائض ، بعد المعرفة ، الصلاة و اول ما يحاسب العبد عليها ، الصلاة فان قبلت قبل ما سواها و ان ردت ردت ما سواها . و اين روايت ديگر بين العبد و بين الكفر ترك الصلاة و روايت نبوى ديگر موضع الصلاة من الدين كموضع الرأس من الجسد و نظائر اينها .\r\n","page_name":" 52 ","page_number":79},
  {"content":"\r\nگردد ديگر اعمال نيز مردود خواهد شد پس ترك آن در حالى كه عمّار داشته نيز روا نبوده است .\r\n2 - در شرع دو « طهور » معين شده : نخست آب چنان كه در قرآن مجيد است * ( وَأَنْزَلْنا مِنَ السَّماءِ ماءً طَهُوراً ) * دوم خاك چنان كه در حديث نبوى است « و جعل لي الأرض مسجدا ترابها و طهورا » پس چون عمّار ( طهور ) نخست را واجد نبوده به حكم « . . و ان لم تجدوا ماء فتيمّموا . . » تكليف او در اين حال ( حال جنابت ) تيمم بوده است .\r\nتا اينجا تمام مقدمات استنباط ، مرتب و به جا است از اينجا به استنباط از آن مقدمات ، شروع مىگردد بدين گونه كه استنباط حكم مجهول و تفريع آن بر اصول كليه ( دو مقدمهء ياد شده ) به عمل مىآيد : نماز بايد ترك نشود ، طهارت بايد تحصيل گردد ، براى رفع حدث جنابت كه تمام بدن از آن متأثر و به عوارضش آلوده گشته طهور اصلى و نخست كه آب است موجود نيست پس بايد طهور دوم كه بدل آنست تحصيل شود و به جاى آب به كار رود و چون آب اگر مىبود ، در اين حال بايد به تمام بدن مىرسيد پس خاك هم كه بدل و جانشين آب شده است بايد مانند ( مبدل منه ) به كار رود « 1 » و تمام بدن آلوده شود « 2 » .\r\nپس عمّار با اين طرز تمهيد مقدمه و استدلال چنين تفقه و استنباط كرده كه بايد در ميان خاك غلت بزند و طبق استنباط خود عمل كرده است .\r\n\r\n","description":"","footnote":"\r\n« 1 » - پس از چاپ اول اين جلد ، در اين موضوع مطلبى مربوط به مسألهء تيمم از جلد اول كتاب « المحلَّى » تأليف ابن حزم اندلسى در اين موضع بعنوان حاشيه نقل كرده بودم كه هنگام چاپ جلد دوم اين كتاب بعنوان استدراك در خاتمهء جلد دوم آورده شد . به آن جا مراجعه شود .\r\n« 2 » - شيخ كلينى در فروع كافى به اسناد خود از حضرت صادق ( ع ) روايت كرده كه آن حضرت گفته است « ان عمار بن ياسر اصابته جنابة فتمعّك كما تتمعّك الدابة فقال له رسول اللَّه ( ص ) يا عمار : « تمعّكت كما تتمعّك الدّابة » ( التمعك ، التمرغ فى التراب - در خاك غلتيدن . )\r\n","page_name":" 53 ","page_number":80},
  {"content":"\r\nابو الفتوح در ذيل آيهء تيمم گفته است « و فقها را در او پنج مذهب است :\r\nزهرى گفت يك بار در روى و يك بار در دستها تا به زير بغل و بالاى دوش . و ابن سيرين گفت سه بار دست به زمين زند : يك بار براى روى و يك بار براى كفها و يك بار براى بازوها . و شافعى گفت دو بار : يك بار براى دستها از آرنج تا بر سر انگشتان چنان كه در وضوء باشد و اين قول بعضى از اصحاب ما است ، و در صحابه عبد الله عمر است « 1 » و جابر عبد الله انصارى . . » از اين قسمت كه نقل شد معلوم مىگردد توافق تيمم بدلى با مبدل منه خود در عصر صحابه مورد توجه شده پس احتمالى كه براى راه استنباط عمّار داديم از برخورد به اين نقل تأييد مىشود .\r\nشايد نظر سيد بحر العلوم نيز به توجه و ترتيب همين مقدمات بوده كه استنباط عمّار را از دقائق انظار فقيهان و از ضوابط و قواعد آنان بشمار آورده است .\r\nچيزى را كه عمّار از نظر دور داشته و حق اين بود كه در مقام تمهيد مقدمات استنباط ، به آن نيز توجه مىداشت تا اين نتيجهء ناصواب را استنتاج نمىكرد اين است كه اگر در بدل بودن خاك از آب و بدل بودن تيمم كه طهارت ترابى است از طهارت مايى ( غسل باشد يا وضوء ) مشابهت و مساوات كامل منظور مىبود بايد در\r\n\r\n","description":"","footnote":"\r\n« 1 » - شيخ الطائفه شيخ طوسى ، در ذيل آيه 46 از سورهء النساء * ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى . . . فَلَمْ تَجِدُوا ماءً فَتَيَمَّمُوا . . . ) *\r\nچنين گفته است : « قيل فى صفة التيمم ثلاثة اقوال :\r\n« احدها ضربة للوجه و ضربة لليدين إلى المرفقين ، ذهب اليه ابن عمر و الحسن و الشّعبي و الجبّائى و اكثر الفقهاء و به قال قوم من اصحابنا ، « الثاني ضربة للوجه و ضربة لليدين ، ذهب اليه عمار بن ياسر و مكحول و اختاره الطبري و هو مذهبنا اذا كان التيمم بدلا عن الجنابة و ان كان بدلا من الوضوء فيكفيه ضربة واحدة يمسح بها الوجه إلى طرف انفه و اليدين إلى الزندين .\r\n« الثالث قال ابو اليقضان و الزهري انه إلى الابطين »\r\n","page_name":" 54 ","page_number":81},
  {"content":"\r\nتيمم بدل از وضوء نيز همه مواضعى كه شستن يا مسح آنها در وضوء لازم و معتبر است در تيمم هم به خاك آلوده و ممسوح مىشد و حال اين كه بر عمّار معلوم بود كه مطلب بدين گونه نيست بلكه فقط صورت و دو پشت دست مورد تيمم است و به همين اندازه طهارت بدلى بدست مىآيد پس شايد پيغمبر ( ص ) براى يادآورى همين نكته و اشاره به نقص استنباط عمار ، بطريق استفهام انكارى ( يا توبيخى ) بوى گفته است « أفلا فعلت هكذا ؟ » يعنى حكم تيمم و بدل بودن آن را از غسل و وضوء مىدانستى و هم مىدانستى كه در وضوء مطابقت در مواضع تطهير ، شرط تحقق بدل نيست پس بايد در اينجا هم متوجه مىبودى و به همان حكم معلوم خود ( تيمم به طريقى كه براى بدل از وضوء تعيين شده ) عمل مىكردى و حكم تيمم را چنان كه به اعتبار بدليت ، اصلى كلى و عام دانستى از لحاظ كيفيت هم نسبت به دو موردش آن را عام دانسته و اصل قرار مىدادى و آن را به كار مىبستى تا خلاف آن بر تو محرز گردد .\r\nاين چند قضيه كه در اينجا آورده شد ، چنان كه گفتيم ، از راه مثال است و گر نه بطور كلى مىتوان گفت : مسلمين كه از مكه به حبشه مهاجرت كرده و هم مسلمين كه پيش از هجرت پيغمبر ( ص ) در مدينه مىزيسته بلكه بطور كلى همهء مسلمين كه از حضور حضرت پيغمبر ( ص ) دور مىشده‌اند ، بطور طبيعى فى الجمله از استنباط و تفقه ناگزير مىبوده يا لا اقل بدان ابتلاء مىداشته‌اند چه آن كه حال ايشان در آن دوره از لحاظى مانند حال كسانى است كه در دوره هاى بعد از زمان پيغمبر ( ص ) بوجود آمده و مىآيند .\r\nخلاصه كلام در اين مقام آن كه دورهء تفقه و تفريع از حيث بدايت ، با حدّى از دورهء صدور و تشريع ، تقريبا ، توافق و انطباق پيدا مىكند ليكن اين طور نيست كه دورهء صدور از حيث نهايت با دورهء تفقه منطبق باشد چه\r\n","description":"","footnote":"","page_name":" 55 ","page_number":82},
  {"content":"\r\n\r\nدورهء صدور به انقضاى حضور ، خاتمه يافته و دورهء تفقه تا انقراض عالم و يا زمان ظهور ، باقى و پا بر جا خواهد بود .\r\nصدور و ابلاغ\r\nبراى قوانين و احكامى كه عمل به آنها در ميان بشر متداول است از حيث مرحلهء صدور ( وضع و تشريع ) و ابلاغ ( اعلان و تعليم ) مراحلى به نظر مىرسد كه از آن جمله سه مرحلهء زير قابل وجود و تحقق مىباشد :\r\n1 - اين كه مجموع آن قوانين و احكام به يك بار وضع و در يك زمان هم ابلاغ و اجراء شود .\r\n2 - اين كه به توالى اوقات و تمادى ايام ، بحسب تجدد و توارد مقتضيات ، وضع حكم و ابلاغ آن به عمل آيد .\r\n3 - اين كه وضع احكام به يك دفعه ليكن ابلاغ آنها به تفاريق اوقات انجام يابد .\r\nقسم سيم هنگامى كامل و بقاء و دوام را قابل است كه واضع آن احكام در هنگام وضع حكم و قانون اوضاع و احوال آينده و مقتضيات امور هر عصر و زمانى را در ظرف وجود آنها آگاه باشد يعنى در حال وضع ، همهء شئون آينده را ببيند به طورى كه صلاح و فساد و خير و شر و نفع و ضرّ هر امرى براى هر زمان و عصرى از پيش بر وى مكشوف باشد و ، باصطلاح ، در مرحلهء « اقتضاء » تمام احكامى را كه مىخواهد يك مرتبه براى زمانهاى بعد وضع كند در ظرف خود آنها داراى اقتضاء و واجد مصلحت بداند پس تمام آنها را به يك بار و در يك زمان وضع كند ليكن چون ابلاغ و اجراء همه يا بعضى از آنها در همان زمان وضع ، چنان باشد كه مفسده بار آورد يا لا اقل مصلحت بر آن بار نشود از اين رو در مرحلهء ابلاغ و اجراء ، طريق مساهله سپرد\r\n","description":"","footnote":"","page_name":" 56 ","page_number":83},
  {"content":"\r\nو به مرور زمان و تفريق اوقات ، احكام وضع شده را به مردم برساند .\r\nاحكام و قوانين دين اسلام ( فقه ) به يك دفعه وضع و ابلاغ نشده بلكه به فرض آن كه در مقامى شامخ ، وضع آنها يك دفعه شده باشد در عالم نزول بطور تدرج ، وجود و صدور يافته و هم بر وجه تفرق و بر سبيل ترتب ، ابلاغ گرديده است و در حقيقت ظرف وضع و صدور آنها در اين عالم تمام دورهء بعثت تا رحلت پيغمبر ( ص ) ( 23 سال ) مىباشد زيرا هر حكمى بحسب اقتضائى خاص در يكى از آن سالها صادر و به پيروان ابلاغ شده است .\r\nپس اگر كسى بخواهد احكامى را كه زمان خاص صدور آن احكام و سائر خصوصيات صدورى آنها تا حدى روشن است بداند ناگزير بايد در طى مراجعه به زندگانى حضرت رسول ( ص ) آنها را بدست آورد و بشناسد به اين جهت در اين موضع براى بدست آوردن زمان احكام و مناسبات صدورى آنها مختصرى از چگونگى حالات آن حضرت از زمان بعثت تا رحلت آورده مىشود و چون منظور ، تحقيق در جهات تاريخى اصل شرح حال نيست غالبا بنقل قول مشهور يا اشاره به اقوال مختلف بى آن كه به ترجيح و تنقيح آنها توجه شود ، اقتصار مىرود .\r\nتوهم و دفع آن\r\nمحتاج به توضيح نيست كه اصول كلى احكام دين مقدس اسلام همه بطور كلى در زمان خود پيغمبر ( ص ) وضع و ابلاغ شده و هيچ حكمى بعد از رحلت آن حضرت وضع و تشريع نگرديده است نهايت آن كه برخى از احكام در آن زمان بطور اصل كلى در لفافهء اجمال و لفّ مىبوده « 1 » و در دوره هاى بعد به مقام تفصيل و نشر در آمده و فروع آن اصل كلى\r\n\r\n","description":"","footnote":"\r\n« 1 » - آياتى از قبيل آيهء فيه تبيان كلّ شيء و آيهء * ( ما فَرَّطْنا فِي الْكِتابِ مِنْ شَيْءٍ ) *\r\nو آيهء * ( لا رَطْبٍ وَلا يابِسٍ إِلَّا فِي كِتابٍ مُبِينٍ ) *\r\nشايد به همين مطلب ( كه همهء آن چه مربوط به عالم احكام و بيان وظائف و تكاليف مىباشد در قرآن مجيد ، بى آن كه تفريطى به ميان آمده باشد ، ثابت و موجود هست ) اشاره باشد .\r\nدر اصول كافى از حضرت صادق ( ع ) چنين روايت شده است : « ان اللَّه انزل فى القرآن تبيان كلّ شيء حتّى و اللَّه ما ترك اللَّه شيئا يحتاج اليه العباد ، حتى لا يستطيع عبد يقول لو كان هذا انزل فى القرآن ، الَّا و قد أنزله اللَّه فيه » .\r\nباز در همان كتاب از آن حضرت ( ع ) روايت شده « ما من شيء الا و فيه كتاب او سنّة » باز بروايت معلَّى بن خنيس از آن حضرت است « ما من امر يختلف فيه اثنان الَّا و له اصل فى كتاب اللَّه ، عزّ و جلّ ، و لكن لا تبلغه عقول الرّجال » باز بروايت اسماعيل بن جابر از آن حضرت است « كتاب اللَّه فيه نبأ ما قبلكم و خبر ما بعدكم و فصل ما بينكم و نحن نعلمه » .\r\nباز در همان كتاب بروايت سماعه از حضرت كاظم ( ع ) در پاسخ اين سؤال « أكلّ شيء فى كتاب اللَّه و سنّة نبيّه ( ص ) ؟ » چنين فرموده است ، « كلّ شيء فى كتاب اللَّه و سنّة نبيّه » .\r\n","page_name":" 57 ","page_number":84},
  {"content":"\r\nمشروح گشته و بدين جهت « 1 » در پاره‌اى از اخبار كه از اهل بيت عليهم السّلام\r\n\r\n","description":"","footnote":"\r\n« 1 » - و هم شايد بدين جهت اشارت باشد اخبارى ازين قبيل : « اذا جاءكم عنّى حديث فاعرضوه على كتاب اللَّه فما وافق كتاب اللَّه فاقبلوه و ما خالفه فاضربوا به عرض الحائط » و : « انّ على كلّ حقّ حقيقة و على كلّ صواب نورا فما وافق كتاب اللَّه فخذوه و ما خالف كتاب اللَّه فدعوه » و : « اذا ورد عليكم حديث فوجدتم له شاهدا من كتاب اللَّه ، عزّ و جلّ ، او من قول رسول اللَّه ( ص ) و الَّا فالَّذى جاءكم به اولى به » و : « كلّ شيء مردود إلى الكتاب و السّنّة و كلّ حديث لا يوافق كتاب اللَّه فهو زخرف » و « من خالف كتاب اللَّه و سنّة محمّد ( ص ) فقد كفر » و : « ما لم يوافق من الحديث القرآن فهو زخرف » كه از پيغمبر ( ص ) و ائمهء هدى ( ع ) روايت شده است .\r\n","page_name":" 58 ","page_number":85},
  {"content":"\r\nروايت شده ديده مىشود كه به اصحاب خود دستور مىداده‌اند كه هر گاه حكم چيزى را از ايشان مىشنوند ممكن است اصل و دليل آن را از قرآن بخواهند چنان كه در احتجاج « 1 » طبرسى از ابو الجارود از حضرت باقر ( ع ) روايت شده كه :\r\n« اذا حدّثتكم بشيء فاسئلونى من كتاب الله . . » بنا بر اين چنان به نظر مىآيد كه در طى بحث از دور نخست ( دور صدور ) همهء احكام عبادات ، عقود ، ايقاعات و احكام و سياسات مذكور خواهد شد و حال اين كه بىگمان در اين مبحث پاره‌اى از احكام ياد نخواهد شد پس شايد اين توهم به ميان آيد كه عدم ذكر آن احكام در اين مبحث از لحاظ عدم وضع و تشريع آنها در زمان پيغمبر ( ص ) بوده به اين استناد كه اگر در آن زمان وضع شده بود در اين مبحث از اين كتاب بيان مىشد ليكن در اين مبحث بيان نشده پس در آن زمان وضع نشده بوده است .\r\n\r\n","description":"","footnote":"\r\n« 1 » در اصول كافى نيز به اسنادش اين روايت نقل شده است و در ذيل اين حديث است كه حضرت باقر ( ع ) گفت كه پيغمبر ( ص ) از قيل و قال و از تباه ساختن مال و از كثرت سؤال نهى كرده پس شخصى گفت يا ابن رسول اللَّه دليل اينها از كتاب خدا چيست ؟ حضرت باقر ( ع ) چنين گفت : « انّ اللَّه عزّ و جلّ يقول : * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ ) *\r\n. و قال : * ( لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّه لَكُمْ قِياماً ) *\r\n. و قال : * ( لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ ) *\r\n» .\r\n","page_name":" 59 ","page_number":86},
  {"content":"\r\nاين توهّم محتمل ، از اين راه مندفع است كه احكام ديانت مقدس اسلام بر دو گونه است : قسمتى چنان است كه با آن چه ميان مردم مكه و مدينه متداول و معمول مىبوده به كلى مغايرت داشته و قسمتى ديگر بدين گونه مىباشد كه همان امور متداول و معمول با اندك تغيير و تصرفى به تصويب و امضاء رسيده است .\r\nغالب قسمت عبادات از قبيل قسم نخست و پاره‌اى از سه قسمت ديگر فقه شايد از قبيل قسم دوم باشد و ، بهر حال ، چون احكامى كه از قبيل قسم دوم مىباشد با عادات و آداب و رسومى كه ميان مردم معمول بوده مشابهت داشته يا لا اقل چندان مغايرت نداشته به آن اندازه مهم نمىنموده است كه زمان و سائر مناسبات آنها بطور تفصيل ، ضبط گردد از اين رو ناگزير بحث و گفتگو در دورهء صدور از ياد آورى اين گونه احكام خالى خواهد بود .\r\nبهر صورت با اعتراف به اين كه اصول تمام احكام در زمان پيغمبر ( ص ) صدور يافته و در اين صورت انتظار چنانست كه تمام آنها در طى بحث از دورهء صدور ، هر چند بطور اجمال باشد ، مذكور گردد بايد اعتراف داشت كه استقصاء همهء احكام ، با تقليد بذكر تمام خصوصيات صدورى آنها ، اگر به نظر عقل محال نباشد بحسب عادت محال است .\r\nخلاصه كلام آن كه بر اثر روشن نبودن تاريخ صدور و ديگر مناسبات صدورى در پاره‌اى از احكام ، بحث در پيرامن دورهء شامل يكان يكان از احكام صادره نخواهد بود بلكه آن چه از اين لحاظ روشن و معلوم باشد در اينجا آورده خواهد شد .\r\n","description":"","footnote":"","page_name":" 60 ","page_number":87},
  {"content":"\r\n\r\nاحكام تاسيسى و امضائى\r\nچون در اينجا احكام تأسيسى و امضائى مورد اشارت شد براى اين كه اين قسمت بهتر روشن گردد عين آن چه را در اين زمينه در رسالهء « قواعد فقه » نوشته‌ام نقل مىكنم « 1 » :\r\n« چنان كه در جاى خود به ثبوت پيوسته حفظ نظام اجتماعى بشر بدين بسته است كه در ميان ايشان قانونى باشد كه همه آن را محترم شمرند و به حكومت آن تن در دهند . اين قانون ، كه اگر الهى باشد به نام دين و آيين خوانده مىشود ، به ادعاء اديان و به شهادت وجدان در قديمترين و كوچكترين اجتماعى كه در ميان بشر به همرسيده موجود شده است .\r\n« اجتماع ، يعنى فراهم آمدن چند تن از افراد كه هر يك از ايشان با شرائطى متقابل و يا تكاليفى متبادل خود را در برابر ديگران به انجام دادن امورى موظف و مسئول مىداند . اين شرائط و تكاليف مشترك ، رشتهء معنوى و محكمى است كه افراد را بهم پيوسته و اجتماعى بوجود آورده است .\r\nقانون همان رشتهء محكم است كه از آغاز وجود اجتماع با آن موجود است و تا اجتماع بدان پيوسته باشد پايدار خواهد بود ( اگر عوامل و عللى از خارج نابود ساختن اجتماع را موجب نگردد ) و از كامل بودن آن ، اجتماع به كمال خواهد رسيد\r\n\r\n","description":"","footnote":"\r\n« 1 » - در درس « قواعد فقه » ، كه در سال سيم ( و چهارم ) رشتهء قضائى دانشكدهء حقوق تدريس آن را اين جانب متصدى مىباشد ، اين قسمت به طورى تنقيح و تشريح شده كه شايد در جايى ديگر نشده باشد به اين جهت عين آن از رسالهء « قواعد فقه » ، كه براى آن درس تهيه شده ، نقل گرديد .\r\n","page_name":" 61 ","page_number":88},
  {"content":"\r\nو تمدن حقيقى و كامل پديدار خواهد گرديد :\r\n« كمالات بشر در همهء ادوار زندگى يك اندازه و به يك روى نيست بلكه اندك اندك از كمى رو به فزونى مىگذارد . اجتماع بشرى نيز همواره يكنواخت نيست بلكه مانند خود بشر حال نوزادى - كودكى ، نورسى ، جوانى ، پيرى و فرتوتى دارد قانون هم كه نگهبان اجتماع است ، به تناسب تكامل تدريجى اجتماع ، نقص و كمال و تنزل و ارتقاء دارد همين نزول و صعود قانون و سير تدريجى آن بسوى كمال ، مايهء اين شده كه قانون به دو بخش زير ، انقسام پذيرد :\r\n« 1 - تأسيسى .\r\n« 2 - امضائى .\r\n« چه پيش از نخستين قانونى كه در نخستين اجتماع پديد آمده ( خواه فطرت بشر آن را استنباط و تأسيس كرده يا اين كه به وسيلهء وحى و الهام بر پيمبرى فرود آمده باشد ) قانونى در ميان نبوده است پس اين قانون بايد به نام قانون تأسيسى خوانده شود و پس از آن كه اندك اندك اجتماع رو بتكامل نهاده و قانون پيش براى اجتماع بعد ، كه كمال يافته ، ناقص بوده است ناگزير در قانون پيش تغييراتى به عمل آمده يعنى امور و موادى كه به منزلهء هستهء مركزى قانون مىباشد و آن عبارتست از امورى كه هيچ اجتماعى بدون آنها صورت اجتماع به خود نمىگيرد به حال خود باقى مانده و امورى ديگر كه در اجتماع نوين مورد نياز بوده و بر آن مواد پيش ، كه ريشه و اساس قانون است ، افزوده شده پس آن مواد اصلى و اساسى كه از قانون پيش بر جا مانده و قانونگذار متأخر آنها را تصويب كرده ، نسبت به اجتماع لاحق ، به نام قانون امضائى خوانده مىشود .\r\n« قانون ، بطور كلى ، چنان كه خودش ، به طبع خود بر اثر سير تكاملى اجتماع ، رهسپار تكامل مىباشد و از اين لحاظ تغير و تبدل مىيابد همچنين ممكن است بر اثر تغير اوضاع و احوال و تبدل ظروف و مقتضيات ، تغير و تبدل پيدا كند ليكن ،\r\n","description":"","footnote":"","page_name":" 62 ","page_number":89},
  {"content":"\r\nچنان كه گفتيم ، بايد موادى يافته شود كه سنخ آن در هر اجتماع و در هر دوره باشد و هيچ اجتماعى در هيچ دوره و حالى از آن خالى نباشد .\r\n« عنوان « ملك » يا « اختصاص » شايد از اين قبيل باشد كه همواره سنخ آن در هر اجتماعى موجود بوده و هست نهايت امر ممكن است قيود و خصوصيات يا موارد و متعلقات يا علل و موجبات آن تغيّر و تفاوت پيدا كند .\r\n« همچنين عنوان « زناشويى » و « حضانت طفل » و « قصاص » و « ديه » در همهء اجتماعات ، مقرر و معتبر است گر چه خصوصيات و موجبات و كيفيات آن ممكن است دچار تغيير گردد و در اجتماعى با اجتماعى ديگر متفاوت باشد .\r\n« پس بطور كلى مىتوان گفت هر قانونى كه طبع اجتماع پيدا شدن آن را اقتضاء دارد تا اجتماعى پا بر جا باشد اين قانون هم پا برجا است و هر قانونگذارى ناگزير است كه اصل آن را امضاء كند گر چه در خصوصيات و قيود و حدود آن ، به اقتضاى زمان و مكان و ساير اوضاع و احوال ، دخل و تصرف نمايد و هر قانونى كه از اين قبيل نباشد ممكن است مورد امضاء قانونگذار لاحق ، واقع شود و ممكن است منسوخ گردد و قانونى از نو به جاى آن نهاده و تأسيس شود .\r\n« پس قوانينى كه از سنخ اولست چون در دورهء قانونگذار لاحق نيز بايد باشد نسبت به دوره هاى لا حق بس يك قسم مىباشد ، يعنى هميشه امضائى است ، و قوانينى كه از آن سنخ نيست ممكن است دو قسم داشته باشد : امضائى و تأسيسى .\r\nمورد بحث ما فقه اسلامى است . فقه اسلامى كه قانونى دينى است و از همهء قوانين دينى عقبتر و از اين رو ( به حكم ناموس تعالى و ارتقاء اجتماع كه ترقى و تكامل قانون را مستلزم است ) از همه آنها كاملتر مىباشد ناگزير هر دو قسم از قانون را داراست :\r\nقسم امضائى را دارد براى اين كه واضع آن بهتر از هر كس به طبع اجتماع و اقتضاء ذاتى آن واقف است و هر گز چيزى را كه طبيعت اجتماع ، به خودى خود ،\r\n","description":"","footnote":"","page_name":" 63 ","page_number":90},
  {"content":"\r\nخواستار است از ميان بر نمىدارد چه اگر چنين كند اجتماع را مختل يا نابود و منحل مىسازد .\r\nقسم تأسيسى را واجد است براى اين كه در زمان ظهور آن اگر اقتضاء كامل شدن اجتماع ( از لحاظ عبادات و معاملات و احكام و سياسات و رسوم و آداب و اخلاق ) بسر حد كمال خود نرسيده باشد دست كم در قوانين مربوط به عبادات ، عقود ، ايقاعات ، حدود و ديات ، نواقص بسيارى بوده كه بايد اين نواقص بر طرف مىشد و در بارهء اين امور ، قوانينى تهيه مىگشت و احكامى صدور مىيافت .\r\nدر فقه اسلامى براى قوانين و احكام امضائى نمونه هايى فراوان بدست مىآيد چنان كه بطور اجمال مىتوان گفت كه در هر يك از اقسام چهارگانهء فقه ( عبادات - عقود - ايقاعات و احكام و سياسات ) احكامى از اين قبيل موجود است .\r\nفى المثل روزه و نماز ، و بسيارى از معاملات و ايقاعات و حدود و ديات ، در شرائع سالفه ، اصلى ثابت داشته كه ديانت اسلام آن را پذيرفته و در بارهء فروع و اقسام و ديگر خصوصياتى كه به آن مربوط مىباشد دخل و تصرف كرده است » .\r\n","description":"","footnote":"","page_name":" 64 ","page_number":91},
  {"content":"\r\n\r\nدورهء تشريع با صدور احكام\r\nاز اين پيش اشاره شد كه احكام در خلال دورهء « نبوت » ، يعنى از آغاز بعثت تا زمان رحلت ، بايد جستجو و تحصيل شود از اين رو براى روشن شدن زمان و سائر مناسبات صدورى احكام ، بهتر آن كه دورهء « نبوت » ، بطور اختصار ، در اينجا آورده شود پس گفتگو در پيرامن دورهء « صدور احكام » در طى طرح گفتگو از آن دوره كه 23 سال بوده است به عمل آيد .\r\nاكنون بايد دانست كه چون دورهء زندگى پيغمبر ( ص ) بعد از بعثت آن حضرت دو مرحله داشته بدين گونه كه مدتى از آن در مكه و پس از آن در مدينه مىبوده و در هر يك از اين دو مرحله احكامى صدور يافته پس چنان كه آيات و سوره هاى شريفهء قرآن ، كه مبدأ و مرجع احكام است ، به اين اعتبار به مكَّى و مدنى انقسام يافته مناسب است كه براى احكام در دورهء صدور آنها نيز اين دو قسمت ، رعايت و به دو قسم انقسام يابد . بدين جهت شايسته چنان است كه براى استيفاء هر قسم و استقصاء افراد و موارد آن ، تا حد ميسور ، عنوانى مخصوص اختيار گردد و در زير هر يك از آن دو عنوان ، احكام مربوط به آن معلوم گردد .\r\nپس اين دوره ( دورهء صدور ) تحت دو عنوان زير :\r\n1 - از بعثت تا هجرت .\r\n2 - از هجرت تا رحلت .\r\n","description":"","footnote":"","page_name":" 65 ","page_number":92},
  {"content":"\r\nمورد بحث و فحص قرار مىگيرد تا احكامى ، كه از لحاظ زمان و مكان و ديگر خصوصيات و مناسبات ، تا حدى روشن و قابل ضبط و توجه است در زير عنوان مربوط به خود ، تا حدى كه اطلاع بر آنها ميسر است ، مضبوط و معلوم گردد .\r\nعنوان اول از بعثت تا هجرت\r\nدر بارهء اين كه پيغمبر ص هنگام مبعوث شدن به رسالت چند سال از عمر شريفش گذشته بوده مؤرخان را اختلاف است : محمد بن بلعمى وزير امير نوح سامانى در ترجمهء تاريخ طبرى « 1 » در اين موضوع سه قول نقل كرده است :\r\nيكى اين كه بعثت در سن بيست سالگى رخ داده .\r\nدوم اين كه در سن چهل و سه سالگى بوده .\r\nسيم اين كه در سن چهل سالگى واقع شده است .\r\nمسعودى در مروج الذهب گفته است « ثم ابتعث الله رسوله و هو ابن اربعين سنة كاملة » و در محلى ديگر از آن كتاب گفته است « و فى سنة احدى و اربعين بعثه الله نبيا و رسولا إلى كافّة الناس » و منظور از اين دو قول همان چهل سالگى است نه اين كه ميان آنها تهافت و اختلافى باشد چه پس از اكمال چهل سالگى كه مفاد عبارت نخست است ورود به چهل و يك سالگى حاصل مىشود كه در عبارت دوم گفته شده است .\r\n\r\n","description":"","footnote":"\r\n« 1 » - چنان كه گفته شده اين ترجمه از اقدم كتب نثر فارسى است كه بعد از اسلام نوشته نوشته شده است . قول اول را خود طبرى بعنوان روايتى از پيغمبر ( ص ) آورده است .\r\n","page_name":" 66 ","page_number":93},
  {"content":"\r\nابن شهرآشوب « 1 » در كتاب « مناقب آل ابى طالب » اين مضمون را آورده است :\r\n« خدا پيغمبر را بعد از چهل سال از عمرش ، كه تكامل پذيرفت و قواى او اشتداد يافت ، براى اين كه با هيبت و مهيا و آمادهء انذار باشد ، برانگيخت .\r\n« بعثت پيغمبر را درجاتى بوده بدين قرار :\r\n« 1 - رؤياى صادقه .\r\n« 2 - چنان كه شعبى و داود ابن عامر روايت كرده‌اند سه سال جبرئيل با پيغمبر خدا نزديك مىبود و چيزهايى بتدريج ، به او مىآموخت به طورى كه پيغمبر ( ص ) او را حس مىكرد ليكن شخص وى را نمىديد و قرآن بر او نازل نمىساخت پس پيغمبر ( ص ) در اين مدت بسوى امت مبعوث نبود و مبشّر بود .\r\n« 3 - حديث خديجه و ورقة بن نوفل « 2 » .\r\n« 4 - تحديث نعم كه در اين مرحله پيغمبر ( ص ) به يادآورى نعمت مأذون بود ليكن دستور انذار نداشت قوله تعالى * ( وَأَمَّا بِنِعْمَةِ رَبِّكَ فَحَدِّثْ ) * يعنى خبر بده به نعمت نبوت كه به تو عطاء شده .\r\n« 5 - هنگامى كه قرآن نازل و امر و نهى صادر و پيغمبر ( ص ) مبعوث به قرآن گرديد ليكن هنوز به علنى ساختن دعوت مامور نبود و سورهء يا أيّها المدّثّر نزول يافت و على و خديجه و پس از ايشان زيد و از آن پس جعفر بن ابى طالب به اسلام در آمدند .\r\n\r\n","description":"","footnote":"\r\n« 1 » - رشيد الدين ، ابو جعفر ، محمد بن على بن شهرآشوب سروى ( از سارى مازندران بوده ) از اعاظم علماء شيعه و اسلام مىباشد در تاريخ پانصد و هشتاد و هشت هجرى قمرى ( 588 ) وفات يافته است .\r\n« 2 » - مراد قضيه ايست كه در نخستين بار نزول وحى رخ داده است .\r\n","page_name":" 67 ","page_number":94},
  {"content":"\r\n« 6 - هنگامى كه به انذار عمومى و علنى ساختن آن مأمور گرديد و آيهء * ( فَاصْدَعْ بِما تُؤْمَرُ ) * نازل شد و اين بعد از سه سال پس از بعثت بود كه آيهء * ( وَأَنْذِرْ عَشِيرَتَكَ الأَقْرَبِينَ ) * نزول يافت و پيغمبر ( ص ) براى جمع آورى عشيره و اقربين بانك « يا صباحا » برآورد .\r\n« 7 - تشريع عبادات . در مدت اقامت پيغمبر ( ص ) در مكه جز طهارت و نماز چيزى ديگر تشريع نگرديد طهارت و نماز هم بر خود پيغمبر واجب و فرض ليكن بر امت ، سنت و ندب بوده است . بعد نمازهاى پنجگانه ، پس از معراج در سال نهم بعثت ، فرض گشته است .\r\n« پس از هجرت به مدينه در ماه شعبان سال دوم هجرى روزهء ماه رمضان واجب گرديده و هم در آن سال قبله ، به كعبه تحويل يافته و زكات فطر واجب شده ، و نماز عيد تشريع گرديده است . در آغاز هجرت نماز جمعه به جاى نماز ظهر واجب بوده ، بعد زكات اموال و بعد حج و عمره فرض گرديده و تحليل و تحريم و حظر و اباحه و استحباب و كراهت مقرر گرديده بعد ، جهاد فريضه گشته و در آخر ولايت على ( ع ) آنگاه اين آيه نازل شده * ( الْيَوْمَ أَكْمَلْتُ لَكُمْ دِينَكُمْ ) * پس كار ، از همه روى تمام و كامل گرديده است . » آن چه ابن شهرآشوب در مناقب آورده و نقل شد گر چه از لحاظ تقدم و تأخر صدور احكام و هم از لحاظ تعيين زمان صدور آنها بسيار مجمل مىباشد ليكن براى اين كه معلوم شود اگر اختلافاتى در زمينهء زمان بعثت رخ داده ممكن است به اعتبار درجات بوده اين قسمت در اينجا ياد شد .\r\nبهر حال مشهور ميان ارباب سير و تواريخ و مستفاد از روايات و احاديث اين است كه بعثت در سن چهل سالگى بوقوع پيوسته است .\r\nدر بارهء اين كه در كدام ماه و چه روز ، بعثت واقع و وحى بر پيغمبر ( ص ) نازل\r\n","description":"","footnote":"","page_name":" 68 ","page_number":95},
  {"content":"\r\nگشته « 1 » نيز اختلاف به ميان آمده است : يكشنبه 17 رمضان گفته شده سيم ، هشتم ،\r\n\r\n","description":"","footnote":"\r\n« 1 » - از جمله رواياتى كه در اين زمينه وارد شده چند روايت زير است كه از بحار نقل مىشود :\r\n1 ) در اصول كافى از حضرت صادق عليه السلام است « لا تدع صيام يوم سبع و عشرين من رجب فانّه اليوم الَّذى نزّلت فيه النّبوة على محمّد » 2 ) باز در اصول كافى از ابو الحسن اول عليه السلام چنين روايت شده « بعث اللَّه عزّ و جلّ محمّدا رحمة للعالمين فى سبع و عشرين من رجب » 3 ) در امالى شيخ از ابو عبد اللَّه عليه السلام روايت است « فى اليوم السّابع و العشرين من رجب نزّلت النبوّة على رسول اللَّه » 4 ) در اصول كافى از عيون اخبار الرضا است « فان قال فلم جعل الصّوم فى شهر رمضان خاصّة دون سائر الشهور ؟ قيل لأنّ شهر رمضان هو الشّهر الَّذى انزل اللَّه فيه القرآن و فيه نبىّ محمّد » صاحب بحار در بيانى كه در ذيل خبر اخير نوشته گفته است : اين خبر با سائر اخبار مستفيضه مخالف است و شايد معنى ديگر از آن مراد باشد مساوق با « نزول قرآن » ، يا غير آن از معانى مجازى ، يا اين كه مراد به نبوت ، در سائر اخبار ، رسالت و در اينجا نزول وحى ، در امورى كه به خود پيغمبر متعلق است ، باشد و ممكن است بر تقيه حمل گردد چه عامه را در بارهء زمان بعثت پيغمبر پنج قول است بدين قرار : اول - 17 ماه رمضان . دوم - 18 ماه رمضان . سيم - 24 ماه رمضان . چهارم - 12 ماه ربيع اول .\r\nپنجم - 27 رجب و همين قول پنجم مورد اجماع و اتفاق اماميه مىباشد .\r\nبه عقيدهء نگارنده آن چه مجلسى در بارهء خبر منقول از عيون اخبار الرضا بيان كرده به نظر ، دور مىآيد بويژه احتمال اين كه در اين خبر ، تقيه به كار رفته باشد چه همان وجود پنج قول در ميان علماء عامه خود دليل عدم لزوم تقيه است . و بهر حال ظواهر آياتى از قرآن مجيد چنان مىرساند كه بعثت در ماه رمضان واقع شده است : فى المثل آيهء 171 از سورهء البقره * ( شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ ) *\r\nو آيهء اول از سورهء القدر * ( إِنَّا أَنْزَلْناه فِي لَيْلَةِ الْقَدْرِ ) *\r\nبه ضميمهء اخبارى معتبر ، كه ليلهء قدر را در ماه رمضان تعيين كرده ، ظاهر بلكه صريح است در اين كه نزول قرآن در رمضان بوده و چون بعثت به نزول قرآن ، تحقق يافته پس بعثت هم در همين ماه بوده بنا بر اين كلام مجلسى را وارونه نساخته و نمىگويم چون اخبارى كه بر 27 رجب دلالت دارد با يكى از اقوال پنجگانهء اهل سنت موافقت دارد بايد بر تقيه حمل شود ! ! بلكه مىگويم چون آن اخبار مخالف قرآن مىباشد بايد طرح و خبر عيون اخبار الرضا چون موافق قرآنست اخذ شود و اللَّه العالم .\r\n","page_name":" 69 ","page_number":96},
  {"content":"\r\nدوازدهم ربيع الاول نيز هر يك قائلى دارد . علماء شيعه روز بعثت را روز 27 از ماه رجب مىدانند .\r\nبهر حال نخستين مرتبه كه جبرئيل وحى آورده پيغمبر ص در كوه حراء ( بكسر حاء مهمله و تخفيف راء بر وزن كساء در شمال مكه در سه فرسخى آن مىباشد ) بوده است . گفته‌اند مردم مكه را رسم چنان بوده كه هر گاه مىخواسته‌اند مدتى به خلوت و تنهائى بسر برند به آن كوه مىرفته‌اند حضرت پيغمبر ( ص ) هم پيش از بعثت سالى يك ماه به غارى كه در آن كوه است تشريف مىبرده و به خلوت و عبادت مىگذرانده است .\r\nمحمد بن اسحاق گفته است در يكى از شبهاى ماه رمضان كه حضرت در كوه حراء بود جبرئيل ، كه صحيفه‌اى از ديبا با خود مىداشت ، بر حضرت نازل شد و سه مرتبه او را به خواندن دستور داد .\r\nحضرت هر سه بار اعتذار جست تا در فرجام جبرئيل گفت * ( اقْرَأْ بِاسْمِ رَبِّكَ ) * .\r\nبه گفتهء مسعودى و ابن هشام و گروهى ديگر اين سوره در اين باره تا * ( ما لَمْ يَعْلَمْ ) * نزول يافته و بقيهء اين سوره بعدها نازل گرديده است . به گفتهء برخى ديگر نخستين سوره‌اى كه نازل شده سورهء « المدّثّر » بوده است بمفاد برخى از احاديث نخستين سورهء نازله سورهء « الفاتحه » مىباشد . يكى از وجوهى كه شيخ بهائى در كتاب « عروة الوثقى » براى تسميهء اين سوره به فاتحه آورده همين است كه افتتاح قرآن و ابتداء وحى به آن شده يعنى نخستين سورهء نازله مىباشد چنان كه يكى از پنج وجهى كه براى تسميهء اين سوره به نام « السّبع المثانى » گفته شده اين است كه يك بار هنگام\r\n","description":"","footnote":"","page_name":" 70 ","page_number":97},
  {"content":"\r\nفرض صلاة در مكه و بار ديگر هنگام تحويل قبله ، در مدينه نازل شده است .\r\nارباب سير و تواريخ قول اول را اختيار كرده . غالب از مفسران ، به گفتهء شيخ در عروه ، قول سيم را قائل شده‌اند . برخى از دانشمندان در صدد بر آمده كه ميان اين سه قول جمع كنند و وجوهى براى جمع ميان آنها گفته‌اند كه از جمله است دو وجه زير :\r\n1 - اين كه اولين چيزى كه در نخستين بار وحى نزول يافته آغاز سورهء « اقرا » و اولين سوره‌اى كه بعد از فترت وحى نازل گرديده سورهء « المدّثر » بوده و حديث « فاتحه » بر رؤيا يا سماع محمولست نه بر وحى .\r\n2 - اين كه ابتداء نسبت به « اقرأ » ابتداء حقيقى و نسبت به آن دو سورهء ديگر اضافى باشد به اين توضيح كه بالنسبه به سوره هايى كه به « انذار » اشعار دارد سورهء « مدّثر » مقدم و نسبت به سوره هايى كه از آغاز آنها تا فرجام در يك بار نزول يافته سورة « فاتحه » مقدم باشد .\r\nسيوطى در كتاب « الاتقان » در فصلى كه براى بيان « اوّل ما نزّل من القرآن » عنوان كرده چهار قول نقل كرده است :\r\n1 - اين كه « اقرأ باسم ربك » بوده است . همين قول را خود او صحيح دانسته و از كتاب « المستدرك » حاكم و كتاب « الدلائل » بيهقى و كتاب « الكبير » طبرانى و كتاب « سنن » سعيد بن منصور و كتاب « المصاحف » ابن اشته و غير اينها حديثهايى بدين مفاد نقل كرده است .\r\n2 - اين كه « يا أيّها المدّثر » بوده است . روايتى به اين مفاد نقل كرده و پنج وجه براى جواب از اين روايت يعنى جمع ميان اين روايت و حديثهايى كه مستند قول اول قرار يافته ذكر كرده است .\r\n","description":"","footnote":"","page_name":" 71 ","page_number":98},
  {"content":"\r\n3 - اين كه سورهء « الفاتحه » بوده است . از كتاب « كشاف » نقل كرده كه در آنجا اين مضمون آورده شده « ابن عباس و مجاهد نخستين سورهء نازل شده را سورهء « اقرأ » دانسته‌اند ليكن بيشتر مفسران گفته‌اند اول سوره‌اى كه نزول يافته « فاتحة الكتاب » بوده است .\r\n4 - اين كه * ( بِسْمِ الله الرَّحْمنِ الرَّحِيمِ ) * بوده است . اين قول را سيوطى از مقدمهء تفسير ابن نقيب نقل كرده و پس از نقل رواياتى بدان مفاد ، خودش چنين افاده كرده « به عقيدهء من اين قول را نبايد قولى مستقل قرار داد چه از لوازم نزول سوره‌اى نازل شدن « بسم الله . . » با آن مىباشد پس بطور اطلاق نخستين آيه‌اى كه نازل گشته « بسم الله . . » بوده است .\r\nبهر حال چون پيغمبر ( ص ) از قرائت آيات ، فراغ يافته جبرئيل كيفيت وضوء و نماز را به آن حضرت آموخته و اوقات پنجگانه را تعيين كرده و از همان وقت بر شخص پيغمبر ( ص ) نماز واجب مىبوده است .\r\n","description":"","footnote":"","page_name":" 72 ","page_number":99},
  {"content":"\r\nوضو و نماز\r\nاز آن چه هم اكنون گفته شد چنان بر مىآيد كه نماز و وضوء ، در همان سال بعثت پيغمبر ( ص ) آموخته شده و بعدها بر امت واجب گرديده ليكن ظاهر برخى از عبارات مىرساند كه اين دو امر پيش از سال بعثت تعليم شده بوده است .\r\nدر بحار از كافى اين مضمون ، منقول است « چون پيغمبر ( ص ) به سن 37 سال رسيد در خواب چنان مىديد كه گويا كسى به نزد او مىآيد و مىگويد « يا رسول الله » .\r\nوقتى در آن هنگام كه در ميان كوهها گوسفند مىچرانيد چنان اتفاق افتاد كه كسى را ديد به او گفت « يا رسول الله » از وى پرسيد تو كيستى ؟ پاسخ داد من جبرئيلم و خدا مرا بسوى تو فرستاده كه به رسالت مژده ات دهم آنگاه براى پيغمبر ( ص ) وضو ساخت و به او ياد داد كه رو و دو دست را از مرفق بشويد و سر و دو پا را تا كعبين مسح كند آنگاه ركوع و سجود را به او آموخت . چون چهل سال پيغمبر تمام شد روزى على ( ع ) بر وى وارد شد ديد نماز مىخواند پرسيد اين كار چيست ؟ گفت نماز است كه خدا به من امر فرموده آنگاه على را به اسلام دعوت كرد او پذيرفت . و با وى نماز گزارد . خديجه نيز اسلام آورد . پيغمبر ( ص ) به نماز مىايستاد على و خديجه به او اقتداء مىكردند . چند روز كه از اين واقعه گذشته بود ابو طالب به منزل پيغمبر ( ص ) داخل شد جعفر هم با او بود ديد پيغمبر نماز مىخواند و على ( ع ) در يك كنار با او به نماز مشغول است ابو طالب به جعفر گفت « صل جناح ابن عمّك » به آن كنار ديگر پسر عمت متصل شو و در آن كنار او به نماز بايست . . » بهر حال پس از اين كه پيغمبر ( ص ) از جبرئيل قرائت و وضوء و نماز را ياد گرفت\r\n","description":"","footnote":"","page_name":" 73 ","page_number":100},
  {"content":"\r\nبه خانه برگشت و رسالت خود را به خديجه خبر داد . خديجه بىدرنگ اسلام آورد و چگونگى وضوء و نماز را از پيغمبر ( ص ) بياموخت و همان روز يا روز بعد على ( ع ) كه به گفتهء ابن اسحاق ده سال « 1 » و به گفتهء بلعمى « 2 » و دشتكى « 3 » و برخى ديگر هفت سال\r\n\r\n","description":"","footnote":"\r\n« 1 » - محمد بن جرير طبرى ، در كتاب تاريخ الامم و الملوك ، به اسناد خود از مجاهد چنين آورده است « اسلم على و هو ابن عشر سنين » و همو به اسناد خود از ابن اسحاق چنين آورده است « كان اول ذكر آمن برسول اللَّه ( ص ) ، و صلَّى معه و صدّقه بما جائه من عند اللَّه على بن ابى طالب و هو يومئذ ابن عشر سنين و كان ممّا أنعم اللَّه به على على بن ابى طالب انّه كان فى حجر رسول اللَّه ( ص ) قبل الاسلام » و همو به اسناد خود از عبّاد بن عبد اللَّه آورده كه گفته است « سمعت عليّا يقول :\r\nانا عبد اللَّه و اخو رسوله و انا الصديق الاكبر لا يقولها بعدى الا كاذب مفتر صلَّيت مع رسول اللَّه قبل الناس بسبع سنين » .\r\n« 2 » - ابن ابى الحديد از كتاب « المعرفة » تأليف حسن بن على ، حلوانى نقل كرده كه او به اسنادش از ابو الاسود ، محمد بن عبد الرحمن روايت نموده كه او چنين خبر يافته كه هر يك از على عليه السلام و زبير در سن هشت سالگى به اسلام در آمده‌اند .\r\nابو عمر ، يوسف بن عبد البرّ در كتاب « الاستيعاب » خود ، بنقل ابن ابي الحديد ، اين مضمون را آورده است : « و روايات در مبلغ سن على عليه السلام در هنگام اسلامش مختلف مىباشد قولى به سيزده و قولى به پانزده و قولى به شانزده و قولى بده و قولى ديگر بهشت ساله بودن آن حضرت در وقت قبول اسلام نقل گرديده است » .\r\n« 3 » - سيد اجل ، امير جمال الدين ، عطاء اللَّه ، محدّث دشتكى شيرازى كه قاضى نور اللَّه در كتاب مجالس المؤمنين ، در ترجمهء حال وى چنين نوشته است « به مرافقت توفيق در تفتيش و تحقيق احوال و اخبار و ضبط و تنسيق احاديث و آثار كوشيده و عمر گرامى را صرف تتبع و حفظ اقوال و افعال هدايت مآل نمود . فنون نقليه ، از علوم شرعيه را حلَّه ترتيب و تدوين پوشيده و جواهر و لئالى احاديث مصطفويه را بأنامل تيقّظ و احتياط در سلك تحفّظ و انضباط ، انضمام و انخراط داده صحاح و حسان سخنان عالمگيرش تحفة الاحبّاء و رياض سير و شمايل دل پذيرش روضة الاحباب است » آنگاه از صاحب حبيب السير كه با دشتكى معاصر بوده توصيفى زياد در بارهء او نقل كرده تا آنجا كه گفته است و آن حضرت مانند عم بزرگوارش امير سيد ، اصيل الدين در علم حديث بىنظير آفاق گشته و در ساير اقسام علوم دينيه و انواع فنون يقينيه به استحقاق ، در گذشته ، اند سال در مدرسهء شريفهء سلطانيه در گنبدى ، كه مقبرهء حضرت خاقان مغفور است ، و در خانقاه « اخلاصيه » به درس و افاده اشتغال داشته و در هفتهء يك نوبت در مسجد جامع دار السلطنهء هرات به قلم هدايت ازلى ، رقم ارشاد و نصيحت بلا الواح خاطر اعاظم و اكابر مىنگاشته اما الحال بر موجب عزلت و گوشه نشينى به امثال اين امور التفات نمىنمايند از مؤلفات فصاحت صفات حضرت نقابت منقبت ، روضة الاحباب فى سيرة النبي و الآل و الاصحاب در اقطار آفاق اشتهار تمام دارد و ، بى شائبهء شبههء عقل ، ادراك نظير به آن كتاب افادت مآب در آينهء خيال ، امر محال مىشمارد » پس از اتمام عبارت حبيب السير ، صاحب مجالس چنين گفته است « مؤلف گويد كه صورت عقيدهء امير جمال الدين ، از كتاب « تحفة الاحبّاء » كه به نام خواجه مظفر نيكجى استرابادى نوشته و غير آن ظهور تمام دارد و لهذا مخدوم الملك لاهورى بعضى از نسخ آن كتاب را حكم به سوختن نموده » امير اصيل الدين عبد اللَّه حسينى دشتكى شيرازى كه عمّ امير جمال الدين بوده و بنا بنقل صاحب مجالس در 17 ربيع الاول از سال ( 802 ) وفات يافته است از بزرگان بوده در كتابى به نام « درج درر در سير سنيهء خير البشر » و هم رسالهء مزارات هرات را او نوشته است .\r\n","page_name":" 74 ","page_number":101},
  {"content":"\r\nمىداشته است اسلام اختيار نموده و در نماز به پيغمبر ( ص ) تأسى و اقتداء مىكرده است .\r\nدر تفسير على ابن ابراهيم ، بنا بنقل صاحب بحار ، در ذيل آيهء * ( فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ ) * اين مضمون آورده شده است . اين آيه سه سال پس از بعثت پيغمبر ( ص ) نازل شده . فرمان نبوت در روز دوشنبه نزول يافته است . على عليه السلام در روز سه شنبه به اسلام در آمده بعد خديجه اسلام آورده است بعد ابو طالب بر پيغمبر وارد شده در صورتى كه نماز مىگزارده و على در كنارش بوده پس ابو طالب ، جعفر را كه با او وارد شده بايستادن در آن كنار پيغمبر و اقتداء به او دستور داده و جعفر در طرف چپ پيغمبر به نماز ايستاده است .\r\nدر ظرف سه سال جز پيغمبر ( ص ) و على و جعفر و زيد بن حارثه و خديجه نماز گزارى نبوده تا اين كه آيهء * ( فَاصْدَعْ ) * نازل و دعوت به اسلام علنى شده و پنج كس ،\r\n","description":"","footnote":"","page_name":" 75 ","page_number":102},
  {"content":"\r\nكه پيغمبر و اسلام را مسخره و استهزاء مىكرده ( وليد بن مغيره ، عاص بن وائل ، اسود بن مطلب ، اسود بن عبد يغوث و حارث بن طلاطلهء خزاعى ) خدا بمفاد اين آيه ، امر آنان را كفايت كرده و شر ايشان را برگردانده است » .\r\nگفته‌اند پيغمبر ( ص ) هنگام اداء نماز به شعاب مكه مىرفته و در آنجا نماز مىگزارده است . دعوت پيغمبر تا سال سيم از بعثت سرّى بوده و در اين دعوت سرّى كسانى كه استعداد پذيرفتن اسلام داشته‌اند دعوت مىشده‌اند . در نتيجه عدهء قليلى به پيغمبر صلَّى الله عليه و آله گرويدند كه به گفتهء ابن اسحاق نخستين آنان زيد بن حارثه و دومين آنان ابو بكر بن ابن ابى قحافه بوده و بنقل طبرى ، در كتاب تاريخ اسلام و الملوك ، به اسنادش از سليمان بن يسار « نخستين كسى كه اسلام آورده زيد بن حارثه بوده » و به اسنادش از محمد بن سعد پيش از ابى بكر بيش از پنجاه كس به اسلام در آمده‌اند و به گفتهء برخى ديگر از همه پيشتر ( يعنى پس از على عليه السلام چه تقريبا مورد اتفاق است كه اسلام على ( ع ) از همه پيش بوده است « 1 » ) ابو بكر به اسلام در آمده است اين عده كه مسلمان شده‌اند نماز مىگزارده و براى اداء نماز به شعاب\r\n\r\n","description":"","footnote":"\r\n« 1 » - ابن ابى الحديد پس از اين كه روايات و اخبارى متعدد و از طرقى مختلف در بارهء سبق على عليه السلام به ايمان و اسلام از كتاب « الاستيعاب » تاليف ابن عبد البر نقل كرده چنين افاده نموده است :\r\n« همهء اين روايات و اخبار را ابو عمرو يوسف بن عبد البر در كتاب خود آورده و اين اخبار چنان كه مىبينى مفيد اجماعست بر اين مطلب ( تقدم على در قبول اسلام ) پس اختلاف در اين موضوع فقط در كميت عمر آن حضرت در هنگام قبول اسلام است نه در اصل سبق وى به اسلام » .\r\nطبرى نيز نزديك به پانزده قول از امثال ابن عباس و جابر و زيد بن ارقم و عفيف كندى و مجاهد و غير اينان مبنى بر اين كه « على ( ع ) نخستين كسى بوده كه به اسلام در آمده و با پيغمبر ( ص ) نماز گزارده » آورده است . عمارت جابر ، بنقل طبرى ، اينست « بعث النبي ( ص ) يوم - الاثنين و صلَّى علىّ يوم الثّلثاء » .\r\n","page_name":" 76 ","page_number":103},
  {"content":"\r\nمكه مىرفته‌اند ( ليكن گفته‌اند هنوز نماز بر امّت واجب نبوده است ) .\r\nدر سال سيم از بعثت بموجب * ( فَاصْدَعْ بِما تُؤْمَرُ . . ) * پيغمبر دستور يافت كه آشكارا به اسلام دعوت كند . در آغاز دعوت به حكم * ( وَأَنْذِرْ عَشِيرَتَكَ الأَقْرَبِينَ ) * مأمور بود كه از خويشاوندان نزديك خويش شروع كند اين دعوت به تفصيلى كه در تواريخ ياد شده به عمل آمد ليكن تأثيرى نبخشيد . پيغمبر ( ص ) به دعوت پرداخت اين دعوت در اوائل مورد استقبالى زياد نشده و مشركان هم اذيت و آزارى زياد نمىداشتند تا اين كه پيغمبر ( ص ) بتها و بت پرستى را مورد نكوهش و سرزنش قرار داد مشركان به آزار و اذيت اهل اسلام آغاز كردند از جمله در يكى از روزهايى كه پيغمبر ( ص ) با مسلمين در يكى از دره هاى مكه به نماز مشغول بودند گروهى از مشركان بدانجا رفته و به آزار نمازگزاران پرداختند به طورى كه عاقبت كار بزد و خورد كشيد و سعد وقّاص يكى از مشركان را سر بشكست و ديگران پراكنده گشتند . گفته‌اند اولين خونى كه در اسلام ريخته شده همين خون بوده است « 1 » .\r\nدر سال پنجم از بعثت كار اذيت و آزار بالا گرفت و بر اهل اسلام كار دشوار شد .\r\nپيغمبر مسلمين را به مهاجرت به حبشه دستور فرمود . گروهى از اهل اسلام كه شمارهء ايشان ده يا يازده مرد و چهار زن « 2 » بوده براى نخستين بار ( به گفتهء مجلسى و برخى ديگر در ماه رجب از سال پنجم بعثت ) نهانى به حبشه مهاجرت كردند . بعدهم\r\n\r\n","description":"","footnote":"\r\n« 1 » - تاريخ طبرى و غير آن .\r\n« 2 » - اين مردان عبارت بوده‌اند از : 1 - زبير بن عوام 2 - عبد اللَّه بن مسعود 3 - عبد الرحمن بن عوف 4 - مصعب بن عميره 5 - عثمان بن مظعون 6 - حاطب بن عمر 7 - سهيل بن بيضا 8 - عثمان بن عفان 9 - ابو حذيفة بن عتبه 10 - ابو سلمة بن عبد الاسد 11 - عامر بن ربيعه .\r\nو چهار زن زنان اين چهار تن اخير بوده‌اند كه نخست ، رقيه دختر پيغمبر و زن عثمان بن عفان دوم سهله دختر سهل بن عمر زن ابو حذيفه سيم ام سلمه دختر ابو اميه زن ابو سلمه چهارم ليلى دختر ابو خثيمه زن عامر بوده‌اند .\r\n","page_name":" 77 ","page_number":104},
  {"content":"\r\nجعفر بن ابو طالب با چند تن ديگر به آنها پيوستند . بتدريج بر عدهء مهاجران افزوده مىشد تا اين كه شمارهء آنان ، به غير از كودكان ، به گفتهء ابن اسحاق ، به هشتاد و دو ( 82 ) يا هشتاد و سه ( 83 ) تن و به گفتهء بلعمى به هفتاد ( 70 ) تن و ، به گفتهء برخى ديگر ، به صد و بيست ( 120 ) كس رسيده است .\r\nقريش ، عمرو بن عاص بن وائل را با عمارة بن وليد ( چنان كه در بحار است ) يا با عبد الله بن ابى ربيعه ( به طورى كه در كتب ديگر گفته شده ) با هدايا و تحفه هايى زياد براى نجاشى و بزرگان كشور حبشه در تعقيب مهاجران گسيل داشت تا مهاجران را از حبشه استرداد كنند . نجاشى به شرحى كه در كتب مربوط نوشته شده ، پس از شنيدن بيانات جعفر بن ابى طالب و استماع آياتى از قرآن مجيد ، فرستادگان قريش را از خود براند و مهاجران را پناه داد و گرامى مىداشت .\r\nچيزى كه در اين قضيه ، از لحاظ تاريخ فقه در دورهء صدور ، قابل توجه مىباشد اين است كه چون نجاشى مهاجران را خواسته گفته است اين چه دينى است كه شما به سبب آن از قوم خويش جدا گشته و حال اين كه بدين من ( نصرانيت ) و بدين هيچ يك از ملل ديگر نيز داخل نشده‌ايد ؟ جعفر كه در ميان مهاجران بوده بدين مضمون پاسخ داده است :\r\n« ما مردمى بوديم نادان ، بت مىپرستيديم مردار مىخورديم ، قطع رحم مىكرديم . حق جوار را رعايت نمىنموديم . از فحشا پرهيز نداشتيم ، اقوياء ما ضعيفان را از ميان مىبردند . ما در چنين حالى بوديم كه خداى ، تعالى شانه ، پيغمبرى بسوى ما فرستاد كه پاكى نسب و راستى گفتار و درستى امانت و عفاف او بر ما روشن بود .\r\nاين پيغمبر ما را بدين خواند كه خدا را يگانه دانيم و جز خداى يكتا معبودى نگيريم سنگ و بتى را كه نياكان ما پرستش مىكردند نپرستيم .\r\n« بعلاوه بما امر كرده است كه راست گفتار و درست كردار باشيم ، امانت را خيانت نكنيم ، حق جوار را رعايت نماييم ، صله رحم كنيم ، از\r\n","description":"","footnote":"","page_name":" 78 ","page_number":105},
  {"content":"\r\nكارهاى زشت دورى گزينيم ، مال يتيم نخوريم ، شهادت باطل ندهيم ، به محارم نزديكى نكنيم ، خون نفوس محترمه را نريزيم ، زنان مردم را به عمل زشت متهم نكنيم . بما فرموده است نماز بخوانيم ، زكات بدهيم و روزه بگيريم . . » بروايت مجلسى از تفسير على بن ابراهيم چون عمرو عاص از نجاشى تسليم جعفر و يارانش را درخواست كرد و جعفر را نجاشى بخواست پس از مذاكراتى كه به ميان آمد عمرو عاص گفت اى پادشاه اينان ما را در دين ، مخالفت كرده ، خدايان ما را بد گفته ، جوانان ما را فاسد ساخته ، جماعت ما را متفرق نموده‌اند ايشان را بما برگردان تا امر خود را جمع سازيم . پس جعفر چنين پاسخ داد « آرى اى پادشاه ما آنان را مخالفت كرديم . خدا پيغمبرى در ميان ما برانگيخته كه ما را به ترك بت و بت پرستى و ترك قماربازى فرمان داده و بما امر كرده كه نماز بخوانيم ، زكات بدهيم ، او ظلم و جور و خونريزى به ناحق و زنا و ربا و مردار و خون را بر ما حرام ساخته است . بما امر كرده كه عدل و احسان كنيم ذو القربى و خويشاوندان خود را مورد رعايت قرار دهيم ، ما را از فحشاء و منكر و بغى ، نهى فرموده است » .\r\nاز آن چه در اين مذاكرات به ميان آمده چنان بر مىآيد كه تا سال پنجم از بعثت بسيارى از اصول احكام دين مقدس اسلام ( كه ارباب تواريخ و سير صدور آنها را در زمانهاى بعد دانسته و در طى حوادث سالهاى متاخر شمرده‌اند ) به پيروان اسلام دستور داده شده بوده ، يعنى اين احكام در همان اوائل اسلام دور صدور خود را پيموده است .\r\nدر سال پنجم يا ششم ، بر اثر سخت گيرى و اذيت و آزار مشركان نسبت به پيغمبر ، به شرحى كه در كتب سيره آورده شده ، حمزة بن عبد المطلب به اسلام در آمد پس تا اندازه‌اى پيغمبر ( ص ) قوت يافت و از صدمه و آزار قريش كاسته شد .\r\nدر سال ششم بعثت ، به تفصيلى كه ارباب تاريخ آورده‌اند ، عمر اسلام اختيار كرد\r\n","description":"","footnote":"","page_name":" 79 ","page_number":106},
  {"content":"\r\nچون او اسلام را پذيرفت براى اهل اسلام قوتى زيادتر به همرسيد چنان كه بحسب ابرام و اصرار او نماز خواندن ، آشكار گرديد .\r\nعبارت بلعمى در اين مقام اين است « چون مسلمانان كم بودند در مسجد مكه نماز نيارستن كردن نه ايشان و نه پيغامبر و نماز اندر خانه كردندى پس چون عمر مسلمان شد چهل تن راست شدند مسلمانى آشكارا شد و پيغمبر صلَّى الله عليه و سلم به مزگت ( مسجد ) بيرون آمد و با ياران نماز كردى و خانه را طواف كردى و كسى سخن نيارستى گفتن » .\r\nاز سال ششم يا هفتم بعثت ، پيغمبر ( ص ) با تمام بنى هاشم و بنى مطلب « 1 » مدت دو يا سه يا چهار سال در شعب ابى طالب محصور بودند و ابو طالب با كمال جد و مهربانى از آن حضرت نگهبانى و پشتيبانى مىكرد .\r\nقصيدهء بائيهء او كه يادگار آن روزگار است به خوبى حد حمايت او را از پيغمبر و جد و كوشش وى را در حفاظت و حراست آن حضرت روشن مىسازد براى نمونه چند شعر از آن قصيده ، گزيده و در اينجا آورده مىشود .\r\n\r\nالا ابلغا عنى على ذات بيننا\r\nلؤيّا و خصّا من لؤىّ بنى كعب\r\nألم تعلموا انّا وجدنا محمّدا\r\nنبيّا كموسى خطَّ فى اوّل الكتب\r\nافيقوا افيقوا قبل ان يحفر الثرى\r\nو يصبح من لم يجن ذنبا كذى الذّنب\r\nفلسنا و ربّ البيت نسلم احمدا\r\nلعزّاء من عظَّ الزمان و لا كرب\r\n\r\n\r\n","description":"","footnote":"\r\n« 1 » مطَّلب برادر هاشم و هر دو با عبد شمس پسران عبد مناف مىباشند از يك مادر و نوفل بن عبد مناف هم برادر ايشان است ليكن از مادرى ديگر . عبد المطلب بن هاشم كه نامش شيبه بوده به مناسبت اين كه پس از فوت پدرش هاشم عمش مطلب او را از مدينه آورده بوده است قريش او را عبد المطلب مىخواندند .\r\n","page_name":" 80 ","page_number":107},
  {"content":"\r\nو هم در قصيدهء لاميهء خود كه چند شعر از آن نيز در اينجا آورده مىشود همين حقيقت و معنى را خواسته و پرورانده است :\r\n\r\nلعمري لقد كلَّفت و جدا بأحمد\r\nو احببته حبّ المحبّ المواصل\r\nفمن مثله فى النّاس أيّ مؤمّل\r\nاذا قاسه الحكَّام عند التّفاضل\r\nحليم رشيد عادل غير طائش\r\nيوالى إلها ليس عنه بغافل\r\nلقد علموا انّ ابننا لا مكذّب\r\nلدينا و لا يعنى بقول الأباطل\r\nحدبت بنفسى دونه و حميته\r\nو دافعت عنها بالذّرى و الكلاكل\r\n\r\nبيان و شرح همه وقائع اين مدت با موضوع بحث چندان تماس ندارد از اين رو قسمتهايى كه تا حدى با موضوع بحث ارتباط دارد از ميان آن وقائع ، التقاط و در اينجا ياد مىگردد :\r\nاز آن جمله است مسألهء معراج كه ، بحسب مشهور ميان ارباب سير و تواريخ و مستفاد از اخبار و احاديث ، حكم وجوب نمازهاى پنجگانه در شب معراج صدور يافته است .\r\nدر چگونگى معراج پيغمبر ( ص ) ( از حيث روحانى يا جسمانى بودن ) و زمان و عدد آن اختلافاتى است زياد به طورى كه از حيث عدد تا صد و بيست مرتبه نقل شده از حيث زمان هم شب دوشنبه از سال پنجم بعثت گفته شده سال نهم نيز قائل دارد . ماه شوال از سال يازدهم و 27 ربيع الاول و 27 رجب و 17 رمضان از سال 12 بعثت نيز هر كدام گفته و نوشته شده است .\r\nدشتكى در كتاب روضة الاحباب اين عبارت را گفته است « اكثر علماء برآنند كه معراج در ماه ربيع الاول از سال دوازدهم واقع شده است . » مجلسى در بحار از كتاب « المنتقى » تأليف كازرونى اين مضمون را نقل كرده است « واقدى گفته است : اسراء ( معراج ) در شب شنبه 17 ماه رمضان\r\n","description":"","footnote":"","page_name":" 81 ","page_number":108},
  {"content":"\r\nاز سال دوازدهم بعثت كه هيجده ماه تا زمان هجرت فاصله داشته واقع شده . و گفته شده است شب 17 ماه ربيع الاول يك سال پيش از هجرت ، در شعب ابى طالب اين موضوع رخ داده و گفته شده كه 27 رجب بوده و گفته شده است كه در سال پنجاه و سيم از عام الفيل ، چهارده ماه قبل از هجرت ، معراج بوقوع پيوسته است . » بهر جهت چنان كه گفتيم آن چه تقريبا مورد اتفاق مىباشد اين است كه نمازهاى پنجگانه در شب معراج « 1 » واجب شده ليكن در آن شب دو ركعت دو ركعت واجب گرديده و بعد از هجرت به مدينه چنان كه گفته خواهد شد دو ركعت بر غير نماز مغرب و صبح افزوده شده است .\r\nاز آن چه در پيش گفته شد معلوم گرديد كه اگر نماز هم تا اين موقع واجب نبوده ميان اهل اسلام دائر و معمول بوده است حتى به جماعت هم برگزار مىشده است .\r\nتذكره\r\nاز بعضى مواضع چنان برمىآيد كه پيش از وجوب نمازهاى پنجگانه نماز شب بر پيغمبر و پيروان او واجب بوده است و ايشان آن را بعنوان وجوب به جا مىآورده‌اند .\r\nابو بكر على بن احمد رازى جصّاص ( متوفّى در سال 370 ه . ق ) در كتاب احكام القرآن خود چنين افاده كرده است « زرارة بن اوفى از سعد بن هشام روايت كرده است كه به عايشه گفتم : مرا از قيام پيغمبر ( ص ) خبر بده گفت آيا اين سوره * ( يا أَيُّهَا الْمُزَّمِّلُ قُمِ اللَّيْلَ إِلَّا قَلِيلًا ) * را نمىخوانى گفتم چرا گفت خدا در آغاز اين سوره قيام را واجب ساخته پس پيغمبر و يارانش به آن اندازه اقامه نماز شب كردند\r\n\r\n","description":"","footnote":"\r\n« 1 » در بحار از حضرت صادق عليه السلام روايتى نقل شده كه در طى آن روايت چنين آورده شده است « كان اول صلاة فرضه اللَّه عليه صلاة الظهر يوم الجمعة ثم افترض عليه العصر » ثم افترض عليه المغرب از اين روايت چنين دانسته مىشود كه نخستين نماز واجب نماز ظهر و به ترتيب آخرين آنها صبح بوده است ( صلاة وسطى آيهء قرآن )\r\n","page_name":" 82 ","page_number":109},
  {"content":"\r\nكه قدمهاى ايشان ورم كرد تا پس از دوازده ماه خدا بر ايشان تخفيف داد و آخر اين سوره را نازل و نماز شب را پس از آن كه واجب بود مستحب فرمود . ابن عباس گفته است چون اوّل سورهء مزّمّل نزول يافت مؤمنين ، شبها مثل ماه رمضان ، بيدار بودند و به اقامهء نماز مشغول تا اين كه آخر اين سوره نازل شد و يك سال ميان نزول اول و آخر اين سوره فاصله بوده است . . ابو بكر ، احمد بن على مىگويد ميان اهل اسلام در اين كه وجوب نماز شب نسخ شده و مستحب قرار داده شده اختلافى نيست . . » شيخ الطائفه در كتاب التّبيان در ذيل آيهء * ( قُمِ اللَّيْلَ . . ) * اين مضمون را آورده است « حسن گفته است خدا بر پيغمبر و بر مؤمنان فرض ساخته بود كه يك ثلث و زيادتر از شبرا اقامهء نماز كنند ايشان اقامه كردند تا قدمهايشان ورم كرد بعد براى تخفيف بر ايشان اين حكم نسخ شد . . و زجّاج گفته است كلمهء « نصفه » از كلمهء « الليل » بدل مىباشد نظير « ضرب زيد رأسه » و معنى چنين است نيمى از شبرا برخيز يا از نيم كم كن يا بر آن بيفزا و اين حكم پيش از آن بود كه نمازهاى پنجگانه واجب شود ابن عباس و حسن و قتاده گفته‌اند ميان اول سوره و ميان آخر آن كه به تخفيف حكم شده يك سال فاصله شده و سعيد بن جبير گفته است ده سال ميان نزول اول و آخر سوره فاصله شده است . . » « 1 »\r\nنماز جمعه\r\nدر بارهء زمان وجوب نماز جمعه نيز اقوال مختلف مىباشد برخى سال دوازدهم از بعثت و برخى ديگر سال اول از هجرت را زمان صدور اين حكم دانسته‌اند .\r\n\r\n","description":"","footnote":"\r\n« 1 » - شيخ طوسى گفته است اول و آخر آيه هر دو استحباب را مىرساند پس وجوبى نبوده تا نسخ شود .\r\n","page_name":" 83 ","page_number":110},
  {"content":"\r\nعبارت مسعودى در « مروج الذّهب » در قول دوم صريح مىباشد چه او در آن كتاب در طى بيان كيفيت ورود پيغمبر ( ص ) به مدينه پس از اين كه گفته است هر كس از مردم مدينه آن حضرت را به خانه خويش مىخواند و مهار ناقه او را مىكشيد و پيغمبر مىفرمود : « خلَّوا عنها فانّها مأمورة » چنين گفته است « حتّى ادركته الصّلاة فى بنى سالم فصلَّى فيهم الجمعة و كانت اوّل جمعة صلَّيت فى الاسلام » مقريزى « 1 » نيز در كتاب امتاع الاسماع گفته است « فلما اتى مسجد بنى سالم جمّع به من كان معه من المسلمين و هم اذ ذاك مائة و قيل كانوا اربعين و هى اوّل جمعة اقامها صلَّى الله عليه و سلَّم فى الاسلام » گر چه عبارت منقول از مسعودى و مقريزى صريح در اين است كه نماز جمعه در اسلام نخستين بار در مدينه خوانده شده يعنى اين حكم اول هجرت صادر و اجراء شده ليكن از برخى از كتب سيره چنان استفاده مىشود كه پيش از هجرت نماز جمعه در مدينه گزارده مىشده است .\r\nاز جمله ابن هشام در زير عنوان « اوّل جمعة اقيمت بالمدينة » اين مضمون را نوشته است :\r\n« ابن اسحاق از محمد بن ابى امامه و از پدر خود ، ابو امامه ، و او از عبد الرحمن بن كعب بن مالك حديث كرده كه عبد الرحمن گفته است : هنگامى كه پدرم كور شده بود و من او را براى نماز جمعه مىبردم هر وقت صداى اذان مىشنيد\r\n\r\n","description":"","footnote":"\r\n« 1 » - تقى الدين ، احمد بن على بن عبد القادر بعلبكى مصرى تاليفاتى زياد داشته كه از آن جمله است كتاب « امتاع الاسماع بما للرّسول من الانباء و الاموال و الحفدة و المتاع » و از آن جمله است كتاب « المواعظ و الاعتبار بذكر الخطط و الآثار » در تاريخ مصر . به مناسبت اين كه از حارهء ، مقارزه ، بوده ( اين حاره - ديه - در بعلبك بوده ) به مقريزى مشهور گرديده است در سال هشتصد و چهل و پنج ( 845 ) هجرى قمرى وفات يافته است .\r\n","page_name":" 84 ","page_number":111},
  {"content":"\r\nبر اسعد بن زراره رحمت و درود مىفرستاد من با خود انديشيدم كه سبب اين مطلب را از وى بپرسم تا در يكى از ايام آدينه كه صداى اذان بلند شد پدرم بحسب معمول بر اسعد رحمت و درود فرستاد از او سبب پرسيدم گفت « اى بنيّ كان اوّل من جمّع بنا بالمدينة » پس گفت « عدد اهل اسلام در آن هنگام از چهل كس تجاوز نمىداشت . » با توجه به اين كه عدد مسلمين مدينه كه در عقبهء اولى در مكه بوده‌اند دوازده ( 12 ) و در عقبهء ثانيه هفتاد و سه ( 73 ) كس بوده‌اند به خوبى دانسته مىشود كه آن زمان ، كه به گفتهء كعب بن مالك اهل اسلام در مدينه از چهل كس تجاوز نمىداشته ، بطور حتم بر عقبهء دوم مقدم بوده تا چه رسد به هجرت بعلاوه اسعد در سال اول از هجرت وفات يافته پس معلوم مىگردد كه پيش از هجرت نماز جمعه گزارده مىشده است .\r\nدشتكى در ذيل وقايع سال دوازدهم بعثت چنين نوشته است « مرويست كه چون نماز جمعه به جاى نماز پيشين فرض شد آن حضرت اهل مدينه را اعلام فرمود تا نماز جمعه بگزارند اسعد بن زراره رضى الله عنه با مسلمانان مدينه نماز جمعه گزارد و بروايتى مصعب بن عمير گزارد » .\r\nهمو در موضعى ديگر از همان كتاب ( روضة الاحباب ) نوشته است « و گويند پيش از آن كه سيد عالم به مدينه تشريف فرما شود اسعد بن زراره در آنجا امامت اصحاب خويش مىكرد و اقامت جمعه و جماعات مىنمود » .\r\nباز دشتكى در طى شرح وقائع سال اول هجرت چنين آورده است « آن سرور روز جمعه بود كه از قبا بيرون رفت تا به شهر مدينه در رود و بر شتر سوار مىرفت چون به بنى سالم بن عوف رسيد وقت نماز جمعه در آمد در بطن وادى رانونا خطبهء در غايت فصاحت و بلاغت بخواند و مردم را بر تقوى و پرهيزكارى و نيكويى تحريض نمود و نماز جمعه بگزارد و آن اول خطبه و جمعه بود كه حضرت خواند و گزارد »\r\n","description":"","footnote":"","page_name":" 85 ","page_number":112},
  {"content":"\r\nاين عبارات كه برخى از آنها در تقدم اقامهء جمعه بر هجرت صريح و برخى ظاهر در آن است با آن چه از مسعودى و مقريزى نقل شد كه اولين جمعه در سال اول هجرت اقامه شده منافات دارد و ظاهر آخرين عبارت منقول از دشتكى نيز گفتهء مسعودى را تأييد مىكند گر چه احتمال مىرود كه اين عبارت به اوليّت اضافى اشاره باشد بدين معنى كه اول خطبه و اول جمعه‌اى كه ، حضرت ، در خصوص مدينه ، خوانده و گزارده آن نماز بوده نه اول خطبه و جمعه خوانده شده بطور اطلاق « 1 » اين احتمال قوت مىيابد از توجه به عبارت ابن هشام پس از اين كه اين مضمون را گفته است « حضرت هنگام ورود به مدينه از روز دوشنبه تا روز جمعه در قباء توقف كرد و در اين مدت مسجدى براى ايشان تأسيس نمود و روز جمعه بسوى شهر مدينه رهسپار شد و نماز جمعه را در بطن وادى « رانونا » با ياران خود بگزارد ، چنين گفته است « فكانت اوّل جمعة صلَّاها بالمدينة » آن چه مجلسى نيز در اين زمينه آورده همين احتمال را تقويت مىكند :\r\nدر موضعى از بحار كه چگونگى ورود پيغمبر را به مدينه شرح داده اين مضمون را گفته است « خروج پيغمبر ( ص ) از قباء روز جمعه بود . هنگام ظهر به قبيلهء بنى سالم رسيد . . ايشان پيش از قدوم پيغمبر ( ص ) مسجدى ساخته بودند ناقه در آنجا فرو خوابيد پيغمبر ( ص ) به مسجد ايشان فرود آمد و نماز با ايشان بگزارد و خطبه بخواند و اول مسجدى كه خطبه در آن خوانده شده اين مسجد بوده است » و هم در دنبالهء همين قسمت ( كه راجع به پيغمبر و تحويل قبله سخن به ميان آورده و در اين باره بدين مضمون گفته : پيغمبر ( ص ) در تمام مدت اقامت مكه و هم تا ماه هفتم هجرت بسوى بيت المقدس نماز مىگزارد . يهود مسلمين را سرزنش مىكردند . پيغمبر ( ص ) تحويل قبله را كه به كعبه مائل\r\n\r\n","description":"","footnote":"\r\n« 1 » - احتمالى ديگر نيز مىرود و آن اين كه نماز جمعه به مسلمين مدينه ابلاغ شده بوده است ليكن اوضاع و احوال مكه اقامهء آن را اجازه نمىداده و از اين جهت در مكه اقامه نمىشده و نخستين نماز جمعه را پيغمبر در مدينه گزارده با اين كه امت پيش از آن حضرت در مدينه جمعه را به پا مىداشته‌اند .\r\n","page_name":" 86 ","page_number":113},
  {"content":"\r\nگرديد نيم شبى بيرون رفت و به آفاق آسمان نظاره مىكرد و فرمان خداى را در اين باره انتظار مىداشت ) چنين نوشته است :\r\n« و خرج فى ذلك اليوم إلى مسجد بنى سالم الَّذى جمّع فيه اوّل جمعة كانت بالمدينة . . » صريحتر از گفتهء ابن هشام و مجلسى در تأييد و تقويت احتمال مزبور چيزى است كه شيخ طبرسى ، بنا بنقل مجلسى ، در ذيل آيهء جمعه آورده و خلاصهء ترجمهء آن چنين است « ابن سيرين گفته كه اهل مدينه پيش از اين كه پيغمبر ( ص ) به آن جا وارد شود اقامهء جمعه كرده‌اند و گفته شده كه پيش از نزول سوره جمعه انصار گفتند يهود را روزى است در هفته كه در آن روز اجتماع مىكنند . نصارى براى اجتماع خود در هفته روزى معين دارند پس خوب است ما نيز روزى را در هفته براى اجتماع انتخاب و معين كنيم و در آن روز بذكر و شكر خدا بپردازيم . يا گفته‌اند روز شنبه يهوديان را و روز يكشنبه نصارى را مىباشد پس خوب است روز اجتماع ما « عروبه » باشد آنگاه انصار به خانهء اسعد بن زراره جمع شدند وى با ايشان در آن روز نماز بگزارد پس از آن روز نام آن روز را برگردانيدند و به جاى « عروبه » نام « جمعه » بر آن نهادند ، و اسعد يك گوسفند براى نهار و شام آنها بكشت و چون عدهء آنان كم بود همان يك گوسفند روز و شب ايشان را كفايت كرد پس خدا اين آيه را * ( إِذا نُودِيَ لِلصَّلاةِ ) * نازل فرمود و اين نخستين جمعه بود كه در اسلام اقامه شد ليكن در بارهء نخستين جمعه‌اى كه پيغمبر آن را با اصحاب اقامه فرموده چنين گفته شده كه چون پيغمبر به مدينه هجرت كرد و بر بنى عمرو بن عوف ، در روز دوشنبه دوازدهم ربيع الاول ، هنگام ظهر ، در قباء ، وارد شد روز دوشنبه و سه شنبه و چهار شنبه و پنجشنبه را در آنجا بماند و مسجد ايشان را تأسيس كرد پس از آن در روز جمعه به قصد مدينه از ميان ايشان خارج گرديد و نماز جمعه را در ميان بنى سالم بن عوف ، در بطن وادى ، كه از ايشان مىبود ، و در آن روز در آنجا مسجدى\r\n","description":"","footnote":"","page_name":" 87 ","page_number":114},
  {"content":"\r\nاتخاذ كرده بودند ، ادراك و اقامه كرد و اين نخستين جمعه بود كه پيغمبر ( ص ) آن را در اسلام اقامه كرد « 1 » پس خطبه خواند و اين نخستين خطبه بود كه در مدينه آن را انشاء كرد . . » ارباب سير و تواريخ و هم راويان اخبار و احاديث بيش از همين چند فقره كه در احكام اسلامى ياد گرديد حكمى ديگر را ، بطور صريح ، عنوان نكرده‌اند كه قبل از هجرت وضع و تشريع شده باشد ، بلكه مكان وضع سائر احكام را مدينه و زمان آن را بعد از هجرت دانسته‌اند ليكن با تأمل در جزئيات تاريخ اسلام پيش از هجرت و بلكه با مطالعه در خود قرآن مجيد چنان به نظر مىآيد كه پيش از هجرت احكامى ديگر نيز تشريع و وضع شده كه ارباب تواريخ و سير از تصريح به آنها غفلت كرده‌اند و شايد در اين عدم تصريح و غفلت معذور باشند چه نظر ايشان بنقل تاريخ مىبوده نه به استقصاء احكام موضوعه .\r\nبهر حال مواردى كه بر وضع و تشريع احكامى ديگر پيش از هجرت دلالت مىكند شايسته و به جا است كه در اين كتاب يادآورى گردد . آن موارد بطور فهرست بدين قرار است :\r\n1 - در قضيهء حبشه ، آنجا كه جعفر براى نجاشى از دين اسلام تعريف و توصيف كرده احكامى غير از نماز ، ياد شده از قبيل وجوب عدل و احسان ( و حتى وجوب روزه ) و وجوب صلهء رحم و حرمت زنا و حرمت ربا و حرمت خوردن مردار و حرمت خوردن خون و حرمت خونريزى به ناحق و غير اينها كه از اين پيش نقل شد .\r\n2 - در قضيهء عقبهء اولى ، كه در سال دوازدهم بعثت در مكه بوقوع پيوسته در هنگام بيعت برخى ديگر از احكام اسلامى نام برده شده است « 2 » .\r\n\r\n","description":"","footnote":"\r\n« 1 » - اين قسمت از اين گفته تأييد مىكند چيزى را كه در پاورقى صفحهء پيش راجع به اين موضوع احتمال داده و ياد كرديم .\r\n« 2 » - نخستين كسانى از انصار كه به اسلام در آمده شش تن بوده‌اند ( اسعد بن زراره يكى از ايشان بوده است ) و اين قضيه در سال يازدهم واقع شده چون اين اشخاص به مدينه برگشته در مدينه نام پيغمبر ( ص ) و نام دين اسلام شيوع يافته و در همهء خانه ها در پيرامن اين چيز تازه و موضوع مهم گفتگو به ميان آمده است . در سال بعد ( سال دوازدهم ) دوازده كس براى بيعت با پيغمبر در موسم حج و بعنوان آن با اسعد بن زراره به مكه رهسپار شده و در محل ، عقبه ، با پيغمبر ملاقات و بعنوان « بيعت نساء » بيعت كرده‌اند . اين ملاقات به لحاظ اين كه در محل « عقبه » و اولين بيعت بوده به « عقبهء اولى » ناميده شده . در سال سيزدهم ( سال بعد ) هم هفتاد ( 70 ) يا هفتاد و دو ( 72 ) تن مرد و دو ( 2 ) تن زن از مدينه براى بيعت به مكه رهسپار شده و در ليالى تشريق از ماه ذى الحجه ( تقريبا سه ماه پيش از هجرت ) در محل عقبه با پيغمبر ( ص ) بيعت كرده‌اند اين اجتماع و بيعت دون به نام « عقبهء ثانيه » اشتهار يافته است .\r\n","page_name":" 88 ","page_number":115},
  {"content":"\r\nابن اسحاق از يزيد بن ابى حبيب از ابى مرثد بن عبد الله يرنى از عبد الرحمن بن عسيله صنابحى از عبادة بن صامت نقل كرده است كه عباده اين مضمون را گفته است « من از جمله دوازده كس كه در عقبهء اولى حضور يافتند بودم و چون هنوز در اسلام جنگ و جهاد فرض نشده بود با پيغمبر ( ص ) بعنوان « بيعت نساء » بيعت كرديم مبنى بر اين كه خداى را بى شريك دانيم ، سرقت و زنا نكنيم ، اولاد خود را نكشيم ، بهتان و افتراء نزنيم و در هيچ امرى معروف سر پيچى و عصيان ننماييم . . » چنان كه مشاهده مىشود چهار حكم مهم فقهى ( حرمت سرقت و حرمت زنا و حرمت قتل اولاد و حرمت افتراء و بهتان ) به صراحت ياد شده است . پس اين احكام قبل از هجرت تشريع و يا امضاء و تصويب و هم ابلاغ شده ليكن حكم حد سرقت و زنا بطور يقين در مكه اجراء نشده و بحسب ظاهر تشريع و ابلاغ هم نگرديده بوده و چنان كه گفته خواهد شد نخستين بار كه حد سرقت و زنا به كار رفته و اجراء شده در حدود سال سيم و چهارم از هجرت بوده است .\r\n3 - در قضيهء « عقبهء ثانيه » كه در سال سيزدهم از بعثت ( تقريبا سه ماه قبل از\r\n","description":"","footnote":"","page_name":" 89 ","page_number":116},
  {"content":"\r\nهجرت ) واقع شده و عدهء شركت كنندگان در بيعت اين عقبه از انصار هفتاد يا هفتاد و سه ( 73 ) تن مرد و دو ( 2 ) تن زن بوده‌اند بيعتى كه انجام يافته به نام « بيعت حرب » خوانده شده پس حكم حرب و جنگ با كفار نيز از احكام فقهى و اسلامى است كه در مكه تا حدى سابقه يافته است .\r\nابن اسحاق پس از اين كه اين مضمون را گفته است « چون خداوند اذن و دستور قتال با كفار به پيغمبر داده بود از اين رو در عقبهء دوم شروطى را علاوه بر شروط عقبهء نخست كه بيعت نساء بوده مقرر داشت و بر حرب اسود و احمر بيعت فرمود » به اسناد خود از عبادة بن صامت چنين نقل كرده كه وى گفته است « بايعنا مع رسول الله فى العقبة الاولى على بيعة النساء على السمع و الطاعة فى عسرنا و يسرنا و منشطنا و مكرهنا و اثره علينا و ان لا ننازع الامر اهله و ان نقول بالحق أينما كنّا و لا نخاف فى الله لومة لائم . لكنّا بايعنا فى العقبة الثانية معه ( ص ) على الحرب » .\r\nباز ابن اسحاق بدين مفاد گفته است « چون پيغمبر ( ص ) به مقاتلهء با مشركان مأمور نبود آنان اصحاب را آزار مىرساندند تا اين كه دستور قتال بوى داده شد نخستين آيه كه در موضوع اذن قتال و احلال دماء مشركان مزاحم ، نازل شده بنا به گفتهء عروة بن زبير و ديگر از علماء ، آيهء شريفهء * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَإِنَّ الله عَلى نَصْرِهِمْ لَقَدِيرٌ . الَّذِينَ أُخْرِجُوا مِنْ دِيارِهِمْ بِغَيْرِ حَقٍّ إِلَّا أَنْ يَقُولُوا رَبُّنَا الله وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله كَثِيراً وَلَيَنْصُرَنَّ الله مَنْ يَنْصُرُه إِنَّ الله لَقَوِيٌّ عَزِيزٌ الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَلِلَّه عاقِبَةُ الأُمُورِ ) * « 1 » و بعد از آن آيهء * ( وَقاتِلُوهُمْ حَتَّى لا تَكُونَ فِتْنَةٌ ) * « 2 » * ( ) * نزول\r\n\r\n","description":"","footnote":"\r\n« 1 » - آيات 40 تا 43 از سورهء « الحج » كه از سوره هاى مدنى مىباشد .\r\n« 2 » - آيهء 189 از سورهء « البقره » كه مدنى است .\r\n","page_name":" 90 ","page_number":117},
  {"content":"\r\nيافته است پس چون پيغمبر ( ص ) به محاربه مأذون شد و آن عده از انصار با او بر اسلام و نصرت و حرب ، بيعت كردند مسلمين را بر مهاجرت به مدينه و لحقوق به انصار تحريض مىفرمود و خودش در مكه به انتظار صدور امر الهى به خروج از مكه و مهاجرت متوقف مىبود » .\r\n4 - در قضيهء عقبهء اولى نيز ، بنا بنقل مجلسى از على بن ابراهيم باز چند حكم ياد شده است خلاصهء مفاد آن چه از على بن ابراهيم در اين باره نقل شده بدين قرار است :\r\n« اسعد بن زراره و ذكوان بن عبد قيس كه هر دو از قبيلهء خزرج بودند در يكى از مواسم عرب به مكه مشرف شدند روابط اوس و خزرج از روزگارى دراز سخت تيره و تار و ميان ايشان جنگ و كارزار مىبود به طورى كه اين دو قبيله ، نه شب و نه روز ، سلاح از خود به دور نمىداشتند آخرين جنگى كه ميان ايشان بوقوع پيوسته روز « بغاث » بوده اين جنگ به غلبه و پيروزى اوس خاتمه يافت . اسعد و ذكوان در عمرهء ماه رجب به مكه مسافرت كردند تا در ضمن اعمال موسم ، كسانى را براى جنك با اوس مساعد و با خود همسوگند و متحد سازند .\r\nاسعد كه با عتبة بن ربيعه دوستى مىداشت بر او وارد گرديد و مقصود خود را بوى اظهار و همراهى و مساعدت او را درخواست كرد . عتبه گفت : شهر ما از شما دور است بعلاوه ما در اين ايام به كار خود چنان گرفتاريم كه به هيچ كارى نمىتوانيم بپردازيم . اسعد پرسيد چه كارى مهم رخ داده كه شما را در حرم و مأمنى كه داريد بدين گونه گرفتار ساخته است ؟ عتبه پاسخ داد : مردى در ميان ما برخاسته كه مىگويد از سوى خدا پيغمبر است او ما را تسفيه ، خدايان ما را سبّ و تقبيح ، جوانان ما را از ما رو گردان و جماعت ما را متفرق و پريشان مىسازد . اسعد پرسيد در ميان شما چه نسبتى دارد ؟ پاسخ داد پسر عبد الله پسر عبد المطلب و از بهترين ما ، در شرف\r\n","description":"","footnote":"","page_name":" 91 ","page_number":118},
  {"content":"\r\nو اعظم ما ، در خانواده و تبار است .\r\nاسعد و ذكوان و همهء اوس و خزرج از يهود مدينه و اطراف آن از قبيلهء بنى نضير و بنى قريظه و قينقاع مىشنيدند كه پيغمبرى در آن اوقات در مكه پديد خواهد آمد و او به مدينه مهاجرت خواهد كرد از اين رو وقتى كه اسعد سخنان عتبه را شنيد به گفته هاى يهود انديشيد و آن گفته ها در دل وى تأثير كرد پس پرسيد در كجا است ؟ عتبه پاسخ داد در شعب ابو طالب با ديگر افراد بنى هاشم محصور مىباشند و جز در موسم از آنجا بيرون نمىآيند و اين ايام كه موسم است بيرون آمده و نزديك حجر نشسته است ليكن از نزديك شدن به او و سخنان وى و گفتگو كردن با او حذر كن چه او ساحرى است كه ترا با سخنان خويش مىفريبد ! ! اسعد گفت : من در حال عمره و ناگزيرم كه خانه را طواف كنم پس چه بايدم كرد ؟ گفت : پنبه در گوش بنه ! ! اسعد چنان كرد و به مسجد در آمد و به طواف پرداخت پيغمبر ( ص ) كه با گروهى از بنى هاشم نزديك حجر نشسته بود بر وى نظرى افكند اسعد از آنجا در گذشت بار دوم كه دور مىزد با خود گفت : اين چه نادانى باشد كه من چنين خبرى در مكه بشنوم و بتحقيق آن نپردازم كه در بازگشت قوم خويش را از آن خبر دهم ؟ پس پنبه از گوش برآورد و پيغمبر را به گفتن « أنعم صباحا » كه در ميان عرب ، متداول مىبود تحيت گفت پيغمبر ( ص ) سر برداشت و گفت : خدا تحيتى از اين بهتر ، كه تحيت اهل بهشت است ، بما آموخته و آن تحيت « السّلام عليكم » مىباشد اسعد گفت در همين نزديكى بدان آشنا و دانا شده‌اى ! ! بگو ببينم به چه چيز دعوت مىكنى ؟ پيغمبر ( ص ) گفت : به اين كه خدا يگانه است و من پيغمبر او هستم و هم شما را مىخوانم به * ( أَلَّا تُشْرِكُوا بِه شَيْئاً وَبِالْوالِدَيْنِ إِحْساناً وَلا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَإِيَّاهُمْ . وَلا تَقْرَبُوا الْفَواحِشَ ما ظَهَرَ مِنْها وَما بَطَنَ . ) *\r\n","description":"","footnote":"","page_name":" 92 ","page_number":119},
  {"content":"\r\n* ( وَلا تَقْتُلُوا النَّفْسَ الَّتِي حَرَّمَ الله إِلَّا بِالْحَقِّ ذلِكُمْ وَصَّاكُمْ بِه لَعَلَّكُمْ تَعْقِلُونَ وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّه . وَأَوْفُوا الْكَيْلَ وَالْمِيزانَ بِالْقِسْطِ لا نُكَلِّفُ نَفْساً إِلَّا وُسْعَها . وَإِذا قُلْتُمْ فَاعْدِلُوا وَلَوْ كانَ ذا قُرْبى وَبِعَهْدِ الله أَوْفُوا ذلِكُمْ وَصَّاكُمْ بِه لَعَلَّكُمْ تَذَكَّرُونَ ) * « 1 » اسعد پس از شنيدن اين آيات و كلمات ، شهادتين بر زبان راند و ذكوان را هم به اسلام خواند و از آن پس شرح حال و منظور از مسافرت خود را به پيغمبر ( ص ) گفت و درخواست كرد كه پيغمبر ( ص ) براى تعليم قرآن و دعوت و تبليغ مردم مدينه به اسلام كسى را با ايشان به مدينه گسيل دارد .\r\nپيغمبر ( ص ) مصعب بن عمير را ( كه جوانى نورس و نزد پدر و مادر خود پيش از قبول اسلام محبوب و محترم و بر ديگر فرزندانشان مقدم بود و پس از پذيرفتن اسلام او را سخت خوار داشته و آزار مىرساندند و در واقعهء شعب با پيغمبر ( ص ) بود و رنج و سختى مىديد ) فرمود با ايشان به مدينه رود . چون به مدينه وارد شدند اين خبر شيوع يافت و از هر قبيله يك مرد و دو مرد به اسلام در مىآمدند .\r\nمصعب در محلهء سعد بن معاذ كه از رؤساء و اشراف قبيلهء اوس مىبود بر سر چاهى مىنشست و جوانان قبيله بگرد او فراهم مىآمدند و او به آواز خوش قرآن تلاوت مىكرد ( از اين رو به نام « مقرى » مشهور شد ) و آنان را شيفتهء حلاوت و طلاوت آن مىساخت .\r\nسعد بن معاذ بن اسيد بن حضير كه يكى از اشراف قوم بود بفرمود نزد اين جوان قرشى كه تازه آمده و جوانان ما را فاسد مىكند برو و او را از اين كار باز دار .\r\nاسيد بدانجا رفت و او را نهى كرد مصعب گفت : آيا ممكن است بنشينى و بشنوى\r\n\r\n","description":"","footnote":"\r\n« 1 » آيات 152 - 154 از سوره الانعام ( سوره ششم ) .\r\n","page_name":" 93 ","page_number":120},
  {"content":"\r\nپس اگر پسنديدى و خوشت آمد آن را به پذيرى و اگر ناپسندت افتاد ما گفتهء ترا گردن نهيم ؟ اسيد بنشست ، مصعب يك سوره از قرآن بخواند وى چنان دل باخته شد كه بر فور گفت وقتى به اين كار داخل مىشويد چه مىكنيد ؟ مصعب پاسخ داد : « نغتسل و نلبس ثوبين طاهرين و نشهد الشّهادتين و نصلَّي ركعتين » اسيد خود را با همان جامه كه بر تن داشت به چاه افكند و شستشو داد و بيرون آمد و جامه بفشرد و شهادتين بگفت و دو ركعت نماز بگزارد و بسوى سعد معاذ برگشت .\r\n« سعد چون او را از دور بديد گفت اسيد دگرگون به نظر مىآيد . پس از گفتگوى اسيد با سعد وى براى ديدن مصعب حاضر شد و بدانجا رفت و مصعب * ( حم تَنْزِيلٌ مِنَ الرَّحْمنِ الرَّحِيمِ . . ) * بر وى بخواند . مصعب گفت به خدا سوگند اسلام را در چهرهء سعد پيش از اين كه به سخن در آيد ديديم . سعد به منزل فرستاد تا دو جامهء پاك براى او آوردند پس غسل كرد و شهادتين گفت و دو ركعت نماز به جا آورد . . » .\r\nاين قسمت كه از على بن ابراهيم نقل شده و خلاصهء مفاد قسمتى از آن در اينجا آورده شد ، نيز مىرساند كه چند حكم مهم فقه اسلامى قبل از هجرت به مدينه صدور يافته و ابلاغ شده بوده است اين احكام عبارت است از : 1 - وجوب احسان به والدين 2 - حرمت قتل اولاد 3 - حرمت عمل فحشاء 4 - حرمت قتل نفس به ناحق 5 - حرمت تصرف در مال ايتام مگر بوجه احسن 6 - وجوب وفاء به كيل و ميزان 7 - وجوب عدل 8 - وجوب وفاء بعهد .\r\nبعلاوه ، از آن چه نقل شد « 1 » چنين استفاده مىشود كه در هنگام ورود بدين مقدس اسلام پيش از اداء شهادتين ، غسل و پس از آن نماز كه اول براى تشريفات بر زبان راندن كلمات شريفه و دوم براى سپاس گزارى بر موفق شدن به اداء آنها مىبوده معمول و مورد امر و حكم ( وجوبى يا استحبابى ) پيغمبر ( ص ) بوده است .\r\n\r\n","description":"","footnote":"\r\n« 1 » و در تاريخ طبرى و غير آن نيز قريب به همان مفاد ياد شده است .\r\n","page_name":" 94 ","page_number":121},
  {"content":"\r\n5 - در قضيهء وليد ، كه بحسب ظاهر در همان اوائل بعثت ، و بطور تحقيق پيش از هجرت رخ داده ، برخى از احكام اسلامى ياد شده است .\r\nاين قضيه به دو گونه نقل شده كه چون بهر دو طريق بر احكامى اشتمال دارد بطور خلاصه هر دو در اينجا آورده مىشود :\r\nالف - در بحار ، از قصص الانبياء ، اين مفاد نقل شده « پيغمبر ( ص ) از عيبگوئى خدايان مشركان باز نمىايستاد و بر اهل شرك قرآن مىخواند . وليد بن مغيره كه از حكَّام عرب بود و مردم در مرافعات خود به او مراجعه مىكردند و به حكومت وى تسليم مىشدند و به آن اندازه ثروت مىداشت كه بده تن از بندگان خويش بهر كدام هزار دينار داده بود تا براى او تجارت كنند و خلاصه آن كه از لحاظ ثروت داراى قنطار و از لحاظ عزت و عظمت داراى اقتدار و اعتبار و از لحاظ نسبت عموى ابو جهل بود مشركان نزد او رفتند و گفتند سخنان محمد چيست آيا سحر است يا كهانت يا خطابه ؟\r\nپاسخ داد بگذاريد تا من خودم كلام او را بشنوم پس به پيغمبر ( ص ) كه نزديك حجر اسماعيل نشسته بود نزديك شد و گفت : از شعر خويش با من انشاد كن پيغمبر ( ص ) گفت : شعر نيست بلكه كلام خدايى است كه انبياء و رسل را برانگيخته است . گفت :\r\nبخوان . پيغمبر ( ص ) گفت * ( بِسْمِ الله الرَّحْمنِ الرَّحِيمِ ) * چون لفظ « رحمن » بشنيد استهزاء كرد و گفت : آيا به مردى كه در يمامه است به نام رحمن دعوت مىكنى ؟ پاسخ داد نه ، به خدايى دعوت مىكنم كه او رحمن و رحيم مىباشد . پس از آن سورهء حم سجده ( سورهء فصّلت ) را شروع كرد تا رسيد به اين آيه * ( فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ ) * وليد را لرزه بر اندام افتاد و مو بر تنش راست ايستاد پس برخاست و به خانهء خود روانه شد . . » تا آخر قضيه .\r\n","description":"","footnote":"","page_name":" 95 ","page_number":122},
  {"content":"\r\nب - و هم در بحار اين مفاد آورده شده است « . . و در حديث حمّاد بن زيد از ايوب از مكرمه بدين گونه روايت شده كه گفت وليد به نزد پيغمبر ( ص ) رفت و گفت بر من قرائت كن پيغمبر گفت * ( إِنَّ الله يَأْمُرُ بِالْعَدْلِ وَالإِحْسانِ وَإِيتاءِ ذِي الْقُرْبى وَيَنْهى عَنِ الْفَحْشاءِ وَالْمُنْكَرِ وَالْبَغْيِ يَعِظُكُمْ لَعَلَّكُمْ تَذَكَّرُونَ ) * وليد اعادهء آن را درخواست كرد چون بار دوم بر او خوانده شد گفت : و الله انّ له لحلاوة و طلاوة و انّ اعلاه لمثمر و انّ اسفله لمعذق و ما هذا بقول بشر به خدا سوگند اين كلمات را شيرينى و بهجت و زيبايى است ، بالاى آن ميوه دهنده و پايينش شاخه جهنده مىباشد ، و اين سخنان گفتهء بشر نيست .\r\nدر اين قضيه ، بنا بنقل اول كه سورهء « فصّلت » ( حم سجده ) تا آخر آيهء * ( فَإِنْ أَعْرَضُوا ) * كه آيهء 13 از آن سوره مىباشد ، بر او خوانده شده باشد آن سوره نيز ( مكى ) است و در آيهء 7 از آن سوره : * ( وَوَيْلٌ لِلْمُشْرِكِينَ . الَّذِينَ لا يُؤْتُونَ الزَّكاةَ ) * « 1 » بعلاوه در قضيهء اسلام سعد بن معاذ نيز نقل شده كه مصعب بن عمير همين سوره را بر وى خوانده پس معلوم مىشود حكم زكات ، كه در اين سورهء مكى آورده شده ، پيش از هجرت صدور يافته بوده است .\r\nو بنا بنقل دوم چند حكم ، ( وجوب عدل و احسان ، وجوب انفاق به خويشان ، حرمت فحشاء و منكر و بغى ) گفته شده است . بعلاوه اين آيه ، آيهء 192 از سورهء « النّحل » و اين سوره از سوره هاى مكَّى مىباشد پس دانسته مىشود كه پيش از قرائت بر وليد نزول يافته بوده است و اگر هم بقيهء آيات آن بعد از اين قضيه نازل شده باشد ،\r\n\r\n","description":"","footnote":"\r\n« 1 » - نسبت به كسانى كه « زكات » ندهند تهديد به عمل آمده .\r\n","page_name":" 96 ","page_number":123},
  {"content":"\r\nبهر حال ، « مكَّى » مىباشد « 1 » و چند حكم فقهى ديگر در آن سوره ياد گرديده كه از آن جمله است آيهء 93 * ( وَأَوْفُوا بِعَهْدِ الله إِذا عاهَدْتُمْ وَلا تَنْقُضُوا الأَيْمانَ بَعْدَ تَوْكِيدِها ) * و از آن جمله است آيهء 116 * ( إِنَّما حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنْزِيرِ وَما أُهِلَّ لِغَيْرِ الله بِه فَمَنِ اضْطُرَّ غَيْرَ باغٍ وَلا عادٍ فَإِنَّ الله غَفُورٌ رَحِيمٌ ) * .\r\n6 - در سوره هايى كه پيش از هجرت نزول يافته و آنها را بحسب اصطلاح « مكَّى » مىخوانند اگر به دقت مطالعه و احكام و ارادهء در آنها استقصاء گردد به احكامى چند بر خورد مىشود كه مؤرخان ، صدور برخى از آنها را در طى دورهء بعد از هجرت ياد كرده‌اند از جمله براى نمونه چند مورد زير آورده مىشود :\r\nالف - در سورهء « المدّثر » كه به قولى نخستين سورهء نازله مىباشد « 2 » آيات * ( قُمْ فَأَنْذِرْ وَرَبَّكَ فَكَبِّرْ وَثِيابَكَ فَطَهِّرْ . وَالرُّجْزَ فَاهْجُرْ وَلا تَمْنُنْ تَسْتَكْثِرُ ) * و آيات * ( ما سَلَكَكُمْ فِي سَقَرَ . قالُوا لَمْ نَكُ مِنَ الْمُصَلِّينَ وَلَمْ نَكُ نُطْعِمُ الْمِسْكِينَ ) *\r\n\r\n","description":"","footnote":"\r\n« 1 » - شيخ طوسى در تبيان در آغاز اين سوره چنين گفته است « سورة النحل هى مكّية الَّا آية هى قوله * ( وَالَّذِينَ هاجَرُوا فِي اللَّه مِنْ بَعْدِ ما ظُلِمُوا\r\nالآية . و قال الشعبى : نزلت النّحل بمكة الَّا قوله * ( وَإِنْ عاقَبْتُمْ\r\nإلى آخرها ( دو آيهء اخر سوره است ) و قال : قتادة من اول السورة إلى قوله * ( كُنْ فَيَكُونُ\r\nمكّى و باقيها مدنيّ و قال مجاهد : أوّلها مكّي و آخرها مدنيّ » چنان كه ديده مىشود بحسب نظر شيخ جز آيهء * ( وَالَّذِينَ\r\n، تمام سوره مكى است و بحسب گفتهء شعبى فقط دو سه آيهء آخر سوره مدنى است .\r\n« 2 » در اين سوره چند آيه است * ( ذَرْنِي وَمَنْ خَلَقْتُ وَحِيداً\r\nكه گفته‌اند در بارهء وليد بن مغيره نزول يافته است و اگر چنين باشد ناچار پس از آن واقعه بوده كه پيغمبر بر وى قرآن خوانده و او پس از انديشهء فراوان نام « سحر » بر آن نهاده است و بموجب اين آيات تهديد شده در صورتى كه آن چه پيغمبر بر او خوانده از سورهء « فصّلت » و يا از سورهء النّحل بوده پس چگونه اين سوره را نخستين سورهء نازله بشمار آورده‌اند .\r\n","page_name":" 97 ","page_number":124},
  {"content":"\r\n* ( وَكُنَّا نَخُوضُ مَعَ الْخائِضِينَ ) * بر صدور احكامى چند دلالت مىكند .\r\nب - در سورهء « المزّمّل » از اين آيات * ( قُمِ اللَّيْلَ إِلَّا قَلِيلًا نِصْفَه أَوِ انْقُصْ مِنْه قَلِيلًا أَوْ زِدْ عَلَيْه وَرَتِّلِ الْقُرْآنَ تَرْتِيلًا ) * و هم از اين آيات * ( إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَنِصْفَه وَثُلُثَه وَطائِفَةٌ مِنَ الَّذِينَ مَعَكَ ) * « 1 » . . * ( فَاقْرَؤُا ما تَيَسَّرَ مِنَ الْقُرْآنِ ) * . . * ( وَآخَرُونَ يُقاتِلُونَ فِي سَبِيلِ الله فَاقْرَؤُا ما تَيَسَّرَ مِنْه وَأَقِيمُوا الصَّلاةَ وَآتُوا الزَّكاةَ وَأَقْرِضُوا الله قَرْضاً حَسَناً . . ) * احكامى چند استفاده مىگردد .\r\nج - در سورهء « المعارج » آيات * ( . . إِلَّا الْمُصَلِّينَ الَّذِينَ هُمْ عَلى صَلاتِهِمْ دائِمُونَ وَالَّذِينَ فِي أَمْوالِهِمْ حَقٌّ مَعْلُومٌ ) * . . * ( وَالَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ ) * . . * ( وَالَّذِينَ هُمْ لأَماناتِهِمْ وَعَهْدِهِمْ راعُونَ وَالَّذِينَ هُمْ بِشَهاداتِهِمْ قائِمُونَ وَالَّذِينَ هُمْ عَلى صَلاتِهِمْ يُحافِظُونَ ) * دليل صدور چندين حكم فقهى مىباشد .\r\n\r\n","description":"","footnote":"\r\n« 1 » - چنان كه در پيش گفته شد برخى گفته‌اند نماز شب به حكم اول اين سوره واجب بوده و اين آيه كه در آخر اين سوره است حكم وجوب را نسخ و استحباب را ثابت كرده است . شيخ الطائفه در ذيل آيه هاى اول سوره پس از نقل اقوال ، چنين نقل افاده كرده است : « و بهتر آن كه ظاهر آيه رعايت و گفته شود ظاهر اين آيات مىرساند كه مستحب مؤكد مىباشد نه فرض » و در ذيل آيه هاى آخر سوره ( آيه هاى فوق ) چنين افاده كرده است « برخى گفته‌اند اين آيه حكم وجوب نماز شبرا نسخ كرده برخى گفته‌اند آن را نسخ و استحباب را ثابت كرده و ما گفتيم كه « امر » در اول سوره ظهور در استحباب دارد اين آيه نيز استحباب را مىرساند پس منافاتى ميان آن « امر » و اين آيه نيست تا اين آيه ناسخ آن « امر » قرار داده شود »\r\n","page_name":" 98 ","page_number":125},
  {"content":"\r\nسوره هاى مكَّى\r\nچون در اين مورد آوردن يكان يكان از آياتى كه در سوره هاى مكى و مشتمل بر احكام فقهى مىباشد موجب تطويل و بسا مايهء تكرار گردد . از طرفى هم شايد كسانى از مطالعه كنندگان اين اوراق به ديدن نمونه هاى فوق قانع نباشند از اين رو شمارهء سورهاى مكَّى و نامها و ترتيب نزول آنها را كه بايد در جايى ديگر از اين اوراق ياد گردد در اينجا ياد مىكنيم تا به اين تقديم ، ميان احتراز از تطويل و تكرير و ميان تأمين نظر خوانندگان تا حدى جمع شود :\r\nاين موضوع نيز كم و بيش از اختلاف مصون نيست و ما آن چه را يعقوبى « 1 » در كتاب تاريخ خود نوشته در اينجا ترجمه و نقل مىكنيم . يعقوبى چنين گفته است :\r\n« به طورى كه محمد بن حفص بن اسد كوفى از محمد بن كثير و محمد بن سائب كلبى از ابى صالح از ابن عباس روايت كرده‌اند هشتاد و دو سوره از قرآن مجيد در مكه نازل گرديده است و ترتيب نزول آنها بدين قرار است :\r\n« نخستين چيزى كه نازل شده * ( اقْرَأْ بِاسْمِ رَبِّكَ الَّذِي خَلَقَ ) * بوده است بعد از\r\n\r\n","description":"","footnote":"\r\n« 1 » احمد بن ابى يعقوب بن جعفر كاتب عباسى كه مذهب تشيع مىداشته و بيشتر اوقات به مسافرت و سياحت در بلاد اسلام مىپرداخته است :\r\nدر سال دويست و شصت ( 260 ) به ارمنيه و بعد به هندوستان رفته و پس از آن بمصر و بلاد مغرب بازگشته است .\r\nدر سياحت خود كتاب « البلدان » را تأليف كرده . كتاب تاريخ او همانست كه به تاريخ يعقوبى اشتهار دارد . در سال دويست و هشتاد و چهار ( 284 ) هجرى قمرى وفات يافته است .\r\n","page_name":" 99 ","page_number":126},
  {"content":"\r\nآن « ن و القلم » پس از آن « و الضّحى » بعد « يا أيّها المزّمّل » بعد « يا أيّها المدّثر » بعد « فاتحة الكتاب » بعد « تبّت » بعد « اذا الشّمس كوّرت » بعد « سبّح اسم ربك الاعلى » بعد « و اللَّيل اذ يغشى » بعد « و الفجر » بعد « ألم نشرح » بعد « الرّحمن » بعد « و العصر » بعد « انّا اعطيناك الكوثر » بعد « ألهيكم التّكاثر » بعد « أرأيت الَّذى يكذّب بالدّين » بعد « ألم تر كيف فعل ربّك » بعد « و النّجم » بعد « عبس » بعد « انّا أنزلناه » بعد « و الشّمس » بعد « و السّماء ذات البروج » بعد « و التّين و الزّيتون » بعد « لإيلاف قريش » بعد « القارعة » بعد « لا اقسم بيوم القيمة » بعد « ويل لكلّ همزة » بعد « و المرسلات » بعد « ق » بعد « ص » بعد « الاعراف » بعد سورهء « 1 » « الجنّ » بعد سورهء « يس » بعد « تبارك الَّذى نزّل الفرقان » بعد « حمد الملائكة » بعد سور « مريم » بعد سوره « طه » بعد « طسم الشّعراء » بعد « طس النّمل » بعد « طس القصص » بعد سورهء « بنى اسرائيل » بعد سورهء ، « يونس » بعد سورهء « هود » بعد سورهء « يوسف » بعد سورهء « حجر » بعد سورهء « انعام » بعد سورهء « الصّافات » بعد سورهء « لقمان » بعد « حم المؤمن » بعد « حم السّجده » بعد « حم عسق » بعد « الزّخرف » بعد « حمد سبأ » بعد « تنزيل الزّمر » بعد « حم الدّخان » بعد « حم الجاثية » بعد « الاحقاف » بعد « و الذّاريات » بعد « هل أتاك حديث الغاشية » بعد سورهء « الكهف » بعد سورهء « النّحل » بعد « انّا ارسلنا نوحا » بعد سورهء « ابراهيم » بعد « اقترب للنّاس حسابهم » بعد « قد افلح المؤمنون » بعد « الرّعد » بعد « و الطَّور » بعد « تبارك الذي بيده الملك » بعد « الحاقة » بعد « سأل سائل » بعد « عمّ يتساءلون » بعد « و النّازعات غرقا » بعد « اذا السّماء انفطرت » بعد سورهء « الرّوم » بعد سورهء « العنكبوت » بوده است » .\r\n\r\n","description":"","footnote":"\r\n« 1 » - چون احتمال مىدهيم كه در آوردن لفظ « سوره » در بعضى موارد و نياوردن آن در بعضى يعقوبى را نظرى خاص و صحيح بوده از اين جهت اين قسمت همان طورى كه او آورده بدون تغيير ترجمه و آورده شده و شماره سوره هايى كه نوشته ( 79 ) سوره مىباشد ظاهرا سه سورهء ديگر طبق عددى كه او تعيين و نقل كرده ( 82 ) از قلم افتاده است .\r\n","page_name":" 100 ","page_number":127},
  {"content":"\r\nدانستن عدد سوره هاى مكى و ترتيب آنها علاوه بر اين كه از لحاظ پى بردن به احكامى فقهى ، كه قبل از هجرت صدور يافته ، سودمند است از لحاظ شناختن ناسخ و منسوخ و علم به تقدّم و تأخّر زمان عامّ و خاصّ و مطلق و مقيّد نيز خالى از فائده نيست .\r\nدر خاتمهء ، اين قسمت نيز نگفته نماند كه برخى از احكام كه بحسب مستفاد از تواريخ و سير در دورهء هجرت صدور يافته و چنان كه گفته شد ( و نمونه اش نقل گرديد و از مراجعه به سوره هاى مكى بهتر روشن و واضح مىگردد ) آن احكام در دورهء پيش از هجرت صادر گرديده نه بعد از آن پس براى تصحيح نظر و اصلاح سخن ارباب تواريخ و سير بايد نسبت به اين احكام و سوره ها يكى از احتمالات زير را مورد توجه و نظر قرار داد :\r\n1 - چنان كه پيش هم اشاره شد گفته شود مؤرخان چون به تفكيك تحقيقى دورهء بعثت از دورهء هجرت از لحاظ صدور احكام نظر نداشته‌اند در بارهء اين سنخ احكام به مسامحه رفتار كرده و آن چه در اين زمينه نوشته‌اند سطحى و دور از غور و تعمق بوده است .\r\n2 - اين كه به گفتهء ابن عباس نظر داشته‌اند اين گفته بروايت يعقوبى از محمد بن كثير و محمد بن سائب از ابى صالح از ابن عباس چنين است كه ابن عباس گفته است « كان القرآن ينزّل مفرّقا ، لا ينزّل سورة سورة ، فما نزّل أوّلها بمكَّة اثبتناها بمكَّة ، و ان كان تمامها بالمدينة ، و كذلك ما انزل بالمدينة » .\r\n3 - چنان كه در مقدمهء تفسير خود نقل كرده‌ام يكى از اقوال در فرق ميان « مكَّى » و « مدنى » از سوره هاى قرآن مجيد اين است كه مكَّى خصوص سوره هايى كه پيش از هجرت نزول يافته نيست بلكه عبارت است از آن چه در مدينه نازل نشده ، خواه پيش از هجرت و در مكه نازل شده باشد يا پس از هجرت در مواقعى كه\r\n","description":"","footnote":"","page_name":" 101 ","page_number":128},
  {"content":"\r\nپيغمبر ( ص ) از مدينه خارج و بسوى مكه رهسپار مىبوده ، يا در خود مكه تشريف مىداشته ( سال فتح ) ، پس اگر نظر مؤرخان در نقل ايشان درست باشد با اختيار اين قول در مسألهء مكَّى و مدنى سازش پيدا مىكند .\r\nاز باب نمونه گفته مىشود يكى از مشكلات اين مورد آيهء شريفهء * ( أُذِنَ لِلَّذِينَ يُقاتَلُونَ . . ) * كه از اين پيش نقل شد و در سورهء حجّ ، واقع است ، مىباشد پس اگر فرض كنيم سورهء حج بر خلاف آن چه مشهور است مكَّى باشد از اشتمال آن بر احكامى كه به گفتهء مورخان و به گمان نزديك به يقين بعد از هجرت صدور يافته چگونه پاسخ بايد داد ؟ و اگر اين سوره چنان كه مشهور بلكه مورد اتفاق است ( مدنى ) باشد با تصريح ارباب سير و تواريخ كه اذن قتال در مكه صدور يافته و به اين جهت در عقبهء دوم با بيعت كنندگان از اهل مدينه بر جنك بيعت شده چه بايد گفت ؟\r\nمگر اين كه باز گفتهء ابن عباس را پذيرفته و بگوئيم برخى از آيات اين سوره در مدينه و برخى ديگر در مكه نزول يافته ليكن اين گفته چنان كه بر اهلش پوشيده نخواهد ماند نسبت بخصوص اين مورد محل نظر و تأمل است .\r\nدر اينجا بى مناسبت نيست گفته شود كه راجع به حكم قتال ، چنان كه از صدر و ذيل آيات مربوط به اين موضوع ، و هم از توجه به اوضاع و احوال و ظروف و مقتضيات صدر اسلام دانسته مىشود ، اين حكم از لحاظ نهى و ايجاب و هم از لحاظ شدت و ضعف دستور ، مدارجى پيدا كرده و بهر حال دستور قتال را علل و عواملى به ظاهر مختلف ، ايجاب كرده كه شايد بحسب واقع بيشتر آنها به دفاع بازگشت كند .\r\nنسبت به اين موضوع آنجا كه در بارهء جهاد گفتگو به ميان آيد ( در دورهء از هجرت تا رحلت ) شايد توفيق رفيق گردد كه بررسى و تحقيق ، كاملتر شود . بهر جهت\r\n","description":"","footnote":"","page_name":" 102 ","page_number":129},
  {"content":"\r\nآن چه در مكَّه به اين عنوان صدور يافته بىگمان بعنوان دفاع بوده نه بعنوان جهاد ( بمعنى حمله و هجوم ) .\r\nحكم مهاجرت مسلمين از مكه به مدينه چنان كه در آغاز بحث از دورهء هجرت دانسته خواهد شد شايد آخرين « 1 » حكمى باشد كه در مكه صادر گرديده و لازم بود در اينجا بصدور آن اشاره به عمل آيد .\r\nاين بود شرح وضعيت احكام دينى وفقه اسلامى بحسب دورهء صدور آنها در مكَّه ، بدان اندازه كه استقصاء ميسور اقتضاء داشت .\r\nاكنون براى بررسى و استقصاء احكام فقهى ، كه در مدينه صادر شده ، و جهات صدورى آنها تا حدى روشن است ، بايد با كاروان مهاجران اسلامى به مدينه رهسپار گرديم .\r\nو على الله التّوكل و به الاعتصام\r\n\r\n","description":"","footnote":"\r\n« 1 » - چنان كه حكم وجوب نماز بر خود پيغمبر ، به گفتهء طبرى و غير او ، نخستين حكمى بوده است كه در مكه صادر گرديده عبارت طبرى در كتاب تاريخ الامم و الملوك بدين مفاد است « نخستين چيزى را كه از احكام و شرائع اسلام پس از اقرار به توحيد و برائت از اوثان و اصنام و هم خلع انداد ، خدا بر پيغمبر ( ص ) واجب و فرض ساخته نماز بوده است »\r\n","page_name":" 103 ","page_number":130},
  {"content":"\r\n\r\nعنوان دوم از هجرت تا رحلت\r\nپيغمبر اسلام ( ص ) از آغاز بعثت و دعوت كم و بيش مورد آزار مشركان و كفّار مىبود . اصرار و مبالغهء كفّار بر آزار پيروان اسلام و حتّى شخص پيغمبر روز افزون مىشد به طورى كه ناچار شد دو بار پيروان و ياران خود را به خروج از مكَّه و مهاجرت به حبشه دستور فرمود :\r\nبار نخست در ماه رجب از سال پنجم كه يازده مرد و چهار زن در نهان از مكَّه خارج شدند و كسانى كه در مكه ماندند اسلام خويش را از مشركان پنهان مىداشتند .\r\nاين دسته ماه شعبان و رمضان را در حبشه بودند و در ماه شوال برگشتند و ناچار هر يك از ايشان به كسى از بزرگان مكه پناه برد و در جوار او از آزار مشركان مصون ماند تنها ابن مسعود بود كه چون پس از اندكى توقف در مكَّه به حبشه مراجعت كرد به كسى پناهنده نشد .\r\nبار دوم تقريبا در اواسط سال يازدهم از بعثت باز چون آزار مشركان بسيار گرديد و مؤمنان سخت در فشار افتادند هشتاد و اندى مرد و يازده زن بسوى حبشه مهاجرت كردند اين مهاجران تا هنگام هجرت پيغمبر به مدينه در حبشه مىبودند چون از هجرت آن حضرت آگاه شدند سى و سه مرد و هشت زن از آنان به مكه بازگشتند كه دو تن از آن مردان در مكَّه مردند و هفت كس از ايشان را مشركان به زندان افكندند\r\n","description":"","footnote":"","page_name":" 104 ","page_number":131},
  {"content":"\r\nو بيست و چهار تن به مدينه رفتند و در جنگ بدر به سعادت شهادت رسيدند .\r\nبهر حال فشار و آزار مشركان بر پيغمبر ( ص ) و ياران و تبار او به حدى رسيد كه خود پيغمبر ( ص ) و بنى هاشم نيز ناگزير مدتى از شهر مكه بدره ها پناه برده و در آنجا محصور گشتند ، چه مشركان بموجب عهدنامه‌اى كه چهل تن از بزرگان ايشان امضاء كردند همسوگند و يك سخن شدند كه با بنى هاشم چيز نخورند ، سخن نگويند ، داد و ستد نكنند ، به آنان زن ندهند ، و از ايشان زن نگيرند و با هم در يك محضر جمع نگردند تا اين كه محمد ( ص ) را به ايشان تسليم كنند و او را بكشند .\r\nكازرونى در « المنتقى » ( بنا بنقل صاحب بحار ) و غير او در كتب خود اين مفاد را آورده‌اند « در سال هشتم از بعثت قريش همعهد و همسوگند شدند كه با پيغمبر دشمنى ورزند زيرا پس از اين كه حمزه به اسلام در آمد و نجاشى مهاجران اسلامى را در حبشه پذيرفت و حمايت كرد و ابو طالب و بنى هاشم و بنى - عبد المطلب به حمايت پيغمبر به پاى خاستند و از تسليم او به مشركان قريش سرباز زدند اسلام در ميان قبائل عرب شيوع و نفوذ يافت و كوشش مشركان در پوشاندن آن نور الهى بى اثر ماند بلكه به حكم * ( . . وَيَأْبَى الله إِلَّا أَنْ يُتِمَّ نُورَه . . ) * به كورى چشم مشركان آن نور مبين رو به كمال نهاد .\r\n« كفار قريش چون از تسلط بر پيغمبر ( ص ) نوميد گشتند اجتماع كردند و پيمانى ميان خود بدين مضمون نوشتند كه با بنى هاشم و بنى عبد المطلب مزاوجت و معاملت نكنند و اين صحيفه را از كعبه آويختند پس از اين پيمان به ستمگرى و سخت گيرى پرداختند و بر هر كس از اهل اسلام كه دست مىيافتند دست تعدى و جور مىگشادند .\r\nابتلاء اسلاميان شديد و فتنه در ميان ايشان عظيم شد . و تزلزل و اضطرابى سخت پديد گرديد قريش با بنى عبد المطلب از در مخاصمت و جفاكارى در آمدند و شر در ميان ايشان به شور افتاد و اگر اندك ملاحظه و رعايتى مىبود از ميان برخاست و ايذاء و آزار\r\n","description":"","footnote":"","page_name":" 105 ","page_number":132},
  {"content":"\r\nبه جاى آن نشست . كفار قريش مىگفتند تا اين « صابى » ! ! كه منظورشان پيغمبر بود بقتل نرسد ما را با شما خويشى و بستگى گسسته و عداوت و دشمنى پيوسته خواهد بود « ابو طالب برادر زادهء خود پيغمبر ( ص ) و برادران و ياران و پيروان را به شعب خود برد چون قريش باز هم از آزار آنان دست بردار نبودند ناگزير محصور شدند و خوار بار از ايشان قطع گرديد .\r\n« وليد بن مغيره فرمان داد تا منادى ندا كند كه هر گاه يكى از اهل اسلام بخواهد طعامى خريدارى كند مشركان بر بهاى آن بيفزايند و قيمت را به قدرى بالا ببرند كه مسلمين نتوانند آن را بخرند . سه سال بدين منوال بر محصوران بگذشت و كار بر ايشان چنان سخت و تنگ شد كه آواز ناله و شيون كودكان گرسنه به خارج مىرسيد . مردم شهر از اطلاع بر حال ايشان پريشان بودند اين اوضاع دل خراش در دلهاى سنگين مشركان تأثير كرد و ايشان را تا اندازه‌اى پشيمان ساخت چنان كه چند تن از رجال ايشان در صدد برآمدند كه خود را از آن صحيفه قاطعهء ظالمه تبرئه كنند .\r\n« ابو طالب در حراست پيغمبر ( ص ) نهايت درجهء كوشش را مبذول مىداشت به طورى كه هر شب چندين بار جاى خواب وى را عوض مىكرد . . » .\r\nو هم در بحار ( از كتاب ) « اعلام الورى » اين مضمون منقولست كه « . . چون خبر شورى و بستن پيمان و نوشتن صحيفه به ابو طالب رسيد بنى هاشم را كه مردان ايشان چهل تن مىبودند جمع كرد و با ايشان به شعب رفت و سوگند ياد كرد كه اگر خارى از دست دشمنان بدن پيغمبر ( ص ) برسد از بنى هاشم سخت باز خواست كند پس شعب را حصار گرفتند و ابو طالب شبها شمشير مىكشيد و شخصا از پيغمبر ( ص ) نگهبانى مىكرد و او را از جايى به جايى ديگر انتقال مىداد از كسانى كه به مكه وارد مىشدند هيچ كس جرأت نمىكرد به بنى هاشم چيزى بفروشد زيرا مشركان قريش مال او را چپاول\r\n","description":"","footnote":"","page_name":" 106 ","page_number":133},
  {"content":"\r\nمىكردند . ابو جهل و عاص بن وائل و چند تن از اين قبيل بسر راههاى مكه مىرفتند و به واردين خبر مىدادند كه اگر مال خود را دوست داشته باشند و نخواهند به تاراج برود بايد با بنى هاشم داد و ستد نكنند . . پيغمبر ( ص ) هنگام « موسم » از دره بيرون مىآمد و بر قبائل عرب دور مىزد و مىگفت مرا محافظت كنيد تا كتاب خدا را بر شما بخوانم و خدا بهشت را به شما پاداش بدهد بدين منوال چهار سال « 1 » در شعب مىبودند و از موسمى تا موسم ديگر نمىتوانستند از آنجا بيرون آيند .\r\nدر آن اوقات در هر سال دو « موسم » در مكه اقامه مىشده : يكى « موسم عمره » در ماه رجب و ديگر « موسم حجّ » در ماه ذى الحجه بنى هاشم در خلال مدتى كه محصور بودند فقط آن دو موسم بيرون مىآمدند و اگر خريد و فروشى براى ايشان پيش مىآمد در همان ايام « موسم » بود و تا موسم ديگر نمىتواند از درّه خارج گردند . . » سختى كار و دشوارى زندگانى بنى هاشم برخى از مشركان را به طمع افكند پس به ابو طالب چنين پيغام فرستادند « محمد را بما تسليم كن تا او را بكشيم و ترا\r\n\r\n","description":"","footnote":"\r\n« 1 » - در تعيين و تحديد اين سالها اختلاف زياد است فى المثل در بارهء مدت حصار شعب « چهار سال » قولى و « سه سال » و « دو سال » و « دو سال و يازده ماه » سه قول ديگر است كه در كتب نوشته شده . همچنين در بارهء وفات ابو طالب و خديجه ابن شهرآشوب در كتاب مناقب خود ( بنا بنقل صاحب بحار ) گفته است نه سال و هشت ماه پس از بعثت كه دو ماه بعد از خروج از شعب بوده ابو طالب در گذشته و شش ماه پس از فوت ابو طالب خديجه وفات يافته است . ابو عبد اللَّه بن منده در كتاب « المعرفه » ( بنقل بحار ) وفات خديجه را سه روز پس از فوت ابو طالب دانسته و همو از نسوى نقل كرده كه خديجه در مكه پيش از آن كه نماز ميت فرض شود وفات يافته و آن سال به نام « عام الحزن » ناميده شده و پيغمبر بعد از فوت ابو طالب و خديجه سه ماه در مكه مانده و اصحاب را به مهاجرت به حبشه امر داده و ابن بعد از سال پنجم از بعثت بوده است » و حتى در بارهء تقدم و تاخر فوت ابو طالب و خديجه بنا بنقل مجلسى از روضهء كافى اين عبارت كه بر تقدم وفات خديجه بر فوت ابو طالب ( بر خلاف مشهور ) دلالت مىكند آورده شده « و قد كانت خديجة ماتت قبل الهجرة بغصة و ماتت ابو طالب بعد فوت خديجة بسنة »\r\n","page_name":" 107 ","page_number":134},
  {"content":"\r\nبر خود سلطان و فرمانروا سازيم » بو طالب قصيدهء لاميّهء خود را در آن باره انشاء كرد و براى ايشان فرستاد و ايشان را يك مرتبه از خود نوميد ساخت .\r\nاز جمله اشعار اين قصيده است :\r\n\r\nو لمّا رأيت القوم لأودّ فيهم\r\nو قد قطعوا كلّ العرى و الوسائل\r\nألم تعلموا انّ ابننا لا مكذّب\r\nلدينا و لا يعنى بقول الأباطل\r\nو ابيض يستسقى الغمام بوجهه\r\nثمال اليتامى عصمة للأرامل\r\nيطوف به الهلَّاك من آل هاشم\r\nفهم عنده فى نعمة و فواضل\r\nكذبتم و بيت الله يبزى محمّد\r\nو لمّا نطاعن دونه و نقاتل\r\nو نسلم حتّى نصرع دونه\r\nو نذهل عن ابنائنا و الحلائل\r\nلعمري لقد كلَّفت و جدا بأحمد\r\nو احببته حبّ الحبيب المواصل\r\nوجدت بنفسى دونه و حميته\r\nو دارأت عنه بالذّرى و الكواهل\r\nفلا زال فى الدّنيا جمالا لأهلها\r\nو شينا لمن عادى و زين المحافل\r\nحليما رشيدا حازما غير طائش\r\nيوالى إله الحقّ ليس بما حل\r\nفايّده ربّ العباد بنصره\r\nو اظهر دنيا حقّه غير باطل\r\n\r\nچنان كه گفته شد مدت حصار به طول انجاميد ، سختى و تنگى فشار آورد ، و در دلهاى مشركان و اهل مكه ، كم و بيش ، تأثر و ندامت راه يافت . هنگام آن شد يكى از آيات رسالت هويدا گردد ، پس پيغمبر ( ص ) به ابو طالب ، از جانب خدا ، خبر داد كه جز كلمهء « بسمك اللَّهمّ » همهء كلمات و عبارات صحيفه نابود گشته و همه را موريانه از ميان برده است . ابو طالب چون اين سخن بشنيد بر قريش ، كه در مسجد جمع آمده بودند در آمد . قريش چنان پنداشتند كه فشار كار ، ابو طالب را به تسليم وادار و ناچار ساخته از اين رو تجليل و احترام او را به پا خاسته و ترحيبش گفتند .\r\n","description":"","footnote":"","page_name":" 108 ","page_number":135},
  {"content":"\r\nابو طالب گفت علت آمدن من نه آنست كه شما توهم كرده و بر زبان را نديد بلكه آمدم تا آن چه برادر زاده‌ام ، كه هر گز دروغ نگفته ، به من خبر داده به شما باز گويم اكنون بفرستيد و از صحيفه خبر گيريد : اگر گفتهء او راست باشد پيمان شما به خودى خود از ميان رفته پس از خدا بترسيد ، از جور و ستم و قطع رحم دست بكشيد و اگر سخن او دروغ و باطل باشد من او را به شما تسليم مىكنم خواهيد بكشيد و خواهيد زنده اش بگذاريد .\r\nصحيفه را آوردند چهل تن بر آن مهر زده بودند صحت مهر خويش را ديدند پس آن را بگشودند و جز كلمه « بسمك اللهم » در آن چيزى به جا نيافتند .\r\nابو طالب آنان را بر آزار و ستم نكوهش كرد و اندرز و پند داد . قريش سر افكنده و شرمنده گشته و بى آن كه سخنى بگويند پراكنده شدند .\r\nابو طالب به شعب ( درّه ) باز گشت و قصيده بائيه خود را به اين مطلع :\r\n\r\nالا من لهم آخر الليل منصب\r\nو شعب العصا من يومك المتشعّب\r\n\r\nدر بارهء اين واقعه انشاء كرد . از جملهء آن قصيده است :\r\n\r\nو قد كان فى امر الصّحيفة عبرة\r\nمتى ما يخبر غائب القوم يعجب\r\nمحى الله منها كفرهم و عقوقهم\r\nو ما نقموا من ناطق الحقّ معرب\r\nو اصبح ما قالوا من الامر باطلا\r\nو من يختلق ما ليس بالحق يكذب\r\n\r\nپس از اين قضيه چند تن از اشراف و بزرگان قريش ، بطلان پيمان و برائت خود را از آن اعلام داشتند و پيغمبر ( ص ) و يارانش از شعب بيرون گشته و به مكه در آمدند . طولى نكشيد كه ابو طالب و خديجه وفات يافته و روزگار اندوه و حزن و سختى و رنج به فزونى رو نهاد .\r\nپس از اين وقائع با همه سختى و رنجى كه در كار مسلمين مىبود ايمان صادق\r\n","description":"","footnote":"","page_name":" 109 ","page_number":136},
  {"content":"\r\nايشان از طرفى و تجلَّى حقائق از طرفى ديگر موجب نفوذ اسلام مىگرديد چنان كه به زودى اسلام از محيط مكه به مدينه سرايت كرد و پس از اين كه اسعد زراره اسلام آورد و به مدينه برگشت و بيعت عقبهء يكم و از آن بعد بيعت عقبهء دوم ، انعقاد يافت بسيارى از سران و بزرگان مدينه اسلام را پذيرفته و براى ترويج آن بمال و جان حاضر و آماده شدند .\r\nمشركان كه از طرفى به گفتهء ايشان « خدايا نشان مورد سبّ واقع و جوانانشان فاسد و جماعتشان متفرّق گشته و نياكان و پدرانشان مستحق آتش معرفى گرديده ، و در نتيجه غريزهء جاه طلبى و باد سرى ايشان مالش و سركوبى يافته و تفرعن آن مردم نادان خودپسند جريحه دار گرديده و از طرفى مىديدند كه شهرت و پيشرفت پيغمبر و اسلام روز بروز در تزايد است : در مكه مردمى با اعتبار پيروى او را اختيار كرده و به فداكارى در راه وى افتخار مىداشتند ، صيت دعوت او از محيط مكه خارج و در مدينه شائع و نافذ گشته ، رؤساء قبائل و پيروان ايشان بدين حنيف اسلام گرويده ، دو قبيله خزرج و اوس كه ساليان دراز به جنگ و جدال با هم اشتغال مىداشتند و جان و مال يكديگر را بر خود حلال مىشمردند و هماره بكشت و كشتار و چپاول و تاراج نسبت بهم مىپرداختند اكنون از تأثير قرآن و مجيد و مواعظ آسمانى با هم برادر و برابر گشته و براى مبارزه با دشمنان پيغمبر و مخالفان اسلام دست يگانگى بهم داده‌اند .\r\nاين بسط و نفوذ نه تنها آتش حسد و كينهء آن مردمان مغرور خود خواه را بر مىافروخت و جان ايشان را مىسوخت بلكه موجب هول و هراس ايشان نسبت به آينده نيز مىبود زيرا به خوبى متوجه بودند كه اگر اسلام بدين منوال پيش برود به زودى قدرت پيغبمر و اهل اسلام زياد مىگردد و شايد به گمان ايشان روزى آيد كه مسلمين\r\n","description":"","footnote":"","page_name":" 110 ","page_number":137},
  {"content":"\r\nدر صدد تصفيهء حساب برآيند و سزاى بد رفتاريها و آزارهايى كه از مشركان ديده‌اند در كنارشان بنهند .\r\nعلل و عوامل ياد شده مشركان را به خيال انداخت كه كار را يكسره كنند :\r\nيعنى بهر وسيله كه بتوانند نور الهى را خاموش سازند پس خود پيغمبر ( ص ) را تا حدى كه مىتوانستند آزار مىدادند ، پيروان اسلام را بطريق گوناگون مزاحم مىشدند و به ترك اسلام وادار مىنمودند و حتى اگر مىتوانستند با نهايت قساوت بقتل آنان اقدام مىكردند ( چنان كه مادر عمّار ياسر را ابو جهل با طرزى فجيع بكشت ) عاقبت چنان كه در اين آيهء شريفه ياد شده * ( وَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ . . ) * به خيال افتادند كه با پيغمبر ( ص ) به مكر و بدسگالى بپردازند و او را باز دارند يا بكشند و يا اخراج كنند به اين خيال بعد از عقبهء دوم كه « بيعت حرب » در آنجا انجام يافت و مشركان از اجتماع انصار براى بيعت اطلاع يافتند سلاح برگرفتند و بسوى عقبه روى آوردند انصار به دستور پيغمبر ( ص ) پيش از رسيدن مشركان متفرق شدند و در پاسخ اين درخواست كه اگر دستور باشد متفرق نشوند و شمشير بكشند و مشركان را با زبان تيغ پاسخ گويند پيغمبر گفت « لم اؤمر بذلك » و آنان را به محاربه اذن نداد .\r\nدر همان عقبه از پيغمبر ( ص ) درخواست كردند كه با ايشان به مدينه روانه گردد پاسخ گفت ( انتظر امر الله ) به انتظار فرمان خدا مىباشم .\r\nمردان قريش ، بدون استثناء ، به عقبه رو نهادند حمزه و على با شمشير كشيده بر فراز عقبه ايستادند و حمزه بانك برداشت كه هر كس بخواهد از عقبه بگذرد از دم شمشير خواهد گذشت قريش ناگزير بازگشتند و بتعبير ابو الفتوح رازى ، در تفسير خود ، از ايمان و بيعت انصار « بشكوهيدند و بترسيدند كه كار رسول بلند شد . . » و با خود گفتند اگر كار محمد بدين گونه پيش رود كار ما تباه است و چه بسا كه يكى\r\n","description":"","footnote":"","page_name":" 111 ","page_number":138},
  {"content":"\r\nاز بزرگان و شيوخ قريش بدين محمد در آيد و روزگار بر ما سياه گردد پس مجلس شورى را ، كه به نام « دار النّدوه » خوانده مىشد ، و در آنجا اشخاصى كمتر از سن چهل سال حق عضويت نمىداشتند ، تشكيل دادند و چهل تن از مشايخ قريش مجتمع گرديدند تا در اين باره مشورتى كنند . آراء آنان مختلف شد :\r\nيكى به گرفتن و بند نهادن و در خانه حبس كردن و آب و نان از سوراخى بوى رساندن راى داد تا بدين طريق به هلاكت رسد شيخى نجدى ( كه در كلمات برخى از مؤرخان ، و شايد در برخى از روايات نيز به نام ابليس ياد شده و در آن جلسه جرح و تعديل آراء را متصدى گشته ) فساد اين رأى را تشريح ، و بطلان و ردّ آن را توضيح داد .\r\nديگرى رأى داده كه پيغمبر را بگيرند و بر شتر بندند و در بيابان رها سازند تا هلاك گردد باز پير مرد بر اين رأى اعتراض كرده است .\r\nسيمى كه به گفتهء برخى ابو جهل بوده ( و برخى گفته‌اند خود شيخ اين رأى را داده ) گفته است بهتر آن كه از هر قبيله يك تن دعوت گردد دعوت شدگان با هم اجتماع كنند و از قبيلهء بنى هاشم نيز يك تن در ميان ايشان باشد و اين اشخاص با هم بر محمد هجوم آورند و او را بكشند تا خون او در ميان همه قبايل عرب و قريش متفرق شود و بنى هاشم كه از طايفهء خودشان نيز يك تن در اين كار شركت داشته نتوانند خون او را مطالبه كنند پس ناچار به گرفتن ديه قانع شوند و ما دو ، بلكه ده ، ديه به ايشان بپردازيم و از اين گرفتارى رهايى يابيم شيخ نجدى اين رأى را ( كه به گفتهء برخى اين پيشنهاد از خود او بوده ) تأييد كرد و همه آن را پسنديدند .\r\nپيغمبر ( ص ) چون از اين مشاوره آگاه شد به مهاجرت دستور فرمود ، و چنان كه در كتب مفصل آورده شده ، شبى كه ايشان كشتن او را مصمّم بودند و بطور اجتماع به خانهء آن حضرت وارد گرديدند و به انتظار تمام شدن شب براى تمام ساختن كار\r\n","description":"","footnote":"","page_name":" 112 ","page_number":139},
  {"content":"\r\nدست به كار نشدند پيغمبر ( ص ) در حالى كه على عليه السلام در خوابگاه او خوابيد از ميان آن جمعيت كور باطن ، خارج و بسوى غار رهسپار و از آنجا ، به تفصيلى كه در سير و تواريخ ، و هم اخبار و احاديث گفته شده ، به جانب مدينه روانه گرديد .\r\nبه گفتهء برخى ، بر اين كه روز ورود حضرت به مدينه دوشنبه از ماه ربيع الاول بوده ارباب سير را اتفاق است و فقط در اين اختلاف كرده‌اند كه آن دوشنبه چه روزى از ماه ربيع الاول بوده پس برخى آن را اول و برخى دوم و برخى سيّم و برخى دوازدهم و برخى سيزدهم از آن ماه دانسته‌اند .\r\nدر روضهء كافى ( بنا بنقل مجلسى ) روايتى از على بن الحسين ( ع ) در بارهء چگونگى ورود پيغمبر ( ص ) به مدينه آورده شده كه چون بر تاريخ صدور احكامى اشتمال دارد خلاصهء مضمونش در اينجا نقل مىگردد . سعيد بن مسبب كه راوى اين روايت مىباشد چنين گفته است :\r\n« از على بن الحسين پرسيدم كه على را هنگام قبول اسلام چند سال بود ؟\r\nگفت ده سال داشت و او از همهء مردم زودتر به اسلام در آمد و ايمان آورد و سه سال پيش از همه نماز مىگزارد . نخستين نمازى كه با پيغمبر بگزارد نماز ظهر و آن در آن هنگام دو ركعت بود چه نمازها در مكه دو ركعت دو ركعت واجب گرديد و على با پيغمبر ( ص ) در مدت ده سال دو ركعت دو ركعت نماز مىگزارد .\r\n« پيغمبر ( ص ) هنگام مهاجرت به مدينه على را براى انجام دادن كارهايى ، كه جز او ديگرى از عهده بر نمىآمد ، در مكه بگذاشت و در روز پنجشنبه ، كه نخستين روز از ماه ربيع الاول از سال سيزدهم بعثت بود ، پيغمبر ( ص ) از مكه خارج و در ظهر روز دوازدهم از همان ماه به مدينه وارد شد پس در محل « قباء » نزول كرد و نماز ظهر را دو ركعت و عصر را نيز دو ركعت بگزارد و در آنجا به انتظار ورود على اقامت گزيد و نمازهاى يوميه را دو ركعت دو ركعت به جاى مىآورد .\r\n","description":"","footnote":"","page_name":" 113 ","page_number":140},
  {"content":"\r\n« در آن مدت ده پانزده ( به قولى دوازده ) روز در خانهء عمرو بن عوف منزل داشت تا على ( ع ) برسيد و در همان خانه وارد گرديد پس از ورود على از « قباء » بسوى بنى سالم بن عوف حركت كرد و اين روز روز جمعه و هنگام طلوع آفتاب بود چون به بنى سالم رسيد دور زمينى را خطى كشيد و آن را مسجد قرار داد و قبله اشرا معين كرد و هنگام ظهر دو خطبه بخواند و نماز جمعه در همان جا بگزارد و در همان روز با على بسوى مدينه روان شد و بهر خانواده از انصار كه مىرسيد مردم احترامش را به پاى مىخاستند و ورودش را به منزل خود درخواست مىكردند و از مىفرمود « جلو شتر را باز گذاريد او خود مأمور است و در آنجا كه بايد فرو مىخوابد تا رسيد بدين موضع كه مىبينى ( پس على بن الحسين با دست خود بدر مسجد پيغمبر ( ص ) آنجا كه نماز جنائز در آنجا خوانده مىشود اشاره كرد ) پس فرو خوابيد . پيغمبر فرود آمد و ابو ايوب بار و بنه را برگرفت و به خانهء خود برد پيغمبر ( ص ) و على در آنجا مىبودند تا مسجد پيغمبر و خانه براى او و على ساخته شد و از خانهء ابو ايوب به آن جا انتقال يافتند . . » پس از يكى دو سؤال و جواب ديگر على بن الحسين ( ع ) در پاسخ سؤال دوم سعيد اين مضمون را گفته است « . . خديجه پيش از هجرت به غصه بمرد و ابو طالب يك سال پس از وى در گذشت پيغمبر ( ص ) از آن پيش آمد بسيار اندوهناك و از تعدى و تجاوز قريش بيمناك و از ماندن در مكه ملول و غمناك بود تا از جانب خدا اين فرمان شريف الهى « اخرج من القرية الظالم أهلها » از ميان ستمگران بيرون شو و به مدينه رو آور و براى قتال آماده باش نازل شد پيغمبر ( ص ) بموجب اين فرمان الهى به مدينه مهاجرت كرد .\r\n« پرسيدم در چه زمانى نماز بدين وضع كنونى بر مردم واجب گرديد گفت در مدينه هنگامى كه دعوت آشكار و اسلام نيرومند و جهاد واجب گشت هفت ركعت بر نمازهاى روزانه افزوده شد . دو ركعت بر هر يك از ظهر و عصر و عشاء\r\n","description":"","footnote":"","page_name":" 114 ","page_number":141},
  {"content":"\r\nو يك ركعت بر نماز مغرب . . » بهر حال بنا به منقول از كتاب ( مناقب ) پيغمبر در سن پنجاه و سه سال روز دوشنبه از مكه خارج و پس از اين كه سه يا شش روز در غار ماند به مدينه رهسپار و روز دوشنبه دوازدهم يا يازدهم ربيع الاول ( كه بعد آغاز اين سال ، از محرم به حساب آمده و مبدأ تاريخ هجرى از اول محرّم يعنى دو ماه و كسرى پيش از هجرت واقعى قرار داده شده ) نخست در چهار فرسنگى مدينه به محلى كه به نام « قباء » خوانده مىشده وارد و از قباء به گفتهء برخى پس از تأسيس مسجد و توقف سه يا دوازده روز كه جمعهء همان هفته يا جمعه بعد از آن بوده با على عليه السلام كه از مكه رسيده بوده است بسوى مدينه رهسپار شده و در بطن وادى « رانونا » نماز جمعه اقامه كرده است .\r\nگفته‌اند نخستين موعظه‌اى كه پيغمبر در مدينه فرموده اين چند جمله است « أيّها النّاس أفشوا السّلام و اطعموا الطَّعام و صلوا الارحام و صلَّوا باللَّيل و النّاس نيام تدخلوا الجنّة و السّلام « 1 » » پيغمبر ( ص ) در روز ورود به مدينه براى نماز جمعه خطبه‌اى انشاء كرده است ( به عقيدهء برخى نخستين خطبه‌اى كه در مدينه آن حضرت القاء كرده همان است ) بى مناسبت نيست آن خطبه در اينجا آورده شود چه بر فرض اين كه بر احكامى فقهى مشتمل نباشد تا بعنوان « طريقيّت » براى بيان احكام فقهى نقلش ، در اين كتاب ، ضرورت يابد چون خطبه ، بطور عموم ، عنوان « موضوعيّت » به همرسانيده بدين معنى كه القاء آن در نماز جمعه يكى از احكام شده و بتعبير\r\n\r\n","description":"","footnote":"\r\n« 1 » - از تاريخ يعقوبى چنين ظاهر مىشود كه اين كلمات در مكه صادر شده و اگر چنين باشد دلالت مىكند بر اين كه حكم نماز شب در مكه : چنان كه پيش هم اشاره كرديم ، صدور يافته بوده است .\r\nيعقوبى چنين گفته است : و جمع صلَّى اللَّه عليه و آله و سلم و بنى عبد المطلب فقال : « يا بنى عبد المطلب افشوا السلام و صلوا الارحام و تهجّدوا و الناس نيام و اطعموا الطعام و اطيبوا الكلام تدخلوا الجنة بسلام »\r\n","page_name":" 115 ","page_number":142},
  {"content":"\r\nشيخ طبرسى پس از نقل خطبه « فلهذا صارت الخطبة شرطا فى انعقاد الجمعة » ، و بتعبير ديگر فقها ، « شرط انعقاد جمعه » گرديده و خصوص اين خطبه ، چنان كه از جنبهء اصل انشاء و القاء ، به حكم لزوم تأسّى ، حكم وجوب را افاده كرده ، از لحاظ اسلوب هم تأسى به آن بلكه خواندن عين آن به استحباب محكوم است آوردن آن به جا و به مورد مىباشد عين آن خطبه ، بنا به منقول از مجمع البيان ، اين است :\r\n« الحمد للَّه الَّذى احمده و استعينه و استغفره و استهديه و أومن به و لا اكفره و اعادى من يكفره و اشهد ان لا إله الَّا الله وحده لا شريك له و اشهد انّ محمّدا عبده و رسوله ارسله بالهدى و النّور و الموعظة على فترة من الرّسل و قلَّة من العلم و ضلالة من النّاس و انقطاع من الزّمان و دنوّ من الساعة و قرب من الاجل .\r\n« من يطع الله و رسوله فقد رشد و من يعصها فقد غوى و فرط و ضلّ ضلالا بعيدا أوصيكم بتقوى الله فاحذروا « 1 » ما حذّركم الله من نفسه « 2 » و انّ تقوى الله ، لمن عمل به على وجل و مخافة من ربّه ، عون صدق على ما تبغون من امر الآخرة . و من يصلح الَّذى بينه و بين الله فى امره فى السّرّ و العلانية لا ينوى بذلك الَّا وجه الله يكن له ذكرا فى عاجل امره و ذخرا فى ما بعد الموت حين يفتقر المرء إلى ما قدّم و ما كان من سوى ذلك * ( تَوَدُّ لَوْ أَنَّ بَيْنَها وَبَيْنَه أَمَداً بَعِيداً . وَيُحَذِّرُكُمُ الله نَفْسَه وَالله رَؤُفٌ بِالْعِبادِ ) *\r\n\r\n","description":"","footnote":"\r\n« 1 » - در تاريخ طبرى پس از اين كلمه اين جمله آورده شده است « فانّه خير ما اوصى به المسلم المسلم ان يحضّه على الآخرة و ان يامره بتقوى اللَّه فاحذروا »\r\n« 2 » - در تاريخ طبرى جملهء « و لا افضل من ذلك نصيحة و لا افضل من ذلك ذكرا ، و ان تقوى اللَّه . » پس از كلمهء « من نفسه » آورده شده است .\r\n","page_name":" 116 ","page_number":143},
  {"content":"\r\nو الَّذى صدّق قوله و نجّز وعده لا خلف لذلك فانه يقول * ( ما يُبَدَّلُ الْقَوْلُ لَدَيَّ وَما أَنَا بِظَلَّامٍ لِلْعَبِيدِ ) * . فاتّقوا الله فى عاجل امره و آجله فى السّرّ و العلانية فانّه * ( مَنْ يَتَّقِ الله يُكَفِّرْ عَنْه سَيِّئاتِه وَيُعْظِمْ لَه أَجْراً ) * و من يتّق الله * ( فَقَدْ فازَ فَوْزاً عَظِيماً ) * و انّ تقوى الله يوقّى مقته و « 1 » عقوبته و يوقّى سخطه . و انّ تقوى الله يبيضّ الوجوه و يرضى الرّبّ و يرفع الدّرجة خذوا بحظَّكم و لا تفرّطوا فى جنب الله فقد علَّمكم الله كتابه و نهج لكم سبيله ليعلم الَّذين صدقوا و يعلم الكاذبين فاحسنوا كما احسن الله إليكم و عادوا اعدائه * ( وَجاهِدُوا فِي الله حَقَّ جِهادِه . ) *\r\n* ( هُوَ اجْتَباكُمْ ) * و * ( سَمَّاكُمُ الْمُسْلِمِينَ ) * - * ( لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ ) * و لا حول و لا قوة الا با لله فاكثروا ذكر الله و اعملوا انه خير عن الدّنيا و ما فيها « 2 » لما بعد الموت فانّه من يصلح ما بينه و بين الله يكفه الله ما بينه و بين النّاس ، ذلك بأنّ الله يقضى الحقّ على النّاس و لا يقضون عليه ، و يملك من النّاس و لا يملكون منه الله اكبر و لا حول و لا قوّة با لله العلى العظيم « 3 » »\r\n\r\n","description":"","footnote":"\r\n« 1 » - طبرى « و يوقى عقوبته »\r\n« 2 » - جملهء « انه و ما فيها » در تاريخ طبرى نيست .\r\n« 3 » - ابن هشام در سيرهء خود نخستين خطبهء مدينه را بدين گونه ( پس از حمد و ثناء الهى ) آورده است :\r\n« امّا بعد أيّها الناس فقدّموا لأنفسكم ، تعلَّمنّ و اللَّه ليصعقنّ احدكم ثمّ ليدعنّ غنمه ليس لها راع ، ثمّ ليقولنّ له ربّه ، ليس له ترجمان و لا صاحب يحجبه دونه :\r\nألم ياتك رسولى فبلغك ؟ و آتيتك مالا و افضلت عليك ؟ فما قدّمت لنفسك ؟ فلينظرنّ يمينا و شمالا فلا يرى شيئا ثم لينظرنّ قدّامه فلا يرى غير جهنّم فمن استطاع ان يقى وجهه من النار و لو بشفّة من ثمرة فليفعل و من لم يجد فبكلمة طيّبة فانّه تجزى الحسنة عشر أمثالها إلى ضعف . و السّلام عليكم و رحمة اللَّه و بركاته » مقريزى نيز در كتاب « امتاع الاسماع » همين خطبه را بعنوان « اول خطبة خطبها انه قام فيهم » آورده است .\r\n","page_name":" 117 ","page_number":144},
  {"content":"\r\nدر دومين خطبه‌اى كه در مدينه انشاء و انشاد فرموده نسبت به قرآن مجيد كه نخستين مدرك استنباط احكام اسلامى و مهمترين ادله و اصول استناد فقهى است توصيه و تأكيد فرموده از اين رو عين آن نيز در اينجا آورده مىشود :\r\n« انّ الحمد للَّه احمده و استعينه . نعوذ با لله من شرور أنفسنا و سيّئات اعمالنا من يهده الله فلا مضلّ له و من يضلله فلا هادى له . و اشهد ان لا إله الَّا الله وحده لا شريك له ، انّ احسن الحديث كتاب الله قد افلح من زيّنه الله فى قلبه و ادخله فى الاسلام بعد الكفر ، و اختاره على ما سواه من احاديث النّاس ، انّه احسن الحديث ، و ابلغه ، احبّوا ما احبّ الله ، احبّوا الله من كلّ قلوبكم ، و لا تملَّوا كلام الله و ذكره و لا تقس عنه قلوبكم فانّه من كلّ ما يخلق الله يختار و يصطفى فقد سمّاه خيرته من الاعمال و مصطفاه من العباد و الصالح من الحديث و من كلّ ما أوتي النّاس الحلال و الحرام فاعبدوا الله و لا تشركوا به شيئا و اتّقوه حقّ تقاته و اصدقوا الله صالح ما تقولون بأفواهكم و تحابّوا بروح الله بينكم انّ الله يغضب ان ينكث عهده و السّلام »\r\n","description":"","footnote":"","page_name":" 118 ","page_number":145},
  {"content":"\r\n\r\nاحكام صادره در مدينه\r\nبطور كلى ، به استثناى چند حكمى كه قبل از هجرت در مكه صدور يافته و به استثناى معدودى از آنها كه شايد سال فتح مكه در مكه صادر گرديده باشد ، كليهء احكام فقهى در مدينه تشريع شده و بايد از مراجعه و مطالعه وقائع اين چند سال كه در خلال هجرت و رحلت بوده است زمان و سائر مناسبات آنها بدست آيد ليكن چنان كه بارها تصريح و اشاره شده جز اندكى از احكام كه زمان خاص و مناسبات مخصوص آنها معلوم است بقيه چنين نيست پس در اينجا نخست همان گونه احكام ياد مىگردد و از آن پس تمام آيات مدنى كه به احكام فقهى مربوط است آورده مىشود .\r\nحكم ديه و قصاص\r\nدر همان سال اول از هجرت و شايد اوائل آن سال ، براى جلوگيرى از وقوع اختلاف ميان انصار و مهاجران ، به دستور پيغمبر ( ص ) موادعه و قراردادى تنظيم شده كه بموجب مندرجات آن بين خود مسلمين و هم ميان ايشان و يهود اطراف مدينه معاهده واقع گرديده است . اين معاهده مبنى بر اين است كه يهود بر دين خود باقى و مالك مال خود باشند و در برابر اين مساعدت شرائطى را بر عهده گيرند .\r\nآن معاهده نامه يا « موادعه » مفصّل و غالب آن از موضوع بحث ما خارج است .\r\nدر طى آن عهدنامه چند فقره از اصول احكام اسلامى اندراج يافته كه آن فقرات ،\r\n","description":"","footnote":"","page_name":" 119 ","page_number":146},
  {"content":"\r\nاستخراج و در اين مقام ياد مىگردد « 1 » :\r\nپس از اين كه در آن قرارداد نوشته شده است كه : پيروان اسلام امّت واحده هستند و بايد بر خلاف شخص ياغى ، ظالم و مفسد آثم ، قيام و اقدام كنند اين عبارت در آن مندرج گشته است « . . و انّ أيديهم عليه جميعا ، و لو كان ولد احدهم ، و لا يقتل مؤمن مؤمنا فى كافر و لا ينصر كافرا على مؤمن ، و انّ ذمّة الله واحدة يجير عليهم ادناهم ، و انّ المؤمنين بعضهم موالى بعض دون النّاس . . ، و انّ سلم المؤمنين واحدة ، لا يسالم مؤمن دون مؤمن فى قتال فى سبيل الله الَّا على سواء و عدل بينهم . . » و انّ من اعتبط مؤمنا قتلا عن بيّنة فانّه قود به ، الَّا ان يرضى ولىّ المقتول و انّ المؤمنين عليه كافّة و لا يحلّ لهم الَّا قيام عليه » آياتى كه در بارهء بيان « وليّ دم » و « قصاص » و « ديه » وارد شده و از لحاظ زمان برخى از آنها « بطور يقين » مدتى پيش از اين موادعه صدور يافته و برخى ديگر بحسب ظاهر در حدود زمان آن صادر گشته در اينجا آورده مىشود :\r\n1 - آيهء 35 از سورهء « الاسراء » ( بنى اسرائيل - كه از سوره هاى مكيه است ) * ( وَلا تَقْتُلُوا النَّفْسَ الَّتِي حَرَّمَ الله إِلَّا بِالْحَقِّ وَمَنْ قُتِلَ مَظْلُوماً فَقَدْ جَعَلْنا لِوَلِيِّه سُلْطاناً فَلا يُسْرِفْ فِي الْقَتْلِ . . ) * 2 - آيهء 173 از سورهء البقره ( مدنيّه است )\r\n\r\n","description":"","footnote":"\r\n« 1 » - احكامى ديگر نيز در اين صحيفهء معاهده ، نام برده شده كه چون به همان زمان و همان معاهده اختصاص داشته و براى احكام فقهى عام . مدرك نيست ياد كردن آنها در اينجا بى مورد مىنمود .\r\n","page_name":" 120 ","page_number":147},
  {"content":"\r\n* ( يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى : الْحُرُّ بِالْحُرِّ وَالْعَبْدُ بِالْعَبْدِ وَالأُنْثى بِالأُنْثى فَمَنْ عُفِيَ لَه مِنْ أَخِيه شَيْءٌ فَاتِّباعٌ بِالْمَعْرُوفِ وَأَداءٌ إِلَيْه بِإِحْسانٍ . ذلِكَ تَخْفِيفٌ مِنْ رَبِّكُمْ وَرَحْمَةٌ فَمَنِ اعْتَدى بَعْدَ ذلِكَ فَلَه عَذابٌ أَلِيمٌ وَلَكُمْ فِي الْقِصاصِ حَياةٌ يا أُولِي الأَلْبابِ لَعَلَّكُمْ تَتَّقُونَ ) * 3 - آيهء 94 از سورهء « النّساء » ( مدنى است ) * ( وَما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَدِيَةٌ مُسَلَّمَةٌ إِلى أَهْلِه إِلَّا أَنْ يَصَّدَّقُوا فَإِنْ كانَ مِنْ قَوْمٍ عَدُوٍّ لَكُمْ وَهُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ وَإِنْ كانَ مِنْ قَوْمٍ بَيْنَكُمْ وَبَيْنَهُمْ مِيثاقٌ فَدِيَةٌ مُسَلَّمَةٌ إِلى أَهْلِه وَتَحْرِيرُ رَقَبَةٍ مُؤْمِنَةٍ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ الله وَكانَ الله عَلِيماً حَكِيماً وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها وَغَضِبَ الله عَلَيْه وَلَعَنَه وَأَعَدَّ لَه عَذاباً عَظِيماً ) * آيهء 35 از سورهء المائده ( مدنى است ) * ( . . مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً ) * .\r\n5 - آيهء 86 از سورهء 25 ( الفرقان ) ( مكَّى است ) * ( وَالَّذِينَ لا يَدْعُونَ مَعَ الله إِلهاً آخَرَ وَلا يَقْتُلُونَ النَّفْسَ الَّتِي حَرَّمَ الله إِلَّا بِالْحَقِّ وَلا يَزْنُونَ وَمَنْ يَفْعَلْ ذلِكَ يَلْقَ أَثاماً يُضاعَفْ لَه الْعَذابُ يَوْمَ الْقِيامَةِ . . ) * آيهء 152 از سورهء 6 ( الانعام ) ( مكَّى است ) * ( وَلا تَقْرَبُوا الْفَواحِشَ ) *\r\n","description":"","footnote":"","page_name":" 121 ","page_number":148},
  {"content":"\r\n* ( ما ظَهَرَ مِنْها وَما بَطَنَ وَلا تَقْتُلُوا النَّفْسَ الَّتِي حَرَّمَ الله إِلَّا بِالْحَقِّ ) * .\r\nاين شش آيه كه در اينجا آورده شده گر چه سه آيهء نخست به اين مورد ، يعنى ببيان ديه و قصاص ، مربوط است نه سه آيهء اخير ليكن در اينجا سه آيهء اخير نيز آورده شد تا راجع به حكم قتل ، بطور كلى ، آن چه به نظر مىرسد ، بر وجه اجمال ، در اين موضع بيان شود .\r\nدر بارهء قتل بايد امور زير دانسته شود :\r\n1 - اعراب جاهلى نسبت به اين موضوع چه معمول مىداشته‌اند ؟\r\n2 - اين موضوع در دين يهود ، كه در جزيرة العرب ساكن و با عرب حجاز مجاور و معاشر بوده‌اند ، چه حكمى داشته است ؟\r\n3 - دين اسلام در بارهء قتل چه دستورى داده و از آياتى كه در اين باره وارد شده چه استفاده مىشود ؟\r\nدر قسمت نخست آن چه از مواضع متفرقه ، در طى مطالعات بسيار ، بدست مىآيد اينست كه عرب جاهلى در مرحلهء نخست و تا حد امكان به قصاص توجه مىداشته و چون از آن نوميد مىشده بديه قناعت مىكرده است ليكن حد قصاص و هم قدر ديه و شايد طرز اين دو نيز باختلاف اوضاع و احوال و قدرت و ضعف قبائل ، اختلاف و تفاوت پيدا مىكرده است .\r\nاعراب چون حكومت واحدهء مركزى و قانونى واحد كه بر همه حاكم باشد نمىداشته‌اند بلكه طايفه طايفه و قبيله قبيله زندگى مىكرده‌اند اين افخاذ و بطون يا قبائل و شعوب به اعتبار افراد قوم و قبيلهء خود وضعى مىداشته و به اعتبار قبائل ديگر حالى ديگر براى آنها مىبوده است : راجع بقتل بحسب معمول اگر فردى از افراد قبيله‌اى يكى از افراد قبيله‌اى ديگر را بقتل مىرسانده قانونى كه تكليف همه را نسبت به اين پيش آمد ، قطعى و مسلم كند در ميان نبوده و يا اگر مىبوده مورد عمل\r\n","description":"","footnote":"","page_name":" 122 ","page_number":149},
  {"content":"\r\nنمىشده بلكه متداول و متعارف اين بوده كه ، به حكم عصبيت ، طايفهء قاتل از او حمايت و پشتيبانى مىكرده و او را براى قصاص به طائفه مقتول تسليم نمىكرده‌اند همين عصبيت در طايفه مقتول نيز مىبوده و بر اثر اين ، حمايت اشتداد مىيافته و در نتيجه بر اثر يك قتل كه از روى جهل و نادانى پيش آمده بوده ميان دو قبيله كار به مقاتله مىانجاميده است « 1 » و بسا كه سالهايى متمادى اين كشت و كشتار و خونريزى ادامه مىيافته تا هر دو قبيله ضعيف مىگشته و با هم بطور موقت سازش مىكرده‌اند و در اين ميان اگر از طايفهء مقتول كسى به قاتل يا يكى از منسوبان نزديك او دست مىيافته و او را مىكشته دوباره مطلب از سر شروع مىشده و مطلع تجديد مىگرديده و در حقيقت ، افراط و اسراف در خونريزى به عمل مىآمده است .\r\nشايد به ندرت هم اتفاق افتاده باشد كه قبيله قاتل به واسطهء ضعف و زبونى ناچار شده باشند قاتل را براى قصاص تسليم كنند . و هم اگر اتفاق مىافتاده است كه طايفهء مقتول شخص قاتل را بدست مىآورده و بطور غفلت يا با اطلاع او را بقتل مىرسانده‌اند قانع مىبوده و كشتن او را براى قصاص كافى مىدانسته و شايد با قبيلهء قاتل كارى نمىداشته‌اند ليكن قبيلهء قاتل باز قاتل را مقتول خود دانسته و مدّعى عليه عنوان مدّعى پيدا مىكرده است .\r\nبرخى از اوقات كه قبيلهء مقتول ، قوى بوده از همان ابتداء به كشتن تنهاى قاتل اكتفا نمىداشته يعنى گر چه طايفهء قاتل حاضر مىشده‌اند كه شخص قاتل را تسليم كنند\r\n\r\n","description":"","footnote":"\r\n« 1 » - بلكه به گفتهء زجّاج براى يك لطمه و تپانچه كه فردى از يك قبيله بر ديگرى از قبيلهء ديگر مىزده كار به مقاتله مىانجاميده است . مجلسى ( در باب نوادر غزوات ) در ذيل آيهء * ( وَلكِنَّ اللَّه أَلَّفَ بَيْنَهُمْ\r\nچنين گفته است . قال الزجّاج و هذا من الآيات العظام و ذلك ان النّبي ( ص ) بعت إلى قوم أنفسهم شديدة بحيث لو لطم رجل من قبيلة لطمة قاتل عنه قبيلته فالَّف الايمان بين قلوبهم حتى قاتل الرجل اباه و اخاه و ابنه »\r\n","page_name":" 123 ","page_number":150},
  {"content":"\r\nباز هم قبيلهء صاحب خون به كشتن تنهاى قاتل قانع نمىشده است « 1 » .\r\nاسلام براى جلوگيرى از اين اسراف و افراط در نخستين آيه كه در اينجا آورده شد و شايد نخستين آيه‌اى باشد كه در اين موضوع در مكه صدور يافته ، قتل را بر دو گونه قرار داده : قتل به حق و قتل به ناحق آنگاه مقتول را به مظلوم و غير مظلوم منقسم ساخته و براى مقتول مظلوم به غير حق ، ولىّ معين كرده و او را از اسراف در قتل به وسيلهء نهى صريح باز داشته است .\r\nدر بارهء شأن نزول آيهء دوم دو قول نقل شده كه تا اندازه‌اى به آن چه گفتيم اشعار دارد : ابو الفتوح رازى آن دو قول را چنين آورده است .\r\n\r\n","description":"","footnote":"\r\n« 1 » - در اين زمينه قضايا زياد است از باب نمونه قضيهء عمرو بن هند كه ، به قولى ، چون بنى تميمرا سوزانده به نام « محرّق » هم خوانده شده در اينجا ياد مىگردد : « عمرو بن هند را برادرى بود كه در قبيلهء بنى تميم شير خورده و در آنجا بوده روزى هنگام شكار به شترى چند كه متعلق به مردى از بنى تميم بوده برخورد مىكند در ميان آنها ناقه‌اى زيبا نظرش را جلب مىكند پس تيرى به حيوان مىزند و او را عقر ( پى ) مىكند صاحب شتر چون بر واقعه آگاه مىشود برادر عمرو را مىكشد . عمرو نذر مىكند كه صد نفر از بنى تميم به جاى برادر خود بكشد پس برايشان مىتازد و همهء كسانى را كه بر ايشان دست مىيابد اسير مىگيرد آنگاه بر پشته‌اى برمىآيد و سوگند ياد مىكند كه آن قدر از ايشان بكشد كه خون به زمين پشته برسد ! ! و ايشان را بسوزاند پس به او مىگويند با اين طرز كشتار كه دستور داده‌اى بنى - تميمرا از زمين نابود مىسازى اين شفاعت به اين اندازه در او اثر مىكند كه با سوگند مىگويد تا صد نفر از بزرگان ايشان را نياوريد كه به جاى برادرم بكشم دست از كشتار بر نمىدارم . با تفحص زياد 99 تن بدست آوردند دستور داد در زمين گودى كردند و همهء فراوان در آن ريختند و آنها را آتش زدند و آن بىچارگان را يكى بعد از ديگرى در ميان آتش افكندند ! ! در اين ميان سوارى از آن نواحى مىگذشت از دور دود را ديد و بوى گوشت به مشامش رسيد به گمان اين كه طعامى براى مردم مىپزند آن راه را پيش گرفت و چون به آن جا رسيد و ديد آن چه ديد بسيار متأثر گرديد . عمرو گفت ببينيد اين مرد كيست ؟ او را گرفتند و به نزد عمرو بردند از او پرسيد از چه قبيله‌اى هستى معلوم شد او نيز از بنى تميم مىباشد چون عمرو براى صد نفر نذر كرده بود و يكى كسر داشت دستور داد او را نيز در آتش افكندند تا نذرش كامل گردد و صد نفر تمام به جاى يك تن ، پس از آن همه كشتار ، كشته و سوزانده شوند ! ! اين نمونه ايست از اسراف و افراط كه ، در عرب جاهلى ، قوى نسبت به ضعيف روا مىداشته است .\r\n","page_name":" 124 ","page_number":151},
  {"content":"\r\n« مفسران خلاف كردند : شعبى و كلبى و مقاتل گفتند سبب نزول آيه آن بود كه جماعتى را در جاهليت پيش از اسلام به روزگارى اندك ، از ميان كارزارى افتاد و كشتگان و مجروحان از هر دو ، گروه پديد آمدند . چون رسول عليه السلام آمد به حكومت پيش او آمدند تا چه بايد كردن خداى تعالى اين آيه را فرستاد . سعيد جبير گفت سبب نزول آن بود كه دو قبيله بودند : يكى اوس يكى خزرج از ميان ايشان قتالى افتاد و يكى از يكى قويتر بود اقوياء ضعفا را گفتند ما بهر بنده‌اى آزادى را بكشيم و بهر زنى مردى را و بهر مردى دو مرد را خداى تعالى اين آيه را فرستاد كه * ( كُتِبَ عَلَيْكُمُ الْقِصاصُ . . ) * الآية » .\r\nباز در ذيل وجوهى كه براى جواب از اشكالى به اين خلاصه « كه به اتفاق مفسّران « كتب » بمعنى « فرض » مىباشد و فرض قصاص با اختيارى كه براى گرفتن ديه يا عفو قاتل ، بولىّ دم داده شده منافات دارد » ، گفته ، و در يكى از آنها آيهء * ( فَقَدْ جَعَلْنا لِوَلِيِّه سُلْطاناً فَلا يُسْرِفْ فِي الْقَتْلِ ) * را متذكر گشته ، چنين آورده است :\r\nپس مراد حجر اولياء مقتول است على القصاص بمقتولهم لقاتله دون غيره من البرءاء » و همو در ذيل جملهء * ( وَلَكُمْ فِي الْقِصاصِ حَياةٌ ) * كه آيهء 174 از سورهء البقرة مىباشد ، چنين آورده است :\r\n« . و سدّى گفت مراد آن است كه در قصاص حياة است يعنى پيش از اسلام به يك مرد ده مرد را بكشتندى به گزاف ، گفت من قصاص نهادم به سويّه تا بنفس بيشتر از نفس نكشند . پس اين قضيه موجب آن بود كه در قصاص حياة باشد » .\r\nپس موضوع قصاص بىگمان در عرب ، اصلى ثابت داشته . ديه نيز در زمان جاهليت معمول بوده « 1 » ليكن مقدار آن شايد ثابت نبوده و بهر حال شايد چنان كه قصاص را در\r\n\r\n","description":"","footnote":"\r\n« 1 » - « و كانوا ياخذون فى دية النفس مائة ابل » ( بلوغ الارب )\r\n","page_name":" 125 ","page_number":152},
  {"content":"\r\nجاهليت بر قصاص در اسلام ، از لحاظ كمّيّت ، فزونى بوده ديه نيز در جاهليان از صد شتر يا هزار دينار كه در اسلام معين گرديده بيشتر مىبوده است « 1 »\r\n\r\n","description":"","footnote":"\r\n« 1 » - در اسلام در بارهء ديه از جهاتى چند اقوالى مختلف مىباشد فى المثل اختلاف است كه جنس آن چه باشد و آيا تغليظ بايد به عمل آيد يا تخفيف و آيا حالّ است يا مؤجّل ؟ و آيا اگر مؤجّل باشد يك سال است يا سه سال ؟ و آيا ديهء ذّمى هم چون ديهء مسلم است يا نيم يا ثلث آن ؟\r\nابو الفتوح در ذيل تفسير آيهء 94 از سورهء « النّساء » * ( وَما كانَ لِمُؤْمِنٍ\r\nچنين آورده است : « اما ديت به نزديك ما شش جنس باشد شتر و گاو و گوسفند و زر و سيم و حلَّه : اگر مرد اهل گاو باشد دويست گاو و اگر از اهل گوسفند باشد هزار گوسفند و اگر از اهل زر باشد هزار دينار و اگر اهل درم باشد ده هزار درم و اگر از اهل حله باشد دويست حله و اين قول ابو يوسف و محمد بن الحسن است و احمد بن حنبل الا آن است كه ايشان از گوسفند دو هزار گفتند و ابو حنيفه گفت : اصل او سه است : زر ، درم و شتر الا آنست كه گفت : مخيّر باشد و اعواز شرط نكرد . و شافعى را دو قول است : در قديم گفت : صد شتر اگر نيابند يا هزار دينار يا دوازده هزار درم و شتر فاضلتر باشد و قولى ديگر آنست كه در جديد گفت : صد شتر بايد اگر نيابد انتقال كند با بهايش چندان كه بر آيد . و در روايت بعضى از اصحاب ما از درم دوازده هزار آمده است .\r\n« آن كه در تغليظ و تخفيف آن خلاف كردند و ديت عمد به تغليظ ستانند : اگر زر باشد هزار دينار سرخ و اگر شتر باشد صد شتر تمام سال . و شافعى گفت در قتل عمد و شبيه عمد ديت بر سه ثلث باشد : سى حقّه و آن سه ساله باشد در چهارم شده ، كه مستحق ركوب باشد ، سى جذعه و آن پنج ساله باشد و چهل خلفه و آن آبستن باشد فى بطونها أولادها و محمد بن الحسن هم اين گفت و ابو حنيفه و ابو يوسف و ثورى گفتند از چهار ربع باشد : ربعى بيست و پنج بود بنت مخاض و آن يك ساله باشد و بيست و پنج بنت لبون و آن دو ساله باشد و بيست و پنج حقه و بيست و پنج جذعه « و ديت عمد به نزديك ما حال باشد و به نزديك بيشتر اصحاب ما ، و بعضى اصحاب گفتند : يك سال از او بستانند و شافعى چنان گفت كه قول اول ما است كه حال باشد و ابو حنيفه گفت :\r\nسه سال ستانند » .\r\nآنگاه اختلاف در ديهء عمد « شبيه الخطا » را ذكر كرده و در آخر اين قسمت گفته است : « و مالك گفت : قصاص واجب باشد در « شبيه العمد » چنان كه در « عمد » ، و ديت نبود . » پس از آن ديت قتل خطا و اختلافات آن را نقل كرده و از آن پس گفته است : « اما ديت اهل ذمه ، بهرى گفتند : كه چون ديهء مسلمانان است و اين روايت كرده‌اند از و اين مذهب ابو حنيفه است و اصحاب او . و بعضى ديگر گفتند : نيمهء ديت مسلمان باشد و اين روايت از و بعضى ديگر گفتند بر ثلث ديهء مسلمان باشد و اين قول سعيد بن المسيّب است و مذهب شافعى و اسحاق و ابو ثور . و احمد بن حنبل گفت : اگر قتل عمد باشد مانند ديهء مسلمان باشد و اگر خطا بود نيمهء ديت مسلمان . و معاهد و مستأمن و ذمى يك معنى دارد ، و به نزديك ما هشتصد درم باشد و فرقى نبود ميان اهل كتاب ، اعنى جهودان و ترسايان ، و ميان گبركان در اين باب به نزديك ما كه ديت هر يك از ايشان هشتصد درم باشد و مذهب شافعى و مالك با مذهب ما موافق است در اين باب . و عمر عبد العزيز گفت : ديت او نيمهء ديت مسلمان باشد چنان كه در اهل كتاب گفت . و ابو حنيفه گفت : ديت او چون ديت مسلمان باشد . »\r\n","page_name":" 126 ","page_number":153},
  {"content":"\r\nابو الفتوح ، در ذيل تفسير جملهء * ( فَاتِّباعٌ بِالْمَعْرُوفِ ) * ، كه در طيّ آيهء 173 از سورهء البقره مىباشد ، و در اينجا آورده شده ، چنين گفته است « . . و ستاننده زيادت نخواهد بيانش حديث رسول عليه السلام گفت : « من زاد بعيرا فى ابل الدّيات و فرائضها فمن امر الجاهلية » گفت هر كه يك شتر بيفزايد در ديات و فرائض او از كار جاهليت باشد . » باز همو در ذيل تفسير * ( فَمَنِ اعْتَدى بَعْدَ ذلِكَ فَلَه عَذابٌ أَلِيمٌ ) * ، كه آيهء 173 از سورهء البقره به آن ختم مىشود ، چنين آورده است : « . . حسن بصرى گفت : سبب آن بود كه در جاهليت چون كسى كسى را به كشتى به حمايت قبيله منيع شدى ايشان ديه بدادندى اينان امان دادندى بعد از قبول ديه چون ايمن شدى از آنجا بيامدندى او را بكشتندى و ديه بينداختندى خداى تعالى بر آن تهديد كرد » .\r\nدر قسمت دوم يعنى حكم آن در يهود و نصارى چنان كه از مواضع متفرق استفاده مىشود يهود از لحاظ عمل كم و بيش با آن چه از عمل مشركان و جاهليان نقل شد توافق مىداشته‌اند يعنى كيفيّت و كمّيّت قصاص و ديه در ميان ايشان تابع قوّت و ضعف\r\n","description":"","footnote":"","page_name":" 127 ","page_number":154},
  {"content":"\r\nطوايف آنان مىبوده و بر اثر تغيير و تبديل قوت و ضعف ، تغيير و تبديل مىيافته است ليكن از لحاظ حكم ناگزير در توراة ميزانى عادلانه و ثابت براى آن مقدّر و مقرّر بوده است .\r\nاما اين كه در عمل كم و بيش مانند اهل جاهليت بوده‌اند . در تواريخ و احاديث مواردى ديده مىشود كه بر آن اشعار دارد . از جمله مجلسى قسمتى را بدين مضمون آورده است « بيضاوى گفته است . روايت شده كه احبار و دانشمندان يهود با خود گفتند : برويم و با محمد ملاقات كنيم شايد او را از دينش برگردانيم پس به ملاقاتش رفتند و گفتند : تو مىدانى ما دانشمندان يهود هستيم و اگر ما ترا پيرو شويم همهء يهود از تو پيروى خواهند كرد . ميان ما و ميان قوم ما دشمنى و خصومت رخ داده تو به سود ما و به زيان ايشان حكم كن تا به تو ايمان آوريم و به دينت بگرويم پيغمبر اباء كرد و اين آيه فرود آمد * ( أَ فَحُكْمَ الْجاهِلِيَّةِ يَبْغُونَ ) * ؟ ! ! گفته شده كه اين آيه در بارهء بنى قريظه و بنى نضير نازل گرديده كه از پيغمبر خواستند تا او در بارهء حكم قتل به تفاضلى كه حكم جاهليت بود ، حكم كند . » باز مجلسى از طبرسى از حضرت باقر عليه السلام و از جمعى از مفسران قضيه‌اى نقل كرده كه به خوبى مىرساند كه ميان يهود از لحاظ عمل ، تفاضل در قصاص متداول بوده است . اين قضيه را نيز ابو الفتوح در ذيل آيهء 46 از سورهء پنجم ( المائدة ) در تفسير خود آورده كه عينا در اينجا نقل مىشود .\r\nاصل قضيه اين بوده كه :\r\n« دو كس از اشراف و معروفان اهل خيبر زنا كردند و ايشان محصن بودند و در توراة حكم ايشان رجم بود و ايشان را نمىبايست رجم كنند ايشان را براى حرمت و شرفشان و طمع داشتند كه در شرع رسول ( ص ) آن را تخفيف باشد و اهل خيبر را با رسول حرب بود كس فرستادند به جهودان بنى قريظه و بنى نضير و گفتند ما را حادثه اى\r\n","description":"","footnote":"","page_name":" 128 ","page_number":155},
  {"content":"\r\nباشد و مىخواهيم كه از محمد فتوى پرسيم اكنون شما را با او صلح است اين كسان ما را آنجا براى تا اين مسأله بپرسند . . » آنگاه آنان به حضور پيغمبر مشرف شده و آن حضرت « رجم » را معين كرده و « آن قوم را خوش نيامد ، و قبول نكردند رسول گفت : از من قبول نكنى و در كتاب شما رجم است گفتند : نيست . . » پيغمبر ( ص ) ابن صوريا را كه اعلم دانشمندان جهود بود به حكميت پيشنهاد كرد به پذيرفتند و او را از خيبر بياوردند پيغمبر ( ص ) گفت : « تو پسر صوريايى ؟ گفت : آرى .\r\nگفت : تو توراة را از همه جهودان به بدانى ؟ گفت : ايشان چنين مىگويند » آنگاه او را بر راست گويى سوگند داد و اين حكم را از توراة از وى بپرسيد و حكم رجم و سبب عمل نكردن يهود را به آن بگفت . يهود « او را ملامت كردند و گفتند : شرط است اين كه تو كردى كشف اسرار و هتك استار . . » و او « گفت آن سوگند كه محمد بر من داد روا نداشتم آن را خلاف كردن و ترسيدم كه خداى تعالى مرا به تعجيل عقوبت كند . . » در آخر ابن صوريا پس از پرسشهايى چند و شنيدن پاسخ آنها اسلام اختيار كرد و « ايمان آورد و جهودان در افتادند و او را دشنام دادن گرفتند » قضيهء حكم رجم در اينجا خاتمه مىيابد . از اينجا موضوع حكم قصاص قتل به ميان مىآيد و در اين زمينه عبارت ابو الفتوح چنين است « . . چون خواستند تا برخيزند بنو قريضه در بنى النظير آويختند و گفتند يا محمد اينان برادران مايند پدران ما يكىاند و دين ما يكيست چرا بايد تا اگر ايشان از ما يكى را بكشند انصاف ما ندهند و ما را تمكين قصاص نكنند ديت دهند هفتاد وسق خرما و اگر ما از ايشان كسى را بكشيم قصاص خواهند از ما و اگر ديه دهيم مضاعف بستانند صد و چهل وسق خرما و اگر ما از ايشان مردى را كشيم از ما دو مرد كشند\r\n","description":"","footnote":"","page_name":" 129 ","page_number":156},
  {"content":"\r\nو اگر ما از ايشان زنى كشيم به قصاص مردى كشند از ما و اگر ما بنده‌اى را كشيم ما ايشان از ما آزادى كشند و جراحات ما بر نيمهء جراحات ايشان است ؟ از ميان ما حكم كن در اين باب خداى تعالى اين آيه را فرستاد تا ، * ( وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الظَّالِمُونَ . . ) * .\r\nاما اين كه توراة و انجيل حكمى عادلانه و ثابت براى ديه و قصاص مىداشته از آن چه گفته شد تا حدى معلوم گرديد و خود اين آيه ( آيهء 49 از سورهء المائده ) * ( وَكَتَبْنا عَلَيْهِمْ فِيها أَنَّ النَّفْسَ بِالنَّفْسِ وَالْعَيْنَ بِالْعَيْنِ وَالأَنْفَ بِالأَنْفِ وَالأُذُنَ بِالأُذُنِ وَالسِّنَّ بِالسِّنِّ وَالْجُرُوحَ قِصاصٌ فَمَنْ تَصَدَّقَ بِه فَهُوَ كَفَّارَةٌ لَه وَمَنْ لَمْ يَحْكُمْ بِما أَنْزَلَ الله فَأُولئِكَ هُمُ الظَّالِمُونَ ) * كه هم اكنون سبب نزول آن نقل و دانسته شد كه مورد تصديق يهود هم واقع گرديده است به خوبى صراحت دارد بر حكم قتل در توراة .\r\nابو الفتوح ، در ذيل تفسير آيهء 174 ، از سورهء البقره * ( ذلِكَ تَخْفِيفٌ مِنْ رَبِّكُمْ وَرَحْمَةٌ . . ) * چنين آورده است . « و آن اشارت است به جملهء آن چه رفت از بيان و حديث عفو و آداب دهنده و ستاننده . اين جمله از خداى تعالى تخفيف و رحمت است :\r\nتخفيف تكليف و نظر رحمت در حق بندگانش . عبد الله عباس مىگويد : براى آن چنين گفت كه اهل توراة را « قصاص » بود و ديت و عفو نبود و اهل انجيل را « عفو » بود و ديه و قود نبود . حق اين آيه فرستاد و تفصيل داد به اين سه چيز و از هر سه ، عفو نيكوتر باشد . » از آن چه تا كنون گفته شد چگونگى آن چه در ميان اعراب جاهلى معمول بوده و هم آن چه در ميان يهود از لحاظ حكم و عمل وجود داشته و هم دستورهاى اسلامى معلوم گرديد ليكن در دستورهاى اسلامى نكاتى در اين موضوع هست كه قابل توجه و شايان تذكر مىباشد و در اينجا بطور اشاره ياد مىگردد :\r\n1 - اين كه چون در ميان اعراب جاهلى و جهودان اسراف در قصاص متداول بوده\r\n","description":"","footnote":"","page_name":" 130 ","page_number":157},
  {"content":"\r\nدر نخستين آيه كه در مكه صادر گرديده پس از امضاء و تصويب اصل قصاص ، نخست شرائطى ، از قبيل ناحق بودن قتل و مظلوم بودن مقتول ، تعيين و از آن پس عصبيت قبيله‌اى و قومى را تحديد كرده و حق استفادهء از قصاص را بخصوص ولىّ دم مخصوص و آنگاه خود ولىّ قتل را نيز محدود ساخته و بطور صريح او را از افراط و اسراف ممنوع فرموده است .\r\n2 - قتل را به اقسام عمدى محض و خطاى محض و خطاء شبيه بعمد تقسيم و احكام هر يك را تفكيك كرده است .\r\n3 - در بارهء قتل عمد ، علاوه بر مجازات دنيوى سختترين عقوبت اخروى را بطور تفصيل و تأكيد ( بعنوان در جهنم جاويدان بودن مورد غضب و لعن خدا واقع شدن و به عذابى عظيم گرفتار گشتن ) براى قاتل ياد كرده است .\r\n4 - در قتل عمد قصاص را عزيمت قرار نداده بلكه بولىّ دم رخصت و اختيار داده شده كه اگر بخواهد قصاص كند و اگر بخواهد ديه بگيرد و اگر بخواهد قاتل را ببخشد و در اين ترخيص ، هم رعايت حال قاتل و هم رعايت حال ولىّ دم به عمل آمده است .\r\n5 - در مورد قتل : به عفو و بخشش كمال توجه و عنايت را مبذول داشته و تخفيف و رحمت را از راه تشويق به عفو تكميل كرده است .\r\nقطع نظر از آيات شريفه در رواياتى نيز در بارهء عفو تأكيد به عمل آمده از آن جمله ابو الفتح رازى نوشته است :\r\n« علقمة بن وائل الحضرمى روايت كرد از پدرش كه مردى مردى را بكشت در عهد رسول ، اولياء مقتول او را پيش رسول عليه السلام آوردند رسول ولىّ مقتول را گفت :\r\nافتد ترا كه عفو بكنى از اين مرد ؟ گفت : نه يا رسول الله . گفت : ديه بستانى ؟ گفت : نه .\r\nگفت : چه خواهى ؟ گفت : قصاص ! گفت : « 1 » برو قصاص كن او را . چون مرد برفت او را\r\n\r\n","description":"","footnote":"\r\n« 1 » - و در روايتى ديگر گفت « پس تو مثل او باشى . مرد گفت : يا رسول اللَّه عفوش كردم » و به گفتهء ابو الفتوح « اهل علم اين را تاويلى كردند بر دو وجه ، يعنى آن كه تو مثل او باشى : يكى آن كه تو چون او قاتل باشى نه آن كه چون او مأثوم باشى چه قصاص حق او بود . وجه ديگر آن كه چون قصاص كنى ترا بر او فضلى نبود پس در نفى فضل و مردى تو چون او باشى » .\r\n","page_name":" 131 ","page_number":158},
  {"content":"\r\nقصاص كند باز خواندش . گفت : عفو كنى ؟ گفت : نه . گفت : ديه بستانى ؟ گفت : نه ، جز قصاص نكنم ! گفت : برو . چون برفت دگر باره باز خواندش او را . گفت : عفو كنى يا ديه قبول كنى ؟ گفت : نه . رسول گفت : اگر عفو كنى كفارتى باشد ترا و صاحب ترا گفت : يا رسول الله عفو كردم » .\r\nباز همو گفته است « عدىّ بن ثابت الانصارى روايت كرده كه در عهد بعضى صحابه مردى ، مردى را طعنه زد و بكشت اولياء مقتول او را به حكومت آوردند قاتل يك ديه عرض كرد اولياء مقتول قبول نكردند دو تا كرد قبول نكردند به سه كرد قبول نكردند .\r\nيكى از جملهء صحابهء رسول گفت : من از رسول شنيدم كه هر كه او عفو كند كسى را از خونى يا كم از آن ، كفارهء گناه او باشد از آن روز كه از مادر زاده باشد تا آن روز كه آن صدقه كرده باشد . . » 6 - مصلحت شرعى و حكمت و فلسفهء اجتماعى حكم قصاص را به فصيحتر و بليغتر عبارتى بيان كرده آنجا كه گفته است * ( وَلَكُمْ فِي الْقِصاصِ حَياةٌ ) * و منظور از اين جمله به گفتهء عامّهء مفسران اين است كه وضع حكم و قصاص ، آن را كه خواهد كسى را به ناحق بكشد از ارتكاب اين كار باز مىدارد و فكر اين كه به قصاص خواهد رسيد موجب ترس و بيم او و مانع اقدامش بدين عمل خواهد شد ، و در نتيجه زندگانى افراد تأمين خواهد گرديد و به گفتهء سدّى از اين جمله « مراد آنست كه در قصاص حياة است يعنى پيش از اسلام به يك مرد ده مرد را بكشتندى به گزاف گفت من قصاص نهادم به سويّه تا بنفس بيشتر از نفس نكشند پس اين قضيه موجب اين بود كه در قصاص حياة باشد . »\r\n","description":"","footnote":"","page_name":" 132 ","page_number":159},
  {"content":"\r\nاين آيه چنان كه اشاره شد يكى از آياتى است كه از لحاظ فصاحت و بلاغت ، به نام است . در برخى از كتب معانى بيان اين آيه با بهترين جمله‌اى كه در اين موضوع گفته شده القتل انفى للقتل سنجيده و متجاوز از بيست وجه براى برترى و بهترى اين آيه بر شمرده شده است .\r\nابو الفتوح رازى بعضى از آنها را ياد كرده كه براى نمونه عين عبارتش در اينجا نقل مىشود : « و اين آيه از آيات مشار إليها است در فصاحت براى تضمين اين معانى در الفاظى چنين موجز ، عذب ، بر وجه كنايت چنان كه ظاهر بر عكس نمايد از مراد . بابى باشد جامع انواع فصاحت را و آن كه بر هر وجه كه اين معنى گفتند حكماء بر طريق مثل من قولهم « القتل للقتل » و القتل انفى للقتل » و « قتل البعض احياء للجميع » و « أكثروا القتل ليقلّ القتل » با آن كه حروف بيش از آن است كه لفظ قرآن را ، از عذوبت و طراوت ندارد كه * ( وَلَكُمْ فِي الْقِصاصِ حَياةٌ ) * ديگر آن كه قصاص ، منبئ باشد از قتلى حق بواجب كه ظلم نباشد و آن الفاظ را ظلم و عدل در او داخل است ديگر در آنجا تكرار لفظ قتل است . ديگر در آنجا اثبات قتل است و در آيه نظر از روى معنى به نفى قتل و نيز در ظاهر لفظ براى آن كه معنى آيه اين است كه « و لكم فى ايجاب القصاص و فى العلم به و التامل فيه » و اينجا قتلى حاصل نباشد من كلا الجانبين . . » 7 - براى جلوگيرى از وقوع قتل علاوه بر وضع و تشريع حكم قصاص و ديه و علاوه بر تعيين عذابهاى سخت آخرت از راه تحريك احساسات نيز وارد شده پس قتل بنا حق و ناروا را به اندازه‌اى عظيم شمرده كه قتل يك فرد را به منزلهء قتل تمام افراد بشر قرار داده و چنان كه در آيهء 35 از سورهء 5 ( المائده ) ديده شد فرموده است :\r\nبر بنى اسرائيل چنين مكتوب بود كه * ( مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ ) *\r\n","description":"","footnote":"","page_name":" 133 ","page_number":160},
  {"content":"\r\n* ( فَكَأَنَّما قَتَلَ النَّاسَ جَمِيعاً وَمَنْ أَحْياها . ) * پس در حقيقت قانونگذارى اسلامى براى رفع غائله قتل بنا حق از سه عامل مؤثر و سه نيروى مهم بشر استمداد كرده است بدين قرار :\r\n1 - از راه تهديد به قصاص و قطع حيات در نشاهء مادى نيروى حسّى ايشان را تحت تأثير در آورده .\r\n2 - به ياد آورى دور افتادن از بساط رحمت و دچار شدن به غضب حضرت احديت و در آخر جاويد ماندن در دوزخ ، عقل بشر را به عظمت اين موضوع متنبه و بيدار ساخته .\r\n3 - به مقايسه و تشبيه اين عمل جزئى و كوچك و ظاهرى با بزرگترين عمل كه سنگ دلترين افراد بشر و شريرترين و بىپرواترين آنان نيز براى اقدام به آن حاضر نيست قوهء متخيله اشرا به اهميت و بزرگى جنايت آشنا و متوجه قرار داده است .\r\nاين نكته كه در بارهء اين تشبيه به نظر نويسنده آمده و در اينجا آورده شد شايد از همهء وجوهى كه ديگران در تأويل اين آيهء شريفه گفته‌اند و در كتب تفاسير آورده شده بهتر باشد .\r\nبهر حال نقل آن اقوال در اينجا ضرورتى ندارد ليكن حكايتى را ابو الفتوح نقل كرده كه چون جنبهء فقهى دارد و طرز استدلالى دقيق را روشن مىسازد به عين عبارت نقل مىكنيم . چنين حكايت كرده است :\r\n« و در احكام امير المؤمنين عليه السلام آمده است كه روزى امير المؤمنين با جماعتى به جايى مىگذشت مردى را ديد كه از خرابه‌اى بيرون آمد كاردى بدست داشت و كارد خون آلوده و مرد مدهوش و مذعور بود مردم چون او را ديدند چنان او را بگرفتند و در آن خرابه شدند مردى را ديدند كشته تازه افكنده او را گفتند : اين مرد را كه كشت ؟ گفت من كشتم او را ، بقتل بر خويشتن اقرار داد . امير المؤمنين ( ع ) از او پرسيد كه اين مرد را چرا كشتى ؟ به جاى تو چه گناه كرده بود ؟ يا كسى از آن .\r\n","description":"","footnote":"","page_name":" 134 ","page_number":161},
  {"content":"\r\nتو كشته بود ؟ گفت : نه بى سبب كشتم او را ! امير المؤمنين ( ع ) بفرمود تا او را قصاص كنند چون او را به بازار بردند تا بكشند و او تن بر كشتن نهاده چون سيّاف او را بنشاند تا قصاص كند مردى بيامد و در دست او آويخت و گفت : او را رها كن كه بى گناه است . اين مرد را من كشتم ! و بر آن سوگندها خورد ! ! ايشان را تا پيش امير المؤمنين ( ع ) بردند اين مرد اقرار داد و گفت : اين مقتول را من كشتم و او بىگناه است آن مرد را گفت : چرا بر خويشتن گواهى دادى و بقتل مقرّ آمدى ؟ گفت :\r\nيا امير المؤمنين براى آن كه دانستم اگر انكار كنم از من نشنوند با آن علامت و شواهد « گفت : پس اين حال چون افتاده ؟ مرد گفت من در سراى خود گوسفندى مىكشتم و كارد خون آلود به خون گوسفند در دست من بود من آواز حزين اين كشته شنيدم در پهلوى سراى من در آن خرابه ، به تعجيل بيرون جستم و كارد بدست ، اين مرد چون آواز پاى من بشنيد به ديوار بجست من در شدم آن مرد را كشته ديدم بترسيدم از آنجا بيرون دويدم با كارد خون آلود اين جماعت مرا بگرفتند و مرا راه ندادند و انكار كردن از آن علامات ، كس از من قبول نكردى . آن مرد كه دوم بار آمده بود گفت : راست مىگويد هم چنانست كه او گفت ! . امير المؤمنين ( ع ) به اصحاب نگريست گفت : چه بايد كردن ؟ گفتند : آن مرد اول را رها بايد كردن و آن دو مرا به كشتن .\r\nامير المؤمنين ( ع ) گفت . اين فتوى بر خلاف راستى كردى و روى با حسن بن على ( ع ) كرد و گفت : اى پسر در اين حادثه چه بايد كردن ؟ گفت : هر دو را رها بايد كردن وديت كشته از بيت المال به دادن امير المؤمنين گفت : چرا گفتى ؟ گفت : بقوله تعالى * ( وَمَنْ أَحْياها فَكَأَنَّما أَحْيَا النَّاسَ جَمِيعاً ) * او اگر چه مردى را بكشت مردى را را از قتل برهانيد قتل آن به احياى اين به بايد رفتن وديت كشته را از بيت المال به دادن . امير المؤمنين ( ع ) شادمانه شد و بوسه بر چشم او داد و گفت : اى سپاس آن خداى را كه اهل البيت ما را توفيق علم\r\n","description":"","footnote":"","page_name":" 135 ","page_number":162},
  {"content":"\r\nو فقه داد « 1 » .\r\nچيزى كه در خاتمهء اين قسمت مناسب است ياد شود شأن نزول آيهء مربوط به تعيين حكم قتل عمد و آيهء مربوط به تعيين حكم خطا است تا چنان كه سائر جهات اين دو حكم تا حدى روشن شد از لحاظ شأن نزول ، كه در حقيقت علت ترجّح و انتخاب زمان صدور مىباشد ، نيز دانسته و روشن شود .\r\nارباب تاريخ و اهل تفسير گفته‌اند آيهء مربوط بقتل عمد * ( وَمَنْ يَقْتُلْ مُؤْمِناً مُتَعَمِّداً . . ) * در بارهء مقيس بن ضبابهء كنانى صدور يافته و آن چنان بوده كه مقيس برادرى مسلمان داشته به نام هشام بن ضبابه و مقيس او را در قبيلهء بنى النّجار كشته يافته و پيغمبر ( ص ) را از واقعه آگاه ساخته است . پيغمبر ( ص ) مردى را از بنى فهر با او به بنى النجّار فرستاد و بفرمود اگر قاتل را مىشناسند به او دهند تا قصاص كند و اگر نه ديهء او را بدهند بنى النجّار سوگند ياد كردند كه قاتل را نمىشناسند . پس صد شتر برسم ديه به مقيس دادند وى با مرد فهرى بسوى مدينه باز گشت . در ميان راه كه به مدينه نزديك بود مقيس را خيالى شيطانى به همرسيد كه رفيق راه را در برابر خون برادر بكشد و شتران را براى خود براند تا مردم او را به قناعت بر ديه سرزنش نكنند پس به هنگام عفلت فهرى ، مقيس سنگى بزرگ برداشت و بر سر او زد و او را بكشت و بر شترى بر جست و ديگر شتران را پيش افكند و بسوى مكه روى نهاد و از دين اسلام برگشت و در بارهء اين كار و ارتداد خود اشعارى گفت پس آيهء شريفه * ( وَمَنْ يَقْتُلْ مُؤْمِناً مُتَعَمِّداً . . ) * نزول يافت .\r\nقتل خطا را مؤرخان و مفسران گفته‌اند در قضيهء عياش بن ابى ربيعه مخرومى حكم آن صدور يافته و آن قضيه بدين قرار بوده است :\r\n\r\n","description":"","footnote":"\r\n« 1 » ابن شهرآشوب در كتاب « المناقب » از « كافى » و « تهذيب » خلاصهء اين قضيه را به همين مفاد آورده و از كتاب « من لا يحضره الفقيه » اين قضيه را به اين مفاد نقل كرده كه در زمان عمر اين قضيه واقع گشته و على ( ع ) به استناد آيه به دادن ديه از بيت المال و عدم تعرض به قاتل حكم داده است .\r\n","page_name":" 136 ","page_number":163},
  {"content":"\r\n« عياش بن ابى ربيعه كه با ابو جهل بن هشام و حارث بن هشام از جانب مادر برادر بود پيش از هجرت پيغمبر ( ص ) ايمان آورد و چون پيغمبر ( ص ) به مدينه هجرت كرد او نتوانست در مكه بماند ناگزير بسوى يكى از كوههاى مدينه رفت و در آنجا مسكن گزيد « 1 » چون مادر وى اسلام و فرار او را بدانست سخت اندوهناك گشت و با دو پسر ديگر خود : ابو جهل و حارث بگفت تا بروند و او را باز گردانند و سوگند ياد كرد كه تا عياش باز نيايد در زير سقف نخوابد و خوراك و آب نخورد و نياشامد پس آن دو ، حارث بن زيد بن انيسه را نيز با خود همراه ساخته و به نزد عياش رفتند و سوگند مادر را بوى گفتند و با او پيمان بستند و سوگند ياد كردند كه او را نيازارند و به كار دين او كار ندارند .\r\n« عياش به اطمينان عهد و سوگند ايشان از كوه به زير آمد و به ايشان دست داد . ايشان دستهاى او را سخت به بستند و هر برادرى صد تازيانه به او زد . آنگاه به مكه نزد مادرش بردند . آن زن سوگند ياد كرد كه تا از دين اسلام بر نگردد او را رها نكنند او را شكنجه و آزارى سخت كردند و در آفتاب سوزانش افكندند .\r\nچون كارش سخت دشوار گرديد ناچار آن چه خواستند بگفت و رها شد . حارث بن زيد كه در اين قضايا حاضر و ناظر بود زبان به نكوهش گشود و عياش را سرزنش كرد و گفت : اين چيست كه كردى ؟ نه بر دين پدرانت بماندى و نه در دينى كه رفته بودى بماندى ! و اگر اين دين كه بر او بودى هدى بودى از هدى برگشتى و اگر ضلالت بود تا چند گاه ضال بودى . » عياش را زخم زبان سخت رنجه داشت چنان كه گفت :\r\n\r\n","description":"","footnote":"\r\n« 1 » - بنا بنقل مجلسى ، عياش پس از اسلام آوردن پيش از هجرت پيغمبر ( ص ) از ترس خويشان خود به مدينه هجرت كرده و دو برادر او رفته و او را به كيفيت مسطور به مكه آورده و حارث ؛ برادرش ؛ او را از ابو جهل بيشتر آزار داده و صدمه زده و بدين جهت او سوگند ياد كرده بوده است كه اگر در خارج حرم بر برادر خود ، حارث دست بيابد او را بكشد و آن را كه در مدينه كشته برادرش حارث بوده نه اين كه حارث بن زيد .\r\n","page_name":" 137 ","page_number":164},
  {"content":"\r\n« و الله هر كجا خالى يابم تو را ، از تو بر نگردم تا تو را نكشم » بعد از اين قضيه عياش به مدينه رفت و اسلام تازه كرد و در آنجا اقامت گزيد بعد از چندى حارث بن زيد نيز به مدينه رفت و اسلام آورد در اين موقع عياش در خارج مدينه بود و از اسلام حارث خبر نداشت چون به مدينه برگشت در « قبا » چشمش به حارث افتاد او را بكشت مردم به او گفتند : اين مرد به اسلام در آمده بود چرا او را كشتى ؟ عياش از شتاب خود در قتل حارث پشيمان شد و نزد پيغمبر ( ص ) رفت و واقعه را به او گفت و سوگند ياد كرد كه از اسلام حارث آگاه نبوده است پس آيهء شريفهء * ( وَما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً . . ) * نازل و حكم قتل خطا صادر گرديد .\r\nنماز حضرى\r\nچنان كه گفته شده ، و از اين پيش هم در اين اوراق بدان اشارتى رفت ، نماز در آغاز كار كه پيغمبر ( ص ) به جا مىآورده چهار ركعت بوده : دو ركعت در بامداد و دو ركعت هنگام شام « 1 » و مدتى بعد در شب معراج نمازهاى پنجگانه ( به استثناى نماز مغرب كه ابتداء تشريع ، سه ركعت بوده « 2 » و بر همان قرار بر جاى مانده بقيهء آنها بى آن كه حضر و سفر را فرقى باشد ) دو ركعت دو ركعت تشريع گرديده و تا اوائل هجرت حكم آن به همين قرار استقرار مىداشته است .\r\n\r\n","description":"","footnote":"\r\n« 1 » - مجلسى از « المنتقى » نقل كرده ( در برخى از كتب ديگر نيز ديده‌ام ) كه « كان النبيّ ( ص ) يصلَّى بمكّة ركعتين بالغداة و ركعتين بالعشيّ فلما عرج به إلى السّماء امر بالصّلاة الخمس فصارت الرّكعتان فى غير المغرب . »\r\n« 2 » - بلكه بحسب روايتى كه مجلسى در باب « وجوب طاعته و حبّه و التّفويض اليه » از كافى نقل كرده اين نماز نيز در ابتداء دو ركعت بوده در اين روايت كه از حضرت صادق ( ع ) مىباشد چنين آمده است . « ثمّ انّ اللَّه ، عزّ و جلّ ، فرض الصّلاة ركعتين ركعتين عشر ركعات فاضاف رسول اللَّه ( ص ) إلى الرّكعتين ركعتين و إلى المغرب ركعة فصارت عديلة الفريضة لا يجوز تركهنّ الَّا فى سفر و افرد الركعة فى المغرب فتركها قائمة فى السّفر و الحضر فاجاز اللَّه له ذلك كلَّه فصارت الفريضة سبع عشرة ركعة . »\r\n","page_name":" 138 ","page_number":165},
  {"content":"\r\nدر اوائل سال اول هجرت ، كه به گفتهء برخى روز دوازدهم ربيع الثانى و بنقل مجلسى از « المنتقى » يك ماه پس از ورود پيغمبر ( ص ) به مدينه ( ممكن است همان دوازدهم ربيع الثانى مراد باشد ) بوده چنان كه گفته است « و فى هذه السنة زيد فى صلاة الحضر و كان صلاة الحضر و السفر ركعتين غير المغرب و ذلك بعد مقدم رسول الله ( ص ) المدينة به شهر » و باز بنقل مجلسى از تاريخ نسوى كه « قال النسوي فى تاريخه اوّل صلاة صلَّاها فى المدينة صلاة العصر لمّا نزل على ابى ايوب فلمّا اتى لهجرته شهر و ايّام تمّت صلاة المقيم » يك ماه و چند روز پس از ورود حضرت بر نماز ظهر و عصر و عشاء در حضر دو ركعت افزوده شد ليكن در سفر به حال پيش مانده و براى مسافر بر همان دو ركعت پيش اقتصار گرديده است .\r\nدشتكى چنين گفته است : و هم در سال اول از هجرت بعد از قدوم آن حضرت به يك ماه در نماز حضر افزودند و حال چنان بوده كه پيش از آن نمازها دو ركعت دو ركعت فرض شده بود و چون سال اول هجرت شد در نماز پيشين و پسين و خفتن دو ركعت زياد كردند و نماز صبح و شام تغيير نيافت . » مقريزى در « امتاع الاسماع » چنين آورده است « و نزل تمام الصلاة اربعا بعد شهر من مقدم رسول الله ( ص ) المدينة فتمت صلاة المقيم اربعا بعد ما كانت ركعتين و اقرت صلاة المسافر ركعتين » .\r\nابو الفتوح رازى در ذيل آيهء 102 از سورهء النساء * ( وَإِذا ضَرَبْتُمْ فِي الأَرْضِ فَلَيْسَ عَلَيْكُمْ جُناحٌ أَنْ تَقْصُرُوا ) * پس از اين كه گفته است : « و بدان كه ظاهر آيت چنين مىنمايد كه قصر در نماز روا نبود الَّا با خوف و خلاف نيست كه اگر خوف باشد يا نباشد در نماز سفر ، قصر بايد كردن و خوف شرط نيست در قصر نماز . . و نيز ظاهر آيت آن است كه مرد مسافر ؛ مخير است در قصر نماز و به نزديك ما و بيشتر فقهاء آنست كه مسافر مخيّر نيست بين القصر و الاتمام بل چون سفر به شرائط خود بود واجبست او را كه قصر كند و مذهب شافعى آنست كه مسافر مخيّر است اگر خواهد قصر كند و اگر خواهد اتمام و اتمام اولىتر باشد و القصر رخصة » چنين گفته است : « عبد الله عباس گفت : اول نمازى كه در او قصر فرمودند نماز ديگر بود به عسفان در غزاة ذى أنمار . . »\r\n","description":"","footnote":"","page_name":" 139 ","page_number":166},
  {"content":"\r\nدر اين موضع مناسب است در بارهء موضوع صلاة مطالب زير دانسته شود :\r\n1 لفظ صلاة\r\nكلمهء صلاة ، به احتمالى ، از اصل عبرى مأخوذ است چه گفته شده كه اين لفظ در آن زبان بمعنى معبد و جاى نماز به كار مىرود و در آيهء 41 از سورهء « الحج » نيز در همين معنى استعمال شده است قوله تعالى * ( وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله كَثِيراً ) * .\r\nمجلسى در باب « نوادر غزوات و جوامع آنها » در تفسير اين آيه چنين نقل كرده است * ( وَلَوْ لا دَفْعُ الله النَّاسَ بَعْضَهُمْ بِبَعْضٍ ) * ، بتسليط المؤمنين منهم على الكافرين ، لهدمت ، لخربت باستيلاء المشركين على اهل الملل صوامع ، صوامع الرهبانيّة و بيع ، بيع النّصارى و صلوات ، كنائس اليهود و سمّيت بها لأنها يصلَّى فيها و قيل : أصله « صلوتا » بالعبرائية فعرب . . » و به گفتهء بيشتر ارباب تفاسير و لغت ، از اصل عربى گفته شده و در تعيين آن « اصل » چهار قول به نظر رسيده است به اين قرار :\r\nقول اول - از صلاة بمعنى دعاء از قرآن مجيد آيهء 104 از سورهء « التوبه » :\r\n* ( وَصَلِّ عَلَيْهِمْ إِنَّ صَلاتَكَ سَكَنٌ لَهُمْ ) * در اين معنى به كار رفته و از اشعار عربى شعر زير كه از اعشى و در وصف خمر مىباشد بعنوان مثال ياد گرديده است :\r\n\r\nو صهباء طاف يهوديّها\r\nو ابرزها و عليه ختم\r\nو قابلها الرّيح فى دنّها\r\nو صلَّى على دنّها و ارتسم « 1 »\r\n\r\nو هم به اين شعر از اعشى استشهاد شده است :\r\n\r\nعليك مثل الَّذى صلَّيت فاغتمضى\r\nنوما فانّ لجنب المرء مضطجعا\r\n\r\n\r\n","description":"","footnote":"\r\n« 1 » - صهبايى كه يهودى آن آن را به گردش در آورده و آن را كه بر آن مهر زده آشكار ساخته و باد هنگامى كه در خم بوده بر آن وزيده و در باره اش دعا كرده كه فاسد و ترش نشود .\r\n","page_name":" 140 ","page_number":167},
  {"content":"\r\nقول دوم - از « صلا » بمعنى آتش . عرب هنگامى كه عصا را به آتش راست كند مىگويد : « صلَّيت العصا » شاعر به همين معنى نظر داشته كه گفته است :\r\n\r\nفلا تعجل بأمرك و استدمه\r\nفما صلَّى عصاك كمستديم « 1 »\r\n\r\nقول سيم - از « صلى » بمعنى لزوم . در مواضعى از قرآن مجيد به اين معنى آمده كه از آن جمله است آيهء شريفه * ( ثُمَّ إِنَّهُمْ لَصالُوا الْجَحِيمِ ) * « 2 » * ( ) * و آيهء شريفه * ( سَيَصْلى ناراً ذاتَ لَهَبٍ ) * « 3 » * ( ) * و از شعر عرب اين مصراع را بعنوان مثل آورده‌اند :\r\nو ليس يصلى بنار الحرب جانبها قول چهارم - از « صلوان » بمعنى دو استخوان عجز اسب ، يا دو رگ كه در دو طرف دم شتر يا غير آن است .\r\nگفته‌اند : اسب دو مراد مسابقه كه دنبال اسب « سابق » مىباشد ، به همين مناسبت به نام « مصلَّى » ناميده‌اند .\r\n2 عمل صلاة\r\nدر اديان سالفه ، بلكه در اعراب جاهلى نيز ، صلاة را سابقه و اصلى مىبوده جز اين كه از لحاظ كيفيت و كميت و اجزاء و شرائط و مقدمات و مقارنات ، صلاة را در اسلام با آن چه در اديان سالفه مشروع بوده تفاوت بسيار به همرسيده است . از جمله شواهد قرآنى بر اين كه عبادتى از اين سنخ در اديان پيش بوده آيهء 32 از سورهء مريم مىباشد كه از زبان حضرت عيسى آورده شده * ( وَأَوْصانِي بِالصَّلاةِ وَالزَّكاةِ ما دُمْتُ حَيًّا ) * و آيهء 56 از همان سوره است كه در شأن اسماعيل « صادق الوعد » نزول يافته * ( وَكانَ يَأْمُرُ أَهْلَه بِالصَّلاةِ ) * و نيز آيهء 60 از همان سوره است * ( فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَاتَّبَعُوا الشَّهَواتِ . . ) *\r\n\r\n","description":"","footnote":"\r\n« 1 » - در كار خويش شتاب مكن و آن را ادامه بده يعنى تانّى و مدارا در آن به كار بند چه كار ترا هيچ چيز مانند تأنّى و ثبات راست نسازد و قوام ندهد .\r\n« 2 » - آية 16 از سورهء « المطففين »\r\n« 3 » - آيه 3 از سورهء « ابو لهب »\r\n","page_name":" 141 ","page_number":168},
  {"content":"\r\nاعراب جاهلى نيز عملى مىداشته‌اند كه در قرآن مجيد اطلاق صلاة بر آن شده آنجا كه در آيهء 35 از سورهء انفال است * ( وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً ) * .\r\nاين كه برهنه مىشده و طواف مىكرده و صفير بر مىآورده و دست مىزده‌اند شايد اصلى دينى مىداشته كه به مرور ادوار به صورت صفير و دست زدن در آمده بوده است چنان كه لخت شدن و برهنه طواف را انجام دادن به طورى كه گفته شده به اين نظر بوده كه با جامه هايى كه در آنها بنا فرمانى خدا و بزهكارى پرداخته‌اند به عبادت و مناجات خدا مشغول نگردند پس اسلام صفير و دست زدن را سرزنش كرده و پوشيدن لباس را به آيهء 5 از سورهء الاعراف * ( يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ ) * دستور داده است « 1 » .\r\n\r\n","description":"","footnote":"\r\n« 1 » - آلوسى در « بلوغ الارب » در ذيل « بيان عبادات و اعمال عرب جاهلى » پس از بيان طرز حج قريش و تقسيم عرب به « حمس » و « حل » و تكاليفى كه حمس ، ابتداع و ابتكار كرده‌اند ( قسمتى از آنها را در ذيل فريضهء حج نقل خواهيم كرد ) چنين آورده است « پس عرب را بر آن وا داشتند و عرب بدان متدين شد ، وقوف بر عرفات و افاضهء از آن را به كار بست و طواف خانه را در حال برهنه بودن معمول داشت اما زنان پس همهء جامه ها را از تن بيرون مىآوردند و جز درعى مفرج بر خود نمىگذاشتند و در آن به طواف مىپرداختند يكى از زنان جاهلى در حالى كه به اين وضع ، خانه را طواف مىكرده گفته است :\r\n\r\nاليوم يبدو بعضه او كله\r\nو ما بدا منه فلا احله\r\nاخشم مثل القعب باد ظله\r\nكانّ حمّى خيبر تمله\r\n\r\nو كسى كه در جامه‌اى كه از حل ( خارج حرم ) با خود داشته و در آن طواف كرده بايد پس از طواف ، آن را كه به نام « لقّى » خوانده شده به دور مىانداخته و هيچ كس حق نداشته ( نه خود او و نه غير او ) آن جامه را بگيرد و از آن استفاده كند . يكى از كسانى كه جامهء خود را به دور افكنده بوده و آن را دوست مىداشته بعد كه به ياد جامعه افتاده چنين گفته است :\r\n\r\nكفى حزنا كرّى عليها كانّها\r\nلقي بين ايدى الطائفين حريم\r\n\r\nعرب را حال چنين بود تا پيغمبر ( ص ) مبعوث گرديد و اين آيه نزول يافت * ( ثُمَّ أَفِيضُوا مِنْ حَيْثُ أَفاضَ النَّاسُ »\r\nپس قريش هم مانند ديگر مردم به افاضه دستور يافت و براى ابطال بدعتى كه به تحريم طعام و لباس ، گذاشته و دستور داده بودند كه « اهل حل » برهنه طواف كنند و از خوراكى كه از خارج حرم با خود آورده‌اند نخورند اين آيه نزول يافت * ( يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَكُلُوا وَاشْرَبُوا وَلا تُسْرِفُوا إِنَّه لا يُحِبُّ الْمُسْرِفِينَ . قُلْ مَنْ حَرَّمَ زِينَةَ اللَّه الَّتِي أَخْرَجَ لِعِبادِه وَالطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا\r\nالايه » پس خدا بدعتهايى را كه قريش در بارهء حج گذاشته و خمس را از حل جدا كرده بودند برداشت و اهل حرم و اهل حل را در آن احكام يكسان ساخت »\r\n","page_name":" 142 ","page_number":169},
  {"content":"\r\n3 اقسام نماز\r\nنمازهايى كه در قرآن مجيد به آنها تصريح شده است .\r\nدر شرع اسلام نماز ، به نخستين قسمت ، بر دو قسم مىباشد : واجب و مستحب براى واجب نه قسم ياد كرده‌اند بدين قرار : نمازهاى پنجگانهء روزانه نماز جمعه - نماز عيدين ( فطر و اضحى ) . . نماز كسوف و خسوف - نماز اموات - نماز زلزله - نماز آيات - نماز طواف - نماز نذر و شبه آن . براى نماز مستحب انواعى زياد است ليكن آن را نيز ، به تقسيم اولى ، به دو قسم تقسيم كرده‌اند : نوافل شبانه روزى و نمازهايى غير اين نوافل .\r\nدر قرآن مجيد نسبت بعدد نمازهاى يوميه و هم عدد ركعات هر نماز تصريحى نشده ليكن بذكر اوقات آنها اعدادشان بيان گرديده چنان كه در آيهء 239 از سورهء البقره است * ( حافِظُوا عَلَى الصَّلَواتِ وَالصَّلاةِ الْوُسْطى . . ) * و در آيهء 116 از سورهء هود است » * ( وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ ) * و در آيهء 80 از سورهء « الاسرا » است * ( أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَقُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً ) * و در آيهء 57 از سوره غافرات ( المؤمن ) * ( وَسَبِّحْ بِحَمْدِ رَبِّكَ بِالْعَشِيِّ وَالإِبْكارِ ) * و در آيهء 16 و 17 از سورهء الروم است * ( فَسُبْحانَ الله حِينَ تُمْسُونَ وَحِينَ تُصْبِحُونَ وَلَه الْحَمْدُ فِي السَّماواتِ وَالأَرْضِ وَعَشِيًّا وَحِينَ تُظْهِرُونَ ) * .\r\nنماز جمعه و عدد ركعات آن نيز بطور صريح در قرآن مجيد ياد نشده و همين قدر بطور اجمال مورد امر و وجوب گرديده است * ( يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ الله . . ) *\r\n","description":"","footnote":"","page_name":" 143 ","page_number":170},
  {"content":"\r\nكيفيت نماز عيدين هم در قرآن تفصيل داده نشده و براى وجوب آن آيهء 2 از سورهء كوثر * ( فَصَلِّ لِرَبِّكَ وَانْحَرْ ) * مورد استناد شده است .\r\nبهر حال آن چه در قرآن مجيد از نمازهاى واجب ياد شده اگر از لحاظ دلالت بر وجوب ، مبين و آشكار است از لحاظ دلالت بر عدد ركعات و بسيارى از خصوصيات و كيفيات ، مبهم و مجمل مىباشد .\r\nدر بارهء نماز سفرى نيز آيهء شريفه 102 كه در سورهء النساء وارد شده * ( وَإِذا ضَرَبْتُمْ فِي الأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ) * با اين كه بر عدم لزوم « اتمام » صراحت دارد از چند جهت ديگر خالى از اجمال نيست فى المثل دانسته نيست كه « ضرب فى الارض » بچه حدى محدود مىباشد و نيز معلوم نيست كه « قصر » نسبت به همهء نمازهاى پنجگانه است يا نسبت به آنهايى كه چهار ركعت مىباشد ؟ و هم معلوم نيست كه تا چه حد « قصر » شود يك ركعت يا دو ركعت يا سه ركعت ؟ و هم صراحت ندارد كه حكم قصر بعنوان « عزيمت » است يا بعنوان « رخصت » ؟ و بهر حال آيا حكم « قصر » به خوف مشروط است يا نه بلكه خوف موجب « قصر » در « قصر » است و اگر خوف شرط آن باشد خوف از خصوص افتتان است يا اعم از آن ؟ به همين جهت ميان فقهاء اسلامى در غالب بلكه همهء اين موارد ترديد و احتمال ، اختلاف پديد آمده است .\r\nقرآن مجيد اين امور را بطور اجمال ياد كرده و بيان آنها را به سنت موكول داشته و در سنت خواه بقول از قبيل « صلَّوا كما رأيتموني اصلَّى » يا به عمل از اين گونه موارد رفع اجمال به عمل آمده است .\r\n4 شرائط و مقدمات و مقارنات نماز\r\nبراى نماز شرائط و مقدمات و مقارناتى كه هست ، از قبيل وضوء و غسل و تيمم و توجه به قبله ، در خود قرآن مجيد ياد شده ، بعضى به اجمال و بعضى به تفصيل ، و بهر حال تعيين كامل آنها به وسيلهء سنت قولى يا عملى انجام يافته است .\r\n","description":"","footnote":"","page_name":" 144 ","page_number":171},
  {"content":"\r\nدر آيهء 8 و 9 ، از سورهء المائدة * ( يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ وَامْسَحُوا بِرُؤُسِكُمْ وَأَرْجُلَكُمْ إِلَى الْكَعْبَيْنِ وَإِنْ كُنْتُمْ جُنُباً فَاطَّهَّرُوا . وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه ) * . كيفيت وضوء ، از لحاظ غسل ( شستن ) و مسح .\r\nو كيفيت تيمم ، از لحاظ مسح رو و دست و اصل غسل ، بى آن كه كيفيت آن ذكر گردد ، ياد گرديده است .\r\nآيهء 4 در سورهء النّساء در بارهء طهارت است * ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ وَلا جُنُباً إِلَّا عابِرِي سَبِيلٍ حَتَّى - تَغْتَسِلُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ - النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ . . ) * .\r\n","description":"","footnote":"","page_name":" 145 ","page_number":172},
  {"content":"\r\n\r\nميراث\r\nدر ميان عرب پيش از اسلام در بارهء ميراث مراسم و عاداتى وجود داشته است :\r\nاز جمله آن كه : زنان و كودكان را از ارث محروم مىداشته و مىگفته‌اند مر ده يك ( ارث ) به كسى از خويشان مرده مخصوص است كه بتواند بر پشت ستور كارزار كند و غنيمت بياورد .\r\nو از جمله آن كه زن هر مرد جزء ميراث شوهر بشمار مىآمده بدين معنى كه مردى از وارثان . جامه‌اى بر آن زن يا بر خيمه او مىافكنده و بدين عمل آن زن به اختيار او در مىآمده است .\r\nابو الفتوح ، در ذيل تفسير آيهء 8 از سورهء النّساء * ( لِلرِّجالِ نَصِيبٌ ، مِمَّا تَرَكَ الْوالِدانِ وَالأَقْرَبُونَ وَلِلنِّساءِ نَصِيبٌ مِمَّا تَرَكَ الْوالِدانِ وَالأَقْرَبُونَ مِمَّا قَلَّ مِنْه أَوْ كَثُرَ نَصِيباً مَفْرُوضاً ) * چنين گفته است : « مفسران گفتند : سبب نزول آيه آن بوده كه اوس بن ثابت انصارى فرمان يافت و زنى را رها كرد و دو دختر را و دو پسر عمرا . .\r\nپسران عم مال برگرفتند و چيزى بزن و دختر ندادند و در جاهليت عادت چنين بوده كه زنان را و كودكان را ميراث ندادى گفتندى : ما مال به كسى دهيم كه او بر پشت ستور كارزار كند و غنيمت آرد آن زن برخاست و به نزديك رسول عليه السلام آمد و در مسجد فصيح بود و گفت . . » و در ذيل آيهء 12 ، از همان سوره ، * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ . . ) * چنين گفته است : « مفسّران در سبب نزول آيه خلاف كردند : بعضى گفتند : سبب نزول آيه آن بود كه در جاهليت وراثت به مردى و قوت بودى ميراث به مردان دادندى به زنان و كودكان ندادندى خداى تعالى اين آيه فرستاد و حكم جاهليت باطل كرد . . عطا گفت : سعد بن ربيع النقيب را به احد بكشتند او زنى\r\n","description":"","footnote":"","page_name":" 146 ","page_number":173},
  {"content":"\r\nرها كرد و دو دختر را و برادرى . برادر او جمله مال برگرفت و چيزى بزن و دختران او نداد زن به شكايت پيش رسول عليه السلام آمد رسول گفت : باز گردى كه باشد خداى تعالى در حق تو حكمى فرمايد . زن برفت پس از آن باز آمد و شكايت كرد و بگريست خداى تعالى اين آيه فرستاد رسول عليه السلام برادر سعد را بخواند و مال از او بستاند و به ايشان داد . . » و همو ، در ذيل آيهء 23 از همان سوره ، * ( يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَلا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ . . ) * چنين گفته است :\r\n« مفسران گفتند سبب نزول آيه آن بود كه در جاهليت و بدايت اسلام چنان بود كه چون مردى فرمان يافتى و زنى رها كردى وارثى از آن مرد بيامدى و جامه بر او افكندى ، يا بر خيمهء او ، او اولىتر گشتى به او از نفس او ، زن را بر خود هيچ حكم نماندى ، در حبالهء او فتادى بى مهرى به مهرى اول ، كه متوفى كرده بودى ، آنگه مرد مخيّر بودى خواهى دخول كردى با او به مهر اول و خواستى عضل كردى او را اعنى منع كردى از نكاح و دخول نكردى با او و او را اضرار كردى تا او فديه كردى از مال خود و خود را باز خريدى ، و يا وفات آمدى او را ، ميراثش برداشتى . . » و از جمله مراسم و عادات عرب جاهلى در ميراث اين بوده كه از راه قرارداد و معاهده و همسوگند شدن توليد توارث مىكرده‌اند .\r\nابو الفتوح در ذيل آيهء 37 از سورهء النّساء * ( وَلِكُلٍّ جَعَلْنا مَوالِيَ مِمَّا تَرَكَ الْوالِدانِ وَالأَقْرَبُونَ وَالَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ . . ) * گفته است :\r\n« و در معنى آيه چند قول گفتند :\r\n« قتاده گفت در جاهليت مخالفت كردند و با يكديگر عهد و سوگند خوردند « 1 »\r\n\r\n","description":"","footnote":"\r\n« 1 » - فاضل مقداد پس از نقل عبارت معاهده گفته است « فيكون للحليف ، السدس من ميراث حليفه » .\r\n","page_name":" 147 ","page_number":174},
  {"content":"\r\nو محالف ، معاهدش را گفتى : دمى دمك و هدمى هدمك و ثارى ثارك و حربى حربك و سلمى سلمك و ترثنى و ارثك و تطلب بى و اطلب بك و تعقل عنى و اعقل عنك گفتى : خون من خون تو است و ويرانى سراى من ويرانى سراى تو است و كينهء من كينهء تست و جنك من جنك تو است و صلح من صلح تو است و تو از من ميراث گيرى و من از تو ميراث گيرم و تو طلب خون من كنى و من طلب خون تو كنم و تو از من ديه دهى و من از تو ديه دهم . و همچنين كه گفته بودند ميان ايشان موارثه ثابت شدى و نصيب حليف از ميراث دانگى بودى خداى تعالى گفت : نصيب ايشان بدهى از ميراث آنگه آن را منسوخ كرد به آيهء * ( أُولُوا الأَرْحامِ ) * « 1 » « مجاهد و نخعى گفتند : نصيب او بدهى از وفا و نصرت و معاونت و ديت آن چه بر آن عهد كرده‌اند دون ميراث ، و بر اين قول آيه منسوخ نباشد بقوله تعالى عزّ و جلّ * ( يا أَيُّهَا الَّذِينَ آمَنُوا أَوْفُوا بِالْعُقُودِ ) * و لقول النّبي أوفوا للحلفاء عقودهم الَّتى عقدت ايمانكم وفا كنى با حليفانتان به آن چه بر آن سوگند خورده باشى . . عبد الله عباس و ابن زيد گفتند : آيه در آنان آمد كه رسول ( ص ) ميان ايشان برادرى داد روز مؤاخات ، از مهاجر و انصار ، چون به مدينه آمد ايشان به آن برادرى ميراث گرفتندى آنگه به آيهء فرائض منسوخ شد . . » مسألهء توارث در جاهليت بر دو پايهء اساسى استوار بوده است :\r\n\r\n","description":"","footnote":"\r\n« 1 » - فاضل مقداد در كتاب كنز العرفان چنين افاده كرده است ، « حكم ميراث بردن به وسيلهء معاهده و معاقده كه به نام « ضمان جريره » خوانده مىشود به عقيدهء شافعى نسخ شده و مطلقا ارثى بدان ثابت نمىباشد و به عقيدهء اصحاب ما چنين نيست بلكه در هنگامى كه وارثى نسبى و سببى موجود نباشد ميراث به معاهده ثابت مىباشد زيرا روايت شده كه پيغمبر ( ص ) در روز فتح مكه در خطبهء خود گفته است : « و ما كان من حلف فى الجاهلية فتمسكوا به فانه لم يزده الاسلام إلا شدة و لا تحدثوا حلفا فى الاسلام » و به عقيدهء ابو حنيفه هر گاه مردى به وسيلهء مردى مسلم به اسلام در آيد و با هم پيمان بندند و قرار دهند كه تعاقل و توارث ميان ايشان باشد اين پيمان و قرارداد صحيح و نافذ است .\r\n","page_name":" 148 ","page_number":175},
  {"content":"\r\n1 - اولويّت از لحاظ قرابت .\r\n2 - مذكَّر بودن وارث پس به اعتبار اين دو اساس با بودن اقرباء ذكور ، اقرباء اناث را حقى در ميراث نمىبوده و در ميان اقرباء ذكور هم تقديم پسر بر پدر و پدر بر برادر و برادر بر عم و عم بر پسر عم رعايت مىشده است .\r\nتوارث در ميان عرب جاهلى ، بالاجمال بدين وضع مىبوده است اكنون بايد ديد تشريع اين موضوع در اسلام چه سيرى داشته و بچه صورتى در آمده است در همان سال اول كه پيغمبر ( ص ) به مدينه مهاجرت كرده ميان مهاجر و انصار كه بنا به منقول از كتاب المنتقى نود مرد ( نيمى مهاجر و نيمى از انصار ) و به قولى ديگر صد و پنجاه كس از مهاجر و صد و پنجاه از انصار بوده‌اند « 1 » عقد برادرى منعقد ساخته كه بموجب اين مؤاخات در حيات ، مؤاسات داشته باشند و در ممات با هم توارث كنند « 2 » .\r\nدر تفسير نعمانى ، بنا بنقل مجلسى ، از حضرت على عليه السلام اين مضمون ، روايت شده « پيغمبر ( ص ) چون به مدينه هجرت كرد ميان يارانش ، از مهاجر و انصار ، اخوّت افكند و مواريث را بر پايهء اخوّت دينى قرار داد نه بر اساس ارحام » .\r\nدر آغاز مهاجرت براى اين كه مردم متوجه گردند كه رابطهء حقيقى رابطهء دينى و ايمانى است و روابط ديگر ، خواه تكوينى و نسبى باشد و خواه\r\n\r\n","description":"","footnote":"\r\n« 1 » - ابن جوزى ( بنقل مقريزى ) در كتاب « تلقيح فهوم اهل الاثر » چنين گفته است :\r\n« و قد احصيت جملة من آخى النبي فكانوا مائة و ستة و ثمانين رجلا »\r\n« 2 » - در اين مؤاخات پيغمبر ( ص ) على را به برادرى برگزيده عبارت ابن اسحاق ، بنقل ابن هشام در اين موضوع اين است « و آخى رسول اللَّه بين اصحابه من المهاجرين و الانصار فقال :\r\nفى ما بلغنى ، و نعوذ باللَّه ان نقول عليه ما لم يقل ، تآخوا فى اللَّه اخوين ، اخوين ، ثمّ اخذ بيد عليّ بن ابى طالب ، رضوان اللَّه عليه ، فقال : هذا اخى فكان رسول اللَّه ( ص ) ، سيّد المرسلين ، و امام المتّقين ، و رسول رب العالمين ، الذي ليس له خطر و لا نظير من العباد ، و على بن ابى طالب ، رضوان اللَّه عليه اخوين »\r\n","page_name":" 149 ","page_number":176},
  {"content":"\r\nتوليدى و سببى يا قراردادى و سوگندى بى وجود اين رابطه ، بى فايده و در حكم عدم رابطه مىباشد توارث بر اساس اين رابطه استوار گرديد و مفاد * ( إِنَّمَا الْمُؤْمِنُونَ إِخْوَةٌ ) * « 1 » كه ، به اعتبار وصف عنوانى موضوع ، حقيقتى است دور از شائبهء مجاز به منصّهء عمل آمد بلكه براى اين كه فهمانده شود كه صرف ايمان قلبى و ادّعاء آن براى توليد اخوّت حقيقى و توارث مالى ، كافى نيست و بايد ايمان با عمل خارج ( از خود و از دارايى گذشتن ) توام گردد توارث ميان اهل ايمان را هم به مهاجران و انصار كه دستهء اول بجهاد به گذشتن از مال و جان و هجرت ، ايمان خود را ابراز داشته و دستهء دوم به گذشتن از خانه و جا دادن به مهاجران و نصرت پيغمبر و ياران ، ايمان خويش را نشان دادند اختصاص داد و كسانى را كه ايمان آورده ليكن در مكه مانده و هجرت نكرده بودند در آغاز هجرت از ارث بردن از مهاجران مؤمن ، محروم كرد . اين حقيقت در آيهء 73 از سورهء الانفال آورده شده بدين بيان * ( إِنَّ الَّذِينَ آمَنُوا وَهاجَرُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ الله وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا . . ) * .\r\nابو الفتوح در ذيل آيهء 74 از سورهء الانفال * ( وَالَّذِينَ كَفَرُوا بَعْضُهُمْ أَوْلِياءُ بَعْضٍ . ) * چنين گفته است : « ابن زيد گفت مؤمن نامهاجر از مؤمن مهاجر ميراث نگرفتى اگر چه برادران بودندى تا رسول عليه السلام مكه بگشاد آنگه برخاست و حكم او زائل شد ميراث به خويشى و رحم افتاد . . » حكم توارث ميان برادران دينى و ايمانى چنان كه گفته شد ، به اتفاق در سال اول هجرت ، وضع و ابلاغ گرديد تا آنگه بقول مشهور بعد از غزوهء بدر 2 ( كه اسلام قوتى يافت و اهميت رابطهء ايمانى و دينى آشكار گرديد ) و به گفتهء ابن زيد ( كه هم اكنون\r\n\r\n","description":"","footnote":"\r\n« 1 » - آيه 10 از سوره 49 ( الحجرات ) ( 2 ) - مقريزى گفته است : « و كانت المؤاخاة بعد مقدمه بخمسة اشهر و قيل : بثمانية اشهر ثم نسخ التوارث بالمؤاخاة بعد بدر »\r\n","page_name":" 150 ","page_number":177},
  {"content":"\r\nنقل شد ) بعد از فتح مكه اين حكم برداشته شد و حكم اولويت در ميراث بمفاد آيهء 6 از سورهء الاحزاب * ( وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ ، مَعْرُوفاً كانَ ذلِكَ فِي الْكِتابِ مَسْطُوراً ) * به جاى آن وضع و ابلاغ گشت « 1 » . و بعد بتدريج احكام توارث ، صدور و نزول يافت و عادات و آداب جاهلى به وسيلهء احكام الهى منسوخ شد . از جمله به حكم آيهء * ( لِلرِّجالِ نَصِيبٌ مِمَّا اكْتَسَبُوا وَلِلنِّساءِ نَصِيبٌ . . ) * كه از اين پيش مذكور افتاد و به حكم آيهء 12 از سورهء النساء * ( يُوصِيكُمُ الله فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَإِنْ كانَتْ واحِدَةً فَلَهَا النِّصْفُ ) * و به حكم آيهء 14 از سورهء النساء * ( وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ ) * و به حكم آيهء 15 از همان سورهء * ( وَإِنْ كانَ رَجُلٌ يُورَثُ كَلالَةً أَوِ امْرَأَةٌ وَلَه أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ ) * . و بالاخره به حكم آيهء 175 از همان سوره . .\r\n\r\n","description":"","footnote":"\r\n« 1 » - نيشابورى ( متوفى ) در تفسير خود در ذيل « * ( أُولئِكَ بَعْضُهُمْ أَوْلِياءُ بَعْضٍ\r\nچنين افاده كرده است « گروهى بسيار از مفسران مانند ابن عباس و جز او اتفاق دارند كه مراد به اين « ولايت » همان ارث است : مهاجران و انصار به واسطهء هجرت و نصرت از هم ارث مىبرده‌اند نه به واسطهء قرابت پس از آن ، اين حكم به آيهء * ( وَأُولُوا الأَرْحامِ بَعْضُهُمْ أَوْلى بِبَعْضٍ\r\nمنسوخ گشته ليكن امام فخر الدين رازى اين تفسير را بعيد دانسته چه گفته است اين تفسير مستلزم نسخ است و تا ممكن باشد نبايد قائل به نسخ شد بعلاوه لفظ « ولايت » هنگامى كه بى كلمه « ارث » به كار برده شود به « قرب » اشعار دارد چنان كه مىگويند « السلطان ولى من لا ولى له » و خداى سبحانه و تعالى گفته است * ( أَلا إِنَّ أَوْلِياءَ اللَّه لا خَوْفٌ عَلَيْهِمْ »\r\nبنا بر اين مراد اينست كه مهاجران و انصار برخى از ايشان برخى ديگر را تعظيم مىكنند و ميان ايشان معاونت و معاضدت در كار است و در برابر دشمن به منزلهء يك تن بشمارند و يكديگر را چنان دوست دارند كه خويشتن را » باز در ذيل آيهء * ( وَالَّذِينَ كَفَرُوا بَعْضُهُمْ أَوْلِياءُ بَعْضٍ\r\nچنين افاده كرده است « كسى كه كلمهء « ولايت » را در اين چند آيه بمعنى ارث دانسته اين آيه را دليل بر اين قرار داده كه كافران با اختلاف در ملل خود در مسأله توارث به منزلهء يك ملت بشمار مىآيند پس مجوسى از بت پرست ارث مىبرد و نصرانى از مجوسى ارث مىبرد و يهودى از نصرانى و همچنين به عكس ارث مىبرند »\r\n","page_name":" 151 ","page_number":178},
  {"content":"\r\n* ( إِنِ امْرُؤٌ هَلَكَ لَيْسَ لَه وَلَدٌ وَلَه أُخْتٌ فَلَها نِصْفُ ما تَرَكَ وَهُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَإِنْ كانُوا إِخْوَةً رِجالًا وَنِساءً فَلِلذَّكَرِ مِثْلُ حَظِّ الأُنْثَيَيْنِ . . ) * براى دختران و خواهران و زنان نصيبى از ارث معين گرديد و به حكم آيهء 12 از سورهء النساء * ( . . وَلأَبَوَيْه لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَه وَلَدٌ فَإِنْ لَمْ يَكُنْ لَه وَلَدٌ وَوَرِثَه أَبَواه فَلأُمِّه الثُّلُثُ فَإِنْ كانَ لَه إِخْوَةٌ فَلأُمِّه السُّدُسُ . . ) * براى مادر نيز سهمى از مال فرزند اختصاص يافت .\r\n","description":"","footnote":"","page_name":" 152 ","page_number":179},
  {"content":"\r\n\r\nاذان\r\nيكى از احكام كه در همان سال اول صدور يافته و ابلاغ شده حكم اذان است .\r\nپيش از اين كه حكم اذان صدور يابد ، به گفتهء ابن اسحاق : مردم بى آن كه دعوتى خاص در ميان باشد هنگام نماز حضور مىيافتند . و به گفتهء دشتكى بر اثر دعوت به نداى « الصّلاة جامعة » براى اقامهء جماعت به مسجد حاضر مىشدند . تا اين كه در سال اول از هجرت پيغمبر ( ص ) ( به گفتهء برخى از صاحبان سيره و به عقيدهء جمعى از عامه ) با اصحاب مشاوره كرد كه براى اعلام به نماز چه علامتى به كار برند ؟ پس برخى زدن بوق و برخى نواختن ناقوس و برخى ديگر افروختن آتش را اقتراح كردند اين اقتراحات ، مردود شد و تكليف نامعلوم ماند تا اين كه ، به تفصيلى كه ابن هشام در سيرهء خود آورده ، موافق خوابى كه عبد الله بن زيد خزرجى ديده حكم اذان صادر گرديده و بلال كه صوتى جهورى مىداشته براى انجام اين وظيفه برگزيده شده است :\r\nفاضل مقداد ، قدّس سرّه ، در چگونگى تشريع اذان اين مفاد را ياد كرده است :\r\n« ائمهء ما عليهم السلام قضيهء خواب را تكذيب كرده و گفته‌اند : هنگامى كه حضرت رسول را سر در دامان على بوده است جبرئيل از سوى خدا اذان و اقامه را آورده و او مىگفته و پيغمبر پيروى مىنموده است آنگاه پيغمبر ( ص ) به على ( ع ) گفته است : آيا تو هم شنيدى و بخاطر سپردى ؟ على ( ع ) پاسخ داده است : آرى . پس پيغمبر ( ص ) بفرمود تا على ( ع ) بلال را حاضر كرد و به او اذان را آموخت . و در روايتى وارد است كه اذان در ليلهء معراج پيغمبر ( ص ) آموخته شده است .\r\nبرخى از علماء عامه روايت اخير را كه فاضل مقداد مورد اشاره قرار داده نقل و تصديق كرده است .\r\nيعقوبى در تاريخ خود پس از اين كه در بارهء ابتداء حدوث « مناره » گفته است : « و عمل غلام للعبّاس ، يقال له كلاب ، منارة و لم تكن منارة\r\n","description":"","footnote":"","page_name":" 153 ","page_number":180},
  {"content":"\r\nعلى عهد رسول الله » چنين گفته است : « و كان بلال يؤذّن ثمّ اذّن سعد بن مكتوم و كان أيّهما سبق اذّن فاذا كانت الصلاة اقام واحد . و روى الواقدي انّ بلالا اذا اذّن وقف على باب رسول الله فقال : الصّلاة يا رسول الله ، حىّ على الصّلاة ، حىّ على الفلاح . . » بهر حال در اين كه جملهء « الصّلاة خير من النوم » در اول تشريع اذان ، جزء آن نبوده ميان عامهء اهل اسلام اختلافى نيست ليكن در بارهء اين كه از چه زمان اين جمله در اذان داخل شده اختلاف است از جمله نقل شده كه مالك در كتاب الموطَّأ خود اين مضمون را آورده است « در زمان خلافت عمر ، مؤذن به نزد او رفت كه او را به نماز صبح بخواند وى را در خواب يافت پس گفت : « الصلاة خير من النوم » عمر چون بيدار شد مؤذن را دستور داد كه اين جمله را در بانك اذان داخل كند « 1 » .\r\n\r\n","description":"","footnote":"\r\n« 1 » - در كتب سيره كيفيت اذان را به اسقاط « حىّ على خير العمل » و با يك مرتبه لا إله الَّا اللَّه در آخرش ذكر كرده‌اند ليكن چنان كه از سيد مرتضى ، قدس سره ، نقل خواهد شد از طرق خود عامه روايت گرديده كه جملهء « حى على خير العمل » در زمان خود پيغمبر ( ص ) در اذان گفته مىشده است . بلكه از بعضى چنان استفاده مىشود كه تا زمان ابو بكر نيز گفته مىشده و از زمان عمر به دستور او اين فصل از جملهء فصول اذان ، اسقاط گرديده است . قوشچى در شرح خود بر كتاب تجريد « محقق طوسى » ، در آخر بحث امامت ، روايتى بطور ارسال مسلم آورده كه خليفهء دوم بر فراز منبر گفته است : « ثلث كنّ على عهد رسول اللَّه ( ص ) و انا انهى عنهنّ و احرّمهنّ و اعاقب عليهنّ : متعة النّساء و متعة الحجّ و حىّ على خير العمل » اين روايات بر آن چه گفته شد به خوبى دلالت مىكند . دانشمند معاصر سيد شرف الدين عاملى در كتاب نفيس « الفصول المهمة » در طى بحث از « اجتهادات و تأوّلات سلف » قسمتى آورده كه در اين اوراق در ذيل بحث از « عهد صحابه » نقل خواهد شد توجه به آن قسمت اين مسأله را روشنتر مىسازد . اكنون كه اين اوراق براى بار دوم چاپ مىشود و ماه فروردين سال 1338 ( رمضان المبارك 1378 ) مىباشد يك سال و اندى است كه دانشمند مزبور فوت شده است . تاريخ وفات آن دانشمند بزرگ روز دوشنبه نهم ماه جمادى الثانيه از سال 1377 هجرى قمرى بوده است .\r\n","page_name":" 154 ","page_number":181},
  {"content":"\r\nمحقق حلَّى ، رحمة الله عليه ، در كتاب « المعتبر » چنين افاده كرده است :\r\n« اذان در لغت بمعنى « اعلام » مىباشد و در شرع نام اذكارى است كه براى اعلام بدخول اوقات نماز وضع گرديده و آن ، به اتفاق ، از سنن مؤكَّده مىباشد » .\r\nباز بدين مضمون گفته است : « على بن جعفر ( ع ) گفت : از اين كه « آيا اذان در مناره مستحب است ؟ » ابو الحسن ( ع ) را پرسيدم پاسخ داد : كه در زمان پيغمبر ( ص ) مناره نبوده و براى آن حضرت در روى زمين اذان گفته مىشده است » .\r\nباز از مبسوط شيخ طوسى نقل كرده كه اين مفاد در آنجا آورده شده است :\r\n« فرقى ميان اين كه اذان در مناره يا بر زمين باشد نيست و بلندى استحباب دارد ، خواه در مناره باشد يا غير آن ، چه از حضرت صادق ( ع ) روايت شده كه ارتفاع ديوار مسجد پيغمبر ( ص ) به اندازه يك قامت بود چون وقت داخل مىشد پيغمبر ( ص ) بلال را مىفرمود بر ديوار برآى و آواز خود را به اذان برآور . . » باز محقق ، در كتاب معتبر ، اين مضمون را گفته است : « اذان ، در نزد اهل بيت عليهم السلام ، بطور تلقّى از زبان جبرئيل گرفته شده است : حمّاد از منصور از حضرت صادق ( ع ) روايت كرده كه گفت : چون جبرئيل اذان را بر پيغمبر ( ص ) نازل ساخت پيغمبر ( ص ) سرش در دامان على ( ع ) و بخواب بود جبرئيل اذان و اقامه گفت چون پيغمبر ( ص ) بيدار شد گفت : يا على آيا شنيدى ؟ گفت :\r\nآرى . گفت : آيا حفظ كردى ؟ گفت : آرى . گفت : بلال را بخواه و به او بياموز .\r\nبلال را خواست و بوى تعليم كرد .\r\nمحدّثان عامّه بر خلاف اين ، اتفاق و چنين روايت كرده‌اند كه : عبد الله بن زيد گفته است : « چون پيغمبر ( ص ) به نواختن زنگ براى جمع شدن مردم فرمان داد من در خواب ديدم شخصى زنگى در دست دارد و گرد من مىگردد گفتم : آيا اين را مىفروشى ؟ گفت مىخواهى با آن چه كنى ؟ گفتم : چون وقت در آيد مردم را به نماز دعوت كنم . گفت : آيا نمىخواهى بهتر از آن را به تو رهنمايى كنم ؟ گفتم : چرا » آنگاه كيفيت اذان را بدين گونه :\r\n","description":"","footnote":"","page_name":" 155 ","page_number":182},
  {"content":"\r\nچهار بار تكبير ، دو بار شهادت به وحدانيت ، دو بار شهادت به رسالت ، دو بار حىّ على الصلاة و دو بار حىّ على الفلاح و دو بار تكبير و دو بار تهليل آن شخص بوى آموخته و پس از آن اقامه را به همان اجزاء اذان به اسقاط دو تكبير از آغاز و اضافهء دو « قد قامت الصلاة » بعد از دو « حىّ على الفلاح » و اسقاط يك تهليل از آخر بوى ياد داده پس گفته است « بامداد به نزد رسول ( ص ) رفتم و او را از خواب خود آگاه ساختم . پس گفت : خوابى است حق برخيز و بلال را بياموز تا او كه آوازش از تو رساتر هست اذان گويد . پس من بر بلال القاء مىكردم و او با صداى رساى خود اذان مىگفت صدا به گوش عمر بن خطاب كه در خانهء خود بود رسيد بيرون آمد در حالى كه ردايش به زمين كشيده مىشد به پيغمبر گفت : « يا رسول الله سوگند به خدايى كه ترا به حق مبعوث داشته من نيز همان خواب را ديده‌ام پيغمبر گفت : فللَّه الحمد . . » پس از نقل اين قضيه ، كه به حقيقت به افسانه و مجاز نزديكتر است تا به واقع و حقيقت ، محقق چنين افاده كرده است : « و آن چه از اهل بيت نقل شده به حال پيغمبر مناسبتر است چه امور مشروعه به مصالح ، مربوط و منوط و فكر بشر از اطلاع بر آن مصالح ، قاصر است و جز خدا كسى بر آنها اطلاع ندارد پس پيغمبر را در آنها اختيارى نمىباشد بعلاوه هنگامى كه امور مشروعه ساده و مختصر از وحى الهى مستفاد باشد كجا مىتوان گمان برد اذان به اين تفصيل و اهميت از وحى الهى گرفته نشده باشد ؟ و در روايت ابن اذينه از زراره و از فضل بن يسار است كه گفت « در شب معراج چون پيغمبر ( ص ) ببيت المعمور رسيد جبرئيل اذان و اقامه گفت و پيغمبر ( ص ) مقدم ايستاد و صفوف ملائكه و انبياء به او اقتداء كردند » و اين روايت اشعار دارد كه اذان وحى الهى است زيرا بعيد است كه مستند پيغمبر در بارهء تشريع اذان گفتهء عبد الله بن زيد باشد » .\r\nدر بارهء كيفيت اذان محقق چنين گفته است : « اذان و اقامه را بنا به اشهر روايات سى و پنج فصل است هجده فصل براى اذان و هفده فصل براى اقامه ، هجده فصل\r\n","description":"","footnote":"","page_name":" 156 ","page_number":183},
  {"content":"\r\nاذان عبارت است از چهار بار تكبير و دو بار شهادت به توحيد و دو بار شهادت به رسالت و دو بار گفتن هر يك از جمله هاى « حىّ على الصّلاة » و « حىّ على الفلاح » و « حىّ على خير العمل » و دو بار تكبير و دو بار تهليل .\r\nعلماء عامه انكار كرده‌اند كه « حىّ على خير العمل » جزء اذان و اقامه باشد و چنان كه بر اين مطلب اتفاق كرده‌اند بر اين كه در نماز صبح به جاى آن دو بار گفتن « الصلاة خير من النوم » استحباب دارد همهء ايشان اتفاق كرده‌اند بجز شافعى كه او را در مسأله دو قولست « 1 » قائلين به استحباب روايتى از ابى محذوره نقل كرده‌اند كه او گفته است :\r\nبه پيغمبر گفتم : به من سنت اذان را تعليم فرما پس در تعليم اذان فرمود اگر نماز صبح باشد بعد از حى على الفلاح دو بار « الصّلاة خير من النّوم » بگو ليكن به تفصيلى كه محقق نقل كرده چون ابو محذوره ، به گفتهء خود عامه ، مطعون بوده اين روايت او كه با گفتهء اهل سنت و حتّى با حكايت خواب عبد الله زيد مخالفت دارد قابل اعتماد و استناد نمىباشد .\r\nدر كتاب احمد ابن ابى نصر بزنطى از عبد الله بن سنان از ابى عبد الله عليه السلام ، بنا بنقل محقق ، روايتى در بارهء اذان ايراد شده كه در طى آن ، حضرت گفته است : « . اذا كنت فى اذان الفجر فقل : الصّلاة خير من النّوم » بعد « حىّ على\r\n\r\n","description":"","footnote":"\r\n« 1 » - سيد مرتضى ، قدس سره ، در « المسائل الناصريات » مسألهء شصت و نهم را به اين مضمون عنوان و طرح كرده است « تثويب در نماز صبح بدعت و اصحاب ما را بر بدعت بودن آن اجماع است فقيهان در معنى « تثويب » اختلاف كرده‌اند : شافعى گفته : عبارت است از « اين كه پس از دعوت به نماز و پيش از اذان دو بار بگويى : الصّلاة خير من النّوم » . ابو حنيفه گفته : عبارت است از « اين كه پس از فراغ از اذان دو بار حىّ على الصّلاة ، حىّ على الفلاح بگويى » از محمد بن حسن نقل شده كه در كتب خود گفته است : ( تثويب در اول اين بوده كه در ميان اذان و اقامه گفته شود « الصّلاة خير من النّوم » بعد مردم كوفه حى على الصلاة حى على الفلاح را ميان اذان و اقامه احداث كرده‌اند » شافعى تثويب را در خصوص نماز صبح ، سنت دانسته و در قول جديد خود مطلقا آن را غير مستحب و غير مسنون دانسته است »\r\n","page_name":" 157 ","page_number":184},
  {"content":"\r\nخير العمل » و قل . . » محقق پس از اين كه گفته است شيخ طوسى در كتاب « الاستبصار » آن را بر تقيه حمل كرده خود چنين اظهار عقيده نموده است « و لست ارى هذا التاويل شيئا فان فى جملهء الاذان « حىّ على خير العمل » و هو انفراد الاصحاب « 1 » فلو كان للتقية لما ذكره لكن الوجه ان يقال فيه روايتان عن اهل البيت اشهرهما تركه « 2 » ،\r\n\r\n","description":"","footnote":"\r\n« 1 » - سيد مرتضى ، علم الهدى ، قدس سره ، در كتاب « الانتصار » كه در بارهء مسائل انفرادى شيعه نوشته ، در اوائل كتاب صلاة چنين افاد كرده است « از جمله چيزهايى كه اماميه به آن انفراد يافته گفتن « حى على خير العمل » بعد از « حى على الفلاح » مىباشد در اذان و اقامه . علت و دليل اين انفراد ، اجماع فرقه است بر آن » آنگاه گفته است : « و قد روت العامة ان ذلك كان يقال فى بعض ايام النبي ( ص ) و انما ادعى ان ذلك نسخ و رفع . و على من ادعى النسخ الدلالة » 2 - از آن چه در پاورقى پيشتر ، در بارهء « تثويب » نقل گرديد براى موضع گرفتن گفتن جمله « الصلاة خير من النوم » دو قول ديگر هم دانسته شد :\r\n1 - قول منسوب به شافعى به اين مفاد « پس از دعوت به نماز و پيش از اذان دو بار گفته شود » .\r\n« 2 » قول منقول از شيبانى به اين مفاد « بيان اذان و اقامه گفته مىشده » بنا بر اين وجهى بعيد و نامناسب نيست كه روايت بر يكى از دو وجه منقول ، حمل گردد و مفاد آن دلالت ارشادى بر اباحهء گفتن آن در يكى از دو موضع مذكور ؛ كه از متن اذان و اقامه خارج است ، باشد بهر جهت اين نكته را بايد متذكر بود كه قطع نظر از جنبه فقهى ، از لحاظ ذوقى و ادبى و جمله پردازى نيز ميان جملهء « حى على الفلاح » و جملهء « حى على خير العمل » كه بر معانى ذوقى و لطيف اشعار دارد و ميان جمله « الصلاة خير من النوم » كه جز مفهومى عاميانه و مبتذل و مطروق ندارد فرقى زياد است كه رديف شدن آنها با هم تا چه رسد به تبديل يكى از آنها به ديگرى ، بى تناسب و بر خلاف ذوق است ليكن آوردن آن پيش از اذان يا بعد از آن و پيش از اقامه ، بعنوان گفتهء شخصى ، نه بعنوان مستحب شرعى ؛ در خصوص نماز صبح شايد نامناسب نباشد .\r\n","page_name":" 158 ","page_number":185},
  {"content":"\r\n\r\nنماز ميت\r\nاز مراجعه به كتب تواريخ و سير و مطالعه در مضامين حديث و خبر چيزى كه بر تشريع نماز ميت قبل از هجرت دلالت كند بدست نمىآيد « 1 » بلكه بصريح بعضى از عبارات در موقع فوت خديجه ، كه بعد از وفات ابو طالب و قريب به زمان هجرت بوده ، هنوز نماز جنازه وضع و تشريع نشده بوده است .\r\nدر بحار ، بروايتى عامى منتهى به حكم بن حزام ، چنين آورده كه حكم گفته است « توفّيت خديجة فى شهر رمضان سنة عشرة من النبوة . . فخر جنابها من منزلها حتّى دفنّاها بالحجون فنزل رسول الله ( ص ) فى حفرتها و لم يكن يومئذ صلاة على الجنازهء . قيل : و متى ذلك يا ابا خالد ؟ قال قبل الهجرة به سنوات ثلث او نحوها » و هم در آن كتاب از عروة بن زبير نقل شده كه « توفّيت خديجة قبل ان تفرض الصلاة » و بحسب ظاهر از آن عبارت صلاة جنازه ، منظور مىباشد باز مجلسى در بحار از كتاب « المعرفه » تأليف ابو عبد الله بن منده نقل كرده كه او از قول نسوى گفته است : « توفيت خديجة بمكة قبل الهجرة من قبل ان تفرض الصلاة على الموتى »\r\n\r\n","description":"","footnote":"\r\n« 1 » - ليكن شايد در شرائع سالفه مشروع بوده كه به گفتهء آلوسى در بلوغ الارب : اعراب جاهلى نيز اصل آن را مىداشته‌اند . مفاد عبارت او پس از ذكر اين كه عرب جاهلى از جنابت غسل مىكرده و مرده ها را مىشسته‌اند . و استشهاد او به شعرى از جاهليان چنين است « و مرده هاى خود را كفن مىكردند و بر ايشان نماز مىگزاردند و نماز ايشان بدين گونه بود كه چون كسى از آنان مىمرد و او را بر تختش حمل مىكردند ولىّ او مىايستاد و همهء محاسن او را ياد مىكرد و بر او ثنا مىگفت و پس از آن او را به خاك مىسپرد و آنگاه مىگفت : « عليك رحمة اللَّه » يكى از مردم قبيلهء كليب در زمان جاهليت در بارهء نوه اش كه مرده بود گفته است : أعمرو ان هلكت و كنت حيّا فانّى مكثر لك من صلاتى و اجعل نصف مالى لابن سام حياتى ان حييت و فى مماتى » در عين حال نگفته نباشد كه اگر مستند آلوسى براى نماز بر ميت در زمان جاهلى اين شعر باشد خالى از تأمل و اشكال نيست .\r\n","page_name":" 159 ","page_number":186},
  {"content":"\r\nپس بحسب ظاهر ، اين حكم در مكه وضع و تشريع نشده و مكان تشريع آن مدينه و زمان تشريعش سال اول از هجرت بوده چه در كتب سير و تواريخ ، در طى وقائع سال اول هجرت ، « اقامهء نماز ميّت » ياد و آورده شده است .\r\nبراء بن معرور ، كه از انصار و در « عقبهء دوم » نخستين كسى بوده كه با پيغمبر ( ص ) به مكالمه پرداخته و بيعت كرده و بقيه هفتاد و اندى كه با او بوده از او پيروى كرده‌اند و يكى از نقيبان بوده ، يك ماه پيش از ورود پيغمبر ( ص ) به مدينه وفات يافته و هنگامى كه پيغمبر ( ص ) به مدينه وارد شده اصحاب را برداشته و بسر گور او رفته و بر قبرش نماز گزارده‌اند .\r\n","description":"","footnote":"","page_name":" 160 ","page_number":187},
  {"content":"\r\nروزهء عاشورا\r\nبه طورى كه دشتكى نوشته « 1 » ابن عباس گفته است : يهود روز دهم محرّم را كه به نام عاشورا ناميده شده روزه مىگرفتند پيغمبر ( ص ) چون به مدينه وارد شد از آنان سبب پرسيد . گفتند : چون فرعون در چنين روزى غرق شده موسى به شكرانهء آن روزه گرفته و ما به وى تأسى مىكنيم . حضرت فرمود : « نحن احق بإحياء سنّة اخى موسى منكم » پس روز عاشورا را روزه گرفت و مردم را به روزه گرفتن وادار فرمود و چون روزهء ماه رمضان واجب شد آن اهتمام كه در بارهء روزهء عاشورا بود نماند . . » باز دشتكى شرحى مفصل در بارهء روزهء اين روز نوشته كه بدين گونه تخليص مىشود :\r\n« بدان كه اتفاق است علما را بر اين كه روزهء روز عاشورا اكنون سنت است « 2 »\r\n\r\n","description":"","footnote":"\r\n« 1 » - به گفتهء آلوسى در بلوغ الارب عرب جاهلى يا خصوص قريش بتعبير او نيز روز عاشورا را روزه مىداشته‌اند مضمون عبارت او چنين است : « قريش در جاهليت روز عاشورا روزه مىداشتند و شايد آن را از شرع پيش تلقى كرده بوده‌اند و به همين جهت اين روز را احترام مىگذاشتند و خانهء كعبه را در اين روز به جامه اش مىپوشاندند . مىگويند قريش در جاهليت گناهى مرتكب شده كه در نظرش بزرگ آمده پس براى كفارهء آن ، روز عاشورا را روزه گرفته و آن را معمول داشته است و در برخى از اخبار چنين آمده است كه : قريش را قحطى اتفاق افتاده و پس از آن بر طرف شده پس به شكرانهء رفع آن ، روز عاشورا را روزه مىگرفته‌اند » .\r\n« 2 » - از لحاظ فقهى شيخ يوسف بحرينى ، در كتاب حدائق ، روزهء عاشورا را اگر بر وجه حزن گرفته شود جزء مستحبات مؤكده دانسته است . ابو الفتوح در مقام تعديد اقسام روزه : از واجب و حرام و مكروه و مستحب در شماره مستحبات آنها گفته است : « : و روزه عاشورا را بر وجه حزن و مصيبت » محقق نيز در كتاب « المعتبر » در طى تعديد اقسام روزه هاى مستحب گفته است « و صوم عاشورا حزنا لا تبرّكا » بعضى هم آن را « مكروه » دانسته‌اند شايد معنى مكروه بودن كم بودن ثواب باشد نه محظور بودن آن ، چنان كه سيد محمد كاظم يزدى ( متوفى 1337 هجرى قمرى ) در كتاب « عروة الوثقى » به اين معنى تصريح كرده است .\r\n","page_name":" 161 ","page_number":188},
  {"content":"\r\nچه آن كه پيغمبر ( ص ) در سال اول از هجرت اين روز را روزه گرفته و به همهء مسلمين حتى كودكان نيز امر فرموده كه روزه بگيرند » « 1 » كازرونى در المنتقى ، بنا بنقل مجلسى ، در ذيل حوادث سال اول هجرت ، گفته است : « و فى هذه السنة صام عاشورا و امر بصيامه . . » « 2 »\r\n\r\n","description":"","footnote":"\r\n« 1 » - ابو الفتوح ، در طىّ تفسير آيهء 179 از سورهء البقره * ( يا أَيُّهَا الَّذِينَ آمَنُوا كُتِبَ عَلَيْكُمُ - الصِّيامُ كَما كُتِبَ عَلَى الَّذِينَ مِنْ قَبْلِكُمْ\r\nچنين آورده است : « بعضى ديگر از مفسران گفتند خداى تعالى در بدايت شرع ، روزهء عاشورا و روزهء ايام البيض فريضه كرده بود چون روزهء ماه رمضان فرض شد تخفيف كرده و آن را برداشت » .\r\nاز اين عبارت معلوم مىگردد كه سه روز از هر ماه روزه‌اش واجب شده بوده است و روايتى نقل كرده كه به آدم دستور داده شده بوده است كه روز 13 و 14 و 15 از هر ماه را روزه بگيرد .\r\n« 2 » - از طرق عامه ، هم از صحيح بخارى نقل شده كه به اسنادش از عائشه اين مضمون را روايت كرده است : « قريش در جاهليت روز عاشورا را روزه مىگرفتند بعد پيغمبر ( ص ) به روزه گرفتن آن روز دستور فرمود تا روزهء ماه رمضان واجب شد و پيغمبر ( ص ) گفت : « من شاء فليصمه و من شاء افطر » مقريزى در « امتاع الاسماع » گفته است « و كان المسلمون يصومون عاشورا فلما فرض رمضان لم يؤمروا بصيام عاشورا و لم ينهوا عنه » .\r\n","page_name":" 162 ","page_number":189},
  {"content":"\r\nتحويل قبله\r\nبيشتر ارباب سير بر آنند كه پيغمبر ( ص ) تمام مدت اقامت در مكه و يك سال و اندى پس از هجرت به مدينه نماز را بسوى بيت المقدس مىگزارده است از برخى هم نقل شده كه در مكه نماز بسوى كعبه خوانده مىشده است .\r\nعبارت دشتكى در اين مقام ، اين است : « اختلاف است در اين كه پيغمبر ( ص ) در مكه به كدام جهت نماز مىگزارده از ابن عباس و جماعتى ديگر روايت شده كه به جانب بيت المقدس بوده ولى كعبه بر يك طرف وى بوده ، نه بر قفا ، و بعضى گفته‌اند :\r\nقبله در مكه كعبه بوده است و در مدينه به لحاظ تأليف قلوب موقتا تغيير يافته است » .\r\nابو الفتوح رازى گفته است : « . . مجاهد و ضحّاك و عطاء و سفيان گفتند :\r\nسبب نزول آيه ( مرادش آيهء * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ ) * مىباشد ) آن بود كه مردى بيامد و رسول عليه السلام را گفت : يا رسول الله ما البرّ ؟\r\nبرّ چه باشد ؟ خداى تعالى اين آيه فرستاد و اين آنگه بود كه قبله هنوز قرار نگرفته بود و مردم هر كجا كه خواستند روى فراز كردند قوله : * ( فَأَيْنَما تُوَلُّوا فَثَمَّ وَجْه الله ) * باز نمود كه اين قدر عبادت كه شما مىكنيد گاهى توجه به مشرق و گاهى به مغرب در باب « برّ » كفايت نيست * ( لَيْسَ الْبِرَّ أَنْ تُوَلُّوا . . ) * » .\r\nبهر حال مورد اتفاق است كه از هنگام ورود به مدينه مدتى ( كه در تعيين آن اختلاف شده : هفت ماه حد اقل آن اقوال و نه و ده و سيزده و شانزده و هفده و هيجده ماه اقوال متوسط و نوزده ماه حد اكثر آن « 1 » اقوال مىباشد ) . پيغمبر ( ص ) بسوى\r\n\r\n","description":"","footnote":"\r\n« 1 » - ابو بكر جصاص ( احمد بن على رازى حنفى متوفى به سال 370 قمرى هجرى ) در كتاب احكام القرآن ( جزء اول ذيل آيهء * ( سَيَقُولُ السُّفَهاءُ\r\n( بدين مضمون گفته است « در اين كه پيغمبر ( ص ) در مكه بيت المقدس نماز مىگزارده و مدت زمانى از هجرت را نيز بر همين طريق بوده ميان اهل اسلام اختلافى نيست . ليكن در تعيين آن مدت اختلاف است : ابن عباس و براء بن عازب گفته‌اند :\r\nهفده ماه ( 17 ) و قتاده گفته است : شانزده ( 16 ) ماه و انس بن مالك گفته است : نوزده ( 19 ) ماه يا ده ماه ( 10 ) بوده است\r\n« باز اختلافست كه آيا توجه ببيت المقدس بطور تعيين فرض بوده يا تخيير : ربيع بن انس آن را تخييرى و ابن عباس تعيينى دانسته است و جائز است كه فرض تخييرى و نسخ بر تخيير وارد شده باشد . روايت شده كه نفرى چند پيش از هجرت به قصد بيعت از مدينه به مكه مىرفته‌اند و براء بن معرور كه در ميان ايشان بوده در راه بسوى كعبه نماز گزارد و ديگران به استناد پيروى از فعل پيغمبر ( ص ) براء را پيروى نكردند چون به مكه در آمدند و قضيه را به پيغمبر ( ص ) گفتند به براء گفت : « قد كنت على قبلة لو صبرت عليها » . از اين كه پيغمبر ( ص ) او را به اعادهء نماز دستور نفرمود بر مىآيد كه فرض تخييرى بوده است . ابن عباس گفته است : نخستين چيزى كه از قرآن نسخ گرديده حكم قبله است » .\r\nاكنون كه اين كتاب براى بار دوم به چاپ مىرسد قسمت زير را كه بر اين موضع پس از چاپ نخست ياد داشت كرده بوده‌ام مىآورم :\r\nفخر الدين رازى در تفسير كبير حد اكثر را تا دو سال هم نقل كرده عين عبارت او چنين است « و اختلف الروايات فى انه عليه الصلاة و السلام متى حول القبلة بعد ذهابه إلى المدينة ، فمن انس بن مالك رضى اللَّه عنه : بعد تسعة اشهر او عشرة اشهر ، و عن معاذ : بعد ثلاثة عشر شهرا ، و عن قتادة : بعد ستة عشر شهرا ، و عن ابن عباس و البراء بن عازب بعد سبعة عشر شهرا و هذا القول اثبت عندنا من سائر الاقوال ، و عن بعضهم ثمانية عشر شهرا من مقدمه ، قال الواقدي :\r\nصرفت القبلة يوم الاثنين النصف من رجب على رأس سبعة عشر شهرا . و قال آخرون : بل سنتان »\r\n","page_name":" 163 ","page_number":190},
  {"content":"\r\nبيت المقدس نماز مىخوانده تا اين كه به قولى در نيمهء ماه رجب و به قولى ديگر در نيمهء ماه شعبان سال دوم از هجرت ( به تفصيلى كه در كتب سيره گفته شده ) قبله از بيت المقدس بسوى كعبه تحويل يافته است .\r\n","description":"","footnote":"","page_name":" 164 ","page_number":191},
  {"content":"\r\nابو الفتوح رازى ، در ذيل آيهء 138 از سورهء البقره * ( وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه . . ) * پس از اين كه از محمد بن جرير طبرى نقل كرده كه لفظ « تحويل » ميان « جعلنا » و « القبلة » در تقدير گرفته تا مراد از قبله بيت المقدس و مفادش نسخ حكم باشد و از بعضى ديگر نقل كرده كه « كان » زائد است و معنى آنست كه و ما جعلنا القبلة التى أنت عليها يعنى كعبه ، كه آنگاه كه آيت آمد رسول ( ع ) بر آن بود . . يعنى ما نكرديم و نفرموديم و بيان نكرديم اين قبله كه تو اكنون بر آنى يعنى كعبه . . » چنين گفته است :\r\nممكن است تفسير آيه گفتن بر وجهى كه در او حذفى نباشد و زيادت ، و آن چنان بود كه در اخبار آورده‌اند كه چون رسول عليه السلام به مكه بود روى به كعبه كردى و اخبار بر آن متظافر است .\r\n« بعضى از علماء گفتند : روى به كعبه كردى از آن جهت كه برابر بيت المقدس بود رويش هم به كعبه بود و هم به بيت المقدس و اين ممكن باشد به مكه .\r\n« و بعضى ديگر گفتند : خداى تعالى رسول عليه السلام را مخيّر كرده بود در باب قبله تا هر كجا خواستى روى فراز كردى و بر او حجرى نبود * ( فَثَمَّ وَجْه الله ) * پس وقتى رو به كعبه كردى و وقتى رو ببيت المقدس و اين در بدايت اسلام بود در مكه .\r\n« و بعضى ديگر گفتند : اين حجر و تعيين به مدينه فرمود . پس بر آن قول كه روى به كعبه كردى در آيه محتاج نباشد به حذفى و نه بتقدير زيادتى . و ما نكرديم آن قبله كه تو بر آن بودى در مكه يعنى كعبه . اى ما بيّنّا و عينّا و اين قول قريب است به صواب تا آيه بر ظاهر خود بماند . و خلاف نيست كه چون رسول عليه السلام به مدينه آمد روى ببيت المقدس كرد به نماز . خلاف در مدت است و در اخبار چنين آمد كه پيش از هجرت انصاريان دو سال در مدينه روى ببيت المقدس مىكردند چون\r\n","description":"","footnote":"","page_name":" 165 ","page_number":192},
  {"content":"\r\nچون رسول عليه السلام به مدينه آمد شانزده ماه روى بيت المقدس مىكرد بروايت براء بن عازب و بروايت عبد الله عباس هفده ماه و بروايت سدّى هيجده ماه و بروايت انس نوزده ماه و بروايت معاذ جبل سيزده ماه .\r\n« چون رسول در مدينه به فرمان خداى تعالى روى ببيت المقدس مىكرد در نماز ، و پيش از آن به مكه روى به كعبه كردى ، جهودان به آن شادمان بودند و خويشتن را در آن تشريفى مىشناختند به رسول تقرّبى مىكردند رسول عليه السلام طمع به ايمان ايشان دربست خداى تعالى قبله بگردانيد تا رسول عليه السلام و صحابه ، رضى الله عنهم ، بدانستند كه اين موافقت جهودان نه از آن بود كه چيزى در دل داشتند .\r\nچون قبله به كعبه افتاد جهودان كه تقرّب مىكردند برگشتند و دشمنى و تبرّى آشكارا كردند خداى تعالى عزّ و جلّ براى آن گفت * ( إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه ) * و اين وجهى است در غرض خداى تعالى در قبله به گردانيدن و اين وجهى معتمد است و ظاهر قرآن بر اين دليل مىكند . . » مجلسى ، در طى حوادث سال دوم هجرت كه از « المنتقى » تأليف كازرونى نقل كرده ، اين مضمون را آورده است « . . چون پيغمبر ( ص ) به مدينه هجرت كرد مأمور شد كه بسوى بيت المقدس نماز بگزارد تا يهود او را تكذيب نكنند چه او در توراة بعنوان صاحب دو قبله توصيف شده بود . . محمّد بن حبيب هاشمى گفته است : در ظهر روز سه شنبه نيمهء شعبان قبله تحويل يافت . پيغمبر ( ص ) در آن روز به خانه بشر بن براء بن معرور در بنى سلمه براى ديدار مادر بشر رفت و در آنجا با اصحاب صبحانه ميل كرد چون ظهر شد با ياران خود در « مسجد قبلتين « 1 » » به نماز ايستاد دو ركعت از نماز خود را بسوى شام ( بيت المقدس ) خواند در اثنائى كه در\r\n\r\n","description":"","footnote":"\r\n« 1 » - چنان كه از تفسير كبير رازى و غير آن به ياد دارم اين مسجد ، همان مسجد قبا بوده است .\r\n","page_name":" 166 ","page_number":193},
  {"content":"\r\nركوع ركعت دوم بود مأمور شد كه به كعبه برگردد پس به جانب كعبه دور زد و صفوف ياران كه پشت سرش صف بسته بودند نيز با او بسوى كعبه دور زدند پس بقيهء نماز را بدين وضع تمام كرد از اين رو آن مسجد به نام « مسجد قبلتين » خوانده شد » باز مجلسى اين مفاد را آورده است « واقدى گفته : كه آن روز روز دوشنبه نيمهء رجب اول ماه هفدهم از هجرت بوده است . از براء نقل شده كه : سر ماه شانزدهم يا هفدهم بوده است . سدّى گفته است : اين قضيه در سر ماه هجدهم از هجرت واقع گرديده است » .\r\nو هم مجلسى از ابن عباس روايت كرده كه « نماز بعد از ورود پيغمبر به مدينه هفده ماه بسوى بيت المقدس بود » و از صحيح مسلم از براء بن عازب نقل كرده كه گفت : شانزده يا هفده ماه با پيغمبر ( ص ) بسوى بيت المقدس نماز گزارديم « 1 » و از انس روايت كرده كه « نه يا ده ماه بوده است » و از على بن ابراهيم از حضرت صادق ( ع ) روايت كرده كه گفت : « تحوّلت القبلة إلى الكعبة بعد ما صلَّى النّبيّ ثلث عشر سنة إلى بيت المقدس و بعد مهاجره إلى المدينة صلَّى إلى بيت المقدس سبعة اشهر « 2 » . . » يعقوبى در تاريخ خود گفته است : « . . و افترض الله عزّ و جلّ شهر رمضان و صرفت القبلة نحو المسجد الحرام فى شعبان بعد مقدمه بالمدينة بسنة و خمس اشهر و قيل بسنة و نصف . . و كان بين نزول افتراض شهر رمضان و بين توجّه القبلة إلى - الكعبة ثلاثة عشر يوما . . » دشتكى گفته است : « اهل سير برآنند كه آن سرور در خانهء بشر بن براء معرور بود كه نماز پيشين در آمد حضرت در مسجد آن محله نماز پيشين را با جماعتى از اصحاب كه ملازم بودند مىگزارد و در ركوع ركعت دوم بود كه به جانب كعبه برگشت\r\n\r\n","description":"","footnote":"\r\n« 1 » - مقريزى - در « امتاع الاسماع » گفته است : « و فى شعبان على رأس ستة عشر شهرا ، و قيل : على رأس سبعة عشر شهرا حولت القبلة من بيت المقدس إلى الكعبة فكان اول شيء نسخ من الشريعة القبلة »\r\n« 2 » - شايد از اين روايت كلمهء « عشر » افتاده باشد پس مفاد آن هم همان باشد كه از ديگران نقل شد .\r\n","page_name":" 167 ","page_number":194},
  {"content":"\r\nو صفوفى كه خلف حضرت بودند بگشتند به جانب كعبه و نماز را تمام ساختند و آن مسجد را مسجد « ذو القبلتين » خواندند » .\r\nاكثر ارباب تواريخ و سير نمازى را كه به دو قبله خوانده شده نماز پيشين ( ظهر ) دانسته‌اند ليكن ، بنا به منقول از صحيح بخارى ، براء بن عازب گفته است : آن نماز ، نماز پسين ( عصر ) بوده است .\r\nآيهء شريفه * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها . فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . ) * « 1 » كه بيان كنندهء حكم تحويل قبله مىباشد به اتفاق همه در همان روز و همان موقع صادر و نازل شده كه پيغمبر ( ص ) به نماز مشغول بوده و نيمى از آن را به جاى آورده بوده است و چنان كه نقل شد برخى آن روز را دوشنبه پانزدهم رجب و برخى ديگر سه شنبه پانزدهم شعبان دانسته‌اند .\r\nدر اينجا بى مناسبت نيست آياتى كه در زمينهء قبله مىباشد آورده شود :\r\n1 - در سورهء البقره آيهء 136 * ( سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها قُلْ لِلَّه الْمَشْرِقُ وَالْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ) * .\r\n2 - در همان سوره آيهء 138 * ( وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه . . ) * 3 - در همان سوره آيهء 139 * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . ) *\r\n\r\n","description":"","footnote":"\r\n« 1 » - آيهء 139 از سورهء البقره .\r\n","page_name":" 168 ","page_number":195},
  {"content":"\r\n4 - در همان سوره آيهء 140 * ( وَلَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَما أَنْتَ بِتابِعٍ قِبْلَتَهُمْ . . ) * 5 - در همان سوره آيهء 144 و 145 * ( وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَإِنَّه لَلْحَقُّ مِنْ رَبِّكَ وَمَا الله بِغافِلٍ عَمَّا تَعْمَلُونَ . وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ ) * « 1 » * ( وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . ) * 6 - در همان سوره آيهء 172 * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ . . ) *\r\n\r\n","description":"","footnote":"\r\n« 1 » - براى تكرار اين جمله اهل تفسير وجوهى گفته‌اند به كتب تفسير مراجع شود .\r\n","page_name":" 169 ","page_number":196},
  {"content":"\r\n\r\nروزهء ماه رمضان\r\nچنان كه ازين پيش گفته شد در سال اول از هجرت ، به طورى كه نقل كرده‌اند ، پيغمبر ( ص ) روز دهم ماه محرم را ( روز عاشورا ) خود روزه گرفته و دستور فرموده است كه اهل اسلام هم آن روز را روزه بدارند . چون ماه شعبان از سال دوم هجرت در آمده بنقل يعقوبى ، كه از اين پيش گذشت ، در ماه شعبان سال دوم حكم تحويل قبله صدور يافته و سيزده روز پس از آن ، حكم وجوب روزهء ماه رمضان تشريع و ابلاغ شده است .\r\nبنقل مجلسى ، از ابو سعيد خدرى روايت شده كه گفته است : « انزل فرض شهر رمضان بعد ما صرفت القبلة إلى الكعبة به شهر فى شعبان على رأس ثمانية عشر شهرا من مهاجر رسول الله . . » .\r\nبهر حال اصل روزه ، كه بمعنى مطلق امساك « 1 » مىباشد ، از امورى است كه سنخ آن در اديان سالفه ، بلكه ، چنان كه نقل شده و از اين پيش دانسته شد ، حتى در جاهليت نيز وجود داشته است . در اسلام نسبت به احياى اصل روزه و هم نسبت ببيان كيفيت و تعيين حدود و قيود و خصوصيات و شرائط و موانع آن احكامى صدور يافته و در عين حال در خود قرآن مجيد به اين كه در اديان سابقه اصلى ثابت مىداشته تصريح شده است .\r\n\r\n","description":"","footnote":"\r\n« 1 » - ابو الفتوح - بعد از اين كه گفته است و « معنى او در لغت امساك بود » چنين آورده است : « ابن دريد گفت : هر چه متحرك باشد ساكن شود او را گويند « صام » يقال : صامت الشمس اذا قامت فى وسط السماء قبل زوالها . قال الراجز :\r\n\r\nحتّى إذا صام النّهار و اعتدل\r\nو سال للشّمس لعاب فنزل\r\n\r\nو « صام الفرس » آن باشد كه اسب ايستاده بود و علف نخورد . قال النابغة :\r\n\r\nخيل صيام و خيل غير صائمة\r\nتحت العجاج و اخرى تعلك اللجما .\r\n\r\n","page_name":" 170 ","page_number":197},
  {"content":"\r\nدر آيهء 179 از سورهء البقره است * ( يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ ) * ابو الفتوح در ذيل جملهء * ( كَما كُتِبَ عَلَى الَّذِينَ مِنْ قَبْلِكُمْ ) * چنين آورده است « در او سه قولست : قولى آن كه وجه تشبيه آنست كه « ايامى » بر شما نوشتند چنان كه ايامى بر ايشان نوشتند . . قول دوم حسن بصرى و شعبى گفتند : « ماه رمضان » بر شما نوشته چنان كه بر امت پيشين نوشتند . از ترسايان هم اين يك ماه بود ايشان زيادتى بكردند و با ربيع افكندند كه وقت خوش باشد پس وجه تشبيه مدت است و مقدار او چنان كه اين يك ماه است آن نيز يك ماه بوده . و وجه سيم آنست كه ربيع و سدّى گفتند : مراد آن است كه حق تعالى « روزه از نماز خفتن تا نماز شام فرموده بود » چنان كه پس از نماز خفتن هيچ مفطرات ، تناول نشايستى كردى در بدايت شرع و اين روزهء بنى اسرائيل بودى پس حق تعالى منسوخ بكرد چنان كه گفته شود » و در ذيل جملهء * ( عَلَى الَّذِينَ مِنْ قَبْلِكُمْ ) * گفته است : « مجاهد و قتاده گفتند : مراد اهل كتابند و روا بود كه وجه تشبيه از جهت وجوب بود يعنى چنان كه بر شما واجب كردم و قوله * ( عَلَى الَّذِينَ مِنْ قَبْلِكُمْ ) * بر عموم گرفتن اولىتر بود » « 1 » .\r\nباز در همان قسمت پس از اين كه براى توجيه تسميهء « ايام البيض » روايتى\r\n\r\n","description":"","footnote":"\r\n« 1 » - فاضل مقداد در « كنز العرفان » در ذيل * ( أَيَّاماً مَعْدُوداتٍ »\r\nچنين گفته است : « قال ابن عباس و جماعة : الايام المعدودات ، هنا ، ثلاثة ايام من كل شهر و يوم عاشورا ثم نسخ به شهر رمضان .\r\nو عنه ايضا : انها شهر رمضان . و به قال الاكثر لانه مهما أمكن صيانة الحكم عن النسخ فهو اولى » ابو الفتوح نيز در ذيل * ( أَيَّاماً مَعْدُوداتٍ »\r\nچنين گفته است : « قولى از عبد اللَّه عباس و عطاء و قتاده آنست كه مراد به اين ايام ، سه روز است از هر ماهى و تقدير چنين است و كما كتب على الذين من قبلكم أياما معدودات ، يعنى آن ايام كه پيش از وجوب ماه رمضان واجب بود »\r\n","page_name":" 171 ","page_number":198},
  {"content":"\r\nاز على عليه السلام ، بمفاد دستور يافتن آدم ابو البشر بر روزه گرفتن سه روز ( 13 - 14 - 15 ) از هر ماه ، نقل كرده و اين عبارت را آورده « بعضى ديگر از مفسران گفتند خداى تعالى در بدايت شرع روزهء عاشورا و روزهء ايام البيض فريضه كرده بود چون روزهء ماه رمضان بفرمود تخفيف كرد و آن را برداشت » چنين گفته است : « و حسن بصرى و جماعتى ديگر گفتند : حق تعالى ترسايان را فرمود كه ماه رمضان روزه دارند ايشان را سخت مىآمد در گرما گرم روزه داشتن . علماء ايشان جمع شدند و رأى زدند و روزه با فصل ربيع افكندند و ده روز بيفزودند در او پس از آن پادشاهى بود او را دهن به درد آمد در روزه هفت روز بيفزود روزهء ايشان چهل و هفت روز گشت .\r\n« پس از آن پادشاهى ديگر پديد آمد گفت اين روزه را تمام عقد بايد كردن سه روز ديگر بيفزود پنجاه روز شد اكنون هنوز روزهء ترسايان پنجاه روز است .\r\nمجاهد گفت : سالى ايشان را و باء رسيد ايشان به تقرّب ، در روزه ده روز بيفزودند پيش از ماه رمضان و ده روز پس از ماه رمضان تا روزهء ايشان پنجاه روز گذشت .\r\nشعبى گفت : خداى تعالى ترسايان را سى روز روزه فرمود قرنى كه از پس ايشان آمدند دو روز زياده كردند يك روز پيش از ماه و يك روز پس از ماه و همچنين هر قرنى ( شايد قرن سى ساله مراد باشد ) در روزه بيفزودند تا تمام پنجاه گشت » .\r\nاز آياتى كه ( علاوه بر آيات ياد شده ) بر وجود اصل و سنخ روزه در شرائع سالفه دلالت دارد آيهء 27 از سورهء مريم است آنجا كه به او دستور داده شده كه اظهار روزه داشتن بنمايد به اين مضمون * ( فَقُولِي إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا ) * روزه در اسلام ، به اعتبار علل و اسباب شرعى ، اقسامى پيدا كرده است كه در كتب فقهى ياد شده يكى از اقسام واجب ، كه مهمترين همهء اقسام و محل كلام در اين مقام مىباشد . همان روزهء ماه رمضان است .\r\n","description":"","footnote":"","page_name":" 172 ","page_number":199},
  {"content":"\r\nآياتى كه در بارهء اين موضوع وارد شده نخست آيهء 179 از سورهء البقره مىباشد كه ياد شد و پس از آن چند آيهء ديگر است كه در اينجا ياد مىشود :\r\nاول - آيهء 180 از سورهء البقره * ( أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَه . وَأَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ ) * .\r\nپس از اين كه به اصل وجوب در آيهء پيش تصريح شده و حكمت آن مورد اشاره واقع گرديده در اين آيه احكامى چند راجع بعدد ايام و حكم مريض و مسافر و كسانى كه روزه ، بر ايشان مايهء مشقت زياد باشد بطور اجمال ايراد گرديده است .\r\nتبيين اين كه عدد قطعى آن ايام چه اندازه مىباشد ؟ و حد مرض و سفرى كه موجب افطار مىگردد چيست « 1 » ؟ به عهدهء سنت يا آياتى ديگر موكول شده است و هم از لحاظ اين كه\r\n\r\n","description":"","footnote":"\r\n« 1 » - فاضل مقداد گفته است : « قيل : مطلق المرض مبيح للإفطار ، حتى ابن سيرين افطر فقيل له : فاعتذر بوجع اصبعه . و قال : مالك ، و قد سئل : الرجل يصيبه الرمد الشديد او الصداع المضر و ليس به مرض يضجعه ، فقال : انه فى سعة من الافطار . و قال الشافعي : لا يفطر حتى يجهد الجهد الغير المحتمل . و الاصح عندنا : انه ما يخاف معه الزيادة او عسر البرء » ابو الفتوح در ذيل تفسير آيهء 181 از سورهء البقره چنين آورده است . « خلاف كردند در حد آن بيمارى كه به آن افطار شايد كردن بعضى گفتند : هر بيمارى كه باشد اندك و بسيار . و حسن بصرى و ابراهيم نخعى گفتند : هر بيمارى كه به آن نماز نتواند كردن بر پاى ، آنجا افطار بايد كردن و چون نماز تواند كردن ، بر پاى افطار نشايد كردن . عطاء گفت : در نزد ابن سيرين شدم ، در ماه رمضان ، نان مىخوردم گفتم چرا ؟ گفت : انگشتم درد مىكند . و مذهب ما و شافعى آنست كه هر بيمارى كه داند به آن بيمارى زياده شود و روزه زيان دارد بيمارى را ، افطار بايد كردن از هر نوع كه باشد اگر در تن باشد و اگر در اطراف و اگر درد چشم و دندان باشد و اعتبار به اين است كه گفته شد ، و * ( الإِنْسانُ عَلى نَفْسِه بَصِيرَةٌ\r\n»\r\n","page_name":" 173 ","page_number":200},
  {"content":"\r\nافطار مسافر عزيمت است يا رخصت ؟ اين آيه مجمل گمان شده و از اين رو اين مسأله محل اختلاف واقع گشته و بتعبير ابو الفتوح « نزديك ما چنان است كه مسافر را . روزه نشايد داشتن و اگر دارد درست نيايد و قضايش واجب بود و اين در صحابه مذهب عمر است و عبد الله عباس و عبد الله عمر و ابو هريره و عبد الرحمن عوف و عروة بن الزبير . و از عبد الله عباس روايت است « الافطار فى السّفر عزيمة » اى واجب و مذهب داود آنست كه او مخير است از ميان روزه و افطار : خواهد دارد و خواهد نه ، جز كه قضا واجب بود و او در وجوب قضا با ما موافقت كرد و در وجوب افطار خلاف . اما مذهب ابو حنيفه و شافعى و مالك و عامهء فقها آنست كه او مخير است : خواهد روزه دارد و لا قضاء عليه و خواهد روزه بگشايد و قضاء كند در حضر . . » .\r\nدر اينجا بايد گفت قطع نظر از روايات و آثارى عامّى و خاصّى كه در اين باره نقل شده « 1 » از خود آيه نيز عزيمت بودن افطار در سفر مستفاد بلكه آيه ظاهر در آن است چه جملهء « فعدة من ايام اخر » ظهور در وجوب قضاء دارد چون قضاء واجب باشد ناگزير افطار نيز واجب خواهد بود چه وجوب قضاء كه متفرع بر افطار است\r\n\r\n","description":"","footnote":"\r\n« 1 » - از قبيل روايات جابر از پيغمبر ( ص ) به اين عبارت « ليس من البرّ الصّيام فى السّفر » و روايت ديگر او ، غير او ، كه چون به پيغمبر ( ص ) خبر رسيد كه جمعى در يكى از سفرها روزه را افطار نكرده‌اند گفت « أولئك هم العصاة » . و روايت عبد الرحمن بن عوف از پيغمبر ( ص ) بدين عبارت « الصائم فى السفر كالمفطر فى الحضر » و روايت حضرت باقر ( ع ) ، كه بنقل ابو الفتوح « گفت : پدرم در سفر روزه نداشتى و نهى كردى از آن » و پاسخ عبد اللَّه عمر به كسى كه او را از روزه سفر پرسيده بود به اين مضمون « چه گويى اگر كسى صدقه كند بر تو آن را رد كنى ؟ و اين صدقه است كه خداى تعالى كرد بر ما ، رد صدقهء او نشايد كردن » و نقل گفتار ابو هريره « و ابو هريره گفت پسرش را كه با او بود در سفرى و روزه مىداشت و ابو هريره نمىداشت . پسر را گفت لا محال كه به حضر شوى روزه باز دارى » و نقل گفتهء عروة بن زبير كه « هم اين فرمودى مردى را كه در سفر روزه داشته بودى » .\r\n","page_name":" 174 ","page_number":201},
  {"content":"\r\nبا جواز عدم افطار ، كه « مدلول تضمنى » تخيير بلكه « مدلول مطابقى » رخصت مىباشد ، سازش ندارد .\r\nگفته نشود منظور اين است كه اگر مسافر در سفر روزه بگشايد و افطار كند بر او قضاء لازم مىگردد پس تقدير كلام چنين است « فمن كان منكم مريضا او على سفر ، فافطر ، فعدّة من ايّام اخر . . » چه اين تقدير را دليلى نيست و كلام بدون آن راست و درست است پس مقام ، مقام « دلالت اقتضاء » و تقدير نمىباشد و اتفاق و اجماعى نيز بر لزوم تقدير ، تحصيل يا نقل نشده است .\r\nابو الفتوح گفته است « . . گفتند : معنى آنست كه هر كس در سفر روزه بگشايد در حضر قضاء بر او واجب بود تا موجب قضاء ، افطار بوده باشد نه سفر .\r\nگوييم : اين عدول باشد از ظاهر بى دليلى و حمل قرآن باشد بر مذهب و و بر عكس اين بايد كردن : مذهب را بر قرآن حمل بايد كردن نه قرآن را بر مذهب » باز در موضعى ديگر گفته است « و بيان كرديم كه خداى تعالى چنان كه به مرض ، افطار واجب كرد به سفر همچنين كرد براى آن كه بنفس سفر ايجاب قضا كرد و لا قضاء الا بعد الافطار فايجاب القضاء ايجاب الافطار .\r\n« اگر گويند : در آيه محذوفى است و تقدير آن كه « فافطر ، فعليه عدة » .\r\nگوييم : اين زيادتى باشد در ظاهر قرآن من غير دليل .\r\n« اگر گويند : در آيهء حج آنجا گفت * ( فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ ) * اتفاق است كه آنجا « فحلق » محذوف است و اين تقدير مىبايد « فمن كان منكم مريضا به اذى من رأسه فحلق ففدية » گوييم بلى چنين است و لكن آنجا دليل هست و آن اجماع است و اينجا دليل نيست ، فافترق الامران »\r\n","description":"","footnote":"","page_name":" 175 ","page_number":202},
  {"content":"\r\nمحقق : در كتاب المعتبر ، در مسألهء قصر نماز ، اين مفاد را آورده است « علماء ما گفته‌اند : قصر در نماز و روزه عزيمت است . ابو حنيفه گفته است : در نماز عزيمت است نه در روزه . شافعى گفته است : در نماز و هم در روزه مخيّر است . مالك گفته :\r\nدر قصر نماز دو روايت است كه اشهر آنها تخيير مىباشد چه از عائشه روايت شده كه گفته است « سافرت مع رسول الله فافطر و صمت فاخبرت رسول الله قال احسنت » و عطاء از عائشه روايت كرده كه گفته است « انّ رسول الله كان يتمّ فى السّفر و يقصر « 1 » » انس گفته است : اصحاب پيغمبر ( ص ) مسافرت مىكردند پس برخى اتمام و برخى قصر مىكردند پس برخى روزه مىداشت و بعضى ديگر افطار مىكرد و هيچ يك بر ديگرى عيب نمىگرفت .\r\n« دليل علماء ما اجماع است بر اين كه فرض سفر دو ركعت است پس زائد بر آن حرام مىباشد چنان كه اگر كسى نماز صبح را چهار ركعت بخواند . از ابن عمر از چگونگى نماز در سفر سؤال شده گفته است « ركعتان فمن خالف السنة كفر » ابن عباس گفته است : « من صلَّى فى السفر اربعا كان كمن صلَّى فى الحضر ركعتين » از طريق اصحاب هم روايت عبد الله بن سنان . . » آنگاه پس از نقل دو روايت از طريق اصحاب چنين افاده كرده است « امّا بودن افطار عزيمت در روزه پس بدليل * ( فَمَنْ شَهِدَ مِنْكُمُ الشَّهْرَ فَلْيَصُمْه وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ ) * پس بر حاضر روزه را و بر مسافر قضا را واجب كرده است و « تفصيل » ، قاطع شركت و « اضمار » بر خلاف اصل است و چون روزه بر حاضر\r\n\r\n","description":"","footnote":"\r\n« 1 » - از لحاظ تاريخى ، اتمام پيغمبر ( ص ) را در جايى نديده‌ام ليكن در بارهء قصر از جمله مواردى كه تصريح به عمل پيغمبر ( ص ) به آن شده كلام طبرى است در ذيل وقائع فتح مكه در سال هشتم به اين عبارت ( به اسنادش از زهرى از عبيد اللَّه بن عبد اللَّه بن عتبة بن مسعود كه او گفته است ) : « اقام رسول اللَّه ( ص ) بمكة بعد فتحها خمس عشرة ليلة يقصر الصلاة » قال ابن اسحاق « و كان فتح مكة لعشر ليال بقين من شهر رمضان سنة ثمانية » .\r\n","page_name":" 176 ","page_number":203},
  {"content":"\r\nبه شهود « شهر » لازم است پس قضاء نيز به خود شهر لازم مىگردد و هر گاه قضاء لازم شود وجوب اداء ساقط مىباشد ، مگر به عقيدهء داود و آن اعتقادى است ضعيف ، و بدليل گفتهء پيغمبر ( ص ) ليس من البر الصّيام فى السفر و جابر روايت كرده كه : گروهى در سفر روزه گرفتند ، چون خبر به پيغمبر رسيد گفت « أولئك العصاة » « 1 » .\r\n« و خبر عائشه حجت نتواند باشد چه احتمال مىرود كه فرض قصر را نمىدانسته و روزه گرفته پس روزه‌اش درست بوده و اما قول عائشه « كان فى السّفر يتمّ و يقصر » پس شايد در يك سفر نبوده بلكه در مسافت كوتاه ؛ تمام مىكرده و در مسافرت طولانى قصر . و خبر انس حكايت فعل صحابه است و آن مسأله ايست اجتهادى پس ممكن است برخى از ايشان را عقيده « اتمام » باشد و برخى ديگر را نباشد و اين بر تخيير دلالت نمىكند » .\r\nچيزى را كه در ذيل اين آيه ، از جنبهء تاريخى صدور احكام ، بايد متذكر بود اينست كه به گفتهء برخى : در آغاز تشريع صوم ، روزه « واجب تخييرى » بوده نه « واجب تعيينى » بدين گونه كه شخص قادر اختيار داشته كه روزه بگيرد يا به جاى روزهء هر روز نصف « صاع » يا به قولى يك « مدّ » طعام ، فديه بدهد .\r\nفاضل مقداد در ذيل آيهء * ( وَعَلَى الَّذِينَ يُطِيقُونَه فِدْيَةٌ ) * چنين آورده است « قيل :\r\nكان القادر على الصّوم مخيّرا بينه و بين الفدية بكلّ يوم نصف صاع و قيل : مدّ * ( فَمَنْ تَطَوَّعَ خَيْراً ) * اى زاد على الفدية فهو خير له و لكن صوم هذا القادر خير له . ثمّ نسخ ذلك بقوله تعالى * ( فَمَنْ شَهِدَ مِنْكُمُ الشَّهْرَ فَلْيَصُمْه ) * و قيل انّه غير منسوخ » ابو الفتوح ، پس از نقل اختلاف در قرائت « يطيقون » و « فدية طعام مسكين » به وجوهى چند كه آنها را برشمرده ، چنين گفته است : « بدان كه علماء در تأويل و معنى آيه خلاف كردند :\r\n\r\n","description":"","footnote":"\r\n« 1 » - مقريزى پس از اين كه آورده است كه پيغمبر ( ص ) پس از يك روز يا دو روز كه روزه گرفته بود به قصد جنگ « بدر » از مدينه بيرون رفت چنين گفته است : « ثم نادى مناديه « يا معشر - العصاة انّي مفطر فافطروا » و ذلك انه قد كان قال لهم قبل ذلك « افطروا » فلم يفعلوا »\r\n","page_name":" 177 ","page_number":204},
  {"content":"\r\n« گروهى گفته‌اند : اين در بدايت شرع بوده چون حق تعالى مكلفان را تكليف روزه كرد ايشان را عادت نبود دشخوار آمد بر ايشان حق تعالى در اين تكليف ، تخيير كرد ايشان را ، بين الصّيام و الاطعام ، گفت : هر كس كه خواهد روزه دارد و هر كه نتواند اطعام كند به طعام . آنگه تخيير ، منسوخ كرد به تضييق بقوله تعالى * ( فَمَنْ شَهِدَ مِنْكُمُ الشَّهْرَ فَلْيَصُمْه ) * و اين قول معاذ جبل است و انس مالك و سلمهء اكوع و عبد الله عمر و علقمه و عكرمه و شعبى و زهرى و نخعى و ضحاك .\r\n« و بعضى ديگر گفتند : آيه خاص است بالشيخ الكبير و العجوزة الكبيرة كه آنان باشند كه بتوانند روزه داشتن و لكن دشخوار بود بر ايشان حق تعالى ايشان را رخصت داد كه روزه بگشايند و به طعام فديه كنند هر روزى را به طعام مسكينى آنگه اين نيز منسوخ كرد بقوله : فمن شهد منكم الشّهر فليصمه . و اين قول قتاده و ربيع است و روايت سعيد جبير از عبد الله عباس .\r\n« و حسن بصرى گفت : مراد به آيه بيمار است كه او را تخيير كردند اگر تواند كه روزه دارد و اگر نه فدا كند آنگه منسوخ كرد اين حكم را بقوله : * ( فَمَنْ شَهِدَ مِنْكُمُ الشَّهْرَ فَلْيَصُمْه ) * .\r\n« بر اين اقوال آيه منسوخ باشد .\r\n« امّا قول بعضى ديگر ، و آن سدّى است و سعيد ابن مسيّب و يك روايت از عبد الله عباس و روايت از صادق ( ع ) است كه آيه منسوخ نيست و حكم بر جاى خود است و آيه مخصوص است بالعاجز عن الصّيام و آن چند كسند : مردى پير است و زنى پير و زن آبستن و زن شير دهنده و كسى كه او را علت عطاش باشد .\r\n« آنگه اينان بر دو ضربند :\r\n« يكى آن كه فدا و قضا باز دارد زن آبستن است و زن شير دهنده و آن را كه او را عطاشى بود ، كه از او زائل شود ، ايشان هر سه در اوقات عذر روزه بگشايند و فدا كنند روزه را به طعام و چون منع زائل شود قضاء روزه باز دارند .\r\n","description":"","footnote":"","page_name":" 178 ","page_number":205},
  {"content":"\r\n« و آن كه فدا كند و قضاء نبود بر او سه ديگرند : مردى پير و زنى پير و آن را كه علت عطاش [ بود 
  ] و اميد بهى نبود در او ، اينان فدا كنند و قضاء نيست بر اينان براى اين كه منع اينان زائل نخواهد شدن ، پير جوان نشود و اين علت چون مأيوس شود به نشود .\r\n« اكنون بر اين قاعدهء ما معنى آيه مستقيم شود و در او دو وجه گفتند .\r\n« يكى آن كه تقدير « كان » كردند و گفتند : تقدير اينست كه « كانوا يطيقونه » طاقت داشتند اكنون از آن ، اندكى مطيق باشد . و عرب حذف « كان » كردند چنان كه حق تعالى گفت * ( وَاتَّبَعُوا ما تَتْلُوا الشَّياطِينُ ) * و معنى آنست كه ما كانت تتلوا الشياطين .\r\nدر وجهى ديگر آنست كه « لا » تقدير كردند « و على الذين لا يطيقونه » و « لا » نيز بسيار حذف كنند كما قال الله تعالى * ( تَا لله تَفْتَؤُا تَذْكُرُ يُوسُفَ ) * اى « لا تفتؤ » و شاعر گويد . . » دوم - آيهء 181 از سورهء البقره * ( شَهْرُ رَمَضانَ الَّذِي أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْه وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ وَلِتُكْمِلُوا الْعِدَّةَ وَلِتُكَبِّرُوا الله عَلى ما هَداكُمْ وَلَعَلَّكُمْ تَشْكُرُونَ ) * .\r\nتذكر :\r\nدر اين آيه دو مطلب است كه در اين موضع بايد ياد گردد :\r\nاول - با آن كه بطور قطع قرآن مجيد در ظرف بيست و سه سال ، بحسب اوضاع و احوالى خاص ، نزول يافته ( چنان كه وارد شده « نزّل القرآن منجّما » ( يا - نجوما ) و شايد چنان كه گفته شده آيهء شريفه * ( فَلا أُقْسِمُ بِمَواقِعِ النُّجُومِ ) * به همان نجمهاى نزولى قرآن اشاره شده باشد ) پس معنى اين آيه كه قرآن در ماه رمضان نزول\r\n","description":"","footnote":"","page_name":" 179 ","page_number":206},
  {"content":"\r\nيافته چه خواهد بود ؟\r\nدوم - آن كه وجه تكرار قسمت مشتمل بر حكم مريض و مسافر چيست ؟\r\nدر بارهء مطلب اول ، وجوهى گفته شده كه شايد از همه بهتر آن باشد كه منظور در اين آيه و امثال آن ، ابتداء نزول و شروع به آن است نه نزول تمام آن .\r\nدر بارهء مطلب دوم بايد گفت به عقيدهء كسانى كه گفته‌اند قسمت فمن شهد منكم الشّهر فليصمه ، ناسخ تخيير در صوم يعنى آيهء * ( وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ ) * مىباشد فائدهء تكرار رفع اين توهم است كه حكم مريض و مسافر نيز كه با آن مذكور افتاده منسوخ باشد و به عقيدهء كسانى كه آن را ناسخ ندانسته‌اند براى افادهء تخصيص عموم « من شهد . . » مىباشد .\r\nفاضل مقداد پس از اين كه گفته است : « فمن شهد ، اى حضر بلده ، من الشهر و هو عامّ مخصوص به من حصل له شروط : من البلوغ و العقل و الخلوّ من الحيض و النّفاس و ذلك لأدلَّة منفصلة كقوله عليه السلام « رفع القلم ، عن ثلاثة . . » و ادلة اشتراط الطهارة فى الصوم . . » چنين گفته است « . . و تكرار ذكر المرض و السفر دليل على تاكيد الامر بالإفطار و انه عزيمة لا يجوز تركه . . »\r\nفائده\r\nاين آيه ، چنان كه از جهت عزيمت يا رخصت بودن افطار مسافر ، مورد اختلاف فقهى شده ، از جهتى ديگر نيز فقيهان اسلامى را در آن اختلاف پديد آمده است . به گفتهء ابو الفتوح « بعضى گفتند : مراد آنست كه : هر كه را اين ماه به دو در آيد و او عاقل و بالغ و تندرست و مقيم باشد روزه دارد و اين قول بيشتر فقهاء است ، از اهل البيت ، و مذهب ابو حنيفه و شافعى است و اصحاب ايشان .\r\n« و بعضى ديگر گفتند : هر كه در اول ماه رمضان مقيم باشد واجب شد بر او كه ماه را ، تمام ماه ، روزه دارد سواء اگر در ميانه سفر كند و اگر نه و اگر در ميانهء ماه او را سفرى پيش آيد او را در سفر روزه بايد داشتن و اين قول نخعى و سدّى\r\n","description":"","footnote":"","page_name":" 180 ","page_number":207},
  {"content":"\r\nو قتاده است و مذهب ابن سيرين است و عبيدة السلماني و از امير المؤمنين على عليه السلام در اين روايتى آورده‌اند .\r\n« و مذهب درست قول اولست و عامهء علماء و مفسران . دليل بر صحت او از ظاهر قرآن قوله فمن شهد منكم الشهر و اين لام تعريف عهد است اشاره به جملهء ماه .\r\nو ايشان چنان مىنمايند كه معنى آنست كه من شهد منكم اول الشهر فليصمه كلَّه و اين عدولست از ظاهر .\r\n« دگر آن كه اگر چون به اول بر او واجب شود به آخر به عذر سفر او را روزه نشايد گشادن بايد آن كس كه به اول ماه تندرست باشد و در ميانه بيمار شود او را روزه نشايد گشادن حملا على المسافر و اين خلاف اجماع است .\r\n« دگر آن كه حق تعالى اين عموم * ( فَمَنْ شَهِدَ مِنْكُمُ الشَّهْرَ ) * را تخصيص كرد بقوله * ( وَمَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ ) * و الا اين تكرار را فائده نبود .\r\n« دگر آن كه حق تعالى مريض و مسافر را در يك قرن نهاد و گفت : هر كه بيمار باشد يا مسافر ، جمع كرد ميان ايشان در وجوب افطار و در رخصت افطار على خلاف بين الفقهاء . تفريق كردن ميان ايشان در بعضى احكام بى دليل وجهى ندارد .\r\n« دگر آن كه عبد الله عباس گفت : كه رسول عليه السلام عام الفتح در ماه رمضان از مدينه بيرون آمد چون به پل رسيد آب خواست و باز خورد و شعبى در ماه رمضان از مدينه بيرون آمد چون به كديد رسيد روزه بگشاد و شريك روايت كرده از ابو اسحاق كه ابو ميسره در ماه رمضان بيرون آمد چون به پل رسيد آب بخواست و باز بخورد و شعبى در ماه رمضان سفر كرد بباب الجسر روزه بگشاد . . » سيم - آيهء 183 از سورهء البقره * ( أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَأَنْتُمْ لِباسٌ لَهُنَّ عَلِمَ الله أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ وَعَفا ) *\r\n","description":"","footnote":"","page_name":" 181 ","page_number":208},
  {"content":"\r\n* ( عَنْكُمْ فَالآنَ بَاشِرُوهُنَّ وَابْتَغُوا ما كَتَبَ الله لَكُمْ وَكُلُوا وَاشْرَبُوا حَتَّى يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ وَلا تُبَاشِرُوهُنَّ وَأَنْتُمْ عاكِفُونَ فِي الْمَساجِدِ تِلْكَ حُدُودُ الله فَلا تَقْرَبُوها كَذلِكَ يُبَيِّنُ الله آياتِه لِلنَّاسِ لَعَلَّهُمْ يَتَّقُونَ ) * زمان صدور اين آيه ، كه بر رفع حكمى و اثبات حكمى ديگر در مسألهء روزه ، مشتمل است ، بطور تحقيق ، دانسته نيست ليكن از ظاهر آيه و ظواهر برخى از منقولات مربوط به آن چنين بر مىآيد كه ميان نزول اين آيه و حكم وجوب صوم فاصله‌اى زياد نبوده است و شايد در اواسط يا اواخر ماه رمضان همان سال دوم كه در ماه شعبانش حكم وجوب روزه صدور يافته اين آيه نازل شده باشد .\r\nبهر جهت در اين آيه چند حكم ياد گرديده است :\r\n1 - جواز ، يا به گفتهء برخى استحباب ، نزديكى به زنان در شب ماه رمضان .\r\nب - جواز اكل و شرب در شب گر چه بعد از خوابيدن باشد .\r\nح - تعيين زمان روزهء هر روز از لحاظ ابتداء و انتهاء .\r\nد - عدم جواز مباشرت با زنان در حال اعتكاف .\r\nه - تصويب و امضاء حكم اعتكاف .\r\nدر بارهء حكم اول و دوم چنين گفته شده است : در آغاز صدور حكم وجوب روزه نزديكى بزن و خوردن و آشاميدن فقط وقت ميان افطار تا هنگام خفتن جائز بوده و اگر كسى را بحسب اتفاق بعد از مغرب پيش از آن كه روزه بگشايد خواب در مير بوده آن وقت مضيّق ، كه براى گشادن روزه مقرر بود بر وى تباه مىگشته و ناچار بوده است كه تا فردا شب همان هنگام روزهء خود را ادامه دهد و به قولى :\r\nنزديكى بزن در ماه رمضان ، بطور اطلاق ، حتى در آن مدت مضيّق و محدود ، نيز حرام و ممنوع بوده است از اين رو مسلمين به مشقت و رنج دچار گرديده‌اند .\r\n","description":"","footnote":"","page_name":" 182 ","page_number":209},
  {"content":"\r\nنقل شده است كه يكى از اصحاب ، شب ماه رمضان بىتاب شده و با زن خود نزديكى كرده و ، چون بعد پشيمان شده ، فردا قضيه را مورد پرسش قرار داده پس پيغمبر ( ص ) به او فرموده خطا كردى برخى ديگر از اصحاب و جوانان اسلامى نيز ابتلاء و خطاء خود را ياد كرده و گفته‌اند : حياء مىكرديم كه بپرسيم ، و هم نقل شده بلكه در روايتى از حضرت صادق ( ع ) نيز آمده است ، كه مطعم بن جبير ، كه پير مردى ضعيف بوده ، روزه مىداشته هنگام افطار تا زنش طعامى براى او آماده ساخته طولى كشيده و او را خواب در ربوده چون بيدار شده بزن خود گفته است : خوردن غذا در امشب بر من حرام گرديد . پس بى آن كه غذا بخورد خوابيده و فردا براى حفر خندق حضور يافته و در اثناء كارزار از گرسنگى بيهوش شده است « 1 » .\r\nبروايتى ديگر قيس بن صرمه به اين وضع دچار گشته و فردا با حال روزه در زمين خود كار مىكرده و به سختى افتاده است و خبر به پيغمبر ( ص ) رسيده است .\r\nبروايت مجلسى از تفسير على بن ابراهيم از حضرت صادق ( ع ) اين مضمون وارد است « نكاح و اكل در ماه رمضان بعد از خواب در شب حرام بود يعنى هر كس\r\n\r\n","description":"","footnote":"\r\n« 1 » - در بحار است « و الخندق و بنى قريظة فى شوال سنة اربع » و هم در آن كتاب در ذيل غزوهء خندق آورده شده است « و ذلك يوم السبت فى شوال سنة خمس من الهجرة » يعقوبى گفته است « ثم كانت وقعة الخندق و هو يوم الاحزاب فى السنة السادسة بعد مقدم رسول اللَّه بخمسة و خمسين شهرا » جملهء اول اين عبارت بر اين كه جنك خندق در سال ششم بوده صراحت دارد ليكن جملهء دوم آن چنان مىرساند كه آن واقعه در ميان سال پنجم رخ داده است .\r\nبهر حال خواه جنك خندق در سال چهارم يا پنجم يا ششم باشد از حكايت يا روايت فوق چنان برمىآيد كه آيه در زمان جنگ خندق نزول يافته و اين به نظر دور مىنمايد چه در اين آيه حكم زمان روزه از لحاظ ابتداء و انتهاء آورده شده و بسيار بعيد است كه تا سال چهارم ( تا چه رسد به سال ششم ) روزه واجب باشد ليكن مدت آن معين نشده باشد . بلكه چنان حدس زده مىشود كه در همان سال صدور حكم روزه ، وقت آن و حكم نهايى اكل و شرب و حتى تكليف قطعى نزديك شدن بزن در آن ماه ، معين شده باشد . و اللَّه العالم .\r\n","page_name":" 183 ","page_number":210},
  {"content":"\r\nنماز عشاء مىخواند و مىخوابيد و هنوز افطار نكرده بود و بعد بيدار مىشد افطار بر وى حرام بود . نكاح در ماه رمضان در شب و روز حرام بود . مردى از اصحاب به نام خوات بن جبير كه عبد الله جبير را ( عبد الله همان است كه در جنگ احد با پنجاه تن تيرانداز مأمور نگاهدارى دره‌اى بود كه مشركين نتوانند از آنجا وارد شوند و از پشت سر مسلمين را مورد حمله قرار دهند ) برادر ، و پيرى ضعيف بود ، و روزه مىداشت . . » تا آخر آن چه اكنون در بالا بعنوان انتساب به مطعم بن جبير نقل شد .\r\nبهر حال اين آيه در اين باره نزول يافته و حكم جواز اكل شرب و نزديك شدن بزن در رمضان ( تا آن وقت به فجر مانده كه بتواند پيش از طلوع فجر تحصيل طهارت كند ) صادر گرديده است « 1 » .\r\nدر بارهء حكم سيم همچنين گفته شده كه : لفظ « من الفجر » در ابتدا نازل نشده بوده است و به اين جهت برخى از اهل اسلام ريسمان سياه و سفيد نزد خود مىگذاشته و تميز دادن آنها را از هم معيار آغاز ورود وقت مىدانسته و خيال مىكرده‌اند كه روشنى وقتى به آن حد برسد كه سياه از سفيد امتياز يابد امساك لازم مىگردد بعد به وسيلهء لفظ * ( مِنَ الْفَجْرِ ) * معلوم شده كه منظور طلوع صبح صادق است و مراد از اين دو خيط خطوطى است كه در هنگام فجر در آسمان پديد مىآيد .\r\n\r\n","description":"","footnote":"\r\n« 1 » - فخر الدين رازى در ذيل آيهء * ( أُحِلَّ لَكُمْ لَيْلَةَ الصِّيامِ الرَّفَثُ\r\nالآية اين مضمون را آورده است « جمهور از مفسران بر اين رفته‌اند كه در آغاز اسلام چنان بوده كه هر گاه روزه دار افطار مىكرده خوردن و آشاميدن و جماع بر او حلال مىشده به دو شرط : يكى اين كه نخوابيده باشد پس اگر بر خلاف يكى ازين دو رفتار كرده بوده آن امور بر وى حرام مىشده است پس از آن خداى تعالى آن حكم را به وسيلهء اين آيه نسخ كرده است . ليكن ابو مسلم اصفهانى گفته است : اين در شرع اسلام ثابت نبوده بلكه در شريعت نصارى ثابت بوده و خداى تعالى به وسيلهء اين آيه چيزى را كه در شرع ايشان ثابت بوده نسخ كرده است . اين گفتهء ابو مسلم مبتنى است بر عقيده و مذهب او ، كه در شرع اسلام به هيچ وجه . نسخى واقع نشده است »\r\n","page_name":" 184 ","page_number":211},
  {"content":"\r\nدر بارهء حكم چهارم و پنجم هم بطور اجمال بايد دانسته شود كه عرب را بر اعتكافى ، بمعنى عام ، عادت بوده كه شارع اسلام اصل آن را امضاء كرده و در شرائط و حدود و قيود و مكان و زمان ( و سائر جهات خارجى از ذات اعتكاف ) دخل و تصرف به جا آورده است .\r\nعكوف در اصل لغت بمعنى درنگ و توقف طولانى است در كارى چنان كه در مواضعى در قرآن مجيد به همين معنى آمده مانند آيهء 116 از سورهء البقره * ( وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ . . ) * و مانند آيهء 134 از سورهء الاعراف * ( وَجاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ . . ) * و مانند آيهء 53 از سورهء 21 ( الانبياء ) * ( إِذْ قالَ لأَبِيه وَقَوْمِه ما هذِه التَّماثِيلُ الَّتِي أَنْتُمْ لَها عاكِفُونَ ) * و در شرع مقدس اسلام منظور از آن بتعبير محقق در المعتبر « اللَّبث المتطاول للعبادة » درنگى است طولانى به قصد عبادت .\r\nپيغمبر ( ص ) ، بنقل عامّه و خاصّه ، تا سال رحلت هميشه ده روز آخر ماه رمضان را در مسجد اعتكاف مىداشته است . « 1 » از جمله دلايلى كه معمول بودن اعتكاف را در زمان جاهليت مىرساند گفتهء عمر است كه بنقل محقق در المعتبر چنين گفته است : « قلت لرسول الله : انّي نذرت ان اعتكف يوما فى الجاهلية . فقال : اعتكف و صم » .\r\nچهارم - آيهء 42 از سورهء البقره * ( وَاسْتَعِينُوا بِالصَّبْرِ وَالصَّلاةِ وَإِنَّها لَكَبِيرَةٌ إِلَّا عَلَى الْخاشِعِينَ ) * .\r\n\r\n","description":"","footnote":"\r\n« 1 » - « مگر يك سال كه در آن جنگ « بدر » واقع شد و در سال بعد از آن بيست روز اعتكاف داشتند : ده روز قضاى سال گذشته و ده روز اداء » ( زاد المعاد - مجلسى )\r\n","page_name":" 185 ","page_number":212},
  {"content":"\r\nپنجم - آيهء 148 از سورهء البقره * ( اسْتَعِينُوا بِالصَّبْرِ وَالصَّلاةِ إِنَّ الله مَعَ الصَّابِرِينَ ) * لفظ « صبر » در لغت بمعنى خوددارى كردن و در برابر « جزع » استعمال مىشود چنان كه شاعرى گفته است :\r\n\r\nفان تصبرا فالصّبر خير مغبّة\r\nو ان تجزعا فالامر ما تريان\r\n\r\nو بمعنى حبس و نگهداشتن نيز به كار مىرود چنان كه روايتى از پيغمبر ( ص ) در بارهء دو تن كه يكى شخصى را نگهداشته و ديگرى او را كشته به اين عبارت حكايت شده « اقتلوا القاتل و اصبروا الصّابر » كشنده را بكشيد و نگهدارنده را جاودان به زندان افكنيد و حبس ابد كنيد و قتل صبر ، كه از آن نهى شده ، عبارت است از اين كه كسى را در جايى باز دارند آب و نانش ندهند تا بميرد و از اين عبارت كه « نهى النّبيّ عن ذبح البهيمة صبرا » منظور آنست كه روا نبود حيوانى را بكشند در حالى كه حيوان ديگر را در برابر او باز دارند تا بر آن وضع بنگرد .\r\nدر اين دو آيهء شريفه برخى از مفسران ، بلكه به ظاهر يكى از دو عبارت ابو الفتوح بيشتر از آنان ، گفته‌اند : مراد از « صبر » روزه است بدان قرينه كه با نماز همطراز گرديده و « گفتند : خداى تعالى چند جا روزه را « صبر » خوانده فى قوله تعالى * ( سَلامٌ عَلَيْكُمْ بِما صَبَرْتُمْ ) * اى « بما صمتم » و فى قوله * ( وَجَزاهُمْ بِما صَبَرُوا ) * اى بما صاموا »\r\n","description":"","footnote":"","page_name":" 186 ","page_number":213},
  {"content":"\r\nنماز عيد\r\nدر همان سال دوم هجرى ، كه در شعبانش حكم روزه رمضان صدور يافته و مسلمين روزه گرفته‌اند ، در روز اول شوال كه عيد فطر است حكم نماز عيد صادر گشته و پيغمبر ( ص ) با مسلمين نماز عيد را اقامه كرده است .\r\nمجلسى در ذيل آن چه از المنتقى راجع به حوادث سال دوم نقل كرده چنين آورده است . « و فى هذه السّنة خرج رسول الله ( ص ) يوم العيد فصلَّى بالناس صلاة العيد و حملت بين يديه العنز ، إلى المصلَّى فصلَّى عليها . . » طبرى ، در كتاب تاريخ الملوك و الامم ، در ذيل حوادث سال دوم هجرى ، پس از اين كه اين مضمون را گفته است .\r\n« و در اين سال روزه ماه رمضان ، به قولى در ماه شعبان آن سال ، واجب گرديده و چنان بوده كه چون پيغمبر ( ص ) به مدينه در آمده ديده است يهود روز عاشورا را روزه مىگيرند و مىگويند آن روزى است كه آل فرعون در آن غرق شده‌اند و موسى و يارانش نجات يافته‌اند پس پيغمبر ( ص ) مسلمين را به روزهء آن روز امر كرده و چون روزهء ماه رمضان را بر امّت فرض ساخته به روزهء عاشورا نه امر كرده و نه از آن نهى » چنين گفته است :\r\n« و فيها امر النّاس بإخراج زكات الفطر و قيل : انّ النّبيّ ( ص ) خطب النّاس قبل الفطر بيوم او يومين و أمرهم بذلك . و فيها خرج إلى المصلَّى ، فصلَّى بهم صلاة العيد و كان ذلك اول خرجة خرجها بالنّاس إلى المصلَّى فصلَّى إليها و كانت للزبير بن العوّام ، كان النجاشي وهبها له ، فكانت تحمل بين يديه فى الاعياد و هى اليوم ، فى ما بلغني ، عند المؤذنين بالمدينة »\r\n","description":"","footnote":"","page_name":" 187 ","page_number":214},
  {"content":"\r\nزكات فطر\r\nو هم در همان سال دوم ، كه هنوز ، به گفتهء بيشتر ارباب سير ، حكم زكات در اموال تشريع نشده بوده است ، « 1 » حكم وجوب زكات فطر صادر گرديده است .\r\nمجلسى ، در ذيل حوادث سال دوم از هجرت ، كه از « المنتقى ، نقل كرده ، روايتى از ابو سعيد خدرى به اين عبارت آورده است « قال : نزل فرض شهر رمضان بعد ما صرفت القبلة إلى الكعبة به شهر فى شعبان على رأس ثمانية عشر شهرا من مهاجر رسول الله ( ص ) فامر رسول الله فى هذه السنة بزكاة الفطر ، قبل ان يفرض الزكاة فى الاموال » .\r\nآيهء شريفهء * ( قَدْ أَفْلَحَ مَنْ تَزَكَّى وَذَكَرَ اسْمَ رَبِّه فَصَلَّى ) * « 2 » * ( ) * را شيخ طوسى در كتاب « خلاف » بعنوان دليل زكات فطر ياد كرده است .\r\nابو الفتوح رازى ، در ذيل اين آيه چنين آورده است « . . بعضى ديگر گفتند : صدقهء فطر است و تكبيرات روز عيد و نماز عيد و عبد الله عمر نافع را گفتى :\r\nصدقه عيد بدادى ؟ اگر گفتى : « آرى » گفت : به مصلَّى رفتى ؟ و اگر « نه » گفتى ، گفتى :\r\nصدقه بده تا به مصلَّى رويم . آنگه اين آيه بخواندى . . »\r\n\r\n","description":"","footnote":"\r\n« 1 » - مقريزى در كتاب « امتاع الاسماع » پس از اين كه گفته است : « و نزل تمام الصلاة اربعا بعد شهر من مقدم رسول اللَّه ، المدينة » گفته است : « و فرضت الزكاة ايضا - رفقا بالمهاجرين فى هذا التاريخ كما ذكره محمد بن حزم ، و قال بعضهم : انه اعياه فرض الزكاة متى كان » و همو در همان كتاب گفته است « و فى شعبان هذا ( يعنى شعبان على رأس ستة عشر شهرا من مقدم رسول اللَّه ( ص ) المدينة ) فرض صوم رمضان و زكات الفطر قبل العيد بيومين و قال ابن سعد : « قبل فرض زكات الاموال » و قيل : ان الزكاة فرض فيها و قيل : قبل الهجرة »\r\n« 2 » - آيه 14 و 15 از سوره « الاعلى » .\r\n","page_name":" 188 ","page_number":215},
  {"content":"\r\nپس از آن نظير اين قضيهء عبد الله عمر را با نافع نسبت به ابو العاليه با خالد نقل كرده آنگاه چنين گفته است « . . بعضى ديگر گفتند : اين تأويل ، ضعيف است براى آن كه اين سوره « مكَّى » است و در مكه فرض نماز عيد روز و زكات فطر نيامده بود ، اولىتر حمل باشد بر عموم تا زكات و صدقه و نمازها در او داخل باشد »\r\n","description":"","footnote":"","page_name":" 189 ","page_number":216},
  {"content":"\r\n\r\nجهاد\r\nدر آخر مبحث « از بعثت تا هجرت » به قسمتى از آن چه به موضوع « قتال » ارتباط دارد المام و برخى از آيات و مناسبات ايراد شد اينك در اين موضع مناسب مىنمايد كه اين موضوع بيش از آن چه گفته شده مورد بحث قرار يابد پس مىگويم :\r\nهر مرام و مقصد و قانون و شريعتى كه بر خلاف رسوم و آداب و اخلاق و عادات و عقائد و آراء مجتمعى باشد و از طرف شخص يا از جانب فرقه و جمعى در ميان آن مجتمع و قوم حادث و منتشر گردد و افراد جامعه به ترك عادات و آداب و عقائد و آراء خود و پيروى از مرام و مقصد جديد دعوت شوند ناگزير در آغاز كار مورد ردّ و انكار جامعه واقع خواهد گرديد گر چه پايهء منطقى و اساس عقلى آن در نهايت درجهء استحكام و متانت باشد .\r\nدفاع افراد جامعه از عقائد و آداب و عادات خود و انكار و ردّ ايشان بر آن دعوت ممكن است به صورتهايى گوناگون تحقق يابد كه از همهء آنها معقولتر و به انصاف و انسانيت متناسبتر ، دفاع و ردّ منطقى و ابطال و انكار استدلالى مىباشد و از همه زشتتر ، و بنا به خردى و بى خردى نزديكتر ، و از انصاف و انسانيت به دور تر ، اين است كه از ابتداء و بى تحقيق ، دعوت كننده و پيروان و گروندگانش مورد آزار و اذيت قرار داده شوند :\r\nاز ناسزا و دشنام گرفته تا صدمات و لطمات بدنى و مالى و بالاخره جانى نسبت به صاحب دعوت يا پيروان او انجام يابد . و خلاصه آن كه به وسيلهء تهديد و تطميع و تفتين و ضرب و جرح و قتل از پيشرفت و نفوذ آن دعوت ، جلوگيرى به عمل آيد .\r\nپس ناگزير صاحب دعوت براى پيشرفت مقصد خود سه مرحله را بايد به پيمايد :\r\n","description":"","footnote":"","page_name":" 190 ","page_number":217},
  {"content":"\r\n1 - اين كه از دعوت خود دفاع كند .\r\n2 - از خود و پيروان خويش به دفاع پردازد .\r\n3 - براى پيشرفت دعوت اگر ضرورتى ايجاب كند حتى از هجوم نيز دريغ ندارد .\r\nشايد از نظرى مرحلهء سيم نيز به همان مرحلهء نخست باز گردد چه تمام توجه صاحب دعوت به نفوذ و بسط و نشر دعوت خود مىباشد پس اگر مانع و مدافع در كار دعوت به ميان نيايد و اسباب مزاحمت او فراهم نگردد يعنى مطمئن باشد كه سائر اقوام و قبائل ، مجاور يا غير مجاور ، به خيال مبارزه با پيروان و گروندگان به آن دعوت نخواهند بود ، و به اذيت و آزار عملى نخواهند پرداخت ، و از راه عناد و قتال وارد نخواهند شد بىگمان با اين اطمينان ، در صورتى كه دعوت خود را حق و مطابق منطق و مطابق عقل بداند ، هر گز به مقاتله و هجوم دست نخواهد زد و از همان راه طبيعى سير دعوت به نشر و بسط مرام و مقصد خويش ، اقدام خود را ادامه و انجام خواهد داد .\r\nدين ، كه عاليترين مقاصد و مهمترين حوادث عالم اجتماع مىباشد ، از آن چه موقع حدوث ديگر مرام و مقصدها پيش مىآيد و موجب معارضه و شايد مبارزه مىگردد مصون و محفوظ نيست بلكه چون دائرهء نفوذ او وسيعتر ، و به مناسبت اين كه در هنگام غلوّ جاهليت و علوّ مراتب توحش و بربريت حدوث مىيابد ، مخالفت و مباينتش با عادات و رسوم مردم زيادتر و شديدتر است ناگزير مقاومت مردم نادان در برابر آن بيشتر و معاندت و مزاحمت آنان زيادتر و شديدتر مىباشد .\r\nدين مقدس اسلام كه در جزيرة العرب ، كانون خودپرستى و نادانى و غرور و نخوت و تكبر ، طلوع كرد با مبارزه و معارضهء شديد مشركان جاهل ، و خدا نشناسان غافل ، روبرو شد .\r\n","description":"","footnote":"","page_name":" 191 ","page_number":218},
  {"content":"\r\nچنان كه بارها بطور اشاره و تصريح گفته شد در آغاز بعثت چندان مزاحمتى به ميان نمىآمد « 1 » چه از طرفى پيغمبر ( ص ) بطريق مدارات و مماشات با آنان رفتار مىكرد و از طرفى ديگر هنوز دين را پيروانى پيدا نشده ، يا زياد و مهمّ نبودند ، و نشر و نفوذ آن مورد ترديد مىبود از اين رو بيمى از آن نمىداشتند و به خيال خام خود چنان مىپنداشتند كه به تهديد و تطميع نه تنها پيروان انگشت شمار آن را از پيروى باز خواهند داشت بلكه طمع مىداشتند كه شخص پيغمبر ( ص ) را نيز از تعقيب و ادامهء دعوت خويش منصرف خواهند ساخت ! ! كم كم هر چه نشر و بسط دين زيادتر و نفوذ و تأثيرش در قلوب بيشتر و شمارهء پيروان آن افزونتر مىگرديد آتش حسد و غضب ايشان افروخته تر و باد سبك سرى\r\n\r\n","description":"","footnote":"\r\n« 1 » - و بيشتر به بد گويى از پيغمبر و ياران و نكوهش آيات نازله و ، خلاصه ، به آزار زبانى اكتفاء مىكردند .\r\nچنان كه در آيهء 67 از سورهء « الانعام » ( كه بروايتى از ابن عباس و جمعى ديگر همه آن سوره در مكه نزول يافته ، و بروايت انس بن مالك از پيغمبر ( ص ) كه « ما نزّل علىّ سورة من القرآن جملة غير سورة الانعام » همهء آن به يك بار نازل گرديده است ) به اين مطلب اشارت رفته و دستور پيغمبر ( ص ) و ياران در اين گونه موارد معين گشته است قوله تعالى : * ( وَإِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِه وَإِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ\r\nچون بينى ايشان را كه در آيات ما خوض مىكنند و بر آنها طعن مىزنند و به دو ناسزا مىگويند از ايشان كناره گير تا در حديثى ديگر آيند و اگر به فراموشى با آنان نشستى بعد از اين كه متذكر و متوجه شدى با گروه ستم كاران منشين و از ايشان دورى گزين .\r\nپس چنان كه در بدايت امر بمفاد اين آيه مشركان به زخم زبان قناعت داشته‌اند همچنين بر پيغمبر ( ص ) و ياران جنك و جدل و معارضه لازم نبوده همين اندازه كفايت مىكرده كه مشركان را به كناره گيرى و اعراض خود متنبه سازند . حتى گفته شده كه اين كناره گيرى و اعراض نيز در ابتداء اسلام ، بر همه لازم نبوده بلكه به خود پيغمبر ( ص ) اختصاص داشته و پس از اين كه اسلام را اندك قوتى پيدا شده و ياران مىتوانسته‌اند اسلام خود را اظهار دارند ايشان نيز به اين حكم فقهى مكلف گشته‌اند و بعد از آن اين حكم ، منسوخ يا مخصوص گرديده است .\r\n","page_name":" 192 ","page_number":219},
  {"content":"\r\nو هوا پرستى آنان تندتر و معاندت ايشان شديدتر و مزاحمتشان نمايانتر مىشد .\r\nدفاع از تأثير شگفت انگيز دعوت را به انتخاب عنوان « شعر » چنان كه ابو لهب گفت ، و عنوان « كهانت » ، چنان كه عقبة بن ابى معيط گفت ، و به ابتكار عنوان « سحر » ، چنان كه وليد گفت ، براى خود دعوت و به تهمت زدن و مشهور ساختن صاحب دعوت را به حال « جنون » چنان كه ابو جهل گفت اكتفا نكرده بلكه مدتها ابو لهب عقب پيغمبر ( ص ) مىافتاد و چون او مردم را به خدا مىخواند ابو لهب ايشان را از گوش دادن بدان نهى مىكرد و بوى دشنام و ناسزا مىگفت .\r\nاز اين اذيتهاى زبانى گذشته به آزارهاى بدنى دست دراز مىكردند . خاك و خاشاك بر سرش مىريختند . بارها او را سنگ باران كردند بويژه پس از مرگ ابو طالب به طورى كه از ساقهاى مباركش خون جارى مىشد . وقتى در كعبه يا مسجد الحرام به نماز مىايستاد هر گاه تنها مىبود به اذيت و آزار و مسخره و استهزاء او مىپرداختند .\r\nدر كتاب كافى ، بنقل مجلسى ، و در غير آن كتاب ، اين مضمون آورده شده « قريش در آزار پيغمبر ( ص ) جدّ و كوشش مىكردند و از همه بيشتر عمّش ابو لهب او را آزار مىرساند روزى در كعبه به نماز اشتغال داشت قريش ، يارك « 1 » شترى را آورده و كثافات آن را بر سر و بر جامهء او كه نو بود و تازه پوشيده بود ، ريختند پيغمبر ( ص ) را اين عمل سخت مغموم و متأثر ساخت پس به نزد ابو طالب رفت و گفت : « يا عمّ كيف حسبى فيكم ؟ » حسب من در ميان شما چسان است ؟ پاسخ داد : « و ما ذاك يا بن اخ ؟ » اين سؤال چيست گفت : قريش با من چنين رفتارى كرده‌اند ! ! ابو طالب ، حمزه را بفرمود شمشير برگيرد و با هم به مسجد رفتند . قريش هنوز در آنجا نشسته بودند ابو طالب\r\n\r\n","description":"","footnote":"\r\n« 1 » - يارك پارسى « سلى » مىباشد و آن پوستى است نازك كه بر سر و روى چه شتر پيچيده و آن را پوشيده است بمعنى « مشيمه » نيز آمده است .\r\n","page_name":" 193 ","page_number":220},
  {"content":"\r\nو حمزه با شمشير كشيده وارد شدند ابو طالب به حمزه گفت : از كثافتهاى يارك بر گير و سبيلهاى ايشان را بدانها آلوده ساز و هر كس از در منع در آيد وى را با شمشير گردن بزن حمزه آن دستور را به كار بست بى آن كه كسى از جاى خود بجنبد پس ابو طالب به پيغمبر ( ص ) روى كرد و گفت « هذا حسبك منّا و فينا » اين است حسب تو از ما و در ميان ما .\r\nاصحاب و ياران را نيز بسيار آزار مىكردند به طورى كه برخى از آنان ناگزير ايمان خود را پنهان مىداشتند چنان كه در آياتى از قرآن مجيد به اين رنجها و آزارها اشاره و تصريح شده :\r\nاز جمله آيهء 8 از سورهء الانفال * ( وَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ . . ) * كه به قضيهء « ليلة المبيت » اشاره دارد .\r\nو از جملهء آيهء 43 از سوره النّحل * ( وَالَّذِينَ هاجَرُوا فِي الله مِنْ بَعْدِ ما ظُلِمُوا - لَنُبَوِّئَنَّهُمْ فِي الدُّنْيا حَسَنَةً وَلأَجْرُ الآخِرَةِ أَكْبَرُ لَوْ كانُوا يَعْلَمُونَ . الَّذِينَ صَبَرُوا وَعَلى رَبِّهِمْ يَتَوَكَّلُونَ ) * .\r\nو از جمله آيهء شريفه 108 از سورهء النّحل * ( مَنْ كَفَرَ بِالله مِنْ بَعْدِ إِيمانِه إِلَّا مَنْ أُكْرِه وَقَلْبُه مُطْمَئِنٌّ بِالإِيمانِ ) * كه به قضيهء عمّار ياسر اشاره مىباشد و آن قضيه بطور خلاصه چنان بوده كه قريش چند تن از اهل ايمان را ( صهيب و بلال و خباب و ياسر و زنش سميّه و پسرش عمّار ) آزار بسيار كردند كه از دين برگردند حتى ياسر پدر عمار را كشتند و هم سميه مادر او به طرز شنيع و فجيع بدست ابو جهل بقتل رسيد ( اين زن نخستين شهيدى است كه در اسلام شهادت يافته ) عمار از پذيرفتن مراد و پيشنهاد\r\n","description":"","footnote":"","page_name":" 194 ","page_number":221},
  {"content":"\r\nايشان ناچار گرديد و اين آيه در اين باره نزول يافت .\r\nو از جمله آيهء 112 از سورهء النّحل * ( ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَصَبَرُوا . . ) * و نظائر اينها از آيات . كه ذكر آنها ضرورتى ندارد .\r\nدر تمام اين مراحل پيغمبر ( ص ) و يارانش همه گونه رنج و آزار و توهين و استهزاء را با حوصله و حلمى شگفت انگيز تحمل مىكردند و در مقام معارضه و مبارزه بر نمىآمدند و به شرحى كه در مواضعى ديگر گذشت حتى به سخترين وضعى در شعب ابى طالب محصور كشتند و گروهى به مهاجرت به حبشه و دورى از وطن و فرزند و زن و خانه و ثروت ساختند و به مبارزه و مقاتله نپرداختند .\r\nاوضاع و احوال ، مقاتله را ايجاب نمىكرد چه پيغمبر ( ص ) در پناه ابو طالب مصون بود و ياران او نيز به مهاجرت و يا به مجاورت يا به قدرت و عظمت شخصى كه مىداشتند در خطر جانى نبودند و بحسب اين اوضاع چنان كه جان پيغمبر ( ص ) و ياران در خطر نبود و مقاتله را براى دفاع ايجاب نمىكرد بر دعوت او نيز خطرى متوجه نبود تا براى حفظ آن ، حكم مقاتله لازم گردد بلكه ، بخواست خدا ، بطور طبيعى روز بروز نشر و نفوذ دعوت بيشتر مىشد از اين رو نه تنها حكم وجوب مقاتله صدور نيافت بلكه چون ممكن بود در آغاز كار ، مقاتله بر ضرر پيغمبر ( ص ) و ياران تمام گردد و اصل و اساس دعوت ، كه هنوز حاميان آن محدود بودند ، و حقائق چنان كه بايد ظاهر و مكشوف نگشته بود ، به خطر افتد در آياتى چند از مقاتله نهى گرديد يعنى ، باصطلاح فقهى ، به حرمت يا لا اقل به كراهت آن حكم شد .\r\nمجلسى در باب « نوادر غزوات و جوامع آنها » ، ذيل آيهء * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا ) * چنين آورده است : « به سبب انهم ظلموا ، و هم اصحاب رسول الله ، صلَّى الله عليه و آله و سلم »\r\n","description":"","footnote":"","page_name":" 195 ","page_number":222},
  {"content":"\r\nكان المشركون يؤذونهم و كانوا ياتونه من بين مضروب و مشجوج يتظلمون اليه فيقول لهم : « اصبروا فانى لم اؤمر بالقتال » حتى هاجر « 1 » فانزلت و هى اوّل آية نزلت فى القتال بعد ما نهى عنه فى نيف و سبعين آية » بهر حال حكم قتال در اسلام براى حفظ جان پيغمبر ( ص ) و پيروان و براى حفظ دعوت و رواج و بسط آن بوده از اين رو تا هنگامى كه چاره و گزيرى از آن بوده و از راههاى ديگر ، از قبيل مهاجرت و تحمل آزار و مشقت ، اين مقصود بدست مىآمده آن حكم صدور نيافته است بلكه در آياتى از آن منع گرديده و رواياتى نيز بعدم مأمور بودن صراحت دارد . عبارت فوق كه از مجلسى نقل شد صريح در اين مطلب مىباشد . و هم در واقعهء عقبهء ثانى به طورى كه ازين پيش ياد شد هنگامى كه بيعت كنندگان خواستند به قريش ، كه به محل عقبه هجوم آورده بودند ، به شمشير و مبارزه پاسخ گويند پيغمبر ( ص ) آنان را بازداشت و فرمود « لم اؤمر بذلك » هنوز بدون قتال مىتوان محفوظ ماند و دعوت را حفظ كرد و بدين نظر مأمور به قتال نشده‌ام .\r\nهجرت چه به حبشه و چه بعد از آن به مدينه در حقيقت بيشتر براى حفظ و رواج دعوت بوده نه تنها براى حفظ جان . از روايت زير كه از پيغمبر ( ص ) وارد شده اين نكته به خوبى دريافته مىشود :\r\nبنقل مجلسى ، در بحار پيغمبر ( ص ) گفت : « من فرّ بدينه من ارض إلى ارض\r\n\r\n","description":"","footnote":"\r\n« 1 » - مقريزى در « امتاع الاسماع » چنين آورده است « و لما استقر رسول اللَّه ( ص ) بالمدينة بين اظهر الانصار ( ص ) و تكفلوا بنصره و منعه من الاسود و الاحمر رمتهم العرب قاطبة من قوس واحدة و تعرضوا لهم من كل جانب . و كان اللَّه قد اذن المسلمين فى الجهاد بقوله . * ( لِلَّذِينَ يُقاتَلُونَ بِأَنَّهُمْ ظُلِمُوا »\r\n( سورهء الحج آيه 39 ) و همو گفته است « فلما صار را إلى المدينة و كانت لهم شوكة و عضد كتب اللَّه عليهم الجهاد بقوله * ( كُتِبَ عَلَيْكُمُ الْقِتالُ وَهُوَ كُرْه لَكُمْ »\r\n( سورهء البقره آيهء 216 )\r\n","page_name":" 196 ","page_number":223},
  {"content":"\r\nو ان كان شبرا من الارض ، استوجب الجنّة و كان رفيق ابراهيم و محمّد » هر كس دين خود را به فرار از محلى به محلى حفظ كند بهشت بر او واجب گردد و در آنجا با ابراهيم و محمد رفيق باشد .\r\nخلاصه آن كه حكم قتال در اسلام با اين كه از لحاظ منع و امر و هم ، در هنگامى كه بدان امر شده ، از لحاظ شدت و ضعف و هم از لحاظ تعميم و تضييق مراحلى را پيموده در تمام مراحل از آن حكم دفاع از نفس يا دفاع از دعوت و دفاع از تهيؤ و استعداد مخالفان براى جلوگيرى از اعلاء كلمهء حق و توسعه و بسط دعوت منظور مىباشد به طورى كه در مرتبهء سيم ( دفاع از استعداد و تهيؤ . . ) اگر چه به صورت ظاهر صورت حمله و هجوم داشته باشد باز هم بالحقيقة چنان كه تعبير شد همان دفاع منظور است چه دفاع يك بار از حمله‌اى است كه در حال حاضر موجود مىباشد و بارى ديگر از حمله‌اى است كه در زمان آينده محتمل و مظنون است .\r\nدر بيشتر از آياتى كه در بارهء قتال نزول يافته بطور تصريح يا بر سبيل تلويح بدانچه گفته شد المام شده كه از آن جمله چند آيه در اين موضع ياد مىگردد :\r\n1 - آيهء 181 تا 191 از سورهء البقره * ( وَقاتِلُوا فِي سَبِيلِ الله الَّذِينَ يُقاتِلُونَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ . وَاقْتُلُوهُمْ حَيْثُ ثَقِفْتُمُوهُمْ وَأَخْرِجُوهُمْ مِنْ حَيْثُ أَخْرَجُوكُمْ وَالْفِتْنَةُ أَشَدُّ مِنَ الْقَتْلِ وَلا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيه فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ . فَإِنِ انْتَهَوْا فَإِنَّ الله غَفُورٌ رَحِيمٌ . وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ . الشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا الله وَاعْلَمُوا أَنَّ الله مَعَ الْمُتَّقِينَ ) *\r\n","description":"","footnote":"","page_name":" 197 ","page_number":224},
  {"content":"\r\nدر اين آيات ، چنان كه به ظاهر استفاده مىشود ، نخست قتال با خصوص مقاتلين آن هم با نهى صريح از اعتداء و تجاوز ؛ مورد امر واقع گرديده و در حقيقت موضوع دفاع از نفس ، بلزوم قتال با مهاجمين ، تأمين شده آنگاه « فتنه » ، كه به حقيقت مبارزه و معارضه با دعوت مىباشد ، به منزلهء مهاجمهء ، بر نفس ، بلكه اشدّ از آن توصيف و تعريف گرديده ، و به قتال با صاحبان فتنه نيز دستور صدور يافته است و در همين حال باز يادآورى شده كه چون مقصود اصلى از امر به قتال ، كشت و كشتار و خونريزى نيست پس اگر كسانى كه به قتال يا فتنه ، با شما در مبارزه‌اند دست از قتال و فتنه بردارند شما نيز غفران و رحمت حق را متوجه باشيد و به آنان تجاوز روا مداريد ، باز زيان فتنه و جلوگيرى آن از بسط و نفوذ دين ياد شده و تأكيد و تصريح شده كه لزوم قتال براى رفع فتنه و براى توسعه و بسط دين مىباشد و در آخرهم ، پس از تصريح به اين كه اجازهء قتال بعنوان قصاص بوده ، و نبايد بيش از آن اندازه كه « اعتداء » شده تجاوز به عمل آيد بتقوى و پرهيزكارى امر شده و لزوم آن مورد تأكيد واقع گرديده است .\r\nابو الفتوح رازى در ذيل آيات فوق چنين آورده است « ربيع بن انس و عبد الرحمن بن زيد گفتند : اول آيتى كه در قتال فرود آمد اين آيه بود اعنى قوله تعالى * ( وَقاتِلُوا فِي سَبِيلِ الله الَّذِينَ يُقاتِلُونَكُمْ ) * چون اين آيه آمد رسول عليه السلام قتال كردى با آنان كه با او قتال كردندى و رها كردى آنان را كه با او قتال نكردى تا اين كه اين آيه آمد كه * ( وَقاتِلُوا الْمُشْرِكِينَ كَافَّةً ) * اين آيه منسوخ شد به آن . و معنى * ( لا تَعْتَدُوا ) * بر اين قول آن باشد كه ابتدا نكنى بقتل آن كس كه با شما قتال نكند و ناگاه با سر ايشان مشوى پيش از آن كه ايشان را به اسلام دعوت كنى .\r\n« و بعضى ديگر از مفسرين گفتند : كه آيه محكم است و از احكام او هيچ منسوخ نيست آن كه خداى در اين آيه گويد كارزار كنى با آنان كه با شما كارزار كند ، منع نكند از وجوب قتال آنان كه با ما قتال نكند براى آن كه اين « دليل خطاب » باشد\r\n","description":"","footnote":"","page_name":" 198 ","page_number":225},
  {"content":"\r\nو آن معتمد نيست چنان كه بيان كرديم . امّا قوله * ( وَلا تَعْتَدُوا ) * بر اين قول معنى آن است كه تعدى مكنيد از آن چه مشروع است در باب جهاد : و زنان را و كودكان را و پيران ضعيف را مكشيد ، و آن را كه دست به صلح به شما دهد و دست به شما دراز نكند .\r\nو اگر چنين كنى تعدى كرده باشى و اين قول عبد الله عباس است و مجاهد . . » باز همو در ذيل همين آيات چنين آورده است « . . و « فتنه » در آيه ، مراد به او شرك است و كفر . گفت : كفر بتر و سختتر از قتل است . اگر ايشان در زمين حرم در ماه حرام بر كفر ، اصرار مىكنند و ايشان محرم ، از شما چرا روا نبود كه ايشان بكشى در حرم در ماه حرام و شما محرم ؟ كسانى گفت « فتنه » اينجا عذاب است و ايشان را عادت بودى كه چون مسلمانان را بگرفتندى عذاب كردندى او را ، خداى تعالى گفت :\r\nآن چه ايشان مىكنند بترست و سختتر . . » باز در ذيل * ( الشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ ) * پس از اين كه گفته است : « ماه‌هاى حرام چهار است : واحد فرد و هو رجب و ثلاثة سرد ، اى متتابعة :\r\nيكى جدا ، رجب ، و سه ماه پى در پى ، - ذو القعده و ذو الحجة و محرّم ، مىباشد و از آن رو آنها را حرام خوانند كه حرام بود بر ايشان در اين ماه قتال كردن تا اگر مرد قاتل پدر و برادر را ديدى رها كردى و نكشتى او را » چنين گفته است « و مراد به اين ماه در آيه ذو القعده است كه رسول عليه السلام را در « عام الحديبيه » در « ذو القعده ، باز گردانيدند . . » « اما معنى آيه در او دو قول گفتندى : يكى آن كه چون رسول عليه السلام عام الحديبيه باز گرديد و در مكه نشد و صلحى رفت ميان ايشان و قرارى كه دگر سال باز آيد و ايشان از مكه بروند و صحابهء رسول در مكه آيند با سلاحها در نيام و برهنه نكنند . چون سال دگر آمد رسول عليه السلام برخاست و در مكه رفت و طواف كرد و اركان حج بگزارد و آن ذو القعده بود كه بيرون آمد از مدينه ، سنهء سبع ، و آن سال كه او را منع كردند هم ذو القعده بود ، سنهء ستّ از هجرت ، خداى تعالى آيه فرستاد\r\n","description":"","footnote":"","page_name":" 199 ","page_number":226},
  {"content":"\r\nو گفت : اين ماه دخول به بدل آن ماه منع است و هر دو حرام بود . قولى ديگر آنست كه در معنى آيه كه قتال الشهر الحرام بالشهر الحرام يعنى اين قتال كه شما را گمان است با ايشان بايد كردن بعوض آن قتال است كه ايشان با شما كنند اگر ايشان حلال مىدارند و روا مىدارند كه در ماه حرام با شما قتال كنند شما نيز روا داريد كه الشّر بالشر و البادى اظلم و الحديد بالحديد يفلح . و * ( الْحُرُماتُ ) * جمع « حرمة » باشد كظلمة و ظلمات و حجره و حجرات . و براى آن به جمع گفت كه سه حرمت است : و اقل جمع ، بر مذهب درست سه بود ، يكى حرمت ماه و يكى حرمت حرم و يكى حرمت احرام . . » فاضل مقداد پس از اين كه همهء آن چه را ابو الفتوح آورده ، و بحسب ظاهر ، از او ، يا از كتاب « التبيان » ، ( كه در غالب موارد ، بحسب ظاهر ، ابو الفتوح از آن گرفته و عبارات آن را به پارسى برگردانده ) گرفته و بطور ملخص آورده شش حكم فقهى زير را كه از آيهء اخير استنباط مىشود ياد كرده است .\r\n1 - جواز قتال در ماه حرام با كسى كه حرمت آن را نگاه نمىدارد و به قتال آغاز مىكند خواه از معتقدان حرمت آن باشد يا نه .\r\nب - جواز مقاتله با محاربان معتدى به نظير فعل ايشان ، * ( وَالْحُرُماتُ قِصاصٌ ) * ج - جواز قتال با دشمنى كه هجوم آورده به طورى كه حوزه و بيضهء اسلام به مخاطره افتد و اين قتال واجب مىباشد .\r\nد - جواز قتال با دشمنى كه جان انسان از حمله و هجوم او در خطر باشد قوله تعالى * ( فَمَنِ اعْتَدى عَلَيْكُمْ فَاعْتَدُوا . . ) * ه - جواز تقاص از مال غاصب و ظالم به اندازهء مال مغصوب گر چه به حكم حاكم نباشد . .\r\n","description":"","footnote":"","page_name":" 200 ","page_number":227},
  {"content":"\r\nو - منصور بودن مجازات كننده ، در صورتى كه در مجازات تعدى نكند ، و تقوى را به كار بندد ، و به عبارتى ديگر لزوم رعايت تقوى در مجازات از آن چه در بارهء اين آيات نقل كرديم مطلبى ديگر نيز از جنبهء تأسيسى و امضائى احكام بدست مىآيد و آن اين است كه چهار ماه حرام ، در جاهليت هم احترام داشته پس حكم حرمت قتل در آن ماهها امضائى است نه تأسيسى .\r\nاين مطلب روشنتر مىگردد از آن چه در بارهء سبب نزول آيهء 214 از سورهء البقره * ( يَسْئَلُونَكَ عَنِ الشَّهْرِ الْحَرامِ ) * « 1 » * ( قِتالٍ فِيه قُلْ قِتالٌ فِيه كَبِيرٌ وَصَدٌّ عَنْ سَبِيلِ الله وَكُفْرٌ بِه وَالْمَسْجِدِ الْحَرامِ وَإِخْراجُ أَهْلِه مِنْه أَكْبَرُ عِنْدَ الله وَالْفِتْنَةُ أَكْبَرُ مِنَ الْقَتْلِ وَلا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا . . ) * ابو الفتوح ، و ديگران ، آورده‌اند چه در قضيهء آن « سريّه » كه در روز آخر ماه جمادى الآخرة يا روز اول ماه رجب ، هفده ماه از هجرت گذشته و دو ماه به جنگ « بدر » مانده ، رخ داده و عمرو بن عبد الله حضرمى « 2 » كه با كاروان قريش از طائف به مكه مىرفته بدست واقد بن عبد الله كشته شده و دو تن ديگر از ايشان اسير گشته‌اند « 3 » قريش اين موضوع را بهانه كرده\r\n\r\n","description":"","footnote":"\r\n« 1 » - « مراد ماه رجبست و اين ماهها را براى آن حرام خوانند كه قتال و قتل در او حرام است و گفته‌اند « لعظم حرمته » و از اينجا اين ماه را « منصل الاسنه » گفتند كه در اين ماه عرب سنانها را از نيزه بگرفتند رجبش براى آن خوانند كه از ماه‌هاى حرام ، منفرد است و گفته‌اند براى آن كه از ماهها هيچ به حرمت او نيست و گفته‌اند براى تعظيمش ، من الترجيب ، من قول سعد « انا جذيلها المحكّك و عذيقها المرجّب منا امير و منكم امير » قاله يوم السقيفة و اين ماه را « اصمّ » خوانند براى آن كه در او قعقعهء صلاح نشنيدند و اين ماه را « اصبّ » خوانند لان اللَّه يصب فيه رحمته على عباده و اين ماه را نيز « رجم » خوانند براى آن كه خداى شياطينش را در اين ماه رجم فرمايد . در جاهليت عظيم الحرمه بود و چون اسلام آمد حرمتش بيفزود » ( ابو الفتوح رازى )\r\n« 2 » - به گفتهء ابو الفتوح او « اول كشتهء از مشركان در اسلام بود » .\r\n« 3 » - حكم بن كيسان و عثمان بن عبد اللَّه بن مغيره اسير شدند و به گفتهء ابو الفتوح « اول اسير در اسلام ايشان بودند » .\r\n","page_name":" 201 ","page_number":228},
  {"content":"\r\nو اهل اسلام را بر اين كار تعيير و سرزنش مىكرده و چنين اظهار مىداشته‌اند « محمد استحلال مىكند ماه حرام را و اين ماهها مأمن خائفان بودى و روا نداشتندى در او به هيچ وجه كارزار كردن و خون ريختن و غارت كردن . . و گفتند اى صابيان هم اين حرمت بمانده بود ماه حرام را آن حرمت نيز برداشتى ! ! . . » فاضل مقداد ، پس از اين كه قضيهء اين سريه را بطور خلاصه آورده ، نخستين حكم را ( از پنج حكمى كه در اين آيه استنباط و ياد كرده ) بدين مضمون نوشته است « قتال در ماه حرام به حكم * ( قُلْ قِتالٌ فِيه كَبِيرٌ ) * يعنى گناهى است بزرگ حرام مىباشد ليكن به عقيدهء اصحاب ما اين تحريم بطور اطلاق نيست بلكه اختصاص دارد به كسانى كه به حرمت ماه اعتقاد دارند آن هم هر گاه به قتال آغاز نكنند اما با كسى كه به حرمت آن اعتقاد ندارد يا به آن اعتقاد دارد ليكن به قتال ، ابتدا مىكند قتال با او حرام نمىباشد . . و بيشتر گفته‌اند : مطلقا حرام بوده و بعد منسوخ شده عطاء گفته است :\r\nمنسوخ نشده بلكه حرمت بطور اطلاق برجاست » .\r\nآيات 40 و 21 و 42 از سورهء الحج * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَإِنَّ الله عَلى نَصْرِهِمْ لَقَدِيرٌ الَّذِينَ أُخْرِجُوا مِنْ دِيارِهِمْ بِغَيْرِ حَقٍّ إِلَّا أَنْ يَقُولُوا رَبُّنَا الله وَلَوْ لا دَفْعُ الله النَّاسَ بَعْضَهُمْ بِبَعْضٍ لَهُدِّمَتْ ) * « 1 » * ( صَوامِعُ وَبِيَعٌ وَصَلَواتٌ وَمَساجِدُ يُذْكَرُ فِيهَا اسْمُ الله كَثِيراً وَلَيَنْصُرَنَّ الله مَنْ يَنْصُرُه إِنَّ الله لَقَوِيٌّ عَزِيزٌ . الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَلِلَّه عاقِبَةُ الأُمُورِ ) * « 2 » * ( ) *\r\n\r\n","description":"","footnote":"\r\n« 1 » - « اهل حجاز به تخفيف دال خواندند ، من الهدم ، و باقى قراء بتشديد ، من التهديم ، صوامع مجاهد بن ضحاك گفته : صومعه هاى رهبانيت قتاده گفت : صومعه هاى صابئان . و بيع كليساهاى ترسايان . و صلوت كنشتهاى جهودان . و مساجد ، مسجدهاى مسلمانان » ( ابو الفتوح رازى »\r\n« 2 » در كتاب تاريخ تشريع پس از نقل اين آيات گفته است « و هذا بمثابة التفسير لآية الشورى المكية : * ( وَلَمَنِ انْتَصَرَ بَعْدَ ظُلْمِه فَأُولئِكَ ما عَلَيْهِمْ مِنْ سَبِيلٍ إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَيَبْغُونَ فِي الأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ »\r\n.\r\n","page_name":" 202 ","page_number":229},
  {"content":"\r\nدر اين آيات شريفه كه به گفتهء گروهى از مفسران و غير ايشان نخستين آيه است كه در بارهء اذن قتال نزول يافته چنان كه از ظاهر آنها مستفاد مىباشد اذن قتال نخست به دفاع از نفس توجيه و تعليل شده چه به كسانى كه مورد مقاتله واقع گشته‌اند از آن رو كه بر آنان ستم شده و به ناحق از خانه و شهر خود اخراج گرديده‌اند اين دستور رسيده است و در همين قسمت به دفاع از اعتقاد و دعوت ، نيز به وسيلهء جملهء * ( إِلَّا أَنْ يَقُولُوا رَبُّنَا الله ) * اشارت رفته آنگاه به جملهء « * ( وَلَوْ لا دَفْعُ الله النَّاسَ . . ) * الخ » موضوع دستورى دادن به قتال براى حفظ و صيانت دعوت بيشتر تأكيد و تقويت گرديده و در آخر به جملهء « * ( الَّذِينَ إِنْ مَكَّنَّاهُمْ . . ) * الخ » مسألهء بسط و نفوذ دين مورد توجه و ، به حقيقت ، « اذن به قتال » به منظور بودن آن نيز توجيه شده است .\r\nآيهء 77 از سورهء النّساء * ( وَما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها . . ) * و آيهء 86 از همان سوره * ( فَقاتِلْ فِي سَبِيلِ الله لا تُكَلَّفُ إِلَّا نَفْسَكَ وَحَرِّضِ الْمُؤْمِنِينَ عَسَى الله أَنْ يَكُفَّ بَأْسَ الَّذِينَ كَفَرُوا . . ) * و آيهء 91 تا 94 از همان سوره * ( وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ الله فَإِنْ تَوَلَّوْا فَخُذُوهُمْ وَاقْتُلُوهُمْ حَيْثُ وَجَدْتُمُوهُمْ ) * . . * ( فَإِنِ اعْتَزَلُوكُمْ فَلَمْ يُقاتِلُوكُمْ وَأَلْقَوْا إِلَيْكُمُ السَّلَمَ فَما جَعَلَ الله لَكُمْ عَلَيْهِمْ سَبِيلًا - سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَيَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها فَإِنْ لَمْ يَعْتَزِلُوكُمْ وَيُلْقُوا إِلَيْكُمُ السَّلَمَ وَيَكُفُّوا أَيْدِيَهُمْ فَخُذُوهُمْ وَاقْتُلُوهُمْ حَيْثُ ثَقِفْتُمُوهُمْ . . ) * در اين آيات شريفه به خوبى فلسفهء « اذن قتال » بطور تلويح و تصريح ياد گرديده چه : نخست بر عدم قتال در راه دعوت ، كه راه خدا است ، و بر عدم قتال در راه حفظ نفوس ضعيفان از اهل اسلام ، كه نتوانسته بودند از مكه مهاجرت كنند\r\n","description":"","footnote":"","page_name":" 203 ","page_number":230},
  {"content":"\r\nنكوهش به عمل آمده است . آنگاه امر به قتال و امر به تحريض بر آن را به انتظار و استناد رفع شر كافران موكول و معلل كرده باز تصريح شده كه كافران مىخواهند كه شما مانند ايشان كافر شويد بنا بر اين با ايشان دوستى مكنيد و اگر نفاق ورزند و مهاجرت نكنند ايشان را در هر جا بيايد بكشيد .\r\nباز براى اشاره به اين كه قتال براى حفظ دعوت و حفظ نفس است دستور رسيده كه اگر كافران كناره گيرى كنند و راه سلامت پيش گيرند و با شما به مقاتله اقدام نكنند شما هم بر آنان تاخت مياوريد و به مقاتله دست ميالاييد ليكن اگر آنان با شما از سر ناسازگارى باشند و دست از آزار شما بر ندارند آنان را هر جا يافتيد بگيريد و بكشيد .\r\nبهر حال در موضوع قتال آياتى از اين قبيل بسيار است كه نقل همهء آنها در اينجا ضرورى نيست و از توجه به همين چند آيه كه نقل گرديد آن چه گفته و ادعا شد به ثبوت مىرسد .\r\nدر آغاز امر ، كسانى كه با دعوت يا با دعوت كننده و پيروان مزاحمت و تعدى مىداشته يا از جانب ايشان احتمال و انتظار خطر مىرفته مشركان قريش و يهود مدينه بوده‌اند و دامنهء جهاد به همين حد محدود مىبوده ليكن كم كم ، بر اثر سازش و معاهده و پيمان آنان با مشركان و كافران مجاور ، اين احتمال خطر را دامنه وسيعتر شده به حدى كه احتمال مىرفته است كه روزى همهء جزيرة العرب بر خلاف اهل اسلام قيام كنند پس بايد اهل اسلام خود را براى مبارزه با همهء ايشان آماده سازند و باصطلاح دامنهء جهاد و قتال توسعه يافت و در عين حال ، بر اثر تحريك مشركان و علل سياسى ديگر و توسعه و نفوذ اسلام به كشورهاى مقتدر و مجاور ، كم كم زمينه طورى فراهم مىآمد كه اگر مسلمين بيدار نبودند و براى دفاع از خويش و شريعت و دين رو به جلو نمىرفتند و به هجوم و حمله و جهاد نمىپرداختند در خانهء خود مورد حملهء كشورهايى مقتدر مانند ايران و روم واقع مىشدند و چه بسا كه بالاترين ضربت بر ايشان و بر دعوت وارد\r\n","description":"","footnote":"","page_name":" 204 ","page_number":231},
  {"content":"\r\nمىگرديد ، پس از اين نظر ، در سال دوم از هجرت جهاد بر اهل اسلام واجب و اين حكم ابلاغ و اجراء گرديد .\r\nبه همين مناسبت اين سال به نام سال « امر به قتال » خوانده مىشده است .\r\nابو ريحان بيرون در كتاب « الآثار الباقيه » چنين نوشته است : « قد كان النّاس على عهد رسول الله سموا كل سنة ممّا بين الهجرة و الوفاة باسم مخصوص بها ، مشتق ممّا اتفق فيها له ( ص ) بعد الهجرة : الاولى سنة الاذان و الثانية سنة الامر بالقتال و الثالثة سنة التمحيص و الرابعة سنة الترفيه و الخامسة سنة الزلزال و السادسة سنة الاستيناس و السابعة سنة الاستغلاب و الثامنة سنة الاستواء و التاسعة سنة البراءة و العاشرة سنة الوداع و كانوا يستغنون بذكرها عن عددها من لدن الهجرة . . » مجلسى « در باب نوادر غزوات » چنين افاده كرده است : « در تفسير نعمانى كه بسند خودش در كتاب القرآن مذكور مىباشد از حضرت صادق از على عليه السّلام نقل نموده كه ، در طى گفتگو از « ناسخ » و « منسوخ » چنين گفته است :\r\n« . . از آن جمله اين كه چون خدا پيغمبر را مبعوث داشت در آغاز كار ، او را فقط به دعوت مأمور فرمود و اين آيه را نازل كرد * ( يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً وَداعِياً إِلَى الله بِإِذْنِه وَسِراجاً مُنِيراً وَبَشِّرِ الْمُؤْمِنِينَ بِأَنَّ لَهُمْ مِنَ الله فَضْلًا كَبِيراً وَلا تُطِعِ الْكافِرِينَ وَالْمُنافِقِينَ وَدَعْ أَذاهُمْ وَتَوَكَّلْ عَلَى الله وَكَفى بِالله وَكِيلًا ) * پس به او فرمود كه به دعوت مأمور است و نبايد كسى را اذيت كند ليكن چون مشركان بر كشتن او همت گماشتند و قضيهء « ليلة المبيت » پيش آمد خدا او را به هجرت دعوت كرد و قتال را واجب فرمود و گفت : * ( أُذِنَ لِلَّذِينَ يُقاتَلُونَ بِأَنَّهُمْ ظُلِمُوا . . ) * چون مردم به قتال مأمور گشتند به جزع و بيم و هراس افتادند پس اين آيه فرود آمد * ( أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ وَأَقِيمُوا الصَّلاةَ وَآتُوا الزَّكاةَ فَلَمَّا كُتِبَ عَلَيْهِمُ الْقِتالُ إِذا ) *\r\n","description":"","footnote":"","page_name":" 205 ","page_number":232},
  {"content":"\r\n* ( فَرِيقٌ مِنْهُمْ يَخْشَوْنَ النَّاسَ كَخَشْيَةِ الله أَوْ أَشَدَّ خَشْيَةً وَقالُوا رَبَّنا لِمَ كَتَبْتَ عَلَيْنَا الْقِتالَ لَوْ لا أَخَّرْتَنا إِلى أَجَلٍ قَرِيبٍ ) * . . تا . . * ( أَيْنَما تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ ) * پس آيهء « قتال » آيهء كف از مقاتله را نسخ كرد و چون روز جنگ بدر شد و خدا خروج مسلمين را دانست اين آيه را بر پيغمبرش فرستاد * ( وَإِنْ جَنَحُوا لِلسَّلْمِ فَاجْنَحْ لَها وَتَوَكَّلْ عَلَى الله ) * و چون اسلام نيرو يافت و شمار اهل آن زياد گرديد اين آيه آمد * ( فَلا تَهِنُوا وَتَدْعُوا إِلَى السَّلْمِ وَأَنْتُمُ الأَعْلَوْنَ وَالله مَعَكُمْ وَلَنْ يَتِرَكُمْ أَعْمالَكُمْ ) * پس اين آيه ، آيه‌اى را كه بموجب آن ماذون بجنح بودند نسخ كرد بعد از اين در آخر سوره خداوند فرمود * ( فَاقْتُلُوا الْمُشْرِكِينَ حَيْثُ وَجَدْتُمُوهُمْ وَخُذُوهُمْ وَاحْصُرُوهُمْ . . ) * تا آخر آيه .\r\n« و از آن جمله است اين كه خدا قتال را بر امت بدين گونه واجب قرار داد كه هر تن را واجب شد كه در برابر ده تن از مشركان پايدارى كند و گفت * ( إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ . . ) * الخ پس از آن اين حكم را به آيهء * ( الآنَ خَفَّفَ الله عَنْكُمْ وَعَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ . . ) * تا آخر آيه » منسوخ فرمود پس حكم چنين شد كه اگر در برابر هر تن از مؤمنان بيش از دو تن مشرك مىبود فرار مؤمن « فرار از زحف » بشمار نمىآمد ليكن اگر شمارهء مشركان به نسبت دو برابر مىبود و فرار واقع مىشد فرار از زحف بشمار مىآمد . . و همچنين آيهء شريفه * ( وَقُولُوا لِلنَّاسِ حُسْناً ) * كه در هنگام معاهده و صلح با يهود ، نسبت به آنها ، صدور يافته پس از جنگ تبوك به نزول آيهء * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ ) * تا . . * ( وَهُمْ صاغِرُونَ ) * نسخ گرديده است .\r\nدر اينجا بايد يادآور شد كه وقائع جنگى زمان پيغمبر ( ص ) آن چه در آنها خود آن حضرت با اصحاب به قصد جنگ بيرون رفته به نام « غزوه » خوانده شده خواه جنگ هم\r\n","description":"","footnote":"","page_name":" 206 ","page_number":233},
  {"content":"\r\nاتفاق افتاده يا نه و آن چه اصحاب را گسيل داشته و خود همراه نبوده به نام « سريّه » معروف گشته است .\r\nغزوات پيغمبر ( ص ) را مفسران و ارباب سير بيست و شش غزوه بر شمرده كه نخستين آنها به گفتهء محمد بن اسحاق و ، به ظاهر ، يعقوبى و ابن هشام غزوهء ابواء « 1 » ( يا ودّان بوده است و شمارهء « سرايا » سى و شش « سريه » ضبط گرديده است كه نخستين آنها به گفته برخى ، آن بوده كه حمزه را با سى تن سوار از مهاجران بسوى ساحل بحر گسيل داشته و او با ابو جهل ، كه با سيصد سوار از اهل مكه بوده‌اند ، روبرو گشته ليكن ، به گفتهء يعقوبى ، بر اثر ميانجيگرى مجدى بن عمرو جهنى ، كه با هر دو طرف هم پيمان بوده ، جنگى رخ نداده و به گفتهء برخى ديگر آن بوده كه عبيدة بن حارث بن مطَّلب را با شصت يا به قولى هشتاد سوار از مهاجران به تاختن بر قريش مأمور داشته و علمى سفيد براى ايشان ترتيب داده ( اين علم يا علم حمزه ، چنان كه گفته شده ؛ نخستين علمى بوده كه در اسلام بسته شده ) در اين سريه نيز جنگى رخ نداده جز اين كه سعد بن ابى وقّاص تيرى از كمان رها ساخته كه به گفتهء برخى نخستين تيرى كه در اسلام رها شده اين بوده است .\r\nآن نه غزوه كه غزوهء « بدر » اول و غزوهء « حنين » و « طائف » آخر آنها مىباشد در كتب سيره و تفسير و تاريخ بدين ترتيب آورده شده است :\r\n1 - بدر كبرى\r\nخروج حضرت از مدينه در روز سيم يا شنبه هشتم يا روز دوازدهم و جنگ در روز\r\n\r\n","description":"","footnote":"\r\n« 1 » - به گفتهء برخى ديگر نخستين آنها غزوهء « عشيره » بوده گفته شده است ابواء مقلوب « اوباء » جمع وباء مىباشد كه به مناسبت كثرت وباء در اين محل به اين نام خوانده شده است . ودّان نام موضعى است نزديك بابواء و چون اين جنگ در آنجا رخ داده به اين دو محل ، نسبت داده شده است . در اين جنگ رأيت بدست على ( ع ) داده شده و اين نخستين غزوه است در اسلام كه در آن با پيغمبر ( ص ) رأيت برداشته شده است .\r\n","page_name":" 207 ","page_number":234},
  {"content":"\r\nآدينه هفدهم ، يا به گفتهء ابو الفتوح روز آدينه بيست و هفتم ، از ماه رمضان از سال دوم هجرت واقع شده است .\r\nاز جمله آياتى كه در بارهء اين جنگ نزول يافته آيهء 119 از سورهء آل عمران است * ( وَلَقَدْ نَصَرَكُمُ الله بِبَدْرٍ ) * « 1 » * ( وَأَنْتُمْ أَذِلَّةٌ فَاتَّقُوا الله لَعَلَّكُمْ تَشْكُرُونَ . . 2 - غزوهء احد ( در شوال سال سيم از هجرت )\r\nاز جمله آياتى كه در بارهء اين جنگ وارد شده آيهء شريفهء * ( وَلا تَهِنُوا وَلا تَحْزَنُوا وَأَنْتُمُ الأَعْلَوْنَ إِنْ كُنْتُمْ مُؤْمِنِينَ ) * « 2 » * ( . إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُه وَتِلْكَ الأَيَّامُ نُداوِلُها بَيْنَ النَّاسِ وَلِيَعْلَمَ الله الَّذِينَ آمَنُوا . . ) * تا آخر آيات مربوط به اين قسمت مىباشد . و در تعقيب اين جنگ واقعهء « حمراء الاسد » اتفاق افتاده و خلاصهء آن چنين بوده كه پس از ختم جنگ احد و ورود پيغمبر ( ص ) و يارانش به مدينه و رهسپار شدن قريش بسوى مكه پيغمبر ( ص ) براى احتياط اين كه مبادا قريش مراجعت كنند دستور داد جراحت يافتگان مدينه در تعقيب قريش حركت كنند و اشخاص سالم بمانند مجروحان جراحت خود را مىبستند تا به محلى به نام « حمراء الاسد » رسيدند و قريش كه به محلى به نام « روحاء » رسيده بودند و در بارهء بازگشت و حمله به مدينه مذاكره و مشاوره داشتند چون رسيدن پيغمبر ( ص ) را به محل « حمراء الاسد » فهميدند از بازگشت و حمله منصرف گشته و به مكه\r\n\r\n","description":"","footnote":"\r\n« 1 » - بدر به گفتهء ابن هشام : چاهى است در بين مكه و مدينه كه بدر بن مخلا آن را حفر كرده است و به گفتهء ابو الفتوح : « شعبى گفت : بدر نام مردى است كه او را چاهى بود كه آن چاه به او باز خوانند واقدى گفت : من اين بگفتم با عبد اللَّه جعفر و محمد صالح ايشان انكار كردند و گفتند خلاف اين است بل اين اسم است موضع اين جايگاه را چنان كه اسماء المنازل و المواضع باشد هم او گفت يحيى بن نعمان غفارى را گفتم اين حديث ، او گفت : من از پيروان خود شنيدم كه اين نام آبى است كه ما را و اسلاف ما را بود و آن از بلاد غفار است از بلاد جهنه نيست و ضحاك گفت : نام آبيست در دست راست مكه و مدينه »\r\n« 2 » - آيهء 134 از سورهء آل عمران .\r\n","page_name":" 208 ","page_number":235},
  {"content":"\r\nرهسپار شدند . پيغمبر و يارانش نيز به مدينه مراجعت كردند . در بارهء اين غزوه است آيهء * ( الَّذِينَ اسْتَجابُوا لِلَّه وَالرَّسُولِ . . ) * تا . . * ( الَّذِينَ قالَ لَهُمُ النَّاسُ . . 3 - غزوهء بنى النّضير ( چهار ماه بعد از جنگ احد - در سال چهارم ) .\r\nمفسران گفته‌اند سورهء « الحشر » در بارهء اين غزوه كه نتيجهء آن اخراج بنى النضير از اماكن خود بود وارد گرديده :\r\n* ( هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ . . 4 - غزوهء خندق يا احزاب\r\nبه گفتهء يعقوبى پنجاه و پنج ماه از هجرت گذشته و به منقول از مجمع البيان و به گفتهء ابو الفتوح ، در تفسير سورهء آل عمران ، در شوال سال چهارم از هجرت و به گفتهء همو ( در تفسير سورهء الاحزاب ) و غير او « در ماه شوال سنهء خمس من الهجرة » بوده است .\r\nاز جمله آيات مربوط به اين غزوه ، آيهء 9 از سورهء الاحزاب * ( يا أَيُّهَا الَّذِينَ آمَنُوا اذْكُرُوا نِعْمَةَ الله عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها . . ) * الآيات مىباشد .\r\n5 - غزوهء بنى قريظه\r\nبعد از ختم جنگ خندق و گريختن قريش ، پيغمبر ( ص ) به على عليه السلام چنين فرموده است « قدّم راية المهاجرين إلى بنى قريظة » آنگاه گفته است : « عزمت عليكم ان تصلَّوا العصر الَّا فى بنى قريظة » و خود بر حمار سوار و بسوى بنى قريظه رهسپار گشته است . اين جنگ نيز در سال پنج از هجرت بوده است .\r\nابو الفتوح در تفسير سورهء آل عمران آن را در شوال سال چهارم دانسته و در\r\n","description":"","footnote":"","page_name":" 209 ","page_number":236},
  {"content":"\r\nتفسير سورهء الاحزاب اين عبارت را « و فتح بنى قريظه در آخر ذى القعده بوده - سنهء خمس من الهجرة » گفته است .\r\nآيهء * ( وَأَنْزَلَ الَّذِينَ ظاهَرُوهُمْ مِنْ أَهْلِ الْكِتابِ مِنْ صَياصِيهِمْ وَقَذَفَ فِي قُلُوبِهِمُ الرُّعْبَ فَرِيقاً تَقْتُلُونَ وَتَأْسِرُونَ فَرِيقاً . وَأَوْرَثَكُمْ أَرْضَهُمْ وَدِيارَهُمْ وَأَمْوالَهُمْ وَأَرْضاً لَمْ تَطَؤُها وَكانَ الله عَلى كُلِّ شَيْءٍ قَدِيراً ) * كه در سورهء « الاحزاب » مىباشد اشاره به اين غزوه است\r\n6 - غزوهء بنى المصطلق\r\nمجلسى ، بنقل از اعلام الورى ، اين مضمون را آورده است : « بعد از غزوهء بنى قريظه ، غزوهء بني المصطلق - كه از قبيله خزاعه و رئيس ايشان حارث بن ابى ضرار بود و آماده شده بودند كه بر پيغمبر و مسلمين حمله كنند - اتفاق افتاد و اين جنگ در محلى به نام مريسيع « 1 » و در شعبان سال پنجم و به قولى در شعبان سال ششم اتفاق افتاده است .\r\nمقريزى در كتاب الامتاع بالاسماع در ذيل اين غزوه كه غلبه با مسلمين بوده چنين آورده است : « و امر بالأسارى فكتّفوا . و استعمل عليهم بريدة بن الحصيب و امر بما وجد فى رحالهم من متاع و سلاح فجمع و سيقت النعم و الشاء و استعمل عليها شقران مولاه و استعمل على المقسم - مقسم الخمس و سهمان المسلمين - محميّة بن جزء بن عبد يغوث بن . . الزبيدي فاخرج رسول الله ( ص ) الخمس من جميع المغنم » از اين قسمت معلوم مىشود كه در زمان پيغمبر ( ص ) بر مقسم هم عامل قرار داده مىشده است .\r\nآيهء * ( لَئِنْ رَجَعْنا إِلَى الْمَدِينَةِ لَيُخْرِجَنَّ الأَعَزُّ مِنْهَا الأَذَلَّ . . ) * از سورهء منافقين به مراجعت از اين غزوه اشاره و بقيهء سوره نيز در همين زمينه وارد گرديده است .\r\n\r\n","description":"","footnote":"\r\n« 1 » - به گفتهء فيروزآبادى آبادى در قاموس كلمهء « مريسيع » مصغر « مرسوع » مىباشد كه نام چاه آبى متعلق به خزاعه بوده است . اين غزوه به همين مناسبت به نام غزوه مريسيع نيز خوانده شده است .\r\n","page_name":" 210 ","page_number":237},
  {"content":"\r\n7 - غزوهء خيبر\r\nدر آغاز سال هفتم به گفتهء يعقوبى ، و ، به منقول واقدى ، در سال ششم و به منقول از مجمع البيان و اعلام الورى ، در ماه ذى الحجة بوده است .\r\nاز آيه هاى مربوط به اين غزوه است ( كه به گفتهء طبرسى : چون پيغمبر ( ص ) از جنگ « حديبيّه » مراجعت كرد پس از بيست روز كه در مدينه توقف نمود براى غزوهء خيبر از مدينه بيرون رفت ) آيهء شريفه 15 از سورهء الفتح * ( سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ الله . . ) * و هم آياتى ديگر از همان سوره و به قولى ( از چهار قول ) آيهء اول از سورهء الفتح * ( إِنَّا فَتَحْنا لَكَ فَتْحاً مُبِيناً ) * « 1 » * ( ) * نيز به اين غزوه اشاره است .\r\n8 - غزوهء فتح مكه\r\nپيغمبر ( ص ) بعد از نماز عصر روز جمعه دو روز ، و به قولى ده روز ، از ماه رمضان سال هشتم از هجرت گذشته از مدينه بسوى مكه خارج شد در اين سفر مردم را امر به افطار فرمود و كسانى را كه روزه نگاهداشته بعنوان « عصاة » خوانده است .\r\nدر بارهء اين غزوه آياتى زياد در سوره هاى مختلف از قرآن مجيد وارد گشته كه از آن جمله است آيهء * ( إِنَّا فَتَحْنا . . ) * و آيهء * ( إِذا جاءَ نَصْرُ الله وَالْفَتْحُ . . ) * و آيات زير از اول سورهء الممتحنه * ( يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِالله شَيْئاً وَلا يَسْرِقْنَ وَلا يَزْنِينَ وَلا يَقْتُلْنَ أَوْلادَهُنَّ وَلا يَأْتِينَ بِبُهْتانٍ يَفْتَرِينَه بَيْنَ أَيْدِيهِنَّ وَأَرْجُلِهِنَّ وَلا يَعْصِينَكَ فِي مَعْرُوفٍ فَبايِعْهُنَّ . . ) * در اين غزوه ؛ در بيعت با زنان شروطى را كه در آيهء فوق ياد شده پيغمبر بر ايشان\r\n\r\n","description":"","footnote":"\r\n« 1 » - مجلسى در بحار از طبرسى اين عبارت را نقل كرده : « ثم اختلف فى هذه الفتح على وجوه احدها ان المراد فتح مكة و ثانيها انه صلح الحديبية و ثالثها انه فتح خيبر رابعها ان الفتح الظفر على الاعداء كلهم بالحجج و المعجزات الظاهرة و اعلاء كلمة الاسلام ،\r\n","page_name":" 211 ","page_number":238},
  {"content":"\r\nقرار مىداد . در طرز اين بيعت كه بعد از بيعت گرفتن از مردان واقع شده اختلاف است « 1 » به گفتهء ابو الفتوح : « يك قول آنست كه : جامه بيفكندند ميان رسول ( ص ) و ايشان ، يك طرف در دست رسول ( ص ) و طرف ديگر آن در دست زنان و اين در اخبار ماست و قولى ديگر آنست كه : رسول ( ص ) بيعت ايشان به زبان گرفت نه به صفقه . . اميمه بنت رقيقه گفت : . . يا رسول الله دست من بگير به بيعت . رسول گفت : من دست زنان نامحرم نمىگيرم بدست و ليكن بيعت من زنان را به زبان باشد . . عمرو بن شعيب گفت : قدحى از آب بياوردند و رسول ( ص ) دست در او نهاد آنگه زنان دست در آن آب مىزدند . . »\r\n\r\n","description":"","footnote":"\r\n« 1 » - طبرى پس از اين كه گفته براى بيعت از مردان ، پيغمبر ( ص ) بر صفا نشسته و عمر زير دست او بوده و بيعت بر شنيدن و فرمانبردارى از خدا و پيغمبر بوده اين مضمون را آورده است : « چون از بيعت مردان فراغ يافت زنانى از قريش ، كه در آن ميان هند با نقاب و ناشناس و ، به واسطهء عمل زشت نسبت به حمزه ، ترسان و هراسان بود ، نزد پيغمبر ( ص ) حضور يافتند چون به پيغمبر ( ص ) نزديك شدند پيغمبر ( ص ) گفت : بيعت بكنيد كه به خدا شرك نورزيد . هند گفت : به خدا سوگند كار را بر ما دشوارتر مىگيرى تا با مردان با اين همه ما اطاعت خواهيم كرد . فرمود : و دزدى نكنيد هند گفت : من در مال ابو سفيان زياد زير و رو كرده‌ام . ابو سفيان ، كه آنجا حضور داشت ، گفت : از گذشته گذشتم و ترا حلال كردم . پيغمبر ( ص ) گفت : همانا تو هند دختر عتبه هستى . گفت : آرى از گذشته‌ام در گذر . باز پيغمبر ( ص ) فرمود و زنا نكنيد هند گفت : آيا زن آزاد زنا مىكند ؟ پيغمبر ( ص ) گفت : « و فرزندان خود را نكشيد .\r\nهند گفت : ما آنان را در كودكى پرورش داديم و تو در بزرگى در جنگ بدر كشتى ! ! » .\r\nطبرى دستوراتى ازين گونه در بيعت نقل كرده آنگاه اين مضمون را آورده است « پس پيغمبر ( ص ) به عمر گفت با اينان بيعت كن و پيغمبر ( ص ) خودش براى ايشان استغفار كرد پس عمر با اينان بيعت كرد . پيغمبر ( ص ) هيچ گاه با زنان مصافحه نمىكرد و زنى نامحرم را لمس نمىنمود و ابان بن صالح گفته است :\r\nكه بيعت زنان بر دو گونه بوده است ظرفى آب نزد پيغمبر ( ص ) گذاشته مىشده پس پيغمبر ( ص ) دست خود را ميان آب مىگذاشته ( پس از اين كه دستور به ايشان مىداده و ايشان مىپذيرفته‌اند ) آنگاه دست خود را بيرون مىآورده پس زنان دست خود را ميان آن آب فرو مىبرده‌اند و چون دستور و شرائط را مىگفتند و ايشان مىپذيرفته‌اند مىفرموده است : برويد با شما بيعت كردم »\r\n","page_name":" 212 ","page_number":239},
  {"content":"\r\nعلاوه بر احكامى كه در آيه به آنها تصريح گرديده چند حكم فقهى ديگر نيز در اين مقام صدور يافته كه از كلمهء « معروف » استفاده مىگردد .\r\nابو الفتوح در طى اقوالى كه در تفسير « معروف » گفته شده و او نقل كرده گفته است : « . . ابن الزيد و ابن السائب گفتند : كه جامه ندرند و مو نكنند و مو نخراشند و سليطى نكنند و سر نتراشند و شعر نخوانند و با مردان نامحرم ننشينند و با نامحرمان سخن نگويند . . » در بحار ، بنقل از تفسير على بن ابراهيم ، پس از شرح كيفيت بيعت و القاء حضرت شروط آن را ، چنين آورده است « . ، فقامت امّ حكيم بنت الحارث بن - عبد المطلب فقالت : يا رسول الله ما هذا المعروف الذي أمرنا الله ان لا نعصينك فيها ؟ .\r\nفقال : ان لا تخمشنّ وجها و لا تلطمنّ خدّا و لا تنتفنّ شعرا و لا تمزّقن جيبا و لا تسودنّ ثوبا و لا تدعونّ بالويل و الثبور و لا تقمن عند قبر . . » و هم شايد در اين غزوه اين حكم مهم اسلامى الاسلام يجبّ ما قبله » صدور يافته باشد چه ظاهر آيهء 39 از سورهء الانفال * ( قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ ) * در جنگ بدر نازل شده پس شايد زمان صدور روايت هم ، كه مفاد همين آيه است ، همان موقع باشد .\r\n9 - غزوهء حنين و طائف\r\nدر شوال سال هشتم ، اندكى بعد از فتح مكه ، كه هنوز پيغمبر ( ص ) در مكه مىبود ، جنگ حنين در چند منزلى مكه در موضعى به نام « اوطاس » واقع شده است .\r\nآيهء 125 از سورهء التّوبه * ( لَقَدْ نَصَرَكُمُ الله فِي مَواطِنَ كَثِيرَةٍ وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضاقَتْ عَلَيْكُمُ الأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ الله سَكِينَتَه عَلى رَسُولِه وَعَلَى الْمُؤْمِنِينَ وَأَنْزَلَ جُنُوداً لَمْ تَرَوْها وَعَذَّبَ الَّذِينَ كَفَرُوا . . ) * الآيات ، در بارهء اين جنگ نزول يافته .\r\n","description":"","footnote":"","page_name":" 213 ","page_number":240},
  {"content":"\r\nبه گفتهء مجلسى ، و غير او ، در همان ماه شوال پس از پيروزى در جنگ حنين حضرت پيغمبر ( ص ) بسوى طائف رفته و به منقول از ابن اسحاق قريب بيست روز طائف را محاصره كرده تا عاقبت مردم آنجا تسليم گشته و اسلام آورده‌اند .\r\nطبرى در ذيل همين غزوه اين مضمون را آورده است « پيغمبر ( ص ) از حنين بسوى طائف رهسپار شد چون به بحرة الرّغاء رسيد در آنجا مسجدى بنا كرد و در آن نماز گزارد و هنگامى كه در بحرة الرّغاء فرود آمده قاتلى را قصاص كرد . و اين نخستين خونى بوده كه در اسلام قصاص شده است و آن چنان بوده كه مردى از قبيلهء بنى ليث مردى از قبيلهء هذيل را كشته بوده پس پيغمبر ( ص ) در آن روز كه در بحرة الرّغاء بوده به فرموده است تا قاتل را بعوض مقتول كشته‌اند » در بارهء غزوه هاى ديگر نيز كه جنگى در آنها رخ نداده بوده است كم و بيش آياتى در قرآن مجيد وارد گرديده است .\r\nاز جمله در بارهء غزوهء تبوك ، آياتى چند در سورهء التّوبه وارد شده كه از آنها است آيهء 29 * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ وَلا يُحَرِّمُونَ ما حَرَّمَ الله وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ . . ) * و آيهء 38 * ( يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ الله اثَّاقَلْتُمْ إِلَى الأَرْضِ أَ رَضِيتُمْ بِالْحَياةِ الدُّنْيا مِنَ الآخِرَةِ فَما مَتاعُ الْحَياةِ الدُّنْيا فِي الآخِرَةِ إِلَّا قَلِيلٌ إِلَّا تَنْفِرُوا يُعَذِّبْكُمْ . . ) * و آيهء 41 * ( انْفِرُوا خِفافاً وَثِقالًا وَجاهِدُوا بِأَمْوالِكُمْ وَأَنْفُسِكُمْ فِي سَبِيلِ الله ذلِكُمْ خَيْرٌ لَكُمْ . . ) * و چند آيه ديگر .\r\nهنگامى كه پيغمبر ( ص ) جمعى از صحابه را بعنوان سريه به جانبى گسيل مىداشت آنان را پيش روى خود مىنشاند و به ايشان راه و روش كار را مىآموخت . در كافى بنقل مجلسى از ابو حمزهء ثمالى از حضرت صادق ( ع ) روايت شده كه آن حضرت چنين گفته است : « كان رسول الله اذا أراد أن يبعث سريّة دعاهم فاجلسهم\r\n","description":"","footnote":"","page_name":" 214 ","page_number":241},
  {"content":"\r\nبين يديه ثم يقول : سيروا باسم إله و با لله و في سبيل الله و على ملة رسول الله و لا تغلوا و لا تمثّلوا و لا تغدروا و لا تقتلوا شيخا فانيا و لا صبيّا و لا امرأة و لا تقطعوا شجرة الَّا ان تضطرّ و إليها و أيّما رجل من ادنى المسلمين او افضلهم نظر إلى رجل من المشركين فهو جار حتى يسمع كلام الله فان تبعكم فاخوكم فى الدين و ان ابى فابلغوه مأمنه و استعينوا با لله عليه » به نام خدا و در پناه و راه او و به پيروى از پيغمبرش برويد . غلول ، يعنى خيانت در غنيمت و سرقت از آن را بيش از قسمت ، پيش مگيريد ( يا غل يعنى غش مورزيد ) مثله نسبت بكشته روا مداريد غدر مكنيد پير مرد فرتوت و كور و كر و زن را مكشيد درخت را تا ناچار نشويد مقطوع نسازيد هر كس از اهل اسلام ، عالى باشد يا دانى ، بيكى از مشركان امان و پناه دهد در پناه است تا كلام خدا را بشنود پس اگر شما را پيرو شد با شما برادر دينى مىباشد و اگر از پذيرفتن دين سر باز زد او را به مامن وى برسانيد و از خدا بر او استعانت بخواهيد .\r\nو هم كسى را كه بر آن عده امير مىساخت مىخواست و به او اندرز و نصيحت مىكرد و دستور چگونگى رفتار در كار را بوى تعليم مىداد .\r\nباز مجلسى از كافى نقل كرده كه مسعدة بن صدقه از حضرت صادق عليه السلام روايت كرده كه آن حضرت چنين گفته است : « ان النبي كان اذا بعث أميرا له على سريّة امره بتقوى الله عز و جل فى خاصة نفسه ثم فى اصحابه عامّة ثم يقول : اغزوا باسم الله و فى سبيل الله قاتلوا من كفر با لله و لا تغدروا و لا تمثلوا و لا تقتلوا وليدا و لا متبتّلا فى شاهق و لا تحرقوا النخل و لا تغرقوه بالماء و لا تقطعوا شجرة مثمرة و لا تحرقوا زرعا لأنكم لا تدرون لعلكم تحتاجون اليه ، و لا تعقروا من البهائم مما يؤكل لحمه الا ما لا بد لكم من اكله و اذا لقيتم عدوا للمسلمين فادعوهم إلى احدى ثلاث ، فان هم اجابوكم إليها فاقبلوا منهم و كفّوا عنهم و ادعوهم إلى الاسلام فان دخلوا فيه فاقبلوه عنهم ، و كفّوا عنهم و ادعوهم إلى الهجرة بعد الاسلام فان فعلوا فاقبلوا منهم و ان ابوا ان يهاجروا و اختاروا ديارهم و ابوا ان يدخلوا فى دار الهجرة كانوا بمنزلة اعراب المؤمنين يجرى\r\n","description":"","footnote":"","page_name":" 215 ","page_number":242},
  {"content":"\r\nعليهم ما يجرى على اعراب المؤمنين و لا يجرى لهم فى الفيء و لا فى القسمة شىء الا ان يهاجروا فى سبيل الله فان ابوا هاتين فادعوهم إلى اعطاء الجزية * ( عَنْ يَدٍ وَهُمْ صاغِرُونَ ) * فان اعطوا الجزية فاقبل منهم و كف عنهم و ان ابوا فاستعن الله ، عز و جل ، عليهم و جاهدهم فى الله حق جهاده .\r\n« و إذا حاصرت اهل الحصن فارادوك على ان ينزلوا على حكم الله ، عزّ و جلّ ، فلا تنزل بهم و لكن أنزلهم على حكمكم ثم اقض فيهم بما شئتم فانكم ان تركتموه على حكم الله لم تدروا تصيبوا حكم الله فيهم ام لا و اذا حاصرت اهل حصن فان آذنوك على ان تنزلهم على ذمة الله و ذمة رسول الله فلا تنزلهم و لكن أنزلهم على ذممكم و ذمم آبائكم و اخوانكم فانكم ان تخفروا ذممكم و ذمم آبائكم و اخوانكم كان ايسر عليكم يوم القيمة من ان تخفروا ذمة الله و ذمة رسول الله » در اين روايات دستورهايى زيادتر از آن چه در روايت پيش مىباشد وارد شده در جمله آن كه امير را به پرهيزگارى در بارهء خود و مراقبت نسبت به زير دستان امر كرده و از كشتن مردمانى كه از خلق بريده و در غار و كوه جاى گزيده‌اند و هم از سوزاندن و غرق كردن درخت خرما و سوزاندن زراعت و نابود و تباه ساختن حيوانات ماكول اللحم نهى نموده و هم فرموده است كه چون با دشمن اهل اسلام روبرو شوند يكى از سه چيز را از آنان بخواهند : نخست اسلام ، و پس از اسلام هجرت و در سيم جزيه و اگر هيچ يك را نپذيرفتند چنان كه شايسته و بايسته است بجهاد بپردازند و در آخر هم راجع به محصورين كه از در تسليم در آيند دستور داده و فرموده با آنان به حكم خود پيمان بنديد و بر ذمهء خويش قرار گذاريد چه ممكن است حكم خدا را ندانيد و يا ذمهء او و رسولش را رعايت نتوانيد .\r\nچنان كه در بارهء بسيارى از غزوات بطور صريح يا اشاره در قرآن مجيد آياتى نزول يافته و برخى از آنها نقل شد در بارهء برخى از سريّه ها نيز در قرآن مجيد\r\n","description":"","footnote":"","page_name":" 216 ","page_number":243},
  {"content":"\r\nآياتى وارد گرديده كه از آن جمله است سورهء « و العاديات . . » كه در بارهء سريهء ذات السلاسل « 1 » ، به تفصيلى كه در كتب تفسير و خبر وارد شده ، نزول يافته است « 2 » .\r\n\r\n","description":"","footnote":"\r\n« 1 » - اين سريّه ، پس از اين كه چند بار اشخاصى غير از على عليه السلام براى آن مأمور و فرستاده شده و بى نيل به مقصود باز گشته‌اند ، به امارت على عليه السلام وقوع و خاتمه يافته . در اين واقعه مسلمين اسيران را به ريسمان بسته و يك سلسله ساخته بودند از اين رو به نام ذات السلسله و ذات السلاسل خوانده شده است .\r\n« 2 » - در اين كه اين سوره در جنگ ذات السلاسل ، كه پس از غروهء « موته » بوده ، نزول يافته اقوالى زياد مىباشد ليكن مكى بودن اين سوره ، اقوال مزبوره را مورد ترديد و محتاج به تتبعى زيادتر و تحقيقى وسيعتر مىسازد .\r\n","page_name":" 217 ","page_number":244},
  {"content":"\r\n\r\n\r\n\r\nغنائم و خمس\r\nاز نخستين هنگامى كه جنگ ميان قبائل و امم و تاخت و تاز بين طوايف و ملل ، معمول و متداول شده بىگمان نفوس و اموال قوم مغلوب تحت اختيار قوم غالب در مىآمده و بعنوان غنيمت جنگى به غالبان تعلق مىيافته است .\r\nنهايت از امر در بسيارى از اين جنگها هدف اصلى و علت غائى همان استيلاء بر اموال و نفوس بوده و هست و در معدودى از آنها هدفى و الا كه تربيت و تهذيب افراد و اصلاح و تنظيم اجتماع باشد منظور اساسى و غرض نهايى قرار گرفته است و استفاده از اموال و نفوس مغلوبان ، علاوه بر اين كه بالحقيقه در راه همين منظور و براى تقويت آن بوده ، جنبهء تبعى و فرعى نيز مىداشته است .\r\nدر ملل ديگر نسبت به غنائم ، در حقيقت ، كمتر منافع اجتماع و عموم ، ملحوظ و در غالب ، منافع اشخاص قوى بويژه شخص رئيس منظور مىشده و به هوى و هوس او كارها انجام مىيافته و قسمت بهتر و بيشتر غنائم را او مالك مىشده و ثروتمندان و اغنياء آن را ميان خود متداول مىداشته و به گردش و جريان مىافكنده‌اند جملهء * ( كَيْ لا يَكُونَ دُولَةً بَيْنَ الأَغْنِياءِ مِنْكُمْ ) * كه پس از جملهء * ( ما أَفاءَ الله عَلى رَسُولِه مِنْ أَهْلِ الْقُرى فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ) * در قرآن مجيد ، در سورهء « الحشر » ذكر شده ( و در همين موضع نقل خواهد شد ) به چگونگى وضع فاسد غنائم قبل از اسلام اشارت است چنان كه در جملهء بعد آن به وضع صحيح و مفيد غنائم در اسلام تصريح گرديده است .\r\nابو الفتوح ، در تفسير خود در ذيل جملهء نخست ، پس از اين كه گفته است :\r\n« اكثر دانشمندان ميان دولت ( بفتح دال ) و دولت ( بضم دال ) فرق گذاشته و اول را\r\n","description":"","footnote":"","page_name":" 218 ","page_number":245},
  {"content":"\r\nبمعنى غلبه و ظفر و دوم را بمعنى ما يتداوله النّاس بينهم من الاموال كالعارية و غيرها دانسته‌اند » چنين آورده است : « حق تعالى گفت : تا اين فيء و غنيمت ، دولتى نباشد ميان توانگران شما . براى آن كه در جاهليت چون غنيمتى بودى رئيس از آنجا ربع برگرفتى و يا آن كه پيش از قسمت آن چه خواستى و او را به چشم نيكو آمدى برگرفتى و آن را « صفايا » خواندندى ، و على ذلك قال شاعرهم :\r\n\r\nلك المرباع « 1 » منها و الصّفايا « 2 »\r\nو حكمك و النّشيطة « 3 » و الفضول « 4 »\r\n\r\nو قال آخر ، شعر :\r\n\r\nانا ابن الرّابعين من آل عمرو\r\nو فرسان المنابر من جناب\r\n\r\nاى انا ابن الآخذين ربع المال ، يعنى انا ابن الرؤساء ، حق تعالى در اسلام ربع با خمس كرد . . » اموالى كه از مخالفان اسلام بدست اهل سلام مىافتد و از استفادات بشمار مىآيد در قرآن مجيد به سه عنوان از آنها ياد شده است :\r\n1 - انفال .\r\n2 - فيء .\r\n3 - غنيمت .\r\nدر اين كه اين سه لفظ را بحسب لغت يك معنى نيست بلكه هر كدام را معنى و مدلولى مخصوص است ترديدى وجود ندارد ليكن در اين كه از اين الفاظ در قرآن مجيد\r\n\r\n","description":"","footnote":"\r\n« 1 » - يعنى ربع ( يك چهارم ) .\r\n« 2 » - جمع « صفيه » و آن مالى است كه بزرگ قوم براى خود برگزيند و صافى و مخصوص خود سازد .\r\n« 3 » - مراد از آن مالى است كه پيش از وقوع جنگ بدست مقاتلان افتد .\r\n« 4 » - مراد از « فضول » مالى است كه پس از قسمت زياد آيد .\r\n","page_name":" 219 ","page_number":246},
  {"content":"\r\nيك معنى اراده شده يا معانى آنها ، در قرآن ، اختلاف دارد عقائد و اقوالى مختلف پديد آمده است .\r\nدر نخستين آيه از سورهء الانفال * ( يَسْئَلُونَكَ عَنِ الأَنْفالِ . قُلِ الأَنْفالُ لِلَّه وَالرَّسُولِ فَاتَّقُوا الله وَأَصْلِحُوا ذاتَ بَيْنِكُمْ وَأَطِيعُوا الله وَرَسُولَه إِنْ كُنْتُمْ مُؤْمِنِينَ ) * كه به قولى منقول از ابن عباس « اين اول سورتى است كه به مدينه فرود آمد » و به قولى ديگر منسوب بوى « 1 » اين « سوره مكى است مگر هفت آيه كه به مدينه فرود آمد أوّلها قوله * ( وَإِذْ يَمْكُرُ بِكَ الَّذِينَ كَفَرُوا . . ) * تا به آخر هفت آيه » لفظ « انفال » استعمال شده است .\r\nدر آيهء 42 از همان سورهء الانفال * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ إِنْ كُنْتُمْ آمَنْتُمْ بِالله وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَالله عَلى كُلِّ شَيْءٍ قَدِيرٌ ) * لفظ « غنيمت » استعمال گرديده است .\r\n\r\n","description":"","footnote":"\r\n« 1 » - شيخ الطائفه در كتاب « التبيان » در آغاز تفسير اين سوره گفته است : « هذه السورة مدنيّة فى قول قتاده و ابن عباس و مجاهد و عثمان . و قال هى اول ما نزل على النبي عليه السلام بالمدينة و حكى عن ابن عباس انّها مدنيّة الَّا سبع آيات : أولها * ( وَإِذْ يَمْكُرُ بِكَ\r\nإلى آخر سبع آيات بعدها » عين عبارت ابو الفتوح در اين موضع همان است كه بعنوان اين دو قول منقول از ابن عباس آورده شد و تنافى ميان اين دو عبارت بر كسى ، جز بر تصحيح كنندگان اين دو كتاب ، پوشيده نمىباشد . بحسب ظاهر از عبارت « التبيان » بعد از كلمه « و قال » كلمهء « ابن عباس » افتاده است ليكن عبارت دوم التبيان ( انها مدنية ) از آن چه ابو الفتوح در قول دوم ابن عباس نقل كرده اصح مىباشد . و شايد در تفسير ابو الفتوح ميان لفظ مكى و مدينه تقديم و تاخير رخ داده باشد .\r\n","page_name":" 220 ","page_number":247},
  {"content":"\r\nدر آيات ششم و هفتم از سورهء الحشر * ( وَما أَفاءَ الله عَلى رَسُولِه مِنْهُمْ فَما أَوْجَفْتُمْ عَلَيْه مِنْ خَيْلٍ وَلا رِكابٍ وَلكِنَّ الله يُسَلِّطُ رُسُلَه عَلى مَنْ يَشاءُ وَالله عَلى كُلِّ شَيْءٍ قَدِيرٌ ما أَفاءَ الله عَلى رَسُولِه مِنْ أَهْلِ الْقُرى فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ كَيْ لا يَكُونَ دُولَةً بَيْنَ الأَغْنِياءِ مِنْكُمْ وَما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا وَاتَّقُوا الله إِنَّ الله شَدِيدُ الْعِقابِ لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَأَمْوالِهِمْ يَبْتَغُونَ فَضْلًا مِنَ الله وَرِضْواناً وَيَنْصُرُونَ الله وَرَسُولَه أُولئِكَ هُمُ الصَّادِقُونَ وَالَّذِينَ تَبَوَّؤُا الدَّارَ وَالإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَلا يَجِدُونَ فِي صُدُورِهِمْ حاجَةً مِمَّا أُوتُوا وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ وَمَنْ يُوقَ شُحَّ نَفْسِه فَأُولئِكَ هُمُ الْمُفْلِحُونَ ) * كه ، به گفتهء مفسران ، تمام اين سوره در بارهء بنى النضير وارد شده لفظ « فيء » به كار رفته است .\r\nاكنون بايد ديد اين آيات سه گانه كه در فقه ، باب و كتابى راجع به احكام فرعى از آنها استخراج شده در چه زمان و بچه مناسبت نزول يافته و از جنبهء فقهى از اين الفاظ سه گانه چه مدلولى مستفاده مىشود ؟\r\nآن چه در بارهء انفال نسبت به زمان نزول و صدور آن از كتب تفسير بدست مىآيد اين است كه ، بحسب منقول از اكثر صحابه ، اين آيه در غزوهء بدر نازل گشته و هم ، به گفتهء اكثر سبب نزولش آن بوده كه پيغمبر ( ص ) در آن روز براى تشويق مجاهدان هر كارى را ( از قبيل حمله به محلى مخصوص و كشتن و اسير كردن مشركى ) اجرى معين كرده است و در هنگامى كه جنگ آغاز شده جوانان شتاب گرفته و پيروان و سران قوم\r\n","description":"","footnote":"","page_name":" 221 ","page_number":248},
  {"content":"\r\nبا پيغمبر ( ص ) توقف كرده و به حمله نپرداخته‌اند و چون غلبه با اهل اسلام بوده و غنائم بهره آنان شده اختلاف پديده آمده است :\r\nگروهى ( جوانان ) بعنوان اين كه به وسيله ايشان جنگ و پيروزى به همرسيده و غنائم به چنگ آورده شده آن را مخصوص خود مىدانستند ، گروهى ديگر مىگفتند :\r\nما نه از آن باب كه ناتوان و يا جبان بوديم به ميدان وارد نشديم بلكه خواستيم در پيراهن پيغمبر ( ص ) و نگهبان او باشيم و اگر اين ملاحظه نبود ما هم با شما به جنگ در مىآمديم پس ما نيز بايد از غنائم قسمت بر گيريم دسته‌اى ديگر مىگفتند : ما از پشت سر حفاظت شما را بر عهده گرفتيم ، بايد غنائم ميان همه تقسيم گردد نه اين كه به شما اختصاص يابد از اين سخنان ، به گفتهء ابو الفتوح « رسول در آن كار توقف كرد مردم در اين گفتگو افتادند سعد معاذ گفت : يا رسول الله مردم بسيار است و غنيمت كمتر از مردم است اگر آن چه وعده داده‌اى اينان را به اينان دهى براى آن دگر قوم چيزى نماند و متشكى شوند . خداى تعالى اين آيه را فرستاد . رسول ( ص ) از ميان ايشان غنيمت به سويّت قسمت كرد » .\r\nاز عبادة بن صامت از آيهء انفال سؤال شده گفته است : « آيه در اهل در آمد چون خلاف كرديم در آن و بدخوئى كرديم خداى تعالى از ما نه پسنديد و قسمت آن با رسول افكند و در اين تقوى بود و طاعت خداى و رسول و صلاح ذات البين ، رسول ميان ما بالسويه قسمت كرد » .\r\nسعد ابى وقاص « 1 » گفته است : آيه در بارهء من نازل شده هنگامى كه سعيد بن عاص بن اميه را كه برادرم عمير را كشته بود در جنگ بدر بكشتم و تيغ او را كه به نام ذو الكثيفه ( التبيان ) يا ذو الكثيف ( تفسير ابو الفتوح ) معروف و تيغى نيكو گرانمايه بود برگرفتم و از پيغمبر ( ص ) پيش از قسمت غنائم آن را براى خويش درخواست كردم\r\n\r\n","description":"","footnote":"\r\n« 1 » - در كتاب التبيان چنين آورده است « سعد بن مالك و هو ابن ابى وقاص »\r\n","page_name":" 222 ","page_number":249},
  {"content":"\r\nپيغمبر ( ص ) فرمود « اين تيغ مرا نيست و ترا نيست مسلمانان را است برو بر سر غنائم نه .\r\nبه من بيامدم و بر سر غنائم نهادم و رنجى عظيم به من رسيد . گفتم : باشد اين تيغ به كسى افتد كه اين رنج نبرده باشد كه من . خداى تعالى اين آيه فرستاد و رسول قسمت غنائم كرد و آن تيغ با رسول ( ص ) افتاد به من بخشيد » مالك بن ربيعه نظير اين قصه را براى تيغى گرانبها به نام « مرزبان » در بارهء خود نقل كرده است .\r\nراجع به اين كه مراد از لفظ انفال در اين آيه چيست ؟ مفسران اختلاف كرده‌اند .\r\nدر اين موضع عين عبارت ابو الفتوح را ، كه به ظاهر مانند بسيارى از مواضع ديگر تفسير او ترجمهء عبارات « التبيان » مىباشد ، چون پارسى است مىآوريم :\r\n« . . بعضى گفتند : مراد ، از غنائم است كه رسول روز بدر برگرفت ، صحابه گفتند : اين كرا است ؟ خداى تعالى گفت : خداى را و پيغمبر را است و اين قول عبد الله عباس است و عكرمه و مجاهد و ضحاك و قتاده و ابن زيد .\r\n« على بن صالح بن حى « 1 » گفت : آن انفال سراياست كه رسول ( ص ) سريّتى را ، اى جماعتى را به جايى فرستادى آمدندى و غنيمتى آوردندى آنگه پرسيدندى كه اين كرا است ؟ خداى تعالى اين آيه فرستاد كه خداى را است و پيغمبر را است .\r\n« عطاء گفت : آن چيزى است كه از مشركان بدست مسلمانان افتادى بى قتال :\r\nاز بنده و پرستارى ( جاريه ) و اسبى و مانند اين ، گفت : آن خاص پيغمبر ( ص ) را باشد .\r\n« روايتى ديگر از عبد الله عباس آنست كه انفال آن بود كه از غنائم فرو افتد از درعى و رمحى و مانند .\r\n« و روايتى ديگر آنست كه آن سلب و سلاح و جامه و اسب كه مرد مقتول را باشد رسول را بودى به آن دادى كه او خواستى .\r\n\r\n","description":"","footnote":"\r\n« 1 » - در التبيان « يحيى » به جاى حى آورده شده .\r\n","page_name":" 223 ","page_number":250},
  {"content":"\r\nمجاهد گفت : خمس است براى آن كه مهاجر گفتند : اين خمس مال كه از ما باز مىگيرند كرا خواهد بودن ؟ خداى تعالى گفت : خداى را و پيغمبر ( ص ) را است .\r\n« اما آن چه روايت كردند از باقر و صادق عليهما السلام آنست « 1 » كه انفال چند چيز است : هر زمينى خراب كه آن را مستحقى نباشد و اهلى ، يا اگر باشد بميرند به جمله و هر زمينى كه بى قتال ، اهلش بسپارند و سر كوهها و رودها و بيشه ها و زمينهاى موات ، كه بر آن زرع نكرده باشند ، و آن را ارباب نباشند ، و اقطاعهاى پادشاهان ، كه در دست ايشان نه بر وجه غصب باشد ، و ميراث كسى كه او را وارثى نباشد و از جملهء غنائم پيش از قسمت آن ، كنيزكى نيكو و اسبى قيمتى و جامه‌اى گرانمايه از آن چه آن را نظيرى نباشد در غنيمت از هر جنس متاع و چون قومى قتال كنند بى دستورى امام هر غنيمت كه آرند از آنجا جملهء امام را باشد .\r\n« اين جمله آنست كه رسول را باشد و از پس او قائم مقام او را كه ناظر باشد در كار مسلمانان به فرمان او چون ظاهر باشد ، فامّا در حال غيبت امام ، شيعهء او را مرخصى است كه در آن تصرف كنند از آن چه ايشان را از آن چاره نباشد از متاجر و مناكح و مساكن . . » اين بود آن چه در اين مقام در بارهء انفال از لحاظ معنى و شأن نزول و موضع آن گفته شده است . از لحاظ بقاء يا نسخ اين حكم نيز اختلاف پديد آمده شيخ طوسى ، در كتاب التبيان ، چنين افاده كرده است :\r\nدر اين كه حكم انفال نسخ شده يا نه اختلاف است قومى آن را به آيهء * ( وَاعْلَمُوا أَنَّما غَنِمْتُمْ مِنْ شَيْءٍ . . ) * منسوخ دانسته‌اند . مجاهد و عكرمه و سدّى\r\n\r\n","description":"","footnote":"\r\n« 1 » - « و روى عن ابى جعفر و ابى عبد اللَّه انّ الانفال كلّ ما اخذ من دار الحرب به غير قتال اذا انجلى عنها أهلها و تسميها الفقهاء فيئا و ميراث من لا وارث له و » ( التبيان )\r\n","page_name":" 224 ","page_number":251},
  {"content":"\r\nو عامر شعبى اين را گفته و جبّائى هم آن را اختيار كرده است . قومى ديگر كه از ايشان است ابن زيد ، آن را منسوخ ندانسته‌اند . طبرى اين گفته را اختيار كرده و صحيح هم همين است چه علاوه بر اين كه نسخ را دليلى بايد و در اين مقام ، دليلى بر اين نسخ موجود نيست منافاتى نيز ميان اين دو آيه نمىباشد تا دوم ناسخ اول قرار داده شود . بهر حال در اين كه آيا پس از رسول كسى را انفال باشد يا نه ؟ در كتاب « خلاف » ذكر كرديم : سعيد بن مسيب و عمرو بن شعيب گفته‌اند نيست . و به عقيدهء ما و گروهى از فقهاء ، كه طبرى نيز آن را اختيار كرده ، انفال در حال حيات پيغمبر ( ص ) براى او و پس از او براى ائمه است كه جايگزين او مىباشند » .\r\nدر بارهء « فيء » از لحاظ زمان و مناسبات نزولى و مدلول فقهى آن ، هم بايد دانسته شود كه حكم آن بعد از غزوهء بنى النضير كه در سال چهارم از هجرت بوده صدور يافته و به مناسبت اين كه در آن غزوه هيچ رنجى به اهل اسلام نرسيد و قطع مسافتى نكردند و قتال واقع نشد « و بيش از آن نبود كه رسول صلَّى الله عليه و آله و سلَّم بر شترى نشست و با تنى چند از صحابه آنجا رفت خداى تعالى بر دست او بگشاد بر طريق مصالحه و قرار بر آن كه بروند و خانه ها رها كنند » اموال بنى النضير بعنوان فيء به شخص پيغمبر ( ص ) اختصاص يافت و پيغمبر آنها را به مهاجران مخصوص داشت و به انصار ، چون مستغنى بودند ، از آن اموال چيزى نداد مگر به دو تن از ايشان :\r\nابو دجانه ( سماك بن خرشه ) و سهيل بن حنيف ( چنان كه شيخ طوسى گفته ) يا چهار كس ( ابو دجانه و سماك بن خرشه « 1 » و سهيل بن حنيف و دريد بن الصمة ، چنان كه در تفسير ابو الفتوح است ) و اين اشخاص چون نيازمند و فقير بودند به آنان هم قسمتى داده شد . ابو الفتوح گفته است : « عمر خطَّاب روايت كرد كه مال بنى النضير\r\n\r\n","description":"","footnote":"\r\n« 1 » - نام ابو دجانه ( بضم دال و تخفيف جيم ) سماك ( بر وزن كتاب ) بن خرشه ( بر وزن حبشه ) مىباشد پس در عبارت تفسير ابو الفتوح غلطى به همرسيده است . مراجعه شود .\r\n","page_name":" 225 ","page_number":252},
  {"content":"\r\nخداى تعالى به رسول داد خاص براى آن كه هيچ كس را در آن سعى نبود و به سعى حضرت رسول ( ص ) حاصل شده بود رسول از آن مال نفقه كردى به سنت و باقى در وجه سلاح و كراع صرف كرد براى جهاد » .\r\nراجع به مدلول فقهى فيئى شيخ طوسى ، در كتاب تبيان ، اقوالى چند نقل كرده كه ابو الفتوح آنها را در تفسير خود تقريبا بر وجه ترجمه آورده است در اينجا ملخص آن چه گفته شده از تفسير ابو الفتوح به عين عبارت نقل مىگردد :\r\nبعد از اين كه در ذيل آيهء * ( ما أَفاءَ الله عَلى رَسُولِه مِنْ أَهْلِ الْقُرى ) * از عبد الله عباس نقل كرده كه او در بارهء مصاديق « فيء » در اين آيه گفته است : « بنو قريظه و بنو النضير و آن به مدينه است و فدك و آن بر سه ميل است از مدينه و خيبر و دههاى غربيه و ينبع خداى تعالى اين جمله به رسول داد خاصه . . » و بعد از اين كه اين قسمت را آورده است :\r\n« و فقهاء در وجه استحقاق ايشان ( بنى هاشم ) مال خمس را اختلاف كردند بعضى گفتند : جهت استحقاق ، قرابت است دون حاجت : توانگر و درويش در اين باب يكى باشند ، و اين مذهب شافعى است و مذهب ما ، و بعضى ديگر گفتند : جهت استحقاق ، حاجت است به محتاجان ايشان بايد دادن و اين مذهب ابن حنيفه است » چنين گفته است :\r\n« آنگه خلاف كردند : بعضى گفتند : مال فيء و مال جزيه و مال خراج همه يكى است و اين قول پيغمبر ( ص ) است ، آنگه گفتند : مال برد و ضرب باشد : بهرى غنيمت باشد و بهرى نباشد و غنيمت آن بود كه به تيغ بستانند اربع اخماس آن مقاتله را باشد و خمس آن مستحقان خمس را فى قوله * ( وَاعْلَمُوا أَنَّما غَنِمْتُمْ مِنْ شَيْءٍ ) * بعضى ديگر گفتند : فيئى ، كه در آيت است ، مال غنيمت است بعضى ديگر گفتند : مال فيئى فراختر است از مال صدقات براى آن كه مال صدقات هشت صنف راست و مال فيئى مصروف باشد بر مصالح جمله مسلمانان .\r\n","description":"","footnote":"","page_name":" 226 ","page_number":253},
  {"content":"\r\n« عمر گفت : مال فيئى رسول را بود و خويشان او را از بنى هاشم و بنى المطَّلب قتاده گفت : كه ابو بكر و عمر مال فيئى بر دو قسمت نهاده‌اند : قسمى رسول را صلَّى الله عليه و آله و سلَّم و قسمى قرابت او را . قسم او را از پس او به قرابت او دهند از توانگر و درويش و قسمى ديگر بر سبيل صدقه به درويش و يتيمان دهند . و بعضى ديگر گفتند :\r\nغنيمت در ابتداء اسلام اينان را بود آنگه منسوخ شد با آن چه خداى تعالى در آيه غنيمت گفت در سورهء الانفال ، خمس آن گروهرا و اربعة اخماس مقاتله را .\r\n« و مذهب ما آن است كه مال فيء جزء مال غنيمت باشد چه مال غنيمت آن باشد كه به تيغ بستانند از سراى حرب به قهر از آن چه نقل بتوانند كردن و آن چه با سراى اسلام نتوانند نقل كردن آن جمله مسلمانان را بود « 1 » امام آن را در مصالح مسلمانان صرف كند و فيء آن باشد كه از كافران بستانند بى قتال يا از ديه كه اهلش رها كنند ، آن رسول ( ص ) را باشد خاصه و آنان را كه خداى تعالى ذكر ايشان كرده در اين آيه من قوله * ( فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ) * .\r\n« و جملة الامر آن است كه اموالى كه ائمه و ولات را در آن تصرف باشد بر سه ضرب است :\r\n« يكى آنست كه ( از ) مسلمانان بستانند بر سبيل تطهير و آن مال صدقه ( زكات ) است\r\n\r\n","description":"","footnote":"\r\n« 1 » - عبارت نسخهء چاپ شدهء تفسير چنين است « از براى حرب به قهر از آن چه بقتل بتواند كردن و آن چه با سراى اسلام آن جمله مسلمانان را بود » و اين عبارت غلط و ناقص است تصحيح آن چنانست كه در متن آورده شد چه اين عبارت مانند پاره يى از ديگر عبارات آن كتاب ترجمهء عبارت كتاب تبيان است و عبارات تبيان در اين موضع اينست « و الذي نذهب اليه ان مال الفيء غير مال الغنيمة . فالغنيمة كل ما اخذ من دار الحرب بالسيف عنوة مما يمكن نقله إلى دار الاسلام ، و ما لا يمكن نقله إلى دار الاسلام فهو لجميع المسلمين ينظر فيه الامام و يصرف ارتفاعه إلى بيت المال لمصالح المسلمين . و الفيء كل ما اخذ من الكفار به غير قتال او انجلاء أهلها . و كان ذلك النبي خاصة يضعهم للمذكورين فى هذه الآية »\r\n","page_name":" 227 ","page_number":254},
  {"content":"\r\nو حكم آن در آيهء صدقات ظاهر است و مستحقان آن پيدايند فى قوله * ( إِنَّمَا الصَّدَقاتُ لِلْفُقَراءِ ) * الآيه .\r\n« دوم غنائم است از هر مالى باشد كه از كافران به تيغ بستانند بر سبيل قهر و غلبه و آن را مستحقان ، ظاهرند فى قوله * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه ) * چون خمس بيرون كنند و به مستحقان او برسانند اربعة اخماس رسول ( ص ) يا امام ( ع ) قسمت كنند ميان مقاتله : للفارس سهمان و للراجل سهم واحد . و به نزديك ما ارباح تجارات و مكاسب داخل بود . جملهء فقها در اين خلاف كردند .\r\n« و سوم مال فيء است و آن مالى باشد كه از كافران به مسلمانان آيد عفوا صفوا بى قتال و تاختى و آن رسول را ( ص ) باشد خاصه در حيات او و پس از او قائم مقام او را باشد از ائمّه و اين قول امير المؤمنين على بن ابى طالب است و عبد الله عباس و ايشان را مخالفى نيست .\r\n« امّا متاع و عروض و نقود و سلاح و كراع و آن چه منقولات است قسمت كنند ميان مقاتله يعنى از مال غنائم دون مال فيء .\r\n« و امّا زمينها و آن چه منقول نباشد در و خلاف كردند : مالك گفت : امام را باشد كه زمينهاى ايشان باز گيرد و وقف كند بر مسلمانان تا دخل آن مصروف باشد با مصالح ايشان به مقاتله آن رها نكند . و شافعى گفت امام را نيست كه زمينها باز گيرد كه وقف از ايشان كند و حكم آن حكم سائر اموال است يعنى قسمت كند يا آن چه كند به رضاى مسلمانان كند . و ابو حنيفه گفت : مخيّر است خواهد باز گيرد و وقف كند و خواهد قسمت كند چون ديگر اموال .\r\n« امّا قسمت فيء به نزديك ما چنانست كه قرآن بر آن ناطقست ، بر شش قسمت چنان كه در آيت هست و چنان كه در آيت غنيمت هست . و شافعى گفت در عهد\r\n","description":"","footnote":"","page_name":" 228 ","page_number":255},
  {"content":"\r\nرسول صلَّى الله عليه و آله و سلَّم بر بيست و پنج قسمت بودى : اربعة اخماس از آن ، كه بيست سهم باشد ، رسول صلَّى الله عليه و آله و سلَّم را بودى خاص ، چنان كردى كه او خواستى و خمس باقى ببخشيدى .\r\n« امّا بعد از رسول صلَّى الله عليه و آله و سلَّم در آن خلاف كردند :\r\n« مذهب ما آنست كه قائم مقام او را باشد از ائمّه و شافعى را در او دو قولست :\r\nيكى آن كه با مجاهدان و آلات جهاد و مصالح ثغور صرف كنند از سد ثغور و عمارت كاريزها و بناى رباطها و پلها ، ابتداء به مهمتر كند .\r\n« و اما خمس غنائم و فيء به نزديك شافعى صرف كنند با مصالح مسلمانان پس از وفات رسول صلَّى الله عليه و آله و سلَّم قولا واحدا سهم ذى القربى ساقط نشود به مرگ رسول صلَّى الله عليه و آله و سلَّم الا كه امام چيزى به ايشان دهد از براى فقر و مسكنت و توانگران را چيزى ندهد . . » و هم ابو الفتوح در اقسام زمين از لحاظ فيء و غنيمت شدن گفته است :\r\n« و بدان كه زمينها بر چهار قسم است :\r\n« زمينى آنست كه اهل او اسلام آرند به طوع و رغبت خود بى قتال . آن زمين ايشان را باشد در دست ايشان رها كنند تا چنان كه خواهند تصرف مىكنند ببيع و شراء وهبه ، بر ايشان در آن چه حاصل آيد ايشان را از غلات ، عشر باشد يا نصف العشر .\r\n« و زمينى ديگر آن باشد كه به شمشير بستانند جملهء مسلمانان را باشد امام به آن كس دهد به مقاطعه كه او خواهد به چندانى كه صلاح دادند و آن چه حاصل شود از آنجا صرف كند با مصالح مسلمانان « 1 » .\r\n\r\n","description":"","footnote":"\r\n« 1 » - و ما حصل از اين مقاطعه در اصطلاح فقيهان به نام « خراج » خوانده مىشود و شايد نخستين كسى كه آن را معمول داشته عمر بوده است . مرحوم محمد خضرى در كتاب « اصول الفقه » خود تحت عنوان « تنبيه » اين مفاد را آورده است « اصل خراج را در اسلام عمر بن خطاب ، رضى اللَّه ، وضع كرده و آن هنگامى بوده كه اهل اسلام بر عراق استيلاء يافته و عراق به تصرف ايشان در آمده پس بعضى از ايشان گفتند بحسب قانون غنائم زمينها بايد ميان مجاهدان و اهل اسلام تقسيم گردد ( پس از اين كه خمس آن خارج شود ) عمر بابن كار كه موجب زيان بزرگى بود رضا نداد و گفت بايد زمينهاى عراق در دست صاحبانش بماند و اجاره از ايشان دريافت گردد و اين اجرت به نام « خراج » خوانده شد پس اين كار بدان ماند كه عمر آن اراضى را بر مصالح عموم مسلمين وقف كرده و آنها را به كسانى كه در دست داشته‌اند براى هميشه به اجاره داده و گذاشته است كه در دست خود ايشان بماند و انتفاع از آنها به توارث در ميان ايشان دست بدست شود و آن چه از خراج بر ايشان مقدر و مقرر گشته بپردازند » .\r\n","page_name":" 229 ","page_number":256},
  {"content":"\r\n« و ضرب سوم زمين صلح است و آن زمين اهل جزيه باشد از اهل ذمّه امام به ايشان مصالحه كند به آن چه صلاح داند از ربع و ثلث و كما بيش آن بحسب مصلحت چون اسلام آرند صلح و جزيه از ايشان بيفتد و حكم زمين ايشان حكم زمين آنان باشد كه به طوع اسلام آورده باشند و اين از جزيه باشد كه امام بر ايشان نهد خواهد بر سرهاى ايشان و خواهد بر زمين ايشان .\r\n« و ضرب چهارم زمينى است كه اهلش باز گذارند و از آنجا بروند آن خاص ، امام را باشد چنان كه زمين بنو النّضير رسول را بود و همچنين زمينهاى موات كه آن را مالكى نباشد امام را بود كه احياء آن كند يا به كسى بدهد احياء آن كند از خراجى و قرارى » .\r\nدر باب غنيمت از لحاظ مدلول فقهى و زمان صدور حكم آن بايد دانسته شود كه از آن چه در بارهء مدلول فقهى فيء به تفصيل آورده شد مدلول فقهى آن روشن گرديد و اكنون براى مزيد توضيح ، قسمتى از گفتهء شيخ طوسى را از كتاب « التّبيان » او ترجمه و نقل مىكنيم شيخ طوسى در ذيل آيهء * ( وَاعْلَمُوا أَنَّما غَنِمْتُمْ . . ) * چنين افتاده كرده است :\r\n« غنيمت عبارت است از اموال اهل حرب كه به قتال از ايشان گرفته شود و اين\r\n","description":"","footnote":"","page_name":" 230 ","page_number":257},
  {"content":"\r\nاموال را خدا بعموم مسلمين هبه فرموده است و فيء اموالى است كه بى قتال گرفته شود اين تعبير و تعريفى است كه عطاء بن سائب و سفيان ثورى آن را گفته « 1 » و شافعى به آن رفته است و در اخبار ما نيز همين دو معنى روايت گرديده .\r\n« قومى ديگر گفته‌اند : غنيمت و فيء را يك معنى است و گفته‌اند : اين آيه نسخ كرده است آيهء * ( ما أَفاءَ الله عَلى رَسُولِه . . ) * را كه سورهء « الحشر » هست چه بحسب اين آيه چهار خمس به مقاتلان داده شده است ليكن بنا بقول اول كه غنيمت و فيء را دو معنى باشد التزام به نسخ را حاجت و وجهى نيست .\r\n« و به عقيدهء اصحاب ما ، مال فيء به امام مخصوص است هر گونه تصرفى كه بخواهد در آن مىتواند بكند : بخواهد در مؤنهء شخصى مصرف مىكند و بخواهد به خويشان و يتيمان و مساكين و ابن سبيل از اهل بيت رسول مىبخشد ، و سائر مردم را در آن حقى ثابت نيست .\r\n« و اما خمس غنائم پس به عقيدهء ما به شش بخش تقسيم مىگردد : دو بخش خدا و رسول و سهمى براى ذو القربى مىباشد كه اين سه سهم پس از زمان پيغمبر ( ص ) به امام داده مىشود كه آن را در مخارج خويش و اهل بيتش ، از بنى هاشم ، مصرف كند و سه سهم ديگر آن سهمى براى يتامى و سهمى براى مساكين و سهمى براى ابن سبيل از خاندان رسالت مىباشد و هيچ كس از ديگر مردم را از اين سهام سه گانه نصيبى نيست . . » و اين قول را طبرى به اسناد خود از على بن حسين ( ع ) و فرزندش حضرت باقر ( ع ) روايت كرده است . و حسين بن على مغربى از صابونى كه از اصحاب ما مىباشد\r\n\r\n","description":"","footnote":"\r\n« 1 » - ابو الفتوح در اين موضع اين جمله را هم آورده است « حسن بن صالح گفت : عطاء فرق كرد از اين وجه من از او پرسيدم كه فرق چيست ميان فيء و غنيمت ؟ گفت : غنيمت مال منقول باشد و فيء زمينهاى ايشان »\r\n","page_name":" 231 ","page_number":258},
  {"content":"\r\nنقل كرده كه گر چه لفظ « ذى القربى » عموميت دارد و اين سه گروهرا شامل مىگردد ليكن چون نام ايشان بطور انفراد ياد شده و سهام ايشان بر وجه استقلال معين گرديده در آن عموم داخل نمىباشد . اين گفته ظاهر از مذهب است . . » به طورى كه از كتب تفسير و سيره استفاده مىشود آيهء * ( وَاعْلَمُوا أَنَّما غَنِمْتُمْ ) * كه بيان حكم خمس را متكفل مىباشد ، پس از جنگ « بدر » نازل گرديده است و از خود آيه نيز كه در آخر آن كلمهء * ( يَوْمَ الْفُرْقانِ ، يَوْمَ الْتَقَى الْجَمْعانِ ) * مذكور افتاده اين مطلب ثابت مىگردد چه منظور از آن يوم ، روز بدر مىباشد . شيخ الطائفه گفته است :\r\n« و سمّى ( يعنى يوم بدر ) يوم الفرقان لأنّه تميزّ اهل الحقّ مع قلَّة عددهم من المشركين مع كثرة عددهم بنصر الله المؤمنين و قيل : كان يوم السابع عشر من شهر رمضان و قيل : التّاسع عشر سنة اثنين من الهجرة ، و هو المروي عن ابى عبد الله عليه السلام » در عين حال چنان كه از همان كتب سيره و تفسير و اخبار مستفاد مىباشد مسألهء خمس پيش از نزول آيه عملى شده بوده است .\r\nابو الفتوح در ذيل آيهء 214 از سورهء البقره * ( يَسْئَلُونَكَ عَنِ الشَّهْرِ الْحَرامِ قِتالٍ فِيه . . ) * چنين آورده است « مفسران گفتند سبب نزول آيه همان بود كه رسول صلَّى الله عليه و آله عبد الرحمن بن جحش را بفرستاد و او پسر عمهء رسول بود در ماه جمادى - الآخره پيش از قتال بدر به دو ماه و در اين وقت هفده ماه از هجرت گذشته بود و هشت مرد مهاجر را با او بفرستاد . . و نامه نوشته براى امير ايشان عبد الله بن جحش و او را گفت : « سر على اسم الله » برو بر نام خداى و اين نامه را سر باز مكن تا دو منزل از مدينه نروى آنگه سر نامه باز كن و بر اصحاب خود خوان و آن كه در نامه باشد بدان كار كن و از پيش ببر و اگر از اصحاب تو كسى نخواهد كه با تو بيايد او را اكراه مكن\r\n","description":"","footnote":"","page_name":" 232 ","page_number":259},
  {"content":"\r\nاو نامه بستد چون دو منزل برفت نامه را سرباز كرد و بر اصحاب خواند : بسم الله الرّحمن الرّحيم امّا بعد برو با اصحاب بر بركت خدا تا به بطن نخله فرود آى و راه كاروان نگاه دار تا كه آيند و خبرى از آن با ماده » عبد الله با ياران رفته و ، به تفصيلى كه در تفاسير و كتب سيره نوشته شده ، در روز سلخ جمادى الآخره ، يا غرهء رجب ، كه مشكوك بوده ، زد و خوردى رخ داده و براى نخستين بار يك تن از مشركان به نام عمرو بن حضرمى از پا در آمده و دو تن از آنان اسير و كالاى ايشان بعنوان غنيمت بدست عبد الله و يارانش نصف گشته و مشركان را موضوعى براى نكوهش مسلمانان بدست افتاده كه چرا حرمت ماه حرام را نداشته و روز اول رجب بر كاروان ايشان تاخته‌اند « اين حديث به رسول عليه السلام رسيد عبد الله جحش را گفت : من ترا نفرمودم كه در ماه حرام قتال كن و كسى را بكش . و آن كاروان و اسيران را موقوف بكرد و هيچ دست به آن دراز نكرد . اصحاب آن سريّه از آن انديشناك شدند و از دست در افتادند . گفتند : يا رسول الله ما ابن حضرمى را بكشتيم پس از آن شب ، ماه رجب ديديم نمىدانيم كه او را در رجب كشتيم يا در جمادى . و مردم در آن گفتگوى كردندى خداى تعالى اين آيه فرستاد . رسول آن مال پيش خواست و خمس آن بيرون كرد . اول خمسى كه در اسلام بود آن بود و باقى قسمت كرد ميان اصحاب سريّه و اول غنيمتى كه در اسلام بود آن بود « 1 » . . »\r\n\r\n","description":"","footnote":"\r\n« 1 » - طبرى در تاريخ خود پس از نقل قضيهء عبد اللَّه بن جحش چنين افاده كرده است : « برخى از خاندان عبد اللَّه جحش ذكر كرده كه عبد اللَّه به ياران خود گفته است : همانا خمس اين غنائم پيغمبر ( ص ) اختصاص دارد و اين پيش از صدور حكم وجوب خمس غنائم بوده . پس عبد اللَّه خمس غنيمت را براى پيغمبر ( ص ) كنار گذاشت و بقيه را ميان ياران خود تقسيم كرد . چون به حضور پيغمبر ( ص ) رسيدند پيغمبر ( ص ) گفت : من به شما فرمان مقاتله در شهر حرام ندادم و و هيچ در آن مال تصرف نكرد »\r\n","page_name":" 233 ","page_number":260},
  {"content":"\r\nمجلسى در بحار گفته است : « و فى تفسير الكلبي ، انّ الخمس لم يكن مشروعا يومئذ ( يعنى يوم بدر ) و انّما شرع يوم احد و فيه انّه لمّا نزلت هذه الآية ( آيهء انفال ) عرف المسلمون انه لا حقّ لهم فى الغنيمة و انّها لرسول الله فقالوا : يا رسول الله سمعا و طاعة فاصنع ما شئت فنزل قوله * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه ) * اى ما غنمتم بعد بدر ، و روى انّ رسول الله قسّم غنائم بدر على سواء و لم يخمس » باز همو پس از نقل اختلاف ياران در بارهء غنائم بدر چنين آورده است « 1 » :\r\n« فقال : سعد بن ابى وقّاص : يا رسول الله أتعطي فارس القوم الذي يحميهم مثل ما تعطى الضّعيف ؟ فقال النّبي ( ص ) : ثكلتك أمّك و هل تنصرون الَّا بضعفائكم ؟ قال : فلم يخمس رسول الله ببدر و قسّمه بين اصحابه ثم استقبل بأخذ الخمس بعد بدر و نزل قوله * ( يَسْئَلُونَكَ عَنِ الأَنْفالِ . . ) * بعد انقضاء حرب بدر » .\r\nباز مجلسى از كازرونى نقل كرده كه او در « المنتقى » در طىّ وقائع سال دوم چنين آورده است « و فى هذه السّنة كانت غزوة بنى قينقاع . . و غنم رسول الله ( ص ) و المسلمون ما كان لهم من مال و كان اوّل خمس خمّس فى الاسلام بعد بدر « 2 » »\r\n\r\n","description":"","footnote":"\r\n« 1 » - مقريزى چنين نوشته است « فاختلفوا فانزل اللَّه تعالى * ( يَسْئَلُونَكَ عَنِ الأَنْفالِ »\r\nفرجع الناس و ليس لهم من الغنيمة شيء ثم انزل اللَّه تعالى * ( وَاعْلَمُوا أَنَّما غَنِمْتُمْ »\r\nفقسمه رسول اللَّه : ( ص ) و يقال : لمّا اختلفوا فى غنائم بدر امر ( ص ) بها ان تردّ فى القسمة فلم يبق منها شيء الا رد فظن اهل الشجاعة ان رسول اللَّه يخصهم بها دون اهل الضعف : ثم امر ( ص ) ان تقسم بينهم على سواء . فقال سعد بن ابى وقاص ( تا ، بضعفائكم ) و نادى مناديه :\r\nمن قتل قتيلا فله سلبه . و من اسر اسيرا فهوله »\r\n« 2 » - طبرى در تاريخ خود ، در ذيل غزوهء بنى قينقاع ، چنين آورده است « و فيها ( اى السنة الثانية ) كان اول خمس خمسه رسول اللَّه ( ص ) فى الاسلام ، فاخذ رسول اللَّه ( ص ) صفية و الخمس و سهمه و فض اربعة اخماس على اصحابه فكان اول خمس قبضه رسول اللَّه ( ص )\r\n","page_name":" 234 ","page_number":261},
  {"content":"\r\n\r\nاين مفاد در برخى از كتب ديگر نيز آورده شده و بحسب ظاهر با آن چه از ابو الفتوح نقل شد ( و هم با آن چه يعقوبى پس از نقل سريهء عبد الله بن جحش بن رئاب در تاريخ خود به اين عبارت آورده « و اخذوا ما كان معهم فعزل رسول الله ( ص ) خمس العير و قسّم سائرها لا صحابه فكان اوّل خمس قسم فى الاسلام » و ديگران هم در طى نقل اين سريّه تصريح كرده‌اند ) منافات دارد ليكن ممكن است مراد از عبارت كازرونى و ديگران اول بودن به اعتبار بعد از جنگ بدر باشد و در عبارت يعقوبى اول بودن مطلق يا آن كه مراد از آن اول بودن به اعتبار غنائمى باشد كه در غزوه بدست آمده و مراد از اين عبارت غنائمى كه در سريّه تحصيل و تقسيم شده است .\r\nقسمت بحث غنائم را خاتمه مىدهيم به اين عبارت كه يعقوبى در پايان غزوهء بنى قريظه آورده است :\r\n« . . و اعلم سهم الفارس و سهم الرّاجل : فكان الفارس ياخذ سهمين و الرّاجل سهما . و كان أول مغنم اعلم فيه سهم الفارس . . »\r\n","description":"","footnote":"","page_name":" 235 ","page_number":262},
  {"content":"\r\n\r\nنماز عيد اضحى\r\nابن اثير ( بنا بنقل مجلسى ) و غير او پس از ذكر غزوهء بنى قينقاع ، كه بقول اكثر در شوال سال دوم ، بعد از جنگ بدر ، بوده ، گفته‌اند : « ثمّ انصرف رسول الله و حضر الأضحى فخرج رسول الله ( ص ) إلى المصلَّى فصلَّى بالمسلمين و هى اوّل صلاة .\r\nعيد صلَّاها » پيغمبر ( ص ) برگشت و روز اضحى پيش آمد پس به مصلَّى رفت و با مسلمانان نماز بگزارد . اين نخستين نماز عيد اضحى بود كه پيغمبر آن را با مسلمين به جاى آورده است .\r\nو هم در آن روز يك يا دو گوسفند قربانى كرده و ثروتمندان از اهل اسلام همان روز در اين كار به او تأسّى جسته و قربانى كرده‌اند و اين نخستين قربانى بوده كه در اسلام به عمل آمده است « 1 » شايد از اين پيش گفته باشم كه از جمله اقوال در بارهء آيهء دوم از سورهء الكوثر * ( فَصَلِّ لِرَبِّكَ وَانْحَرْ ) * اين قول است كه اين آيه به نماز عيد اضحى اشارت و دلالت دارد بنا بر اين نزول اين آيه كه صدور حكم نماز عيد را متكفل است بايد در همان سال دوم باشد با اين كه سورهء الكوثر از سوره هاى « مكَّى » قرآن است .\r\n\r\n","description":"","footnote":"\r\n« 1 » - مقريزى چنين آورده است « و عاد رسول اللَّه ( ص ) إلى المدينة ( يعنى بعد بدر ) و صلى صلاة الاضحى بالمصلَّى و ضحى بشاة ، و قيل بشاتين ، و ضحّى معه ذوو اليسار . قال : جابر ضحّينا فى بنى سلمة سبع عشر اضحيّة و هو اوّل عيد ضحّى فيه النّبي ( ص ) و كتب فى هذه السّنة ( اى الثانية ) المعاقل و الديات و كانت معلَّقة بسيفه » ( المعاقل و الديات ما شرع اللَّه العوض فى الجناية و غيرها ) . طبرى چنين آورده است « و خرج بالناس إلى المصلَّى فصلَّى بهم ، فذلك اول صلاة صلى رسول اللَّه ( ص ) بالناس بالمدينة بالمصلَّى فى عيد ، و ذبح فيه بالمصلى بيده شاتين ، و قيل : ذبح شاة .\r\n","page_name":" 236 ","page_number":263},
  {"content":"\r\nوصيت\r\nاز اين پيش ياد شد كه حكم ميراث در ميان اقوام و ملل و قبائل و امم ، با اختلافى كم و بيش ، معمول و متداول مىبوده و در عرب جاهلى نيز ميراث ، قانونى مخصوص و دستورى رايج و معمول مىداشته است چون اسلام پديد گرديد و اهل آن را هجرت پيش آمد و حكم رابطهء تشريعى و دينى بر رابطهء تكوينى و طبعى غلبه يافت بطور موقّت ، حكم ميراث بر پايهء قرابت و نسبت دينى نهاده شد و اخوّت ايمانى براى توارث سبب قرار گرفت و آيهء * ( إِنَّ الَّذِينَ آمَنُوا وَهاجَرُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ الله وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا . . ) * از طرفى علاقهء توارث ميان مؤمن و كافر ، و هم ميان مؤمن مهاجر و مؤمن غير مهاجر را ، نابود ساخت و از طرفى علاقهء ميان مهاجر و انصار را ، كه زادگان نشاهء ايمان و نسبت يافتگان نظام دين مىباشند ، انشاء و اعلام كرد از آن پس ، به شرحى كه سابقا گفته شد ، در سال دوم هجرت بعد از جنگ بدر كبرى آن حكم منسوخ گشته و به حكم آيهء * ( . . وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ مَعْرُوفاً كانَ ذلِكَ فِي الْكِتابِ مَسْطُوراً ) * كه آيهء ششم از سورهء « الاحزاب » مىباشد ، به ارحام و انساب و اسباب توجه شده و قرابت نسبى و سببى ، كه پيوندى است طبيعى و تكوينى ، معيار حكم توارث قرار گرفته و بتدريج احكام مربوط به ميراث بر روى اين پايه يكى پس از ديگرى\r\n","description":"","footnote":"","page_name":" 237 ","page_number":264},
  {"content":"\r\nصدور يافته ، و به شرحى كه در پيش گفته شد ، از عادات و آداب ظالمانهء عصر جاهلى كه در اين موضوع معمول بوده جلوگيرى به عمل آمده است چنان كه از همان آيهء * ( أُولُوا الأَرْحامِ ) * حرمان برادران ، از ارث در هنگامى كه مادر و دختر موجود باشند ، و هم حرمان اعمام و بنى اعمام با وجود خواهر ، استفاده مىگردد در صورتى كه در جاهليت با بودن مردان به زنان چيزى نمىدادند و زنان از ارث محروم بودند .\r\nابو الفتوح گفته است : « . . در اين آيت دليل است بر آن كه با وجود مادر و دختر هيچ كس از برادران و خواهران ، ميراث نگيرند چون ايشان نزديكترانند به او و همچنين دليل مىكند كه با وجود خواهر هيچ كس از اعمام و بنى الاعمام ميراث نگيرند چون ايشان نزديكترند به او . . » بسيارى از آياتى كه بر احكام ميراث به قرابت ، اشتمال دارد از پيش ياد شده و در اينجا استقصاء آنها منظور نيست ليكن چون از جملهء * ( إِلَّا أَنْ تَفْعَلُوا إِلى أَوْلِيائِكُمْ مَعْرُوفاً ) * كه در آيهء * ( وَأُولُوا الأَرْحامِ ) * آورده شده به گفتهء محمد بن حنيفه و قتادة وصيّت آزاده شده پس بحسب اين اقوال ، كه بسيارى از فقيهان آن را اختيار كرده‌اند ، زمان صدور حكم وصيّت تا حدّى معلوم است از اين رو به جا است كه در همين جا در بارهء اين حكم اسلامى شمه‌اى آورده شود .\r\n","description":"","footnote":"","page_name":" 238 ","page_number":265},
  {"content":"\r\nآيات مربوط به وصيت\r\nحكم جواز وصيّت و چگونگى صدور توصيه در بارهء آن را علاوه بر آيهء فوق ، آياتى چند از قرآن مجيد دلالت دارد كه از آن جمله بنقل آيهء زير اقتصار مىرود :\r\nآيهء 177 از سورهء البقره * ( كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ بِالْمَعْرُوفِ حَقًّا عَلَى الْمُتَّقِينَ فَمَنْ بَدَّلَه بَعْدَ ما سَمِعَه فَإِنَّما إِثْمُه عَلَى الَّذِينَ يُبَدِّلُونَه . . ) * الآيه .\r\nچنان كه از برخى مواضع بدست مىآيد وصيت نيز در ميان اعراب جاهلى معمول مىبوده نهايت از امر ، بحسب خودخواهى و شهرت طلبى كه از شئون و آثار جاهليت و از توابع طبيعت بداوت و ملازم با آن حيات و معيشت بوده رعايت ناموس طبيعى را نمىكرده و به قرابت و رابطهء پيوستگى رحمى و خويشاوندى واقعى وقعى نمىنهاده‌اند و ارحام و اقربا را از مال خود محروم و بيگانگان را ، به وسيلهء وصيت ، به دارايى و ثروت ، نائل و مقرون مىساخته‌اند ! ! .\r\nدين مقدس اسلام كه ، بىگمان ، در تمام احكامش ، با ناموسى كه مشيت الهى براى سير و ارتقاء موجودات به كمال مطلوب خود در نهاد طبيعت نهاده هماره مطابقت دارد و راه همان سير تكاملى طبيعى را به وسيلهء دستورها و پندها و احكام و تكاليف به عالم بشريت ارائه مىدهد و از انحراف از نواميس طبيعى ، كه موازينى است الهى ، جلوگيرى مىكند در اين باره نيز حكم وصيت را چنان كه ناموس طبيعت اقتضاء داشته و مشيت احديت خواسته ايجاب كرده به راه عدل وارد و آيهء فوق را صادر فرموده است .\r\n","description":"","footnote":"","page_name":" 239 ","page_number":266},
  {"content":"\r\nابو الفتوح در ذيل تفسير آيهء فوق چنين گفته است : « بعضى از مفسّران گفتند :\r\nسبب نزول آيه آن بود كه ايشان وصيت كردندى در حق بيگانگان براى نام و آوازه و اقربا را محروم كردندى حق تعالى اين آيه فرستاد تا ايشان آن عادت رها كنند . » بهر جهت حكم وصيت در اسلام تشريع و چگونگى خصوصيات آن به وسيلهء آيات و روايات تعيين و تشريح گرديده است . تشريع اصل وصيت و جواز وصيت براى وارثان و اقارب و عدم جواز تغيير و تبديل آن و جواز اقدام به اصلاح ميان موصى و وارثان ( در هنگامى كه موسى اضرار به ورثه را در نظر گرفته و از جادهء مقرره انحراف ورزيده و بزائد از ثلث ، كه از طرف شارع نفوذش بر اجازه ورثه موكول شده ، وصيت كرده باشد ) احكامى است كه از اين آيه استفاده مىشود .\r\nدر بارهء منسوخ بودن اين آيه مطلقا ، به آيهء ارث و حديث نبوى إنّ الله تعالى أعطى كلّ ذى حقّ حقّه ألا لا وصيّة لوارث ، چنان كه مذهب بيشتر از فقهاء عامّه و يا منسوخ نبودن آن مطلقا ، چنان كه معتقد علماء شيعه مىباشد ، يا تفصيل ميان موارد ، اقوالى است كه بطور تلخيص از كتاب « التّبيان » ترجمه و به اين جا نقل مىگردد :\r\nلفظ « كتب » اگر چه بمعنى « فرض » استعمال مىگردد ليكن در اين آيه مراد از آن وجوب و فرض نيست بلكه ترغيب و تحبيب از آن منظور مىباشد پس وصيت مستحبى است مؤكَّد ، نه واجب ، و از آيه استفاده مىشود كه وصيّت براى وارث روا و جائز است چه والدان در صورتى كه مسلم و آزاد و غير قاتل باشند بى خلاف وارث مىباشند پس تخصيص آيه به والدينى كه كافر نباشند ، چنان كه برخى قائل شده‌اند ، بى دليل است . « و هم ادعاء منسوخ بودن آيه دليلى ندارد چه اجماع امّت با مخالفت ما تحقق نيابد بعلاوه طاوس نيز با منسوخ بودن آن مخالف است و آن را\r\n","description":"","footnote":"","page_name":" 240 ","page_number":267},
  {"content":"\r\nبه مناسبت خبر « لا وصيّة لوارث » به والدين كافر تخصيص داده است . و هم ابو مسلم محمد بن بحر « 1 » گفته است : اين آيه مجمل است و تفصيل آن به آيهء مواريث مىباشد نه اين كه آيه منسوخ باشد پس با اين اختلاف چه ارزشى براى ادعاء اجماع بر منسوخ بودن آيه باقى مىماند .\r\n« برخى ديگر كه آن را بحديث نبوى « ألا لا وصيّة لوارث » منسوخ پنداشته تصورى دور تر و نارساتر كرده چه خبر واحد به اجماع همه ناسخ قرآن نتواند باشد و به عقيدهء ما تخصيص عموم قرآن نيز به آن روا نمىباشد و اگر براى صحت اين خبر ، اجماع امت ادعا شود اوّلا ادعائى است بى برهان و ثانيا وجه جمع موجود مىباشد چه ممكن است از خبر ، عدم جواز وصيت براى وارث در مقدار زائد بر ثلث منظور باشد چه اگر ما باشيم و ظاهر آيه ، وصيت بجميع ما يملك را براى\r\n\r\n","description":"","footnote":"\r\n« 1 » - ابو مسلم از اهل اصفهان و از نويسندگان و مترسّلان بليغ بوده است بنقل ياقوت ، در معجم الادباء : « ابو مسلم محمد بن بحر اصفهانى نويسندهء معتزلى ، عالم بتفسير و علوم ديگر از طرف مقتدر ، خليفهء عباسى ، عامل اصفهان و فارس بوده و در دربار مقتدر كتابت مىكرده و به گفتهء محمد بن اسحاق : از جملهء كتب او است كتاب « جامع التّاويل لمحكم التّنزيل » طبق مذهب معتزله در چهارده مجلد و حمزه در تاريخ خود كتاب تفسير او را به نام « شرح التّاويل » ياد كرده است . » ابو مسلم شعر به دو زبان ( عربى و فارسى ) مىگفته است . بنقل از تاريخ حمزه در سال سيصد و بيست و دو هجرى قمرى ( 322 ) وفات يافته است . على بن حمزة بن عمارهء اصفهانى او را به اشعارى مرثيه گفته كه از آن جمله است :\r\n\r\nو قالوا الا ترثى ابن بحر محمّدا\r\nفقلت لهم ردّوا فؤادى و اسمعوا\r\nفلن يستطيع القول من طار قلبه\r\nجريحا قريحا بالمصائب يقرع\r\nو غرب ذكاء واقد مثل جمرة\r\nو طبع به العضب المهنّد يطبع\r\nو من كان من بيت الكتابة فى الذّرى\r\nو ذا منطق فى الحفل لا يتتعتع\r\n\r\n","page_name":" 241 ","page_number":268},
  {"content":"\r\nوالدين و اقارب اجازه مىكنيم ليكن چون نسبت بزائد بر ثلث ، اجماع به همرسيده از ظاهر آيه صرف نظر كرده و به تخصيص آن قائل شده‌ايم .\r\n« منسوخ بودن آيه به آيهء ميراث ، قولى است ناصواب چه نسخ در موردى است كه ميان دو حكم نتوان جمع كرد ليكن هر گاه ميان آنها تنافى و تضادّ نباشد و جمع آنها با هم امكان پذيرد حمل آيه را بر نسخ ضرورتى نمىباشد و در اين مورد چنين است چه ميان فرض ميراث براى والدين و اقرباء و ميان امر به وصيت براى ايشان بطور خصوصى هيچ منافاتى وجود ندارد .\r\n« استناد به اين كه واجب نبودن حكم وصيت ( با اين كه آيه در وجوب ظهور دارد ) مورد اجماع است و اين اجماع بر منسوخ بودن آيه دلالت مىكند نيز منسوخ بودن آن را ثابت نمىكند چه اجماع بر عدم وجوب وصيت ، مستلزم عدم محبوبيت و عدم استحباب و مندوبيت آن نمىباشد و از همين جهت وصيت براى پدر و مادر و اقربائى كه از ارث محروم باشند بمفاد همين آيه جائز و اين حكم ثابت مىباشد و هيچ كس اين آيه را نسبت به اين حكم منسوخ ندانسته است . .\r\n« . . طاوس به اين آيه بر عدم جواز و نفوذ وصيت براى غير اقرباء استناد كرده و حسن گفته است : براى غير اقارب وصيت نمىباشد و گفته اين دو گر چه بمذهب ما و به اتفاق فقهاء درست نيست ليكن بهر حال قول كسى را كه بر منسوخ بودن آيه ادعاء اجماع كرده است ابطال مىكند . . » ابو الفتوح ، پس از اين كه در سبب نزول اين آيه قولى را كه از اين پيش از او نقل شد نوشته ، چنين گفته است : « و بعضى ديگر گفتند : خداى تعالى آنگاه اين فرستاد كه مادر و پدر را بهرى و خويشان را نصيبى مفروض نبود چون آيت مواريث آمد اين متروك شد و اين قول آن كس است كه گفت آيت ، منسوخ است به آيهء مواريث و ما بيان\r\n","description":"","footnote":"","page_name":" 242 ","page_number":269},
  {"content":"\r\nكرديم كه آيه محكم است و منسوخ نيست . و مذهب بيشتر از فقهاء آن است كه آيه منسوخ است به آيهء مواريث و اين را روايت كردند از عبد الله عباس و حكايت كردند از قتاده و مجاهد كه ايشان گفتند : آيهء سورهء « النساء » آيهء « سورهء البقرة » را منسوخ بكرد يعنى قوله تعالى * ( لِلرِّجالِ نَصِيبٌ مِمَّا تَرَكَ الْوالِدانِ وَالأَقْرَبُونَ وَلِلنِّساءِ نَصِيبٌ مِمَّا تَرَكَ الْوالِدانِ وَالأَقْرَبُونَ مِمَّا قَلَّ مِنْه أَوْ كَثُرَ نَصِيباً مَفْرُوضاً ) * و عجب از آن كسى است كه اين حكايت كرد از ايشان چه همانا آن را كه اندكى معرفت بود نگويد كه اين آيه منسوخ تواند بودن به آيهء سورهء النّساء براى آن كه آنجا متوفّى ، مورّث پدر و مادرند و در اين آيه وارث يا موصى له مادر و پدر و بين الآيتين بون بعيد . . »\r\nثلث\r\nاحكامى فقهى در موضوع وصيت ، كه از آيات و روايات ، مستنبط مىباشد ، بسيار و نقل آنها را كتب فقهى عهده دار است در اينجا چون از لحاظ تاريخ صدور گفتگو به ميان مىآيد و تاريخ تشريع و صدور حكم وصيت ، كه به گفتهء محمد حنفيه و غير او در طى آيهء تبديل حكم ميراث مورد توجه و اشاره واقع شده ، تا حدى معلوم بود به اين مناسبت در بارهء اين حكم معلوم التاريخ سخن به ميان آمد اينك به همان مناسبت موضوع « ثلث » مطرح و تا حدى جهات صدور آن روشن مىگردد .\r\nاحكام شرعى كه بر مدار مصالح و مفاسد واقعى دائر و بتعبير شيخ طوسى و گفتهء ديگر دانشمندان : « احكام شرعى الطافى در زمينهء احكام عقلى مىباشد » بىگمان در همهء موارد با موازين عقل مستقيم ، موازنه و مطابقه پيدا مىكند . در موضوع ارث و وصيت و ثلث نيز همين قاعده و حكم ، جارى و ثابت است و در حقيقت تا آنجا كه عقل سالم و فهم صائب ، ادراك مىكند تمام جهانى كه در اين موضوع بايد رعايت گردد در اين قانون الهى رعايت گرديده است كه بطور خلاصه در اينجا مورد اشاره واقع مىگردد :\r\n","description":"","footnote":"","page_name":" 243 ","page_number":270},
  {"content":"\r\nكسى در دنيا با تحمل هزاران رنج و درد و سختى و بدبختى و فشار و سخت گيرى بر خود ، مالى ، كم يا زياد ، اندوخته كرده اينك ، خواه نخواه ، بايد از اين جهان رخت بربندد و از آن چه با آن همه زحمت و مشقت گرد آورده چشم به پوشد و نتيجهء دورهء حيات و مدت عمر خويش را بگذارد و بگذرد . در اينجا از نظر قانونگذارى ، با فرض اين كه اصل مالكيت را در حال حيات مسلم و معتبر بدانيم ، به اعتبار پيش آمد قهرى ممات چندين نظر و اعتبار به ميان مىآيد از اين قرار :\r\n1 - اين كه رابطهء او با مال به كلى گسسته و علاقه ميان وى و حاصل كوشش و كارش يكسره نابود و بى اعتبار گردد .\r\n2 - اين كه مالكيت و رابطهء او به همان قوت باقى و بر جا ماند كه در حال حيات مىبوده است .\r\n3 - اين كه آن علاقه و حق نسبت به حال بعد از حيات نه به كلى منقطع شود و نه به تمام جهات و با همه قوت به حال بعد از ممات وصل و ، فى الحقيقة ، ميان حال حيات و ممات از لحاظ حكم مالكيت جمع شود بلكه آن قطع و جمع و فصل به حدى محدود باشد .\r\nاز اين سه اعتبار ، با در نظر گرفتن همهء جهات اجتماعى و شئون انفرادى و كسر و انكسار مصالح و مفاسد و فعل و انفعال محاسن و مقابح ، آن چه اعتبارش به عدل و انصاف نزديكتر و به تشويق و ترغيب افراد به تحصيل و حفظ مال مناسبتر و به رعايت حال توليد كننده ، از لحاظ حفظ حيثيت و احترام به شخصيت او ، از راه ادامهء حق و رابطهء مالكيت ، و هم از لحاظ تأمين زندگانى خويشان و بستگانش ، موافقتر مىباشد همان اعتبار سيم است .\r\nاز اين رو نخست حكم وصيت اجازه و تشريع گشته يعنى به وسيلهء اين حكم به صاحب مال فهمانده شده كه مرگ ، موجب قطع رابطهء او با مالش نمىگردد بلكه\r\n","description":"","footnote":"","page_name":" 244 ","page_number":271},
  {"content":"\r\nحق دارد نسبت بمال خود براى بعد از مرگ نيز تكليف معين كند و آن را از حالا بطور دل خواه خود براى آن وقت به مصرف برساند پس به تشريع اين حكم ، كه حافظ حقى طبيعى و فطرى مىباشد ، تشويقى از مالك به عمل آمده يا لا اقل از دل سردى او جلوگيرى شده است .\r\nآنگاه حكم ميراث ، صدور يافته است در اين حكم نيز تمام مصالح و نكات و دقائق ، كه رعايت آنها در مقام تشريع لازم مىباشد و تفصيل و تشريح آنها در اين اوراق موجب تطويل مىگردد ، مورد نظر و توجه واقع گرديده فى المثل توجه شده كه طبيعىترين اقسام در تقسيم مال هر كس اين است كه مال او ميان خويشان او تقسيم گردد و خويشان هر كس ، به اعتبارى ، بر سه گونه‌اند :\r\n1 - خويشان قهرى مانند پدر و مادر و متقدّمان ( مولَّدان ) ايشان و برادر و خواهر و عمو و خالو و عمه و خاله و متفرّعان اينان .\r\n2 - اختيارى مانند هر يك از زن و شوهر نسبت به يك ديگر .\r\n3 - مشتمل بر دو قسمت مانند اولاد و اولاد اولاد .\r\nو به تعبيرى ديگر خويشان انسان يا به خودى خود و بى واسطه به او نسبت تكوينى دارند مانند سلسلهء متقدم ( پدر و مادر ) و سلسلهء متفرع ( مانند اولاد ) يا بواسطه مانند برادر و خواهر كه به واسطهء پدر و مادر انتساب يافته‌اند و يا نسبت آنان از اصل ، تكوينى نيست بلكه تشريعى و اعتبارى است مانند زن و شوهر .\r\nبطور خلاصه انسان ، بحسب تكوين و توليد ، با سه طبقه ، نسبت قرابت دارد : اصول ، كه در سلسلهء طولى تكوينى علت وجودند ، و فروع ، كه در همان سلسله معلول مىباشند و فروع اصول ، كه در سلسلهء عرضى تكوينى واقع و با انسان ، مانند معاليل علت واحده ، متلازم مىباشند . و بحسب تشريع فقط با يك طبقه كه بر اثر تشريع و در عالم اعتبار تشريعى همدوش و در عرض هم قرار يافته‌اند ( زن و شوهر ) .\r\n","description":"","footnote":"","page_name":" 245 ","page_number":272},
  {"content":"\r\nدر قانون ارث بايد رعايت اين طبقات مىشد : چه كسانى كه در اصل وجود شخص ذى مدخل بوده و مدتها از نتيجهء دسترنج و مال خود در راه نشو و نماى شخص مصرف كرده ( پدر و مادر ) اينك ايشان را حقى در باقى ماندهء از مال اولاد كه هم خود و هم مال او از آثار وجودى و از نتائج رنج و كوشش و همت و فتوّت ايشان است ، بايد منظور گردد و فرض ثروتمند بودن پدر و مادر نبايد موجب حرمان ايشان از اين حق بشود چه علاوه بر اين كه در مقام تشريع ، نوع بايد ملحوظ باشد نه فرد ثبوت اين گونه حقوق مالى بر مدار فقر و غناء دائر نيست . و هم كسانى كه اصل وجود آنان از شخص پديد آمده و معلول او قرار گرفته‌اند ( فرزندان ) رعايت حيات و بقاء و راحت و رقاء آنان تا حد امكان به حكم طبيعت علَّيّت و معلوليّت بر ذمهء علَّت مىباشد و به عبارتى ديگر پدر و مادر كه موجب وجود و مورث حدوث اولاد گرديده بايد به كفّارهء اين عمل خويش ، تا حدى كه از ايشان ساخته است ، در راه ابقاء و ارتقاء اولاد مايه بروند : تا هستند بمال و اعمال و چون مىروند لا أقلّ با مال به ايشان مساعدت كنند .\r\nو هم كسانى كه بطور طبيعى ، در حيات پشتيبان و نگهبان انسان مىباشند ( فرزندان اسلاف از قبيل عمو و عمه ) بايد سهمى از تركه به ايشان داده شود بويژه كه ممكن است مال ميت بيشتر از ناحيهء اسلاف يعنى سلسلهء علل به او رسيده و براى او مانده باشد كه در اين صورت ايشان را ( از راه اشتراك در علل ) در آن مال حقى طبيعى ثابت و موجود است و هم كسانى كه ، به حكم تشريع ، قرابت بلكه وحدت ميان ايشان حادث گشته و در زندگانى به تمام معنى شريك گرديده ، و نوعا در نتيجهء مساعدت و معاضدت آنان با يكديگر مالى به همرسيده ، يا نمائى پديد آمده ، بطور طبيعى حقى نسبت به آن مال پيدا مىكنند كه بايد قانونگذار را اين حق هم منظور گردد .\r\nاگر كسى به دقت در اين مسأله غور كند و مخصوصا به دقت سهام مفروضه و حدود آنها را در نظر گيرد و با صاحبان سهام و حدود طبيعى حقوق آنان\r\n","description":"","footnote":"","page_name":" 246 ","page_number":273},
  {"content":"\r\nتطبيق كند بىگمان همين يك موضوع كه تمام جهات طبيعى و اجتماعى و فلسفى و اقتصادى در آن رعايت شده انسان را به عظمت مقام تشريعى فقه اسلام كه به صورت ظاهر وليدهء فكر يك تن شخص امّى و زاييدهء در محيط سراسر جهل جزيرة - العرب بوده ، آشنا مىسازد و ناگزير اعتراف مىكند كه اين قانون از ما وراء عالم طبيعت آمده و مبدأ و واضع آن حكيم على الاطلاق ، عالم به تمام جزئيات و كليات بوده است .\r\nبارى گفتيم : نخست حكم وصيت و از آن پس حكم ميراث صادر شده : براى اين كه اختيار صاحب مال به كلى منقطع نگردد وصيت تشريع گرديده و اختيار به او داده شده كه در مال خويش حتى براى زمانى كه خودش از جهان رخت بربسته حق داشته باشد از راه وصيت دخل و تصرف كند يعنى استيلاء مالكانهء خود را تا بعد از مرگ دامنه و توسعه دهد اعم از اين كه اين استيلاء را نسبت به خويشان به كار بندد يا در بارهء بيگانگان و حتى براى تاييد و تقويت و تاكيد آن چندين بار در قرآن مجيد تصريح شده كه نو به به ارث نمىرسد مگر * ( . . مِنْ بَعْدِ وَصِيَّةٍ تُوصُونَ بِها . ) * و * ( مِنْ بَعْدِ وَصِيَّةٍ يُوصِي بِها . ) * آنگاه براى اين كه مبادا از اين اختيار خود سوء استفاده كند و ميراثبران را كه ، به واسطهء علَّيّت يا معلوليّت يا تلازم در علَّت طبيعى يا تلازم در علَّت قرار دادى و اعتبارى ، حقى طبيعى و علاقه‌اى ذاتى نسبت بمال او پيدا كرده ضائع سازد و ايشان را از حقوق خود به كلى محروم نمايد اين اختيار محدود شده و ، بتعبير قرآن مجيد ، حد « معروف » براى آن منظور گرديده و تجاوز از آن حدّ بعنوان « جنف » خوانده شده است قوله تعالى : * ( إِلَّا أَنْ تَفْعَلُوا إِلى أَوْلِيائِكُمْ مَعْرُوفاً ) * و * ( الْوَصِيَّةُ لِلْوالِدَيْنِ وَالأَقْرَبِينَ بِالْمَعْرُوفِ ) * و در روايات نبوى اين حدّ و عنوان ( معروف ) به « ثلث » تعريف و تحديد شده و براى اين كه حق طبيعى وارثان مورد حيف و ميل نگردد\r\n","description":"","footnote":"","page_name":" 247 ","page_number":274},
  {"content":"\r\nتاكيد گرديده كه وصيت به كمتر از ثلث باشد بهتر است تا بثلث چه « ثلث » مقدارى زياد است .\r\nدر روايتى ( در فروع كافى ) از حضرت باقر ( ع ) وارد شده كه مىفرموده است :\r\n« لان أوصى به خمس مالى احبّ إليّ من ان أوصى بالرّبع و لان أوصى بالرّبع احبّ إليّ من ان أوصى بالثّلث . و من أوصى بالثّلث فلم يترك فقد بالغ . و قضى امير المؤمنين ( ع ) فى رجل توفى و اوصى بماله كلَّه او اكثره فقال : انّ الوصيّة تردّ إلى المعروف غير المنكر فمن ظلم نفسه و اتى فى وصيّته ، المنكر و الحيف « 1 » فانّها تردّ إلى المعروف و يترك لأهل الميراث ميراثهم » وصيتم به خمسى از مالم محبوبتر است در نزد من از وصيتم به ربع آن و به ربعش محبوبتر است از وصيتم بثلث آن . و هر كس بثلث وصيت كند و چيزى از آن كسر نكند هر آيه زياده روى و مبالغه كرده است . على عليه السلام در بارهء مردى كه به همه يا بيشتر مال خود وصيت كرده و در گذشته بود چنين حكم فرمود كه گفت وصيت بايد به همان « معروف » برگردد پس هر كه در وصيت خود راه « منكر » سپرد و از راه راست بر كنار شود بايد وصيتش بمعروف بر گردانده و ميراث اهل ميراث براى خودشان واگذارده شود « 2 » .\r\n\r\n","description":"","footnote":"\r\n« 1 » - جنف در آيهء شريفه * ( فَمَنْ خافَ مِنْ مُوصٍ جَنَفاً\r\nبا « حيف » كه در اين روايت است هر دو بمعنى انحراف و ميل مىباشد . و در روايتى است كه على عليه السلام آيه را هم « حيفا » قرائت فرموده . ابو الفتوح گفته است : « و روايت كرده‌اند كه امير المؤمنين على عليه السلام خواند « حيفا » و معنى همان باشد اى ظلما و نقصانا لحقّ الغير »\r\n« 2 » - قوله تعالى * ( فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْه إِنَّ اللَّه غَفُورٌ رَحِيمٌ\r\n( آيهء 178 از سورهء البقرة )\r\n","page_name":" 248 ","page_number":275},
  {"content":"\r\nدر « كنز العرفان » ، و بسيارى از كتب فقه و تفسير ، وارد شده كه سعد وقّاص اين مضمون را گفته است « من مريض شدم پيغمبر ( ص ) به عيادتم تشريف فرما شد بوى گفتم :\r\nيا رسول الله به همهء مالم وصيت كنم ؟ گفت : نه . گفتم : به نصف ؟ گفت : نه . گفتم : بثلث ؟\r\nگفت : « الثّلث . و الثّلث كثير . إنّك إن تدع ذريّتك ( ورثتك . خ . ل ) اغنياء خير من أن تدعهم عالَّة يتكفّفون النّاس بأيديهم « 1 » از امير المؤمنين على عليه السلام ( بنا بنقل ابو الفتوح ) روايت كرده‌اند « كه در بالين يكى از بنى اعمام خود شد او گفت : وصيتى كنم ؟ گفت : چقدر مال است ترا ؟\r\nگفت : زير هزار است ، از هفتصد تا نهصد درم باشد . گفت : نه تو عيال دارى و لم تترك خيرا و خير رها نمىكنى يعنى مالى بسيار « دع مالك لعيالك » مالت را براى فرزندان رها كن » .\r\nبه اين مفاد رواياتى ديگر در فروع كافى و غير آن نيز آورده شده و بهر حال بايد گفت با تمام توجه به اين كه براى صاحب مال حقى رعايت گردد عدم ضياع حق وارثان ، بلكه عدم ضياع خود ايشان در نتيجهء فقر و تنگدستى ، نيز كاملا رعايت گرديده و از اين رو اوّلا مشروعيت استحباب وصيت ، حتى به والدين و اقارب ، ( تا چه رسد به بيگانگان يا مصارف ) بدان مشروط شده كه صاحب مال را « خير » ، يعنى مالى فراوان ، باشد * ( ( . إِنْ تَرَكَ خَيْراً ، الْوَصِيَّةُ لِلْوالِدَيْنِ وَالأَقْرَبِينَ ) ) * و ثانيا در همين\r\n\r\n","description":"","footnote":"\r\n« 1 » - ابو الفتوح چنين آورده است « و خبر رسول عليه السلام با سعد كه در بالين او شد و او بيمار بود گفت : يا رسول اللَّه من مال بسيار دارم و وارث ، دخترى دارم جملهء مال وصيت كنم ؟\r\nگفت : نه . گفتم : دو بهرى ؟ گفت : نه . گفتم : نيمه . گفت : نه . گفتم : سه يك ؟ گفت بلى « الثّلث و الثّلث كثير » گفت : ثلث هم بسيار باشد آنگه گفت : « لان تترك ولدك بخير اولى من ان تتركهم عالَّة يتكفّفوا النّاس » گفت هنوز كه فرزندان خود را بخير رها كنى به از آن باشد كه ايشان را رها كنى درويش تا كفاف خود از مردم خواهند »\r\n","page_name":" 249 ","page_number":276},
  {"content":"\r\nمورد هم بايد بطريق « معروف » عمل كند و از حيف و ميل خوددارى نمايد و دست كم دو ثلث مال خود را براى وارثان بگذارد . از اين رو بروايت فروع كافى پيغمبر ( ص ) مردى از انصار را كه داراى چند صغير بود و جز چند تن مملوك چيزى نداشت و همهء ايشان را آزاد ساخت . با همه محبوبيت و اهميتى كه آزاد ساختن بنده در نظر قانونگذار اسلام داشته ، بر اين كار سرزنش و نكوهش كرد و گفت : « او اعلمتمونى امره ما تركتكم تدفنوه مع المسلمين ، ترك صبية صغارا يتكففون النّاس » اگر مرا از كار او آگاه ساخته بوديد نمىگذاشتم او را در گورستان مسلمين به خاك سپاريد چه او كودكانى از خود بر جاى گذاشت سائل به كف كه كفاف خود از مردم باز خواهند و دست نياز بسوى ايشان دراز كنند .\r\nدر بارهء زمان صدور حكم وصيت بثلث ( بلكه شايد اصل وصيّت نيز ) از روايتى چنان استفاده مىگردد كه اين حكم پيش از هجرت به مدينه و نزول آيهء وصيّت تصويب و امضاء گرديده است . در فروع كافى از حضرت صادق ( ع ) نقل شده كه چنين فرموده است « كان البراء بن معرور الانصارى بالمدينة و كان رسول الله صلَّى الله عليه و آله بمكَّة و انه حضره الموت ، و كان رسول الله ( ص ) بمكَّة و اصحابه ، و المسلمون يصلَّون إلى بيت المقدس ، و اوصى البراء اذا دفن ان يجعل وجهه إلى تلقاء النبيّ إلى القبلة و اوصى بثلث ماله فجرت به السّنّة » در جمله اين حديث را ، كه باصطلاح فنّ « درايه » از احاديث « حسن كالصحيح » مىباشد ، تصريح است كه براء پيش از هجرت پيغمبر به مكه ، در مدينه وفات يافته و بثلث مال خويش وصيت كرده و همان به تصويب و امضاء رسيده است .\r\n","description":"","footnote":"","page_name":" 250 ","page_number":277},
  {"content":"\r\n\r\nحكم رجم\r\nچنان كه بسيارى از مفسران گفته‌اند ، و شيخ الطائفه در « التبيان » و ابو الفتوح در تفسير خود ، و شيخ طبرسى ، در مجمع البيان ( بنقل مجلسى در بحار ) ، و فاضل مقداد ، در كنز العرفان ، از حضرت باقر عليه السّلام ، در طىّ حكايتى آورده‌اند ، حكم رجم در توراة اصلى ثابت داشته كه در دين مقدس اسلام نيز نسخ نشده و بر جا مانده است . آن حكايت ، طبق روايت از حضرت باقر ( ع ) و گفتهء گروهى از مفسّران چنين بوده كه در سال چهارم از هجرت در خيبر زن و مردى از اشراف يهود كه هر دو « محصن » بوده زنا كرده‌اند و چون يهود خوش نداشتند حكم خدا را كه در توراة ، رجم بوده در بارهء ايشان جارى سازند به اميد اين كه شايد در اسلام حكمى آسانتر از « رجم » صادر شده باشد ( در ضمن هم خواسته‌اند پيغمبر ( ص ) را آزمايش نمايند ) كسانى نزد پيغمبر ( ص ) فرستادند تا آن مسأله را بپرسند پيغمبر ( ص ) حكم رجم را گفت و چنان كه در برخى از كتب نوشته شده ، بفرمود تا آن دو را در جلو مسجد سنگسار كردند « 1 »\r\n\r\n","description":"","footnote":"\r\n« 1 » - كازرونى در المنتقى ( بنقل مجلسى ) ، در ذيل حوادث سال چهارم از هجرت ، گفته است : « و فيها ( يعنى السنة الرابعة ) رجم رسول اللَّه ( ص ) اليهوديّ و اليهوديّة فى ذى القعدة و نزل قوله تعالى : * ( وَمَنْ لَمْ يَحْكُمْ بِما أَنْزَلَ اللَّه فَأُولئِكَ هُمُ الْفاسِقُونَ\r\nبلاذرى ، بنقل مقريزى ، چنين آورده است : « و فى سنة اربع من الهجرة حرّمت الخمر . و فى ذى القعده من هذه السّنة تزوّج ابنة عمّته زينب ، بنت جحش . قيل : تزوّجها سنة ثلث و يقال : سنة خمس . و قيل : تزوّجها سنة ثلث مع زينب ، امّ المساكين . و نزلت آية الحجاب . و فى هذه السّنة امر زيد بن ثابت بتعلَّم كتاب اليهود . و فيها رجم اليهوديّ و اليهوديّة . و فى جمادى الآخرة خسف القمر و صلَّى صلاة الخسوف ، و زلزلت المدينة ، و سائق بين الخيل ، و قيل : فى سنة ستّ و جعل بينهما سبقا و محلَّلا »\r\n","page_name":" 251 ","page_number":278},
  {"content":"\r\nابو الفتوح آن حكايت را ، در ذيل آيه 45 از سوره المائده * ( . . وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِه ) * بدين عبارت آورده است « . . كه جماعتى جهودان ، از احبار ، گروهى را فرستادند پيش رسول ( ص ) در حادثه‌اى كه افتاد به خيبر و آن آن بود كه دو كس از اشراف و معروفان اهل خيبر زنا كردند و ايشان ، محصن بودند و در توراة حكم ايشان رجم بود و ايشان را نمىبايست رجم كنند ايشان را ، براى حرمت و شرفشان . و طمع داشتند كه در شرع رسول ما ( ص ) آن را تخفيف باشد و اهل خيبر را با رسول ( ص ) حرب بود كسى فرستادند به جهودان بنى قريظه و بنى نضير و گفتند : ما را حادثه‌اى باشد و مىخواهيم كه از محمّد فتوى پرسيم اكنون شما را با او صلح است اين كسان ما را آنجا برى تا اين مسأله پرسند و ايشان را گفتند : اگر محمد در حق ايشان حد « جلد » فرمايد از او قبول كنى و گر « رجم » فرمايد از او قبول مكنى آنگه بيامدند و خداوندان حادثه با ايشان بودند و به بنى قريظه فرود آمدند و اين حال بگفتند . بنو قريظه گفتند : و الله شما را آن فرمايد كه آن را كاره باشى آنگه كعب اشرف و كعب اسد و شعبة بن عمرو و و و . . بيامدند و گفتند :\r\nبا محمد ما را خبر ده تا مردى و زنى كه زنا كنند و ايشان محصن باشند حكم ايشان چه بود ؟ رسول ( ص ) گفت : بقضاء من راضى باشى آن چه من گويم ؟ گفتند : آرى جبرئيل آمد و « رجم » فرمود ايشان را ، آن قوم را خوش نيامد و قبول نكردند رسول گفت : از من قبول نكنى و در كتاب شما رجم است . گفتند : نيست . جبرئيل گفت : بگو تا ابن صوريا را\r\n","description":"","footnote":"","page_name":" 252 ","page_number":279},
  {"content":"\r\nحاكم كنند ميان تو و ايشان و صفت او رسول را بگفت و رسول ( ص ) او را نديده بود رسول گفت : ميان من و شما ابن صوريا باشد كه او عالمترين جهودان است به توراة ، گفتند : تو پسر صوريا را از كجا شناسى ؟ گفت : او را نديده‌ام لكن جبرئيل مرا خبر داد به او و صفت او : جوانى امرد است سفيد روى ، يك چشم ، بر اين قرار دادند و كس فرستادند به خيبر و او را بياوردند . » .\r\nآنگاه تفصيل آمدن پسر صوريا ( و سوگند دادن حضرت او را و تصديق او از حضرت و تشريحش علت تحريف احبار يهود حكم توراة را به خواهش سلطانى يهود كه پسر عمش زنا كرده بوده و مىخواسته است حكم رجم در بارهء او اجراء نگردد ) را نقل كرده پس از آن چنين آورده است « . . ما گفتيم : چيزى بايد نهادن دون رجم ، تا شريف و وضيع در آن راست باشند . ما جلد و تازيانه زدن نهاديم و آن چنان بود كه بفرموديم تا رسنى بياوردند و بتافتند و به قير اندوديم و آن را كه زنا كرد از آن چهل تازيانه بر او زديم و روى او سياه كرديم و بر خرى نشانديم واژگونه و او را بگردانيديم و اين عقوبت به جاى رجم نهاديم .\r\nرسول گفت : انصاف دادى . جهودان حاضر بودند روى در او نهادند و او را ملامت كردند و گفتند : شرط است اين كه تو كردى كشف اسرار و هتك استار ؟ ! ! . . رسول گفت : معلوم شد شما را كه من رسولم كه آن چه شما كرديد و مىكنى خداى تعالى مرا خبر دهد .\r\nآنگه بفرمود تا هر دو را ، مرد و زن را ، بر در مسجد رسول رجم كردند . گفت : بار خدايا گواه باش كه من اول كسىام كه امرى از اوامر تو زنده كردم كه جهودان بميرانيده بودند .\r\n« عبد الله عمر گفت : من حاضر بودم كه ايشان را رجم مىكردند و مرد دست در پيش زن مىداشت تا سنگ بر او نيايد و عند آن خدا اين آيه را فرستاد كه * ( يا أَهْلَ الْكِتابِ ) *\r\n","description":"","footnote":"","page_name":" 253 ","page_number":280},
  {"content":"\r\n* ( قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ ) * « 1 » * ( ) * رسول ( ص ) در آن مجلس اين آيه بر ايشان خواند . . » بهر حال در بارهء حكم حد زنا ، چنان كه از كتب تفسير و غير آن بر مىآيد ، نخست آيهء 19 از سورهء النّساء * ( وَاللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ الله لَهُنَّ سَبِيلًا ) * نزول يافته و پس از آن حكم تازيانه به آيهء 2 از سورهء النّور * ( الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَلا تَأْخُذْكُمْ بِهِما رَأْفَةٌ فِي دِينِ الله . . ) * ابو الفتوح ، گفته است : « بيشتر مفسّران گفتند : چون ضحّاك و ابن زيد و عبد الله عبّاس و مجاهد و قتاده و سدّى و جبّائى و بلخى و زجّاج ، كه آيهء * ( وَاللَّاتِي يَأْتِينَ الْفاحِشَةَ مِنْ نِسائِكُمْ . . ) * منسوخ است در اوّل شرع چنان بود كه چون زنى زنا كردى و چهار گواه بر او گواه دادندى حكم او آن بودى كه او را در خانه باز داشتندى تا به مردن ، چون آيهء حدّ آمد و حكم رجم ، اين آيه منسوخ شده بقوله تعالى * ( الزَّانِيَةُ وَالزَّانِي . . ) * در بكر كه محصنه نباشد صد تازيانه و ثيّب كه محصنه باشد رجم . و حكم چهار گواه بر جاى بماند پس آيه بعضى منسوخ الحكم است و بعضى ثابت الحكم . . و مراد به فاحشه به اتفاق مفسران زنا است » « 2 » .\r\n\r\n","description":"","footnote":"\r\n« 1 » - آيهء 18 از سورهء 5 ( المائده )\r\n« 2 » - شيخ الطائفة در همين زمينه گفته است : « و قال ابو مسلم : * ( وَاللَّاتِي يَأْتِينَ الْفاحِشَةَ\r\nقال : هما ، المرأة تخلو بالمرأة فى الفاحشة المذكورة عنهن ( يعنى المساحقة ) و هذا قول مخالف للإجماع و لما عليه المفسرون فانهم لا يختلفون ان الفاحشة المذكورة فى الآية ، الزنا و ان هذا الحكم منسوخ و هو المروي عن ابى جعفر ( ع ) و ابى عبد اللَّه ( ع ) .\r\n","page_name":" 254 ","page_number":281},
  {"content":"\r\nدر قرآن مجيد به حكم رجم ، تصريحى نيست ليكن سنت بر آن موجود و ، به گفتهء شيخ الطائفه ، و ديگران ، اجماع بر آن محقق است . عبارت « التبيان » چنين است : « . . و ثبوت الرّجم معلوم من جهة التّواتر على وجه لا يختلج فيه الشّك و عليه اجماع الطَّائفة بل اجماع الامّة و لم يخالف فيه الا الخوارج ، و هم لا يعتدّ بخلافهم » باز در « التّبيان » راجع به اين حكم گفته است : « و لمّا نزل قوله « * ( الزَّانِيَةُ وَالزَّانِي . . ) * قال النبيّ ( ص ) : قد جعل لهنّ سبيلا : البكر بالبكر جلد مائة و تغريب عام و الثّيّب بالثّيّب الجلد ثمّ الرّجم » .\r\nابو الفتوح گفته است : « و رسول « ع » گفت ، چون آيهء حد فرود آمد : قد جعل الله لهنّ سبيلا البكر بالبكر . . خداى تعالى راه پديد آورد بكر كه با بكر زنا كند حد بايد زدن ايشان را صد تازيانه و مراد ببكر از ايشان آن است كه زن ندارد از مرد ، و شوهر ندارد از زن و ثيّب با ثيّب چون زنا كند اول حد و آنگه رجم ، على خلاف فيه بين الفقهاء » بهر حال در بارهء رجم اگر چه قرآن صراحت ندارد ليكن سنت ، هم قولى و هم فعلى ، در بارهء آن صدور يافته و حكم آن متواتر و مورد اجماع مىباشد .\r\nابو الفتوح گفته است : « عبد الله عباس گفت ، عمر خطاب گفت : كه مىترسم چون روزگار دراز برآيد مردمان گويند : رجم در كتاب خداى نمىيابيم فريضه‌اى از فرائض خداى ضائع كنند ، الا و رجم واجب است بر آن كه زنا كند و محصن باشد چون بيّنه به آن قائم شود يا او قرار دهد يا حملى ظاهر شود و من در قرآن خوانده‌ام : « الشّيخ و الشّيخة اذا زنيا فارجموهما البتة » و رسول ( ع ) در عهد خود رجم كرد و ما رجم كرديم » حكاياتى در بارهء سنت عملى ، يعنى رجم كه در زمان پيغمبر و به حكم آن و در حضور او شده علاوه بر آن چه بطور اشاره و اجمال ياد شد ، در كتب تفسير ، و غير آن\r\n","description":"","footnote":"","page_name":" 255 ","page_number":282},
  {"content":"\r\nبه تفصيل آورده شده است « 1 » كه از آن جمله مشهورتر قصهء ماعز « 2 » مىباشد و آن بنقل و عبارت ابو الفتوح چنين مىباشد « بريده روايت كند و گويد : ماعز بن مالك به نزديك رسول آمد و گفت : يا رسول الله انّي زنيت فطهرنى من زنا كرده‌ام مرا پاك كن رسول ( ص ) گفت :\r\nبرو توبه كن و آمرزش خواه از خداى تعالى . پاره‌اى برفت پس باز آمد و گفت : يا رسول الله زنيت فطهرنى . رسول همان بگفت : برفت پاره‌اى و باز آمد و هم اين سخت گفت و رسول همان جواب داد ، تا چهار بار ، به بار چهارم رسول گفت : تو ديوانه‌اى ؟ گفت : نه از صحابه پرسيد و گفت : از اين ديوانگى هيچ دانى ؟ گفتند : نه يا رسول الله . گفت : بنگرى تا مست هست . بديدند مست نبود . رسول ( ص ) گفت : زنا كردى محصن بودى ؟ گفت :\r\nبلى . رسول ( ص ) بفرمود تا او را رجم كردند . . »\r\n\r\n","description":"","footnote":"\r\n« 1 » ابو الفتوح در ذيل تفسير آيه * ( وَاللَّاتِي يَأْتِينَ الْفاحِشَةَ مِنْ نِسائِكُمْ\r\nاز سوره النساء قسمتى از آنها را نقل كرده است .\r\n« 2 » بتقديم عين مهمله بر زاء معجمه .\r\n","page_name":" 256 ","page_number":283},
  {"content":"\r\n\r\nحد سارق « 1 »\r\nدر سال چهارم از هجرت به طورى كه كازرونى در « المنتقى » ( بنقل مجلسى ) گفته ، و در كتب سيره به تفصيل آورده شده ، طعمة بن ابيرق اوسى زرهى دزديده و شايد نخستين بارى كه در ميان اهل اسلام دزدى رخ داده همين واقعه بوده است .\r\nدر يكى از يادداشتهاى خود كه ماخذ آن را ضبط نكرده و الآن هم به ياد ندارم چنين نوشته‌ام « حكم بريدن دست دزد بطور تحقيق ، دانسته نيست كه در چه زمانى صدور يافته ليكن بحسب ظاهر در سال 4 از هجرت بوده است چه آن كه در آن سال طعمة بن ابيرق از خانهء قتادة بن نعمان اوسى زرهى دزديده و ( به تفصيلى كه در كتب سيره ثبت شده ) به قطع يد محكوم گرديده و دست او را قطع كردند » ليكن از جمله‌اى كه در طى عبارتى از ابو الفتوح نقل مىشود چنان استفاده و استظهار مىگردد كه حكم قطع يد سارق پيش از قضيهء ابن ابيرق كه در سال چهارم از هجرت رخ داده صادر شده بوده است .\r\nبهر حال قضيهء طعمة يا ( ابو طعمة ) بن ابيرق به طورى كه مجلسى از مجمع البيان نقل كرده و شيخ الطائفه و ابو الفتوح آورده‌اند و تقريبا اختلافى در آن چه آورده‌اند نيست به عبارت ابو الفتوح در اينجا آورده مىشود :\r\nابو الفتوح ، در ذيل آيهء 106 از سورهء النّساء تا آيهء 117 ، كه بدين قضيه مربوط است ،\r\n\r\n","description":"","footnote":"\r\n« 1 » - به طورى كه از بعضى مواضع بدست مىآيد در عرب جاهلى هم سارق را حدى بوده است .\r\nآلوسى در كتاب بلوغ الارب در ذيل « بيان اعمال و عبادات عرب جاهلى » چنين آورده است .\r\n« و من ذلك انهم كانوا يقطعون يد السارق اليمنى اذا سرق . و كانت ملوك اليمن و ملوك الحيرة يصلبون الرجل اذا قطع الطريق »\r\n","page_name":" 257 ","page_number":284},
  {"content":"\r\nچنين آورده است « و روايتى ديگر از عبد الله عباس آن است كه طعمة بن ابيرق درعى از كسى بدزديد و آن درع در انبانى بود كه در آنجا پارهء سبوس بود آن انبان پاره سوراخ كرد تا در راه آن سبوس مىريخت آنگه انبان بياورد و بر در سراى زيد بن السّمير اليهودي بنهاد و درع برگرفت و به خانهء خود برد . چون بامداد بود خداوند درع طلب درع كرد نيافت از سراى بيرون آمد سبوس ريخته بود بر اثر برفت و پى بدر سراى زيد بن السّمير اليهودي برد و او را بگرفت و پيش رسول آورد . رسول همت آن كرد كه آن جهود را دست ببرد خداى تعالى اين آيت فرستاد » .\r\nاين قضيه به چند صورت ديگر نيز نقل شده كه نقل آنها در اينجا ضرورت ندارد .\r\nبهر جهت چنان كه پيش هم گفتيم از آخرين جملهء عبارت منقول از ابو الفتوح « رسول همت آن كرد كه آن جهود را دست ببرد » چنان استظهار مىشود كه حكم قطع يد پيش از اين واقعه صادر شده بوده است كه پيغمبر به استناد آن همت كرده يعنى مىخواسته است دست آن جهود را ببرد .\r\nاز كتاب فوائد العلماء اين عبارت نقل شده « 1 » « و اوّل من قطع فى الاسلام من الرجال ، الجبّار بن عدىّ بن نوفل بن عبد مناف و من النساء مرّة بنت سفيان بن عبد الاسد من بنى مخزوم . و يستحبّ تعليق يد المقطوع فى عنقه ساعة ، لما روى انّ النّبي اتى بسارق فقطع يده ثمّ امر بها فعلَّقت فى عنقه »\r\n\r\n","description":"","footnote":"\r\n« 1 » - از جنگى خطى كه مولف آن حاج محمود نامى از شاگردان مجلسى و مردى فاضل و متتبع بوده نقل شد .\r\n","page_name":" 258 ","page_number":285},
  {"content":"\r\n\r\nنماز خوف\r\nبه گفتهء ابن هشام در غزوهء ذات الرقاع « 1 » ، كه به عقيدهء او در سال چهارم وقوع يافته ، براى نخستين بار نماز خوف اقامه گرديده است . برخى صدور و اجراء اين حكم و عمل را به سال ششم مربوط دانسته‌اند ، از راه اين كه ، بر خلاف عقيدهء ابن هشام ، غزوهء ذات الرقاع را در سال ششم دانسته يا از راه اين كه نخستين اقامهء آن را به غزوهء « ذى قرد « 2 » » كه در سال ششم واقع شده متعلق دانسته‌اند .\r\nشيخ الطَّائفه در تفسير التّبيان در ذيل آيهء 103 از سورهء النّساء * ( وَإِذا كُنْتَ فِيهِمْ فَأَقَمْتَ لَهُمُ الصَّلاةَ . . ) * چنين افاده كرده است « و در اين آيه دلالتى است بر نبوت پيغمبر ( ص ) چه اين آيه هنگامى نزول يافته كه پيغمبر ( ص ) در عسفان ( بر وزن عثمان محلى است در دو منزلى مكَّه ) و مشركان در ضجنان ( بر وزن زنجان كوهى است در نواحى مكَّه ) بوده‌اند و پيغمبر ( ص ) با اصحاب نماز ظهر را با ركوع و سجود كامل انجام داده و مشركان اهتمام كرده‌اند كه بر پيغمبر ( ص ) و اصحابش بتازند پس بر فرصتى كه از دست داده\r\n\r\n","description":"","footnote":"\r\n« 1 » - چنان كه در كتاب « الرّوضة البهيّة » و غير آن آورده شده است « سمّيت بذلك لأنّ القتال كان فى سفح جبل فيه جدد حمر و صفر و سود كالرّقاع او لأنّ الصّحابة كانوا حفاة فلفّوا على ارجلهم الرّقاع من جلود و خرق لشدّة الحرّ او لأنّ الرّقاع كانت فى ألويتهم او لمرور قوم به حفاة فتشقّقت ارجلهم فكانوا يلفونّ عليها الخرق او لأنّها اسم شجرة كانت فى موضع الغزوة ، و هى على ثلاثة اميال من المدينة ، عند بئر او ماء ، و قيل : موضع من نجد و هى ارض غطفان .\r\n« 2 » - نام چشمه ايست .\r\n","page_name":" 259 ","page_number":286},
  {"content":"\r\nتاسف مىداشته ليكن چون متوجّه شده‌اند كه نماز عصر هنوز اقامه نشده برخى به برخى مىگفته‌اند : هنوز مجال از دست نرفته و نماز ديگر ( عصر ) ، كه باقى مانده ، در نظر ايشان محبوبتر است از آن چه به اتمام رسيده و آن هنگام براى غافلگير كردن آنان انسب مىباشد . پس اين آيه بر پيغمبر ( ص ) نازل و حكم صلاة خوف صادر گشت و پيغمبر ( ص ) با اصحاب خود نماز عصر را نماز خوف خواند . و همين موضوع ، به گفتهء برخى ، سبب اين شد كه خالد وليد به اسلام در آمد چه او با مشركان بود و انديشهء غافلگير كردن مسلمين را در خاطر داشت و چون دانست كه پيغمبر ( ص ) به وجهى الهى بر انديشه و اهتمام ايشان اطلاع يافت به اسلام در آمد .\r\nمجلسى در بحار از اعلام الورى اين مضمون را نقل كرده است « بعد از غزوهء بنى النّضير غزوهء بنى لحيان پيش آمد . در آن غزوه در محل عسفان بر پيغمبر ( ص ) وحى شد كه مشركان در دل دارند كه بر ايشان هجوم آرند پس با اصحاب نماز را بر طريق خوف بگزارد . و گفته شده است : كه اين غزوه پس از غزوه بنى قريظه بود و بعد از آن غزوهء ذات الرقاع دو ماه پس از غزوهء بنى النّضير رخ داده است » همو از بخارى نقل كرده كه اين مضمون را آورده است « غزوهء ذات الرّقاع بعد از خيبر بوده پيغمبر ( ص ) به جمعى از غطفان كه ميانشان حربى نبود بر خورد و خوف به ميان آمد به طورى كه پيغمبر ( ص ) نماز خوف بگزارد . . » باز مجلسى از « الكامل » تاليف ابن اثير نقل كرده كه در آنجا چنين افاده شده است « پيغمبر ( ص ) پس از غزوهء بنى النضير دو ماه ربيع را در مدينه اقامت كرد از آن پس به قصد بنى محارب و بنى ثعلبه ، از قبيلهء غطفان ، از مدينه بيرون آمد و اين غزوهء ذات الرقاع مىباشد پس به مشركان برخورد و قتالى به ميان نيامد ليكن خوف در كار بود پس دستور\r\n","description":"","footnote":"","page_name":" 260 ","page_number":287},
  {"content":"\r\nنماز خوف صدور يافت « 1 » . . و گفته شده كه اين غزوه در 9 محرّم از سال پنجم هجرت بوده است » .\r\nباز مجلسى از كازرونى نقل كرده كه ، در ذيل حوادث سال پنجم ، چنين افاده داشته است « و در اين سال غزوهء ذات الرقاع پيش آمد و آن چنان بود كه كسى به مدينه وارد شد و به ياران پيغمبر ( ص ) خبر داد كه أنمار و ثعلبه جمعيتهاى زيادى فراهم آورده‌اند كه با مسلمين جنگ كنند اين خبر به پيغمبر ( ص ) رسيد شب شنبه دهم محرّم با چهار صد كس و به قولى هفتصد كس از مدينه بيرون شد و به محل ايشان در ذات الرّقاع ، كه نام كوهى است ، رسيد . ليكن جز چند تن زن در آنجا كسى را نديد زنان را كه در آن جمله\r\n\r\n","description":"","footnote":"\r\n« 1 » - ابن اثير ، در ذيل غزوهء ذات الرقاع ، قضيه‌اى را نقل كرده كه از لحاظ تاريخ فقهى از موضوع بحث اين اوراق خارج مىباشد ليكن چون از لحاظ تاريخ اسلامى بسيار قابل توجه و اهل ايمان را مايهء عبرت است در اين پاورقى آورده مىشود « در اين غزوه مسلمين زنى از غطفان را اسير كردند شوهر زن كه در آن هنگام غائب بود چون برگشت و از اسير شدن زن آگاه شد سوگند ياد كرد كه تا از ياران پيغمبر ( ص ) كسى را نكشد از پاى ننشيند و از تعقيب ايشان دست نكشد پس در پى ايشان روان گرديد .\r\nپيغمبر ( ص ) در محلى فرود آمد و گفت : كيست كه امشب پاسبانى و نگهبانى ما را به عهده گيرد مردى از مهاجران و ديگرى از انصار بدين كار برخاستند و در دهنهء دره‌اى كه نزول پيغمبر ( ص ) و ياران در آنجا بود به پا ايستادند و با هم نوبه گذاشتند . سر شب مرد مهاجر خوابيد و انصارى پاس مىداد و نماز مىگزارد .\r\nمرد غطفانى كه در تعقيب مسلمين بود چون مرد انصارى را به نماز ايستاده ديد تيرى بر او افكند انصارى تير را از تن برآورد و نماز را ادامه داد ، تيرى ديگر بر او افكند باز آن را از تن خويش بيرون كشيد و هم چنان پا بر جاى به نماز ايستاد ! ! تير سيم را از تن برآورد آنگاه به ركوع و سجود رفت و نماز را تمام و رفيق را بيدار و بر قضيه آگاه كرد . مرد مهاجر از جاى برجست و چون حال بدانست گفت :\r\nسبحان اللَّه چرا در همان تير نخست مرا بيدار نساختى گفت : به قرائت سوره‌اى مشغول بودم كه نخواستم آن را قطع سازم ليكن چون كار دنباله پيدا كرد و تير اندازى ادامه يافت ترا متوجه ساختم .\r\nبه خدا سوگند اگر بيم آنم نبود كه يكى از ثغور ، كه بامر پيغمبر ( ص ) به حفظش مامورم ، ضائع شود جان مىدادم و از اتمام سوره دست بر نمىداشتم ! ! »\r\n","page_name":" 261 ","page_number":288},
  {"content":"\r\nدوشيزه‌اى صاحب جمال بود بگرفتند و اعراب به كوهها بگريختند و مسلمين بيم داشتند كه مبادا اعراب برگردند و بى خبر بر ايشان بتازند پس پيغمبر ( ص ) با ياران نماز خوف بگزارد و اين نخستين نماز خوف بوده است در اسلام . . » از آن چه در بعضى از تفاسير ، و برخى از كتب فقهى آورده شده است ، چنان استفاده مىشود كه پيغمبر ( ص ) چند بار و در چند محل ، صلاة خوف را اقامه فرموده است : يكى در بطن النّخل و ديگرى در عسفان و سيم در ذات الرقاع .\r\nاز آن چه فاضل مقداد ، در ذيل آيهء شريفه * ( وَإِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَلْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَلْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَلْيَأْخُذُوا حِذْرَهُمْ وَأَسْلِحَتَهُمْ . وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً وَلا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى ، أَنْ تَضَعُوا أَسْلِحَتَكُمْ وَخُذُوا حِذْرَكُمْ إِنَّ الله أَعَدَّ لِلْكافِرِينَ عَذاباً مُهِيناً ) * « 1 » » ، و براى صلاة خوف ، از لحاظ كيفيت ، ياد كرده چنان معلوم مىشود كه نماز خوف در آن محلها بانواع مختلف اقامه شده چه او چنين افاده كرده است : « فقهاء سه نوع براى آن ذكر كرده‌اند :\r\n« نخست صلاة بطن نخل و آن چنان است كه دشمن در سمت قبله باشند و امام اصحاب خود را دو دسته كند با يك دسته دو ركعت را كامل بخواند و آن دستهء ديگر بحر است مشغول باشند بعد با اين دسته دو ركعت ديگر كه براى او نافله و براى ايشان فريضه محسوب مىشود بخواند و دستهء اول بحر است پردازند . .\r\n« دوم صلاة عسفان و آن بدين گونه است كه دشمن باز هم در سمت قبله باشد پس امام ايشان را به دو صف مرتب سازد و با هر دو صف به نماز ايستد و احرام بندد\r\n\r\n","description":"","footnote":"\r\n« 1 » - آيه 103 از سورهء 4 ( النساء )\r\n","page_name":" 262 ","page_number":289},
  {"content":"\r\nو با آن دو به ركوع رود ليكن چون به سجده رود فقط صف اول با او سجده كنند و صف دوم براى حراست به پاى ايستند چون امام و صف اول از سجده برخيزند صف دوم به سجده روند آنگاه اين دو صف جاى خود را با هم عوض كنند پس امام با هر دو به ركوع رود ليكن سجده را صف اول ، كه در ركعت پيش صف دوم مىبود ، بگزارد وصف دوم كه در آن ركعت صف اول مىبود ، براى حراست به پا باشد چون امام به تشهد نشيند صف دوم به سجده رود و در تشهد به امام ملحق گردد و امام چنان كه احرام با هر دو صف بسته سلام را نيز با هر دو به انجام رساند .\r\n« سيم صلاة ذات الرّقاع و شروط آن اين است كه دشمن در سمت مخالف قبله باشد يا اگر در همان سمت است ميان ايشان و اهل اسلام حائلى مانع از ديدن ايشان ، بر فرض هجوم ، باشد و دشمن نيرومند باشد چنان كه بيم هجوم ايشان رود و اهل اسلام عدّه شان به آن اندازه زياد باشد كه بشود به دو دسته تقسيم گردند كه هر دسته‌اى جداگانه در برابر دشمن به مقاومت بپردازد ، با اين شرائط ، امام يك دسته را جدا مىسازد و ايشان را به محلى مىبرد كه از تيررس دشمن به دور باشد پس با ايشان به نماز مىايستد و يك ركعت را كامل به جا مىآورد چون براى ركعت دوم برمىخيزد مامومين او از روى وجوب ركعت دوم را فرادى مىشوند و تمام مىكنند و مىروند به جاى گروه اول كه در برابر دشمن بحراست ايستاده‌اند آن گروه براى نماز مىآيند و امام به انتظار ايشان قرائت نماز را طول مىدهد پس ركعت دوم را به امام اقتداء مىكنند و چون امام به تشهد مىنشيند ايشان بر مىخيزند و ركعت دوم خود را به جا مىآورند و در تشهد كه امام آن را طول مىدهد به امام ملحق مىگردند و امام نماز را با ايشان سلام مىدهد .\r\n« و اگر نماز مغرب باشد ( يعنى سه ركعتى باشد نه دو ركعتى ) به همين كيفيت است جز آن كه در تقسيم آن دو راه است : يكى آن كه دو ركعت از آن با دستهء اول\r\n","description":"","footnote":"","page_name":" 263 ","page_number":290},
  {"content":"\r\n\r\nو يك ركعت آخر با دستهء دوم به جا آورده شود و ديگر عكس اين ترتيب ( ركعت اول با دستهء اول و دو ركعت آخر با دستهء دوم ) .\r\n« هيچ يك از علماء آيهء شريفه را بر صلاة عسفان حمل نكرده‌اند « 1 » بلكه يا بر صلاة بطن النّخل حمل كرده‌اند چنان كه حسن بصرى گفته و يا بر صلاة ذات الرّقاع و در آن دو قولست . . » ابو الفتوح در ذيل آيهء ياد شده پس از اين كه كيفيت نماز خوف را به تفصيل ذكر كرده و اقوال فقها و اختلافات ايشان را شرح داده و مذاهب ابو حنيفهء و ابن ابى ليلى و شافعى و احمد حنبل و مالك را با مذهب شيعه از لحاظ جهات اختلاف و اتفاق در اين موضوع انطباق داده چنين گفته است : « . . و اخبار بسيار آمده از طرف ما و مخالفان ما بر اين ترتيب كه ما گفتيم كه رسول ( ص ) صلاة خوف چنين كرد در چند جايگاه به عسفان و ذات النّخل و ذات الرّقاع و جز آن . . »\r\n\r\n","description":"","footnote":"\r\n« 1 » - اين گفته با آن چه در آغاز اين قسمت از شيخ الطائفه در ذيل آيهء * ( وَإِذا كُنْتَ فِيهِمْ\r\nنقل گرديد به ظاهر خالى از ناسازگارى نيست چه در آنجا تصريح شده كه آيه در عسفان نزول يافته است بعلاوه اگر اتفاق باشد كه آيه بر نماز در عسفان حمل نگردد و نزول آن در موقع بطن النخل يا ذات الرقاع ، كه به گفتهء بعضى اين دو بعد از آن بوده ، صلاة عسفان كه مقدم بر نزول آيه وقوع يافته چه مدركى داشته است ؟ .\r\n","page_name":" 264 ","page_number":291},
  {"content":"\r\nحكم تيمم\r\nدر اين كه حكم تيمّم در چه زمان صدور يافته اختلاف شده است : سال سيّم گفته شده ، سال پنجم بعد از غزوهء بنى المصطلق « 1 » نيز قول دشتكى و كازرونى است جلال الدين ، سيوطى ، در كتاب « اتمام الدّراية لقرّاء النّقاية » ، در قسمت علم تفسير از آن ، در بيان آيه هاى حضرى ، اين مضمون را گفته است : « و آيهء تيمم كه در سورهء مائده مىباشد در شعبان سال ششم و به گفتهء برخى در سال پنجم و به گفتهء برخى ديگر در سال چهارم هنگام برگشتن از غزوهء « مريسيع » در ذات الجيش يا بيداء كه نزديك مدينه مىباشد نزول يافته است . . » .\r\nاز آيهء 46 از سورهء النّساء * ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ وَلا جُنُباً إِلَّا عابِرِي سَبِيلٍ حَتَّى تَغْتَسِلُوا ، وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ إِنَّ الله كانَ عَفُوًّا غَفُوراً ) * و هم از آيهء 8\r\n\r\n","description":"","footnote":"\r\n« 1 » - مصطلق لقب جزيمة بن سعد مىباشد . ربيعة بن حارث ، كه دين اسماعيل به وسيلهء او از ميان رفته و براى نخستين بار بت به بام كعبه كشيده و نام آن را « هبل » نهاده ، از اجداد همين مصطلق بوده است . و بنى المصطلق طايفه‌اى از قبيلهء خزاعه مىباشند .\r\n","page_name":" 265 ","page_number":292},
  {"content":"\r\nاز سورهء المائده * ( يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ وَامْسَحُوا بِرُؤُسِكُمْ وَأَرْجُلَكُمْ إِلَى الْكَعْبَيْنِ وَإِنْ كُنْتُمْ جُنُباً فَاطَّهَّرُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ مِنْه ما يُرِيدُ الله لِيَجْعَلَ عَلَيْكُمْ مِنْ حَرَجٍ وَلكِنْ يُرِيدُ لِيُطَهِّرَكُمْ وَلِيُتِمَّ نِعْمَتَه ، عَلَيْكُمْ لَعَلَّكُمْ تَشْكُرُونَ ) * ، كه در بارهء تيمم نزول يافته ، سبب تيمم و آن چه تيمم به آن به جا مىآيد ، و هم كيفيت آن ، استفاده مىگردد « 1 » .\r\nدر اينجا بايد متوجه بود كه اگر اين آيه در سال ششم ، چنان كه از سيوطى نقل شد ، نزول يافته باشد نزول سورهء النّساء شايد از همان سال پيشتر نباشد و در اين صورت چنين استنتاج مىشود كه حكم تشريع وضوء نيز بايد در همين اوقات صدور يافته باشد پس آيا پيش از آن بى وضوء نماز خوانده مىشده ؟ يا آن كه وجوب آن به وسيلهء سنت\r\n\r\n","description":"","footnote":"\r\n« 1 » - سيّد مرتضى در مسألهء 46 از كتاب « مسائل الناصريّات » كه آن مسأله در بيان كيفيت تيمم مىباشد چنين افاده كرده است « صحيح از مذهب ما در تيمم اينست كه يك ضربت مىباشد براى روى و ظاهر دو كف . اوزاعى و مالك و شافعى ، در قول قديم : همين را گفته‌اند جز اين كه مالك و شافعى بر ظاهر دو كف اقتصار نمىكنند و باطن را هم لازم مىدانند و بهر حال از بند دست ( رسغ ) تجاوز را جائز نمىدانند ابو حنيفه و شافعى ، در قول جديد خود ، گفته‌اند : دو ضربت است : يكى روى را و ديگرى براى دو دست تا مرفق . زهرى گفته است دو ضربت است : يكى روى را و ديگر دو دست را تا شانه ( منكب ) ابن ابى ليلى و حسن بن حى گفته‌اند : دو ضربت است كه بهر ضربت بايد روى و دو دست را با هم مسح كند .\r\nدليل بر صحت مذهب ما حديث عمّار است كه گفته است : « قد اجنبت فتمعّكت فاخبرت رسول اللَّه بذلك قال ( ص ) : انما يكفيك هذا : و ضرب بيديه على الارض ضربة واحدة ثم نفضهما و مسح بهما وجهه و ظاهر كفيه » .\r\n","page_name":" 266 ","page_number":293},
  {"content":"\r\nرسانده شده بوده است ؟ يا اين كه بعضى از آيات آن پيشتر و بقيه در سال ششم صادر گرديده است ؟ اين موضوع از جنبهء تاريخى فعلا بر اين نويسنده روشن نيست « 1 » .\r\nبهر جهت دشتكى گفته است : هنگامى كه حضرت از غزوهء بنى المصطلق مراجعت مىكرده در محلى نزديك مدينه به نام « صلصل » فرود آمده و هنگام نماز صبح به واسطهء نبودن آب ، آيهء تيمم ، نازل و حكم آن صادر گرديده است .\r\n\r\n","description":"","footnote":"\r\n« 1 » - بعد از چاپ اول در اين موضع بر حاشيهء كتاب چنين ياد داشت كرده‌ام « از آن چه در صفحهء 66 از اين كتاب راجع به چگونگى آموختن جبرئيل وضو را به پيغمبر ( ص ) آورده شده بر مىآيد كه دستور وضوء به وسيلهء « سنت » به مردم تعليم شده است . و اللَّه العالم » .\r\n","page_name":" 267 ","page_number":294},
  {"content":"\r\n\r\nحرمت خمر\r\nچنان كه از رواياتى چند استفاده مىگردد حكم تحريم خمر در همهء شرائع و اديان سالفه ( بلكه خردمندان از عرب جاهلى نيز آشاميدن خمر را روا نمىداشته و از آن اجتناب مىداشته‌اند ) وجود مىداشته و در دين اسلام هم از آغاز بعثت ، حكم تحريم آن در علم الهى مقدر و مقرر بوده است ، نهايت از امر ، بحسب آن چه شايد در مواضع ديگر اشاره و تصريح كرده‌ايم كه بناء دين بر تسهيل و تدريج مىباشد و رعايت اوضاع و احوال و ظروف و مقتضيات بطور دقيق و كامل ، در مقام صدور و ابلاغ ، منظور مىگردد ، اين حكم نيز از لحاظ مرحلهء ابلاغ ، به طورى كه بيان خواهيم كرد ، مراحلى چند پيموده تا در فرجام آن چه ، از آغاز ، منظور بوده ابلاغ گرديده است .\r\nكلينى ، در جلد دوم از فروع كافى ، در كتاب اشر به ، سه روايت ، به يك مفاد و با اندك مغايرتى در دو سه حرف از كلمات آنها ، به اسناد خود از حضرت باقر ( ع ) و حضرت صادق ( ع ) روايت كرده كه از آن جمله است اين روايت از حضرت صادق ( ع ) :\r\n« ما بعث الله ، عزّ و جلّ ، نبيّا قطَّ الا و فى علم الله ، عز و جلّ ، انّه اذا أكمل دينه كان فيه تحريم الخمر و لم تزل الخمر حراما و انّما ينقلون من خصلة إلى خصلة و لو حمل عليهم جملة لهلكوا » بهر جهت « خمر » در اصل لغت بمعنى پوشاندن و مخلوط شدن آمده و بحسب معنى فقهى به گفتهء ابو الفتوح رازى « اسمى است عصير انگور را چون بجوشد و سخت\r\n","description":"","footnote":"","page_name":" 268 ","page_number":295},
  {"content":"\r\nشود ، اعنى در سورت و مست كردن ، نزديك بيشتر مفسّران . و ابو حنيفه و سفيان ثورى و ابو يوسف گفتند : هر چه از انگور و خرما كنند و بجوشد نه بر آتش آن را خمر گويند .\r\n« آنگه در مطبوخ خلاف كردند : و مذهب ما آنست كه هر عصيرى كه جوشد سواء اگر بر زمين باشد و اگر بر آتش حرام شود . . » و بتعبير شيخ الطائفه « الخمر عصير العنب اذا اشتدّ و قال جمهور اهل المدينة : ما أسكر كثيره فهو خمر .\r\nو هو الظَّاهر فى رواياتنا » .\r\nخمر ، در لغت و در عرف بهر معنى باشد ظاهر رواياتى چند ، چنان كه شيخ الطائفه نيز بدان تصريح كرده ، تعميم معنى آنست بحسب حكم فقهى « 1 » .\r\n\r\n","description":"","footnote":"\r\n« 1 » - اين تعميم با معنى لغوى « خمر » مناسبت كامل دارد چه در تمام اقسام « مسكر » معنى خلط و ستر ، كه معنى اعم است ، موجود مىباشد . از اين رو شيخ الطائفه پس از اين كه در ذيل آيهء * ( إِنَّمَا الْخَمْرُ وَالْمَيْسِرُ\r\nگفته « فالخمر عصير العنب التى تشتد و هو العصير التى ( ؟ ) يسكر كثيره . و قليل الخمر حرام ، و يسمى خمرا لأنها بالسكر يغطى على العقل و الاصل فى الباب ، التغطية من قول اهل اللغة « خمرت الإناء ، اذا غطيته » و الخمر العجين التى ( ؟ ) يغطى حتى يختمر » چنين آورده است « و على هذا الاشتقاق يجب ان يسمى النبيذ ، و كل مسكر على اختلاف أنواعه ، خمرا ، لاشتراكها فى المعنى ، و ان يجرى عليها . اجمع ، جميع احكام الخمر » ابو الفتوح در اين موضع ، پس از آوردن همهء آن چه شيخ آن را آورده چنين گفته است : « و بر اين قياس ( ظ : اشتقاق ) هر چه مستى ( ظ : مست ) كند ، از هر نوع كه باشد ، آن را « خمر » خوانند و در تحت نهى آيد » و در موضعى ديگر چنين آورده است « و مسكر حرام بود هر مسكرى كه باشد سواء اگر از انگور كنند و اگر از خرما يا مويز يا ارزن يا جو ، اندك و بسيارش در باب تحريم يكسان باشد به نزديك ما و به نزديك شافعى و مالك و ابو ثور و احمد و هر چه چنين بود خمر بود براى اين كه اشتقاق « خمر » از خمر است و هو ما واراك من شجر و غيره پس خمر براى آنش گويند كه عقل به پوشد چون لفظ قرآن بر خمر است و هر چه مخامر عقل بود آن را خمر خوانند پس از ظاهر آيه لا بد بايد تا حرام بود »\r\n","page_name":" 269 ","page_number":296},
  {"content":"\r\nشيخ كلينى ، به اسناد خود ، در فروع كافى ، رواياتى در اين باره آورده كه از آن جمله به دو طريق از حضرت صادق ( ع ) روايت كرده كه آن حضرت گفته است : « قال رسول الله ( ص ) : الخمر من خمسة : العصير من الكرم و النّقيع من الزّبيب و التّبع من العسل و المزر من الشّعير و النّبيذ من التّمر » .\r\nابو الفتوح ، در تفسير خود آورده است : « و رسول عليه السلام فرمود « إنّ من التّمر لخمرا و إن من العنب لخمرا و إنّ من الزّبيب لخمرا و إنّ من العسل لخمرا و إن من الحنطة لخمرا و إن من الشّعير لخمرا و إن من الذّرة لخمرا » گفت از خرما خمر بود . . الخ » در بارهء خمر آيات زير در قرآن مجيد نازل گشته و حكم فقهى آن ، بحسب اقتضاء زمان ، بموجب آنها ، در ظاهر ، ادوار و تحولاتى يافته تا در فرجام بر حرمت قطعى آن تصريح به عمل آمده است :\r\n1 - آيهء 69 از سورهء النّحل * ( وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً وَرِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ ) * .\r\nاين آيه در مكه نزول يافته و به گفتهء بيشتر از مفسران بر اباحهء خمر دلالت دارد .\r\nابو الفتوح در ذيل اين آيه چنين آورده است : « قومى گفتند مراد به « سكر » خمر است و به « روزى نيكو » سركه است و دوشاب و خرما و مويز و آن چه حلالست از آن چه از خرما و انگور گيرند . گفت : از او خمر مىگيريد و روزى نيكو . و آنان كه اين قول گفتند ، گفتند : اين آيه پيش از تحريم خمر آمده است هنوز خمر حرام نبود براى آن كه نشايد كه خداى ، تعالى ، به حرام منت نهد . حرام ، محذور ( ظ : محظور ) و ممنوع باشد . . و اين قول كه گفتيم مراد از « سكر » خمر است قول عبد الله مسعود و عبد الله عمر و سعيد جبير و ابو رزين و ابراهيم و حسن و مجاهد و كلبى\r\n","description":"","footnote":"","page_name":" 270 ","page_number":297},
  {"content":"\r\nو ابن ابى ليلى و يك روايت از عبد الله عباس كه او گفت : « سكر » آنست كه از ميوهء اينان حرامست و « رزق حسن » آن چه حلالست . قتاده گفت : اما « سكر » خمرهاى اعاجم است و « روزى نيكو » اين سركه و دوشاب . شعبى گفت : « سكر » آن باشد كه باز خورند و « رزق حسن » آن چه بخورند ، آن را بر مشروب تفسير داد و اين را بر ماكول . .\r\nو ابى گفت : از عبد الله عباس كه « سكر » نبيذ التمر باشد و گفت : رسول عليه السلام گفته است : « خمر » آن بود كه از انگور گيرند و « سكر » از خرما و « نقيع » از انگبين و « مزر » از گاورس و « غبيرا » از گندم و من كه رسولم نهى مىكنم شما را از هر چه مستى كند . . » 2 - آيهء 216 از سورهء البقره * ( يَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ وَمَنافِعُ لِلنَّاسِ وَإِثْمُهُما أَكْبَرُ مِنْ نَفْعِهِما . . ) * اين آيه كه در مدينه نازل شده برخى از ياران به اعتبار « اثم بودن » خمر ، تركش كرده و برخى ديگر به اعتبار « منافعش » مىآشاميدند . به گفتهء ابو الفتوح « جماعتى از مفسران گفتند : سبب نزول آيه اين بود كه جماعتى صحابه رسول پيش رسول آمدند و گفتند : يا رسول الله « افتنا فى الخمر و الميسر فإنهما مذهبة للعقل ، مسلبة للمال » ما را فتوى كن در باب خمر و قمار كه اين هر دو عقل برنده و مال رباينده‌اند . مصدر به جاى اسم فاعل نهاد مبالغه را . خداى تعالى : اين آيه را فرستاد : * ( يَسْئَلُونَكَ عَنِ الْخَمْرِ وَالْمَيْسِرِ . . ) * 3 - آيهء 46 از سورهء النّساء ( سورهء 4 ) * ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ . . ) * اين آيه نيز در مدينه نزول يافته و پس از نزول آن . براى نماز از آشاميدن اجتناب مىكردند .\r\n","description":"","footnote":"","page_name":" 271 ","page_number":298},
  {"content":"\r\nابو الفتوح در ذيل اين آيه چنين آورده است : « بعضى مفسران گفتند : در بدايت اسلام كه خمر حرام نبود جماعتى خمر خوردندى و مست شدندى و نماز كردندى خداى تعالى ، اين آيه فرستاد » .\r\n4 - آيهء 92 از سوره المائدة ( سورهء 5 ) * ( يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه . . ) * اين آيه هم در مدينه نازل گرديده و حكم قطعى حرمت خمر از آن استفاده شده است . شيخ الطائفه در ذيل تفسير اين آيه چنين گفته است « و قيل فى سبب نزول هذه الآية قولان :\r\n« احدهما لاحى سعد بن ابى وقاص رجلا من الانصار و قد كانا شربا الخمر فضربه بلحى جمل . . فنزلت هذه الآية .\r\n« الثانى انه لمّا نزل قوله * ( يا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى ) * قال عمر : اللَّهمّ بيّن لنا فى الخمر بيانا شافيا . فنزلت الآية » در برخى از كتب ، كه اكنون به يادم نيست چه كتابى بوده ، ديده و چنين به يادم مانده است كه پس از نزول آيهء * ( إِنَّمَا الْخَمْرُ وَالْمَيْسِرُ . . ) * به فرمودهء پيغمبر ( ص ) منادى در كوچه هاى مدينه ندا مىداد « ألا إنّ الخمر قد حرمت » 5 - آيهء 31 از سورهء الاعراف ( سورهء 7 ) * ( قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ وَالْبَغْيَ بِغَيْرِ الْحَقِّ . . ) * اين آيه در مكَّه نزول يافته و كيفيت استدلال به آن خواهد آمد .\r\nيعقوبى ، در ذيل وقعهء بنى النّضير كه در سال چهارم ( ظاهرا ماه صفر كه چهار ماه از جنگ احد گذشته بود ) وقوع يافته ، گفته است : « و فى هذه الغزاة شرب المسلمون ، الفضيخ فسكروا فنزلت تحريم الخمر »\r\n","description":"","footnote":"","page_name":" 272 ","page_number":299},
  {"content":"\r\nدر بحار از كتاب المنتقى در ذيل حوادث سال چهارم هجرى چنين افاده شده است :\r\n« و در آن سال ( سال چهارم ) حكم حرمت خمر صدور يافته و اجمال سخن در موضوع خمير اينست كه خدا چهار آيه در بارهء آن نازل كرده است : آيه * ( وَمِنْ ثَمَراتِ . . ) * الآية در مكه نازل شده و مسلمين پس از نزول اين آيه شراب مىآشاميده‌اند و در آن وقت بر ايشان حلال مىبوده است پس از آن در مسأله معاذ بن جبل و عمر آيهء * ( يَسْئَلُونَكَ عَنِ الْخَمْرِ . . ) * الآيهء فرود آمده پس گروهى به استناد جملهء * ( فِيهِما إِثْمٌ كَبِيرٌ ) * تركش گفته و گروهى ديگر به استناد جملهء * ( وَمَنافِعُ لِلنَّاسِ ) * آن را مىآشاميده‌اند تا اين كه روزى عبد الرحمن بن عوف طعامى ساخته و جمعى را به ميهمانى خواسته و براى ايشان خمر آورده و ايشان آشاميده و مست گرديده‌اند . چون نماز شام فرا رسيده و يكى از حاضران را مقدم داشته و به نماز ايستاده‌اند پيشنماز كه در قرائت سورهء « الكافرون » .\r\nمىخوانده كلمهء « لا » را از تمام موارد اين سوره اسقاط و چنين قرائت كرده است * ( أَعْبُدُ ما تَعْبُدُونَ . . ) * تا آخر » پس آيهء * ( يا أَيُّهَا الَّذِينَ آمَنُوا لا تَقْرَبُوا الصَّلاةَ . . ) * الآية نزول يافته و سكر در اوقات نماز حرام شده است و چون اين آيه نازل گشته قومى گفتند : در چيزى كه ميان ما و نماز حائل شود خيرى نيست پس پيش از نماز از آن اجتناب مىكرده و در غير آن هنگام مىآشاميده‌اند به طورى كه برخى از ايشان پس از فراغ از نماز عشاء ، خمر مىآشاميده‌اند كه تا صبح مستى از ايشان زائل مىشده و پس از نماز صبح مىآشاميده‌اند كه چون هنگام ظهر مىرسيده هشيار مىبوده‌اند تا اين كه وقتى عتبان بن مالك گروهى از مسلمين را ، كه سعد وقّاص از آن جمله بوده ، به ميهمانى خوانده و در آن مهمانى منازعه و زد و خورد رخ داده و در اين باره عمر گفته است : « اللَّهمّ بيّن لنا رأيك فى الخمر بيانا شافيا پس آيهء * ( إِنَّمَا الْخَمْرُ وَالْمَيْسِرُ . . ) * الآيه نازل گرديده است .\r\n","description":"","footnote":"","page_name":" 273 ","page_number":300},
  {"content":"\r\nاين قسمت كه در كتاب بحار نقل شده گفتهء بيشتر از مفسرانست . ابو الفتوح و ديگر مفسران هم اين قسمت را با تفصيلى زيادتر آورده‌اند ليكن به گفتهء ابو الفتوح « و قول بعضى مفسران و بعضى اصحاب ما آنست كه هميشه حرام بوده و اين اخبار را قبول نكنند . . » ابو الفتوح از حسن بصرى نقل كرده كه وى ، پس از اين كه آيهء 216 از سورهء البقره را * ( يَسْئَلُونَكَ عَنِ الْخَمْرِ وَالْمَيْسِرِ . . ) * الآيه به استناد لفظ « اثم » و بخصوص با اتصاف آن بعنوان « كبير » دليل حرمت قطعى خمر دانسته ، بدين مضمون گفته است :\r\n« در باب خمر ، نخست آيهء نماز آمد كه * ( لا تَقْرَبُوا الصَّلاةَ وَأَنْتُمْ سُكارى ) * و اين دليل ، تحريم نكرد بيش از آن نيست كه در آن نهى باشد از نماز در حالى كه مست باشى و ندانى كه چه گويى . پس از آن اين آيه آمد * ( قُلْ فِيهِما إِثْمٌ كَبِيرٌ ) * و اين دليل تحريم كرد چنان كه گفتيم و پس از آن به تاكيد تحريمش آيهء سورهء المائده » آمد : * ( إِنَّمَا الْخَمْرُ وَالْمَيْسِرُ وَالأَنْصابُ ) * « 1 » * ( وَالأَزْلامُ ) * « 2 » * ( رِجْسٌ مِنْ عَمَلِ الشَّيْطانِ فَاجْتَنِبُوه . . ) * .\r\n\r\n","description":"","footnote":"\r\n« 1 » - جمع نصب ( بفتح ) و مراد از آن بت مىباشد چه آنها را براى عبادت نصب مىكردند .\r\n« 2 » - « جمع زلم بفتح زاء مثل « جمل » و ضم آن مثل « صرد » تيرهايى بى سر و بى پيكان كه به آنها در كارها و اقدام به سفرها تفال مىزده‌اند بدين كيفيت كه بر بعضى از آنها مىنوشته‌اند « أمرني ربي » و بر بعضى « نهانى ربي » و بعضى را نانويس مىگذاشته‌اند و اگر نانوشته‌اى بيرون مىآمده دوباره تفال مىزده‌اند تا از نوشته شده ها يكى بيرون آيد تا بموجب آن اقدام كنند . « مراد از « ازلام » بحسب مشهور و هم روايت نبوى تيرهاى ده گانه ايست كه در زمان جاهلى معروف بوده و قصهء آنها چنانست كه ده مرد با هم فراهم مىآمده و شترى مىخريده و مىكشته و بده پاره تقسيم مىكرده آنگاه ده تير مىداشته‌اند كه هر يك را به نامى مىخوانده و براى هفت عدد آنها سهمى قائل و سه عدد را بى سهم قرار داده بوده‌اند نام هفت عدد صاحب سهم و اندازهء سهمشان بدين قرار بوده فذّ ، يك سهم . توام ، دو سهم . رقيب ، سه سهم . حلس ، چهار سهم . نافس ، پنج سهم . ميل ، شش سهم . معلَّى ، هفت سهم . و نام سه عدد بى نصيب بدين قرار است : منيح ، سفيح ، و وغد اين تيرها را در كيسه‌اى مىريخته و آن را بدست شخصى مورد اعتماد مىداده‌اند او كيسه را تكان مىداده پس از آن در ميان آن دست مىبرده و به نام هر يك از ده شريك تيرى خارج مىكرده پس اگر تيرى بى نصيب بيرون مىآمده آن كسرا در گوشت حقى نبوده و پرداخت ثلث قيمت شتر بر او بوده است . بدين روش يكايك از تيرها را به نام اشخاص شريك بيرون مىآورده تا صاحبان تيرهاى با نصيب و صاحبان تيرهاى بى نصيب معلوم و مشخص مىشده پس گوشت شتر بحسب سهم بندى به صاحبان تيرهاى سهم دار داده مىشده و قيمت شتر بر صاحبان تيرهاى بى سهم تحميل مىگرديده و اين قماريست كه خدا آن را حرام فرموده و گفته است * ( وَأَنْ تَسْتَقْسِمُوا بِالأَزْلامِ ذلِكُمْ فِسْقٌ »\r\nو مراد از « فسق » حرام بودنست » ( مجمع البحرين )\r\n","page_name":" 274 ","page_number":301},
  {"content":"\r\nآن چه از كتب تفسير ، و پاره‌اى از ديگر كتب مربوط ، برمىآيد آياتى كه در بارهء حكم خمر وارد شده چهار آيه است كه ياد شد ليكن از برخى از علماء شيعه استدلال به آيه ديگرى ، كه آيه پنجم بشمار مىآيد ، نيز نقل شده است .\r\nفاضل مقداد ، در كنز العرفان ، پس از اين كه گفته است « و امّا المفسّرون فقالوا :\r\nنزل فى الخمر اربع آيات : نزل بمكَّة * ( وَمِنْ ثَمَراتِ النَّخِيلِ . . ) * » و پس از اين كه چگونگى اسباب نزول و ترتيب آن را نسبت به آن چهار آيه ، بطور تلخيص ، ياد كرده اين مضمون را آورده است : « سيد مرتضى و جماعتى بر تحريم خمر و هر مسكرى به آيه پنجمى نيز استدلال كرده‌اند و آن قول خداوند است در سورهء اعراف * ( قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ وَالْبَغْيَ بِغَيْرِ الْحَقِّ ) * و گفته‌اند :\r\nاز « اثم » در اين آيه « خمر » خواسته شده است چنان كه شاعر گفته است :\r\n\r\nشربت الإثم حتّى ضل عقلى\r\nكذاك الإثم يفعل بالعقول\r\n\r\nو از « ما ظهر » ، زناى زنان پرچمدار و از « ما بطن » زناى پنهان و از . . اراده گرديده است » .\r\nاگر چه بنا به ظاهر گفته فاضل مقداد تنها گفتهء شاعر در اين استدلال مورد\r\n","description":"","footnote":"","page_name":" 275 ","page_number":302},
  {"content":"\r\nاستناد سيد مرتضى و همرأيان او واقع شده ليكن بعيد به نظر مىآيد كه اين شعر بويژه اگر از شعراء بعد از اسلام و سرودن آن بعد از نزول آيهء * ( يَسْئَلُونَكَ عَنِ الْخَمْرِ . . ) * باشد ، قابل استناد اشخاصى مانند سيد مرتضى واقع گردد ، بخصوص كه اين آيه در سورهء الاعراف كه از سوره هاى مكى است مىباشد ، پس محتمل است سيد مرتضى ، و همرأيان ، او به استناد روايات مربوطه اين استدلال را آورده باشند كه از آن جمله است روايت زير :\r\nكلينى به اسناد خود ، در فروع كافى ، از علىّ بن يقطين روايت كرده كه وى اين مضمون را گفته است :\r\n« مهدى ، خليفهء عباسى ، به حضرت ابو الحسن ( ع ) گفت : مردم مىدانند كه « خمر » در قرآن مجيد مورد نهى واقع گرديده ليكن نمىدانند كه در قرآن بطور صريح به حرمت آن حكم شده است اكنون اگر در قرآن آيه‌اى صريح در حرمت مىباشد برگو .\r\nحضرت پاسخ داد : كه آرى اين آيه * ( قُلْ إِنَّما حَرَّمَ رَبِّيَ الْفَواحِشَ . . ) * بر حرمت آن صراحت دارد چه مراد از * ( ما ظَهَرَ مِنْها ) * زناى آشكار است ، كه در جاهليت زنان فاجره رأيت برمىافراشتند ، و مراد از * ( ما بَطَنَ ) * زنانى مىباشد كه منكوحهء پدران بوده‌اند چه پيشتر از بعثت پيغمبر ( ص ) چون مردى وفات مىيافت و او را زنى مىبود پسرش آن زن را ، هر گاه مادر خودش نبود ، به زنى مىگرفت پس خداى عزّ و جلّ آن را حرام ساخت . و مراد از « اثم » بطور معين خمر است و خدا در موضعى ديگر گفته است * ( يَسْئَلُونَكَ عَنِ الْخَمْرِ وَالْمَيْسِرِ قُلْ فِيهِما إِثْمٌ كَبِيرٌ ) * پس در قرآن مجيد مراد از « اثم » خمر و قمار است . و اثم اين دو ، چنان كه خدا فرموده ، اكبر است .\r\nمهدى گفت : اى عليّ بن يقطين « هذه و الله فتوى هاشميّة » من به او گفتم :\r\nراست مىگويى يا امير المؤمنين سپاس خدايى را كه اين عمل را از شما اهل البيت خارج\r\n","description":"","footnote":"","page_name":" 276 ","page_number":303},
  {"content":"\r\nنساخت . به خدا سوگند مهدى نتوانست خوددارى كند بى اختيار به من گفت : « صدقت يا رافضيّ » .\r\nهمو بروايتى « مرسل » از بعضى از اصحاب اين مضمون را روايت كرده است :\r\n« نخستين چيزى كه در بارهء تحريم خمر نزول يافته آيهء * ( يَسْئَلُونَكَ عَنِ الْخَمْرِ . . ) * الآيه بوده است چون اين آيه فرود آمده مردم حرمت خمر و قمار را دريافته و دانستند كه اجتناب از « اثم » شايسته مىباشد ليكن از همه جهت راه بر ايشان بسته نيست چه * ( وَمَنافِعُ لِلنَّاسِ ) * نيز گفته شده پس خداى عزّ و جلّ آيهء * ( إِنَّمَا الْخَمْرُ وَالْمَيْسِرُ . . ) * الآية را فرستاد كه اين آيه را از آيهء نخست سختتر و در افادهء حرمت صريحتر مىباشد از آن پس آيه سيم را كه از اول و دوم شديدتر و اكيدتر مىباشد به آن ضميمه ساخت و آن اين آيه است * ( إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَالْبَغْضاءَ فِي الْخَمْرِ وَالْمَيْسِرِ وَيَصُدَّكُمْ عَنْ ذِكْرِ الله وَعَنِ الصَّلاةِ فَهَلْ أَنْتُمْ مُنْتَهُونَ ) * « 1 » * ( ) * پس به اجتناب خمر امر فرمود و علل تحريم آن را برشمرد آنگاه پس از اين كه در آيات سه گانهء ياد شده ، به طورى كه گفته شد ، حرمت آن را ياد كرد ، در چهارمين آيه كه * ( قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ . . ) * بر حرمت آن تصريح و تنصيص نمود . پس در نخستين آيه * ( يَسْئَلُونَكَ . . ) * الخ منافع آن هم ذكر شده ليكن در آيهء اخير يك رو و يك جهت به حرمت آن حكم گرديده است و اين از آن رواست كه خداى عزّ و جلّ چون اراده مىكند كه فريضه‌اى را فرض نمايد بطور تدريج و شيئا بعد شيء آن را به مردم مىرساند تا توطين نفس كنند و خود را براى فرمان بردارى از اوامر و نواهى الهى آماده سازند و گر نه ممكن است آن را سنگين شمرند و از آن برمند پس تن به زير بار اطاعت ندهند . »\r\n\r\n","description":"","footnote":"\r\n« 1 » - آيهء 29 از سورهء 5 ( المائده )\r\n","page_name":" 277 ","page_number":304},
  {"content":"\r\nدر خاتمهء اين قسمت ياد آورد مىگردد كه اگر اين روايات و استدلالات راجع به آيهء * ( قُلْ إِنَّما حَرَّمَ رَبِّيَ الْفَواحِشَ . . ) * صحيح و درست باشد حرمت خمر از احكام مكَّى خواهد بود نه مدنى و همهء وقائع و تفاصيلى كه مفسّران ، و غير ايشان در اين باره آورده‌اند ، اگر درست باشد ، در حقيقت در زمينهء تشديد و تأكيد حكم صادر شده خواهد بود نه در زمينهء اصل صدور و تشريع آن مگر اين كه باصطلاح برخى از اصوليين متاخّر « 1 » در بارهء حكم ، مراتب قائل و گفته شود آن چه در مكَّه نزول يافته براى ارشاد به مرتبهء اقتضاء بوده و آياتى كه در مدينه نازل و انشاء شده مرتبه فعليّت و تنجّز حكم را مىرساند .\r\nابن هشام ، در كتاب سيرهء خود ، قضيه‌اى آورده كه آن نيز بر مكى بودن حكم حرمت خمر اشعار دارد و آن قضيه بدين خلاصه است : هنگامى كه پيغمبر ( ص ) در مكه تشريف مىداشته و هنوز به مدينه مهاجرت نكرده بوده و مردم را به اسلام دعوت مىكرده است اعشى بنى قيس بن ثعلبة بن عكابة بن صعب بن على بن بكر بن وائل به قصد تشرف بدين اسلام به مكَّه رهسپار شده و قصيده‌اى در مدح پيغمبر ( ص ) گفته كه از آن جمله است « 2 » چند\r\n\r\n","description":"","footnote":"\r\n« 1 » - مرحوم آخوند ملا محمد كاظم خراسانى ( متوفى به سال 1329 هجرى قمرى ، براى حكم چهار مرتبه قائل است : اقتضاء ، انشاء ، فعليت و تنجز .\r\n« 2 » همه اين قصيده كه مطلعش اينست :\r\n\r\nألم تغتمض عيناك ليلة ارمدا\r\nو بتّ كما بات السّليم مسهّدا\r\n\r\nبنقل ابن هشام بيست و چهار بيت مىباشد كه از آن جمله بعد از مطلع ، چند بيت زير است :\r\n\r\nو ما ذاك من عشق النّساء و انّما\r\nتناسيت قبل اليوم صحبة مهددا\r\nو لكن ارى الدّهر الَّذى هو خائن\r\nاذا صلحت كفّاى عاد فافسدا\r\nكهولا و شبّانا فقدت و ثروة\r\nفللَّه هذا الدّهر كيف تردّدا\r\nو ما زلت ابغى المال مذ أنا يافع\r\nوليدا و كهلا حين شبت و أمردا\r\n\r\n","page_name":" 278 ","page_number":305},
  {"content":"\r\nبيت زير :\r\n\r\nو آليت لا آوى لها من كلالة\r\nو لا من حفا حتّى تلاقى محمّدا\r\nمتى ما تناجى عند باب بن هاشم\r\nتراحى و تلقى من فواضله ندا\r\nنبيّا يرى ما لا ترون و ذكره\r\nأغار لعمري فى البلاد و أنجدا\r\nله صدقات ما تغب و نائل\r\nو ليس عطاء اليوم مانعه غدا\r\n\r\nچون به مكه رسيده برخى از مشركان قريش به او برخورده و از مقصد او پرسيده و اعشى قصد خود را گفته و قصيده را بر او خوانده است آن شخص در صدد رهزنى بر آمده و بوى گفته است : « يا ابا بصير ، إنّه يحرم الزنا » محمد زنا را حرام مىسازد . اعشى پاسخ داده است : « و الله إنّ ذلك أمر مالى فيه من أرب » مرا به اين كار نيازى نمانده است .\r\nباز آن شخص گفته است : « إنّه يحرم الخمر » پيغمبر خمر را حرام مىكند . اعشى پاسخ داده است : « أمّا هذه فو الله إنّ فى النّفس منها لعلالات و لكني منصرف فاتروّى منها عامى هذا ثمّ آتيه فاسلم » اما خمر پس مرا از آن در خاطر چيزها و ريشه هايى است از اين رو بر مىگردم و امسال را در آن باره انديشه مىكنم و بعد مىآيم و اسلام مىپذيرم . آنگه برگشته و در همان سال در گذشته است .\r\n","description":"","footnote":"","page_name":" 279 ","page_number":306},
  {"content":"\r\n\r\nنماز خسوف\r\nخسوف گاهى ، در لغت و عرف ، به جاى كسوف به كار مىرود و به عكس ليكن در اصل به گفتهء ثعلب ، اجود كلام اين است كه گفته شود « خسف القمر و كسفت الشمس » بهر حال در سال پنجم از هجرت ماه گرفته و يهود مدينه در آن هنگام بر ظرفهاى مسى مىنواخته و مىگفته‌اند ماه را جادو كرده‌اند پيغمبر ( ص ) به اهل اسلام دستور نماز داد ايشان نماز بگزاردند تا قمر انجلاء يافت .\r\nدر همين سال پيغمبر ( ص ) زينب دختر جحش را به زنى گرفته و در روز ازدواج او آيهء حجاب نزول يافته است .\r\nدر بحار ، بنقل از المنتقى ، در ذيل حوادث سال پنجم ، چنين آورده شده است « فيها تزوّج رسول الله زينب بنت جحش بن رباب و أمّها اميمة بنت عبد المطَّلب و كانت ممّن هاجر مع رسول الله فخطبها رسول الله لزيد فقالت لا ارضاه لنفسي قال فانّى قد رضيته لك فتزوّجها زيد بن حارثة ثم تزوّجها رسول الله لهلال ذى القعدة سنة خمس من الهجرة و هى يومئذ بنت خمس و ثلاثين سنة »\r\n","description":"","footnote":"","page_name":" 280 ","page_number":307},
  {"content":"\r\n\r\nحكم حجاب و ازدواج با زن پسر خوانده\r\nدر اينجا بايد يادآور شد ، كه بحسب اين منقولات ، در همان سال پنجم ( آخر شوال يا اول ذى القعده ) دو حكم ديگر نيز صدور يافته است :\r\n1 - حجاب .\r\n2 - جواز ازدواج با زن پسر خوانده .\r\nموضوع اول به وسيلهء آيهء شريفه * ( يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناه وَلكِنْ إِذا دُعِيتُمْ فَادْخُلُوا فَإِذا طَعِمْتُمْ فَانْتَشِرُوا وَلا مُسْتَأْنِسِينَ لِحَدِيثٍ إِنَّ ذلِكُمْ كانَ يُؤْذِي النَّبِيَّ فَيَسْتَحْيِي مِنْكُمْ وَالله لا يَسْتَحْيِي مِنَ الْحَقِّ وَإِذا سَأَلْتُمُوهُنَّ مَتاعاً فَسْئَلُوهُنَّ مِنْ وَراءِ حِجابٍ ذلِكُمْ أَطْهَرُ لِقُلُوبِكُمْ وَقُلُوبِهِنَّ وَما كانَ لَكُمْ أَنْ تُؤْذُوا رَسُولَ الله وَلا أَنْ تَنْكِحُوا أَزْواجَه مِنْ بَعْدِه أَبَداً . . ) * كه آيهء 53 از سورهء « الاحزاب » ( سورهء 33 ) مىباشد ، نزول و صدور يافته و در اين آيه احكام و دستوراتى ديگر نيز كه از مختصات پيغمبر ( ص ) بوده صادر گرديده است :\r\nدر سبب نزول حكم « انتشار پس از صرف طعام » در آيهء فوق خلاصهء آن چه گفته شده اين است : كه در شب ازدواج زينب دختر جحش پيغمبر ( ص ) وليمه آماده ساخت و مردم را به طعام دعوت كرد پس از اين كه همه طعام خوردند و رفتند سه كس در آنجا بماندند\r\n","description":"","footnote":"","page_name":" 281 ","page_number":308},
  {"content":"\r\nو بحديث و استيناس بنشستند پيغمبر ( ص ) شرم مىداشت كه به ايشان بگويد : برويد ، برخاست و بعنوان سركشى به حجرهء عائشه و ديگر زنان رفت و پس از بازگشتن هنوز آن سه كس نشسته و با هم به گفتگو بودند پيغمبر ( ص ) را آن ابرام ناپسند افتاد پس اين آيه نزول يافت .\r\nو در سبب نزول حكم حجاب اقوالى گفته شده كه از آن جمله : « بعضى ديگر گفتند : سبب آن بود كه روزى جماعتى ، به حجرهء عائشه ، پيش رسول ، صلَّى الله عليه و آله و سلَّم حاضر بودند و او بفرمود تا طعامى بياوردند . در ميانه ، عائشه مىآمد و مىشد و چون طعام مىآورد و به كسى مىداد دست آن مرد بدست او باز آمد و رسول را خوش نيامد خداى ، تعالى ، آيت حجاب بفرستاد » يعنى آيهء * ( وَإِذا سَأَلْتُمُوهُنَّ مَتاعاً فَسْئَلُوهُنَّ مِنْ وَراءِ حِجابٍ ) * نازل گرديد .\r\nدر بارهء موضوع دوم ، كه برخى از مغرضان از امّت مسيح آن را ، بقول معروف ، پيراهن عثمان كرده ، بعنوان « زيد و زينب « 1 » قصه پرداخته و بر اسلام و مسلمين ، به گمان فاسد و طبق قصهء مجعول خود ، تاخته‌اند براى اين كه غرضورزى و بيهوده گويى آنان روشن گردد ، در اين موضع بايد بطور خلاصه گفته و دانسته شود :\r\n\r\n","description":"","footnote":"\r\n« 1 » - مجلسى از طبرسى نقل كرده كه در بارهء زيد چنين آورده است : « تبنّاه رسول اللَّه ( ص ) قبل الوحي و كان قد وقع عليه السّبى فاشتراه رسول اللَّه بسوق عكاظ . و لما نبّىء رسول اللَّه دعاه إلى الاسلام فاسلم فقدم ابوه حارثة و اتى أبا طالب و قال : سل ابن اخيك فامّا ان يبيعه و اما ان يعتقه . « فلمّا قال ذلك ابو طالب لرسول اللَّه : قال : هو حرّ فليذهب حيث شاء . فابى زيد ان يفارق رسول اللَّه فقال حارثة : يا معشر قريش ، اشهدوا انه ليس ابنى . فقال رسول اللَّه : انّ زيدا ابنى . فكان يدعى زيد بن محمّد و روى عن ابن عمر قال : ما كنّا ندعو زيد بن حارثة الا زيد بن محمد حتّى نزل القرآن : * ( ادْعُوهُمْ لآبائِهِمْ\r\n»\r\n","page_name":" 282 ","page_number":309},
  {"content":"\r\nدر جاهليت معمول و متداول بوده كه پسر خوانده را بعنوان پسر مىخوانده و زن او را مانند زن پسر حقيقى مىدانسته‌اند و اين معنى در نظر آنان بسيار قوى مىبوده به حدى كه شايد صرف اين دستور و حكم كه پسر خوانده به منزلهء پسر صلبى و حقيقى نيست و ازدواج با زن او محظور نمىباشد تأثيرى نمىكرده و باعث آن نمىشده كه از عادت جاهليت ، دست بردارند و به اين كار مباح اقدام كنند .\r\nزيد بن حارثة بن شراجيل كلبى از قبيله بنى عبد ودّ بوده كه پيغمبر ( ص ) پيش از بعثت او را از جمله اسيران جاهليت در بازار عكاظ خريده و آزاد ساخته و به پسرى خود برگزيده و در اسلام ميان او و حمزة بن عبد المطَّلب مؤاخات قرار داده بوده است پيغمبر ( ص ) زينب دختر جحش را كه زنى صاحب جمال بود و ، از لحاظ اين كه مادرش اميمه دختر عبد المطَّلب عمهء رسول خدا بود ، از دو جهت شرافت مىداشت براى او خواستگارى كرد زينب و برادرش عبد الله جحش ، نخست به خيال اين كه اين خواستگارى براى خود پيغمبر ( ص ) مىباشد خوشدل شده و موافقت خود را اظهار داشتند ليكن چون متوجه شدند كه اين خطبه براى زيد است بعنوان اين كه زيد بنده بوده و شرف او نسبت به ايشان سخت پايين است به اين مزاوجت تن ندادند و ابا كردند پس آيهء 36 از سورهء الاحزاب * ( وَما كانَ لِمُؤْمِنٍ وَلا مُؤْمِنَةٍ إِذا قَضَى الله وَرَسُولُه أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ ) * نزول يافت زينب چون آيه را بشنيد تن به ازدواج داد و اختيار به پيغمبر ( ص ) گذاشت پيغمبر ( ص ) او را با كابين ده دينار زر و شصت درهم سيم و پيراهن و مقنعه و ازار و چادر و پنجاه مدّ ( قريب دوازده من ) طعام ( گندم و جو و برنج ) و سى صاع ( قريب 25 من ) خرما براى زيد عقد بست . پس از مدتى كه زينب در خانهء زيد بود او را با زيد اختلاف به همرسيد و زيد طلاقش گفت و پيغمبر ( ص ) او را به زنى گرفت .\r\n","description":"","footnote":"","page_name":" 283 ","page_number":310},
  {"content":"\r\nدر اين قضيه ، نخست لازم بوده به همه فهمانده شود كه شرف حقيقى ، به داشتن اسلام است و مفاخره به خاندان و انتساب به بزرگان در برابر اسلام چيزى مهم بشمار نمىرود از اين رو پيغمبر ( ص ) دختر عمهء خود را كه ، قطع نظر از جمال از لحاظ شرف در ميان عرب به بالاترين مرتبه ارتقاء داشت ، براى كسى كه بندهء آزاد شده بود اختيار كرد تا آن مفاخرات بىجا را ، به اين وسيلهء علمى ، ريشه كن سازد و بفهماند چنان كه اسلام بنده و آزاد را برادر مىسازد ايشان را از لحاظ زناشويى نيز برابر مىكند . پس به اين وسيله يكى از دو مطلب مهم ، كه در عرب جاهلى بر ايشان بسيار گران مىبود ، عملى گرديده آنگاه براى عملى ساختن مسألهء دوم ، پس از اين كه چندين بار زيد را نصيحت كرده ، و او را به نگه داشتن زينب پند داده ، و در زيد مؤثر نيفتاده ، و عاقبت او را طلاق گفته است ، پيغمبر ( ص ) به وسيلهء خود زيد : از زينب خواستگارى كرده و او را به زنى گرفته است .\r\nاين كار كه بر خلاف عادت و عرف عرب مىبوده گفتگوهايى به ميان آورده « جهودان و منافقان طعنه زدند گفتند : محمد ما را نهى كند از اين كه زن پسر را به زنى كنيم و او زن پسر را به زنى كرد » چون اين سخنان به ميان آمد آيهء 4 از سورهء الاحزاب نزول يافت كه * ( . . وَما جَعَلَ أَزْواجَكُمُ اللَّائِي تُظاهِرُونَ مِنْهُنَّ أُمَّهاتِكُمْ وَما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَالله يَقُولُ الْحَقَّ وَهُوَ يَهْدِي السَّبِيلَ ادْعُوهُمْ لِآبائِهِمْ هُوَ أَقْسَطُ عِنْدَ الله فَإِنْ لَمْ تَعْلَمُوا آباءَهُمْ فَإِخْوانُكُمْ فِي الدِّينِ وَمَوالِيكُمْ . . ) * چون در جاهليت زنى را كه مظاهره شده بوده مادر حقيقى بشمار مىآورده و پسر خوانده را پسر صلبى محسوب مىداشته‌اند در اين آيه چنين فرموده است : آن زنان را خدا ما در شما قرار نداده و پسر خواندگان را نيز پسر شما نساخته اين اطلاق لفظ « پسر » بر ايشان قولى است كه به زبان مىگوييد نه امرى باشد كاشف از حقيقت ليكن خدا حقيقت را مىگويد و راه را مىنماياند : پسر خواندگان را به نام پدرانشان بخوانيد ،\r\n","description":"","footnote":"","page_name":" 284 ","page_number":311},
  {"content":"\r\nاگر پدران ايشان را بدانيد ، و گر نه برادران دينى شما و موالى شما مىباشند .\r\nو هم در آيهء 140 از سورهء الاحزاب * ( ما كانَ مُحَمَّدٌ أَبا أَحَدٍ مِنْ رِجالِكُمْ وَلكِنْ رَسُولَ الله وَخاتَمَ النَّبِيِّينَ . . ) * تصريح شده است كه پيغمبر ( ص ) پدر صلبى و واقعى هيچ كس نيست و زيد پسر حقيقى او نمىباشد .\r\nو در آخر ، به آيهء 37 از همان سوره ، نكتهء اصلى مطلب بطور صريح يادآورى گرديده است * ( وَإِذْ تَقُولُ لِلَّذِي أَنْعَمَ الله عَلَيْه وَأَنْعَمْتَ عَلَيْه أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً . . ) * ياد كن هنگامى را كه به زيد ( كه خدا به هدايت ، و تو به آزادى ، در حقش انعام كرده‌ايد ) گفتى زن خويش را نگهدار و از خدا بپرهيز و تو در دل مىداشتى آن چه را خدا آشكار كنندهء آنست و از مردم مىترسيدى و خدا شايسته تر است به اين كه از او بترسى . پس چون زيد با زينب زناشويى كرد ما زينب را به تو ازدواج كرديم تا بر مؤمنان نسبت به زنان پسر خواندگان خود ، در هنگامى كه نزديكى هم به ايشان كرده باشند ، حرجى نباشد .\r\nپس اين قصه نه چنان بوده كه برخى از مغرضان ساخته و به دروغ چنين گفته‌اند : پيغمبر ( ص ) روزى سر زده به خانهء زيد رفته ! و چشمش به زينب افتاده و عاشق او شده ! و اين را در دل مىداشته و زيد او را طلاق داده تا پيغمبر ( ص ) به زنى او را گرفته است و خدا پيغمبر ( ص ) را تهديد كرده كه * ( وَالله أَحَقُّ أَنْ تَخْشاه ) * چه آثار جعل و ساختگى در اين گفته نمايانتر از آنست كه به توضيحى نياز داشته باشد ليكن براى ارشاد از باب نمونه برخى از آن چه بر مجعول بودن آن گفته ها و غرضرانى گويندگان آنها اشعار دارد . بطور فهرست ياد مىگردد :\r\n1 - زينب در سن سى و پنج سالگى نخست زن زيد و بعد زن پيغمبر ( ص ) شده\r\n","description":"","footnote":"","page_name":" 285 ","page_number":312},
  {"content":"\r\nآيا مىتوان تصور كرد كه پيغمبر ( ص ) تا آن موقع دختر عمهء خود را كه با هم در يك شهر زندگى مىكرده و حجاب و مانعى هم در كار نبوده نديده باشد كه يك مرتبه و بطور اتفاق او را ببيند و دل باخته و شيفته و شيداى او شود ؟ ! ! 2 - چنان كه در اصل قضيه نقل شد زينب به زيد راضى نبوده و نخست به خيال ازدواج با خود پيغمبر ( ص ) جواب گفته پس چه مانعى مىداشته كه از همان هنگام اول پيغمبر ( ص ) او را به زنى مىگرفت ؟\r\n3 - اگر پيغمبر ( ص ) عاشق ( چنان كه بد دهنان مغرض تعبير كرده‌اند ) زينب شده و به گفتهء اين دروغپردازان ، زيد هم اطلاع يافته و به اين جهت او را طلاق داده باشد آيا بحسب عرف و عادت ، آن هم با لحاظ عصبيت و حميت عرب ، هيچ خردمندى شوهر سابق را براى خواستگارى واسطه قرار مىدهد يا هيچ شوهر با غيرتى واسطهء چنين كارى مىشود ؟ در صورتى كه واسطهء ازدواج پيغمبر ( ص ) خود زيد بوده است « 1 » ؟ ! 4 - اگر چنين قضيه‌اى در آن هنگام واقع مىشد مشركان و منافقان كه اندك موضوع و بهانه‌اى را از خدا مىخواستند تا بر خلاف پيغمبر ( ص ) شهرت دهند و او را بدان وسيله رسوا سازند ساكت و آرام مىنشستند و اين قضيه را براى اين عصر مىگذاشتند كه مبلغان نادان مسيحى آن را از ميان كتب استخراج كنند و هياهو بر پا نمايند ؟ ! ! بهر جهت از تمام منقولاتى كه در اين زمينه در كتب قدماء ، وارد شده چنان استفاده مىشود كه اين ازدواج فقط به اعتبار اين بوده كه استبعاد گرفتن زن پسر خوانده در انظار تخفيف يابد و حكم جاهليت از ميان برود .\r\n\r\n","description":"","footnote":"\r\n« 1 » - و اخرج مسلم ، و احمد و النّسائى ، قال : لما انقضت عدة زينب قال رسول اللَّه صلَّى اللَّه عليه و سلَّم لزيد اذهب فاذكرها علىّ فانطلق فاخبرها » عين عبارت كتاب « لباب النّقول فى اسباب النّزول » تأليف جلال الدين سيوطى .\r\n","page_name":" 286 ","page_number":313},
  {"content":"\r\nبعلاوه در اين كار پيغمبر ( ص ) نكته‌اى قابل توجه به نظر مىرسد كه ياد كردن آن بى مورد نيست . خلاصهء آن اين كه پيغمبر ( ص ) به اين عمل از زنى ثيّبه و مطلَّقه كه شوهر او هم از لحاظ مقام و رتبه ، چون سابقهء بندگى و بردگى داشته ، پايين مىبوده حمايت كرده و با ازدواج او وى را شرافت و سر بلندى داده و به امّت خود آموخته است كه ثيّبه بودن يا مطلقه بودن يا پائين بودن درجه و مقام شوهر سابق نبايد موجب بى شوهر ماندن زن گردد پس امّت كه در همه كار شايسته است به پيغمبر ( ص ) خود تاسّى و اقتداء كند در اين عمل اخلاقى نيز به جا است كار او را در نظر گيرد و از او پيروى نمايد اما آن چه بموجب اين آيه پيغمبر ( ص ) در دل مىداشته و از اظهار آن بيم مىكرده همين اظهار اين حكم بوده است .\r\nدر تفسير ابو الفتوح است و اما قوله * ( وَالله أَحَقُّ أَنْ تَخْشاه ) * دليل آن نكند كه او از خداى نترسد براى آن كه اين در حق آن كسى هم روا باشد كه او از خدا ترسد چنان كه گفت : * ( يا أَيُّهَا النَّبِيُّ اتَّقِ الله ) * و چنان كه گفت : * ( لَئِنْ أَشْرَكْتَ لَيَحْبَطَنَّ عَمَلُكَ ) * و اين دليل نكند كه رسول عليه السلام شركى خواست آوردن . و در اخبار چنان است كه خداى تعالى خواست تا آن حكم جاهليت را منسوخ كند كه نكاح [ زنان 
  ] ادعياء حرام داشتند چون نكاح زنان پسر كه از صلب بودندى . امر كرد رسول عليه السلام را كه چون زيد حارثه زينب را طلاق داد تو بر او نكاح بند تا بداند كه زن پسر خوانده را به زنى كردن حرام نيست چنان كه زن پسر حقيقى را . رسول عليه السلام اين در دل داشت ، اعنى علم اين مسأله و عزم بر اين كار به فرمان خداى ، و از مردمان ترسيد كه او را ملامت كنند حق ، تعالى ، اين آيت فرستاد و گفت چيزى در دل پنهان مىدارى كه خداى آشكار خواهد كرده و از ملامت مردمان مىترسى در اظهار آن و اولىتر آن كه از خداى بترسى در اضمار آن پس حق تعالى اين آيت فرستاد و رسول را فرمود چيزى از اين معنى در دل پوشيده مدار و آن چه مؤكَّد اين حديث است آنست كه روز فتح مكَّه . . »\r\n","description":"","footnote":"","page_name":" 287 ","page_number":314},
  {"content":"\r\nدر بحار و هم در كنز العرفان اين مضمون آورده شده « . . و برخى گفته‌اند آن چه را پيغمبر ( ص ) در خود مخفى مىداشت اين بود كه خدا به او اعلام و الهام كرده بود كه زيد ، زينب را طلاق مىدهد و پيغمبر ( ص ) او را ازدواج مىكند پس هنگامى كه زيد آمد و گفت مىخواهم زينب را طلاق دهم پيغمبر ( ص ) به او فرمود : * ( أَمْسِكْ عَلَيْكَ زَوْجَكَ وَاتَّقِ الله ) * خداى بوى گفت با اين كه مىدانستى كه زينب بايد زن تو شود چرا به زيد گفتى او را نگهدارد و طلاق ندهد ؟ و اين معنى كه از على بن الحسين ( ع ) نيز روايت شده با تلاوت قرآن مطابقت دارد چه خداوند اعلام فرموده كه آن چه پيغمبر ( ص ) اخفاء نموده او ابداء و اظهار خواهد كرد و جز تزويج كه گفت * ( زَوَّجْناكَها ) * چيزى اظهار نكرد پس اگر چيزى را كه پيغمبر ( ص ) مخفى مىداشته محبت و عشق به زينب يا اراده و ميل او بطلاق دادن زيد بود بايد خدا بصريح وعدهء خود آن را در جايى اظهار مىفرمود با اين كه جز تزويج و فلسفهء آن ، چيزى را نفرموده است . . »\r\nتذييل\r\nشيخ الطائفه ، در ذيل آيهء 27 از سورهء النساء * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ وَعَمَّاتُكُمْ وَخالاتُكُمْ وَبَناتُ الأَخِ وَبَناتُ الأُخْتِ وَأُمَّهاتُكُمُ اللَّاتِي أَرْضَعْنَكُمْ وَأَخَواتُكُمْ مِنَ الرَّضاعَةِ وَأُمَّهاتُ نِسائِكُمْ وَرَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَحَلائِلُ أَبْنائِكُمُ الَّذِينَ مِنْ أَصْلابِكُمْ وَأَنْ تَجْمَعُوا بَيْنَ الأُخْتَيْنِ إِلَّا ما قَدْ سَلَفَ إِنَّ الله كانَ غَفُوراً رَحِيماً ) * چنين افاده كرده است « عطاء گفته است اين آيه در آن هنگام نزول يافته كه پيغمبر ( ص ) زن زيد بن حارثه را به زنى گرفت و مشركان در آن زمينه به گفتگو در آمدند پس خدا فرمود * ( وَحَلائِلُ ) *\r\n","description":"","footnote":"","page_name":" 288 ","page_number":315},
  {"content":"\r\n* ( أَبْنائِكُمُ الَّذِينَ مِنْ أَصْلابِكُمْ ) * چنان كه فرمود : * ( وَما جَعَلَ أَدْعِياءَكُمْ أَبْناءَكُمْ ) * و فرمود :\r\n* ( ما كانَ مُحَمَّدٌ أَبا أَحَدٍ مِنْ رِجالِكُمْ . . ) * از آن چه عطاء در اين مورد گفته ، و شيخ الطائفه از او نقل كرده ، چنان استفاده مىشود كه چند حكم مهم فقهى كه در آيهء فوق ياد گرديده زمان صدور آنها نيز در سال پنجم از هجرت بوده است .\r\n","description":"","footnote":"","page_name":" 289 ","page_number":316},
  {"content":"\r\n\r\nحد قذف\r\nزمان تشريع حد قذف ، بطور تحقيق ، روشن نيست ليكن به گفتهء ابن اسحاق ، بنقل طبرى و ابن هشام و غير ايشان ، در سال ششم از هجرت ، پس از قضيهء « إفك » و نزول آيهء * ( إِنَّ الَّذِينَ جاؤُ بِالإِفْكِ عُصْبَةٌ مِنْكُمْ لا تَحْسَبُوه شَرًّا لَكُمْ بَلْ هُوَ خَيْرٌ لَكُمْ لِكُلِّ امْرِئٍ مِنْهُمْ مَا اكْتَسَبَ مِنَ الإِثْمِ وَالَّذِي تَوَلَّى كِبْرَه مِنْهُمْ لَه عَذابٌ عَظِيمٌ ) * « 1 » * ( ) * و ثبوت برائت عائشه در نتيجهء وحى ، سه كس ( مسطح بن أثاثه و حسّان بن ثابت و حمنة دختر جحش ) ، كه در آن قضيه بوقوع فحشاء تصريح كردند ، به حد قذف محكوم و آن حد بر ايشان جارى گرديده است .\r\nفاضل مقداد در « كنز العرفان » چنين افاده كرده است « در بارهء حدّ قذف دو آيه فرود آمده است .\r\n« 1 - * ( وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَلا تَقْبَلُوا لَهُمْ شَهادَةً أَبَداً وَأُولئِكَ هُمُ الْفاسِقُونَ إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ الله غَفُورٌ رَحِيمٌ ) * « 2 » كه اين آيه به گفتهء سعيد بن جبير در قصهء عائشه نزول يافته و به گفته‌اى در بارهء همهء زنان مؤمنين مىباشد و اين گفته بهتر است چه فائده اش اعم است و بر فرض اين كه گفتهء سعيد ، مسلَّم گردد باز هم بايد حكم آن را عام دانست چه خاص بودن سبب نزول ، موجب تخصيص حكم نمىگردد .\r\n\r\n","description":"","footnote":"\r\n« 1 » - آيهء 11 از سورهء النّور .\r\n« 2 » - آيهء 4 و 5 از سورهء النّور .\r\n","page_name":" 290 ","page_number":317},
  {"content":"\r\n« 2 - * ( إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ ) * « 1 » و در اين آيه با اين كه سبب نزول ، عائشه است و او واحد و مفرد بوده لفظ « محصنات » و هم نعتهاى آن به صيغهء جمع آورده شده تا معلوم باشد كه حكم آن عام است و خصوص سبب ، باعث مخصوص شدن حكم نمىباشد » .\r\nابو الفتوح در ذيل اين آيه ( آيهء دوم ) گفته است : « ابو حمزهء ثمالى گفت كه آيه در حق مهاجرات مكَّه آمد كه چون ايشان با پيغمبر ( ص ) هجرت كردند و از قفاى رسول به مدينه رفتند مشركان مكَّه ايشان را طعنه زدند و گفتند ايشان به فجور مىروند و بعضى گفتند : مراد ، عائشه است و حمل او بر عموم كردن اولىتر باشد تا شاملتر بود فائده را . . » شيخ الطائفه در ذيل آيهء * ( وَلا يَأْتَلِ أُولُوا الْفَضْلِ مِنْكُمْ وَالسَّعَةِ أَنْ يُؤْتُوا أُولِي الْقُرْبى وَالْمَساكِينَ وَالْمُهاجِرِينَ فِي سَبِيلِ الله وَلْيَعْفُوا وَلْيَصْفَحُوا أَ لا تُحِبُّونَ أَنْ يَغْفِرَ الله لَكُمْ وَالله غَفُورٌ رَحِيمٌ ) * « 2 » كه پيش از آيهء رمى محصنات غافلات مىباشد چنين گفته است :\r\n« و قال ابن عباس و عائشة و ابن زيد : انّ الآية نزلت فى ابى بكر و مسطح بن اثاثة و كان يجرى عليه و يقوم بنفقته فقطيعها و حلف ان لا ينفعه ( ظ : ينفقه ) ابدا لما كان منه من الدخول مع اصحاب الافك فى عائشة فلمّا نزلت هذه الآية عاد ابو بكر له إلى ما كان . . و كان مسطح ابن خالة ابى بكر و كان مسكينا و مهاجرا من مكَّة إلى المدينة و من جملة البدريّين . . و كان مسطح احد من حدّه النّبي فى قذف الافك و قال ابو على الجبّائى : قصة مسطح دالَّة على انه قد يجوز ان تقع المعاصي ممّن شهد بدرا بخلاف قول . . » و همو در كتاب « التبيان » در ذيل آيهء 4 و 5 از سورهء نور\r\n\r\n","description":"","footnote":"\r\n« 1 » - آيه 23 از سورهء النّور .\r\n« 2 » - آيهء 22 از سورهء النّور .\r\n","page_name":" 291 ","page_number":318},
  {"content":"\r\n* ( وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا . . ) * الآيه پس از نقل اختلاف سعيد و ضحاك در شأن نزول و ترجيح قول ضحاك به استناد اعم بودن فائده چنين افاده كرده است « يعنى كسانى كه زنان عفيفه را به زنا و فجور قذف مىكنند و چهار شاهد اقامه نكرده‌اند و بر هر يك از ايشان هشتاد تازيانه واجب است . حسن گفته است : در جامه حدّ جارى مىگردد ابى جعفر نيز همان را گفته و مرد ايستاده و زن نشسته تازيانه زده مىشود . ابراهيم گفته است : جامه از تن او بايد بيرون گردد و برهنه تازيانه زده شود و به عقيدهء ما در زنا برهنه مىشود ( يعنى نه در قذف ) . . خدا در آيه از پذيرفتن شهادت « قاذف » براى هميشه نهى فرموده و بر قاذفان به فسق حكم كرده آنگاه كسانى را كه بعد توبه كنند استثناء نموده است . در مرجع اين استثناء اختلاف است قومى گفته‌اند : استثناء از « فاسقون » و مراد آن است كه اگر توبه كنند شهادت ايشان قبولست خواه حدّ قذف بر ايشان وارد شده باشد يا هنوز وارد نشده باشد سعيد مسيب اين را گفته و عمر به ابى بكره گفته است : « ان تبت قبلت شهادتك » و ابو بكره حاضر نشده كه خود را تكذيب كند و آن قول مسروق و زهرى و شعبى و عطا و طاوس و مجاهد و سعيد بن حبير و عمر بن عبد العزيز و ضحاك است و هم قول ابى جعفر و ابى عبد الله مىباشد شافعى و اصحاب او هم همان را گفته‌اند مذهب ما نيز همانست .\r\nزجّاج گفته است : تقدير اينست * ( وَلا تَقْبَلُوا لَهُمْ شَهادَةً أَبَداً ) * . . * ( إِلَّا الَّذِينَ تابُوا ) * پس از آن خدا ايشان را بقول خود * ( وَأُولئِكَ هُمُ الْفاسِقُونَ ) * توصيف كرده است . شريح و سعيد - بن مسيّب و حسن و ابراهيم گفته‌اند : استثناء است از « فاسقون » نه از * ( وَلا تَقْبَلُوا لَهُمْ شَهادَةً أَبَداً ) * اهل عراق را هم اين عقيده است پس شهادت قاذف هيچ گاه پذيرفته نيست و خلافى نيست در اين كه هر گاه حد اجرا نشده باشد به اين گونه كه « مقذوفه » مرده باشد و كسى براى مطالبهء اجرا حد نباشد و قاذف توبه كند شهادت او پذيرفته مىشود و اين اقتضاء دارد كه استثناء بهر دو معنى راجع باشد بر اين تقدير كه « و أولئك\r\n","description":"","footnote":"","page_name":" 292 ","page_number":319},
  {"content":"\r\nهم الفاسقون فى قذفهم مع امتناع قبول شهادتهم الا التائبين منهم » و حدّ ، حق « مقذوفه » مىباشد و به توبه از ميان نمىرود . و قومى گفته‌اند كه : توبهء او بر اين معلَّق و متوقف است كه خود را تكذيب كند .\r\nدر اخبار ما هم روايت شده شافعى هم آن را گفته ليكن مالك انس قبول توبه قاذف را محتاج به تكذيب خود ندانسته است .\r\nابو حنيفه گفته است : اگر قاذف بنده يا كنيز باشد چهل تازيانه واجب است ليكن اصحاب ما تساوى بنده و آزاد را در هشتاد تازيانه روايت كرده‌اند ظاهر عموم آيه هم تساوى را اقتضاء دارد . عمر بن عبد العزيز و قاسم بن عبد الرحمن نيز به تساوى گفته‌اند » « 1 » يعقوبى در ذيل وقعهء بنى المصطلق پس از اشاره به قضيهء افك و نزول برائت عائشه گفته است : « و جلد رسول الله حسّان بن ثابت و مسطح بن اثاثة و عبد الله بن ابىّ بن سلول « 2 » و هو * ( الَّذِي تَوَلَّى كِبْرَه ) * و حمنة بنت جحش اخت زينب » .\r\n\r\n","description":"","footnote":"\r\n« 1 » - از آن چه نقل شد زمان صدور چند حكم ديگر نيز دانسته مىشود از قبيل « حكم عدم قبول شهادت قاذف »\r\n« 2 » - در جايى ديگر به نظر نرسيده كه بر عبد اللَّه ابىّ هم حد جارى شده باشد از جهاتى هم اجرا حد بر او بعيد به نظر مىرسد . تامل و تحقيق شود .\r\n","page_name":" 293 ","page_number":320},
  {"content":"\r\n\r\nفريضهء حج\r\nبه طورى كه از برخى كتب استفاده مىشود در سال پنجم از هجرت احكامى ديگر نيز تشريع گرديده از آن جمله : كازرونى در المنتقى ، بنقل مجلسى ، پس از اين كه گفته است : « نزول آيه تيمم و حديث افك و ازدواج زينب بنت جحش بعد از غزوه بنى المصطلق در سال پنجم واقع گرديده » و پس از اين كه چنين افاده كرده است :\r\n« و هم در سال پنجم در ماه ذى الحجّة پيغمبر ( ص ) سوار شد كه بسوى غابه ( محلى بوده است در يك منزلى مدينه به راه شام ) برود از مركوب بيفتاد و ران راستش صدمه يافت پس پنج روز در خانه اقامت كرد و نماز نشسته مىگزارد » اين مضمون را آورده است :\r\n« و هم در آن سال فريضهء حج نزول يافت و پيغمبر ( ص ) آن را بى هيچ مانعى به تاخير انداخت چه در سال هفتم به قصد قضاء عمره از مدينه خارج گرديد و حج نكرد و در سال هشتم مكَّه را بگشود و در سال نهم حاجّ را به امارت ابو بكر به مكَّه فرستاد و در سال دهم خودش به مكَّه مشرف گرديد » .\r\nمحقّق حلَّى در كتاب « المعتبر » چنين افاده كرده است « حجّة الاسلام بطور مضيّق واجب مىگردد . مالك و اصحاب ابى حنيفه نيز همين عقيده را دارند . شافعى آن را واجب موسّع مىداند چه فريضهء حجّ در سال ششم از هجرت نزول يافته و اخر النّبيّ صلَّى الله عليه و آله الحج إلى سنة عشرة ( ظ : السنة العاشرة ) من غير عذر . . » بهر جهت جمهور ارباب سير ، زمان صدور حكم حج را سال ششم دانسته و گفته‌اند آيهء * ( وَأَتِمُّوا الْحَجَّ وَالْعُمْرَةَ لِلَّه . . ) * الآية در آن سال نزول يافته ليكن گروهى اين عقيده را\r\n","description":"","footnote":"","page_name":" 294 ","page_number":321},
  {"content":"\r\nدرست ندانسته و گفته‌اند : حكم حج در سال نهم تشريع شده چه فتح مكَّه در سال هشتم بوده و اگر حكم وجوب پيش از آن صادر گشته بود بايد در سال هشتم اعمال حجّ انجام مىيافت در صورتى كه از سال نهم اين كار آغاز گرديده و در آن سال پيغمبر ( ص ) كسانى را كه مىخواسته‌اند به حج روند با يكى از اصحاب گسيل داشته است ليكن آن چه مسلم مىباشد اين است كه پيغمبر ( ص ) چون در سال ششم نتوانست به مكَّه وارد شود و بموجب پيمان و صلح با مشركان از نزديك مكَّه ، به مدينه برگشت در سال هفتم به استناد پيمان سال پيش در ماه ذى القعده به مكَّه مشرف شد و عمره را قضاء كرد و برخى از احكام مربوط به اين موضوع را ابلاغ فرمود .\r\nساختمان خانهء كعبه\r\nخانهء كعبه زمانى مديد پيش از اسلام محل عبادت مىبوده و چنان كه در قرآن مجيد تصريح شده از زمان حضرت ابراهيم اين بنا ساخته شده است قوله تعالى : * ( وَإِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَإِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ رَبَّنا وَاجْعَلْنا مُسْلِمَيْنِ لَكَ وَمِنْ ذُرِّيَّتِنا أُمَّةً مُسْلِمَةً لَكَ وَأَرِنا مَناسِكَنا وَتُبْ عَلَيْنا إِنَّكَ أَنْتَ التَّوَّابُ الرَّحِيمُ ) * « 1 » و آن بناء ، بر اساس عبادت بنا گرديده و حرم و مأمن و محل طواف و اعتكاف و ركوع و سجود مىبوده است .\r\nدر تفسير ابو الفتوح از عبد الله عباس روايت شده كه گفت : « چون خانهء خدا بيران ( ويران ) كردند با اساس ابراهيم عليه السلام رسيدند سنگى بيافتند بر آنجا نقش كرده‌اند بلغت عرب . راهبى بخواند مردى را از اهل يمن تا آن بخواند . نوشته بود : انا الله\r\n\r\n","description":"","footnote":"\r\n« 1 » - آيهء 121 از سورهء البقرة .\r\n","page_name":" 295 ","page_number":322},
  {"content":"\r\nذو بكَّة « 1 » حرمتها يوم خلقت السّماوات و الارض و الشّمس و القمر و يوم وضعت هذين الجبلين و حففتها بسبعة املاك حقّا « 2 » لا تزول حتى تزول جبالها ، مبارك لأهلها فى الماء و اللَّبن .\r\nنوشته بود من خداام خداوند مكه . حرام بكردم اين شهر در آن روزى كه آسمان و زمين آفريدم و آفتاب و ماه و آن روز كه اين كوهها بنهادم اينجا و هفت فرشتهء با استقامت را موكل كردم بر او و اين زائل نشود تا كوهها زائل نشود و بركت كردم اهل اين شهر را در آب و شير » از آيهء 119 و 120 از سورهء البقرة * ( وَإِذْ جَعَلْنَا الْبَيْتَ مَثابَةً لِلنَّاسِ وَأَمْناً وَاتَّخِذُوا مِنْ مَقامِ إِبْراهِيمَ مُصَلًّى وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَالْعاكِفِينَ وَالرُّكَّعِ السُّجُودِ وَإِذْ قالَ إِبْراهِيمُ رَبِّ اجْعَلْ هذا بَلَداً آمِناً وَارْزُقْ أَهْلَه مِنَ الثَّمَراتِ مَنْ آمَنَ مِنْهُمْ بِالله وَالْيَوْمِ الآخِرِ . . ) * نيز همين معانى مستفاد است چنان كه\r\n\r\n","description":"","footnote":"\r\n« 1 » - « ضحّاك و مورج گفته‌اند : مكه است ، و هما لغتان ، براى آن كه عرب ، معاقبه كند ميان باء و ميم فيقول و ما هو بضربة لازب و لازم . ابن شهاب گفت : بكّه زمين مسجد است و خانه و مكّه جملهء حرم است . بعضى ديگر گفته‌اند : مكّه نام شهر است و بكّه نام زمين خانه است و آنجا كه طوافگاه است سمّى بذلك لأنّ النّاس يتباكون فيه‌اى يزاحمون كه مردم در آنجا بر يكديگر زحمت كنند و در پيش يكديگر نماز كنند و پيش يكديگر بگذرند عبد اللَّه زبير گفت : براى آنش بكّه خوانده لأنّها تبكّ اعناق الجبابرة اى تدقّها و اما شهر را براى آن [ مكّه 
  ] خوانند كه آب در او اندك باشد من قول العرب « مكّ الفصيل و امتكّ » اذا امتصّ ما فى ضرع امه من اللبن » ( تفسير ابو الفتوح )\r\n« 2 » - در فروع كافى روايتى از حضرت صادق عليه السلام نقل شده كه پس از اين كه حضرت گفته است : « انّ قريشا لمّا هدموا الكعبة وجدوا فى قواعده حجرا فيه كتاب لم يحسنوا قرائته حتى دعوا رجلا فقرا فاذا فيه » عبارت منقول از ابن عباس را تا كلمهء « حقا » فرموده است .\r\n","page_name":" 296 ","page_number":323},
  {"content":"\r\nدر اين جمله * ( وَأَرِنا مَناسِكَنا ) * از آيهء 122 از همان سوره مراسم عبادى كه در آنجا انجام مىيافته و غرض از ايجاد خانه بوده آشكار مىباشد .\r\nو در آيهء 90 و آيهء 91 از سورهء آل عمران * ( إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَهُدىً لِلْعالَمِينَ فِيه آياتٌ بَيِّناتٌ مَقامُ إِبْراهِيمَ وَمَنْ دَخَلَه كانَ آمِناً وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * به سابقهء معبد بودن خانه و محترم بودن آن تصريح و هم در دنبالهء آن بوجوب پيروى از آداب و سنن ابراهيمى ، كه به جا آوردن حج و انجام دادن مناسك آن باشد ، حكم گرديده است و اين حكم ، در حقيقت ، همان است كه بناء خانه براى آن بوده و ابراهيم در هنگام بنا از خدا مىخواسته چنان كه در آيهء 113 از سورهء البقره ( پس از آياتى چند كه بناء و حرمت خانه و مستدعيات ابراهيم به آنها ياد شده ) مهمترين استدعاء ابراهيم به اين گونه تقرير گرديده * ( رَبَّنا وَابْعَثْ فِيهِمْ رَسُولًا مِنْهُمْ ) * « 1 » * ( يَتْلُوا عَلَيْهِمْ آياتِكَ وَيُعَلِّمُهُمُ الْكِتابَ وَالْحِكْمَةَ وَيُزَكِّيهِمْ إِنَّكَ أَنْتَ الْعَزِيزُ الْحَكِيمُ ) * و در آيهء متصل به آن نسبت به ملت ابراهيم و سنت احترام خانه به جملهء * ( وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه . . ) * به لطيفترين وجهى تائيد و تاكيد به عمل آمده است .\r\nو در آيهء 27 تا 31 از سورهء الحج * ( وَإِذْ بَوَّأْنا لإِبْراهِيمَ مَكانَ الْبَيْتِ أَنْ لا تُشْرِكْ بِي شَيْئاً وَطَهِّرْ بَيْتِيَ لِلطَّائِفِينَ وَالْقائِمِينَ وَالرُّكَّعِ السُّجُودِ وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ لِيَشْهَدُوا مَنافِعَ لَهُمْ وَيَذْكُرُوا اسْمَ الله فِي أَيَّامٍ مَعْلُوماتٍ عَلى ما رَزَقَهُمْ مِنْ بَهِيمَةِ الأَنْعامِ فَكُلُوا مِنْها وَأَطْعِمُوا الْبائِسَ الْفَقِيرَ ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ ) * باز تقدم عهد خانه و عتيق\r\n\r\n","description":"","footnote":"\r\n« 1 » - به همين دعوت ابراهيم و استدعايش ، اشارت است حديثى كه ابو الفتوح از عرباص بن ساريه سلمى از پيغمبر ( ص ) به اين عبارت روايت كرده است « انّي عند اللَّه لخاتم النبيين و انّ آدم لمجندل فى طينه و سوف أنبّئكم بتأويل ذلك : انا دعوة ابى ، ابراهيم ، و بشارة عيسى و رؤيا امّى انه خرج منها نور أضاءت به قصور الشّام » .\r\n","page_name":" 297 ","page_number":324},
  {"content":"\r\nبودن آن و لزوم توجه بپرستش خداى يگانه در آنجا ذكر شده است « 1 » .\r\nيكى از وجوه تفسير عتيق بودن خانه ، قدمت زمان و ديگرى ، كه با يكى از وجوه منقول در وجه تسميهء « بكَّه » مناسب مىباشد ، آزاد بودن آن است از شرور جبابره و ستمگران كه چون ستمگرى قصد تخريب آن مىكرده اگر از قصد خويش منصرف نمىگشته به هلاكت مىرسيده است .\r\nاز سعيد بن جبير روايت شده است كه گفت : « تبّع آمد خانهء كعبه ويران كند چون به « قديد » رسيد فالج پديد آمد او را . بزرگان لشكر بخواند و اطبا را ، گفتند :\r\nيا ملك ! اين خانه را خداوندى است كه هر كه او قصد اين خانه كند به بدى ، خداى او را باز دارد از آن مكروهى . اگر اينجا خواهى در رو و تجارتى كن و كارى كه ترا هست و آن را تعرض مكن به بدى . او بيامد و بفرمود تا خانه را كسوتى نيكو ساختند و در او پوشانيدند و اول كس كه خانه را كسوه كرد او بود و هزار اشتر قربان كرد و اهل حرم را مبرّت كرد و صلت داد . . »\r\n\r\n","description":"","footnote":"\r\n« 1 » - شايد از جملهء اول ، تقديم بناء اصلى خانه بر زمان ابراهيم نيز استشعار گردد چنان كه روايت منقول از ابن عباس بر اين تقدم ، صراحت داشت . فاضل مقداد چنين افاده كرده است : « مجاهد گفته : كه نخستين به اين خانه ، ابراهيم بوده و به اين استناد حسين گفته : ابراهيم نخستين كسى است كه حج گزارده ليكن اين دو گفته ضعيف مىباشد و حق اينست كه خانه پيش از زمان ابراهيم ساخته شده و محل عبادت بوده چنان كه در رواياتى نيز وارد شده است » آنگاه چند روايت بدين مفاد نقل كرده است .\r\n","page_name":" 298 ","page_number":325},
  {"content":"\r\nقضيهء اصحاب فيل نيز مشهور و در قرآن مجيد مسطور مىباشد « 1 » در رواياتى هم به قدمت خانه و قدمت عبادت آن تصريح شده است از جمله در فروع كافى از حضرت باقر ( ع ) روايت شده كه آن حضرت گفته است : « لم يزل بنو اسماعيل ولاة البيت يقيمون للنّاس حجّهم و امر دينهم يتوارثونه كابر عن كابر حتّى كان زمن عدنان بن ادد * ( فَطالَ عَلَيْهِمُ الأَمَدُ فَقَسَتْ قُلُوبُهُمْ ) * و فسدوا و احدثوا فى دينهم و اخرج بعضهم بعضا فمنهم من خرج فى طلب المعيشة و منهم من خرج كراهية القتال و فى أيديهم اشياء كثيرة من الحنفيّة من تحريم الامّهات و البنات و ما حرّم الله فى النّكاح الَّا انهم كانوا يستحلَّون امرأة الاب و ابنة الاخت و الجمع بين الاختين و كان فى أيديهم الحجّ و التّلبية و الغسل من الجنابة الا ما احدثوا فى تلبيتهم و فى حجّهم من الشّرك و كان فى ما بين اسماعيل و عدنان بن ادد ، موسى عليه السلام » بهر جهت در اين كه خانهء كعبه سالهايى دور و دراز پيش از ظهور اسلام مورد توجه و محل عبادت مردم جزيرة العرب بوده ترديدى نيست « 2 » و در اين كه\r\n\r\n","description":"","footnote":"\r\n« 1 » - آن قضيه چنان كه شيخ الطائفه ، و غير او ، متوجه شده و گفته‌اند : « از ادلهء واضحه و حجج لائحه بر خلاف اهل الحاد و منكران صانع مىباشد زيرا نسبت آن واقعه به طبيعت عدم الشعور امكان ندارد هر چند زلزله ها و بادها و خسفها ، و جز اينها ، از امورى كه خدا به آنها ملل و امم طاغيه را به هلاكت رسانده ، قابل تاويل باشد چه هجوم مرغهايى كه با خود سنگ برداشته باشند بر گروهى مخصوص بى آن كه يكى از آن گروه نجات يابد يا يكى از غير آن گروه رنج و آزار بيند از امور طبيعى نيست بلكه بطور قطع چنين عملى جز بارادهء صانعى دانا و حكيم امكان پذير نمىباشد و كسى نمىتواند اين قصه را بى اعتبار شمرد يا آن را انكار كند زيرا پيغمبر ( ص ) سورهء فيل را هنگامى بر اهل مكه قرائت كرده كه شنوندگان نسبت به آن واقعه ، عهدى قريب داشتند و بسيارى از شاهدان و ناظران آن واقعه زنده بودند و اگر آن چه پيغمبر ( ص ) در اين باره ياد كرده بى اصل و بر خلاف مشهود ايشان بود بىگمان به انكار مىپرداختند و همان را بزرگترين وسيله براى تكذيب ادعاء نبوت پيغمبر ( ص ) قرار مىدادند » .\r\n« 2 » - آلوسى ( سيد محمود شكرى آلوسى بغدادى متوفى 1270 ) ، در كتاب بلوغ الارب فى معرفة احوال عرب ، در ذيل « بيان ما كان العرب عليه من العبادات و الاعمال فى الجاهلية » اين مضمون را آورده است : « از جمله عبادات و اعمال اين كه ، اعراب جاهلى حج و عمره و احرام مىداشته‌اند هفت بار به دور خانه طواف مىكرده و حجر را لمس مىنموده و ميان صفا و مروه ، سعى مىكرده‌اند . ابو طالب گفته است :\r\n\r\nو اشواط بين المروتين إلى الصفا\r\nو ما فيهما من صورة و مخايل\r\n\r\nو تلبيه مىگفته جز اين كه در تلبيه شريك مىآورده و چنين تعبير مىكرده‌اند : « لبّيك اللَّهمّ لبّيك لا شريك لك الا شريك هو لك تملكه و ما ملك » در مواقف به وقوف مىپرداخته و هدى و رمى جمرات مىداشته‌اند .\r\nاز ابى مجلز روايت شده كه اهل جاهليت هر گاه مردى از ايشان احرام مىبست قلادهء از مو به گردن مىانداخت پس كسى به او متعرض نمىشد چون حج خويش را به پايان مىآورد قلاده‌اى از اذخر ( فريز ) به گردن مىافكند . و به قولى مرد قلاده‌اى از پوست درخت خرما به گردن خود يا به گردن شتر خود مىانداخت پس از هيچ كس پروا نمىداشت و كسى به او به هيچ وجه آزارى نمىرساند و متعرض نمىشد و از ابتكارات قريش اين بود كه راى حمس ( شدت ) را به ميان آوردند و به كار بستند و آن چنان بود كه مىگفتند : با فرزندان ابراهيم و داراى احترام و اولياء خانه و ساكنان حرم هستيم و هيچ يك از قبائل عرب قدر و منزلت ما را ندارند و هيچ كس آن چه را براى ما قائلست براى ديگرى قائل نيست پس ما نبايد چيزى از حل ( خارج حرم ) را مانند خود حرم احترام و تعظيم كنيم و گر نه عرب ما را خفيف خواهد شمرد و از احترام ما كم خواهد گذاشت از اين رو « وقوف به عرفه » و افاضهء از عرفه را ، با اين كه قبول داشتند كه از « مشاعر و حج » و از جملهء دين ابراهيم است ، ترك كردند و گفتند : اين وظيفه به عهدهء « اهل حل » يعنى كسانى كه در خارج حرم ساكن هستند مىباشد ليكن ما كه حمس يعنى اهل حرم هستيم شايسته نيست كه از حرم بيرون رويم و آن چه را در بيرون حرم است احترام گذاريم و تعظيم كنيم باز ابتكار و ابتداعى ديگر به كار بستند و آن چنان بود كه گفتند : اهل حرم ( حمس ) را ساختن كشك و روغن نشايد و هم نبايد به زير چادرهاى مويى بروند\r\nپس از آن باز ابتكار و بدعتى ديگر گذاشتند به اين گونه كه گفتند : اهل حل را نشايد از غذائى كه با خود از بيرون حرم آورده‌اند ، هنگامى كه بعنوان حج و عمره آمده‌اند ، بخورند و نخستين بارى كه مىخواهند خانه را طواف كنند نبايد جز در لباس خمس به طواف پردازند و اگر آن گونه لباس نيافتند و نداشتند بايد برهنه طواف كنند و اگر يكى از زن يا مرد ايشان جامهء حمس نمىداشت و با جامه‌اى كه از حل با خود داشته طواف مىكرد بايد پس از فراغ از طواف آن را به دور مىافكند و كسى حق نداشت ( نه خود او و نه ديگرى ) به آن جامه دست بزند و آن جامه را لقى مىناميدند »\r\n","page_name":" 299 ","page_number":326},
  {"content":"\r\nاصلى دينى و اساسى الهى مىداشته شبهه و ريبى نمىباشد جز اين كه اين امر دينى نيز ، مانند بسيارى از امور صحيح كه به مرور دهور رنگ اصلى و صحيح خود را از دست\r\n","description":"","footnote":"","page_name":" 300 ","page_number":327},
  {"content":"\r\nمىدهد « 1 » و به خرافات و موهومات مقرون مىگردد ، سالها قبل از اسلام بر اثر جهل مردم رنگ اصلى خود را از دست داده يعنى خانهء كعبه نيز از نتائج هوسرانى و وهم پرستى بشر مصون نمانده به طورى كه اين خانه كه اساسش بر توحيد و بنايش بر پرستش آفريده گار كل نهاده شده مدتها پيش از اسلام به كلى از هدف اساسى و مقصود اصلى انحراف يافت و كانون شرك و بت پرستى و مركز اصنام و هيكل اوثان گرديد .\r\nدين مقدس اسلام كه احياء كنندهء رسوم و احكام انبياء سلف و انشاء كنندهء دستورات و حقائق لازم براى خلف مىباشد و بويژه به ملت حنيفهء ابراهيمى توجهى خاص مىدارد اوضاع خانه را به حال سابق برگرداند و آن چه از احكام پيش براى امت ، صالح بوده تصويب و احكام و دستورهايى كه بحسب اوضاع و احوال ازمنهء بعد لازم مىشده به اهل اسلام تعليم فرمود پس حجرا بر مردم مسلمانى كه استطاعت داشته باشند واجب قرار داد و گفت * ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * و به آيهء شريفه * ( وَأَذِّنْ فِي النَّاسِ بِالْحَجِّ يَأْتُوكَ رِجالًا . . ) * كه به گفتهء حسن و جبّائى ، بنقل فاضل مقداد و غير او ، خطاب در آن آيه به پيغمبر ( ص ) مىباشد نه به ابراهيم ، چنان كه از ابن عباس نقل شده وجوب آن را تاكيد و تشديد فرمود .\r\n\r\n","description":"","footnote":"\r\n« 1 » - فخر الدين رازى در ذيل آيهء * ( يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَكُلُوا وَاشْرَبُوا وَلا تُسْرِفُوا\r\nالخ ( آيهء از سورهء الاعراف ) در « مسأله نخست » اين مضمون را آورده است : « ابن عباس گفت : قبائل عرب جاهلى به حال برهنگى خانه را طواف مىكردند : مردان در روز و زنان در شب . و عادت بر آن بود كه چون به مسجد منى مىرسيدند جامه ها را از تن مىافكندند و برهنه به مسجد درمىآمدند و مىگفتند : « ما در جامه هايى كه در آنها مرتكب گناه شده‌ايم طواف نمىكنيم » و برخى مىگفتند : اين كار را براى تفال به اين كه از گناهان برهنه و پاك كرديم انجام مىدهيم . زنان ايشان پارچه‌اى مىگرفتند و بر دوران مىآويختند تا خود را در برابر حمس يعنى قريش به پوشانند چه قريش آن كار را نمىكردند . و نماز را با جامه مىگزاردند و از طعام جز به اندازهء قوت نمىخوردند و چربى نمىخوردند پس چون اسلام آمد كسانى كه آن را پذيرفتند به پيغمبر ( ص ) گفتند : ما را شايسته تر است كه كار بدان منوال كنيم پس آيه نازل شد يعنى جامه ها به پوشيد و گوشت بخوريد و چربى بخوريد و آب بياشاميد و اسراف مكنيد » .\r\n","page_name":" 301 ","page_number":328},
  {"content":"\r\nفاضل مقداد چنين افاده كرده است « از حضرت صادق عليه السلام » روايت شده كه پيغمبر ( ص ) ده سال در مدينه بود و حج نگزارد تا اين آيه نزول يافت . پيغمبر ( ص ) فرمود تا منادى در ميان مردم ، ايذان و اعلام به حج كند پس خلقى بسيار از اعراب و غير ايشان و بيشتر از ثروتمندان از اهل مدينه فراهم آمدند و پيغمبر ( ص ) چهار روز به آخر ذو القعده مانده از مدينه خارج و بسوى مكه رهسپار شد » چون پيغمبر ( ص ) از تعليم اصل وجوب به پرداخت افعال و احكام آن را به مردم آموخت پس به آيهء 192 از سورهء البقرة چنين دستور داد * ( وَأَتِمُّوا الْحَجَّ وَالْعُمْرَةَ لِلَّه فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه فَمَنْ كانَ مِنْكُمْ مَرِيضاً أَوْ بِه أَذىً مِنْ رَأْسِه فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَسَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ وَاتَّقُوا الله وَاعْلَمُوا أَنَّ الله شَدِيدُ الْعِقابِ ) * و زمان آن را تعليم داد پس در آيهء 193 از سورهء البقره گفت :\r\n* ( الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ وَما تَفْعَلُوا مِنْ خَيْرٍ يَعْلَمْه الله وَتَزَوَّدُوا فَإِنَّ خَيْرَ الزَّادِ التَّقْوى وَاتَّقُونِ يا أُولِي الأَلْبابِ ) * و هم مشاعر و مناسك آن را در طى آياتى چند دستور داد آيهء 194 و آيهء 195 و آيهء 196 از سورهء البقرة * ( لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا الله عِنْدَ الْمَشْعَرِ الْحَرامِ وَاذْكُرُوه كَما هَداكُمْ وَإِنْ كُنْتُمْ مِنْ قَبْلِه لَمِنَ الضَّالِّينَ . ثُمَّ أَفِيضُوا مِنْ حَيْثُ أَفاضَ النَّاسُ وَاسْتَغْفِرُوا الله إِنَّ الله غَفُورٌ رَحِيمٌ . ) *\r\n* ( فَإِذا قَضَيْتُمْ مَناسِكَكُمْ فَاذْكُرُوا الله كَذِكْرِكُمْ آباءَكُمْ أَوْ أَشَدَّ ذِكْراً فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَما لَه فِي الآخِرَةِ مِنْ خَلاقٍ ) * و آيهء 199 از همان سوره\r\n","description":"","footnote":"","page_name":" 302 ","page_number":329},
  {"content":"\r\n* ( وَاذْكُرُوا الله فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى وَاتَّقُوا الله وَاعْلَمُوا أَنَّكُمْ إِلَيْه تُحْشَرُونَ ) * ، و آيهء 153 از همان سوره * ( إِنَّ الصَّفا وَالْمَرْوَةَ مِنْ شَعائِرِ الله فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْه أَنْ يَطَّوَّفَ بِهِما وَمَنْ تَطَوَّعَ خَيْراً فَإِنَّ الله شاكِرٌ عَلِيمٌ ) * و آيهء 33 و آيهء 37 و آيهء 38 از سورهء الحج * ( ذلِكَ وَمَنْ يُعَظِّمْ شَعائِرَ الله فَإِنَّها ) * « 1 » * ( مِنْ تَقْوَى الْقُلُوبِ ) * . . * ( وَالْبُدْنَ جَعَلْناها لَكُمْ مِنْ شَعائِرِ الله لَكُمْ فِيها خَيْرٌ فَاذْكُرُوا اسْمَ الله عَلَيْها صَوافَّ فَإِذا وَجَبَتْ جُنُوبُها فَكُلُوا مِنْها وَأَطْعِمُوا الْقانِعَ وَالْمُعْتَرَّ كَذلِكَ سَخَّرْناها لَكُمْ لَعَلَّكُمْ تَشْكُرُونَ ) * « 2 » * ( . لَنْ يَنالَ الله لُحُومُها وَلا دِماؤُها وَلكِنْ يَنالُه التَّقْوى مِنْكُمْ كَذلِكَ سَخَّرَها لَكُمْ لِتُكَبِّرُوا الله عَلى ما هَداكُمْ وَبَشِّرِ الْمُحْسِنِينَ ) * و آيهء 2 و 3 از سورهء المائده * ( يا أَيُّهَا الَّذِينَ آمَنُوا لا تُحِلُّوا شَعائِرَ الله وَلَا الشَّهْرَ الْحَرامَ وَلَا الْهَدْيَ وَلَا الْقَلائِدَ وَلَا آمِّينَ الْبَيْتَ الْحَرامَ يَبْتَغُونَ فَضْلًا مِنْ رَبِّهِمْ وَرِضْواناً وَإِذا حَلَلْتُمْ فَاصْطادُوا . . ) * و همچنين پاره‌اى از احكام و تكاليف را در آياتى ديگر از قبيل آيهء 96 از سورهء المائدة * ( يا أَيُّهَا الَّذِينَ آمَنُوا لا تَقْتُلُوا الصَّيْدَ وَأَنْتُمْ حُرُمٌ وَمَنْ قَتَلَه مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِه ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً . . ) * بيان فرموده است .\r\n\r\n","description":"","footnote":"\r\n« 1 » - « فالكناية فى قوله ( فانها ) تعود إلى التعظيمة . و يجوز ان تعود إلى الخصلة من التعظيم معناه ان تعظيم الشعائر من تقوى القلوب اى من خشيته » ( تفسير التبيان ) .\r\n« 2 » - « يحتمل ان يعود الضمير إلى التعظيم بمعنى الخلَّة فيرجع الكلام إلى قولنا و من يعظَّم شعائر اللَّه فان تلك الخلة منهم ، من تقوى القلوب اى ناشئة من تقوى قلوبهم . » ( تفسير غرائب القرآن نيشابورى )\r\n","page_name":" 303 ","page_number":330},
  {"content":"\r\nعلاوه بر اين تعليمات قولى در سالى كه پيغمبر ( ص ) به مكَّه مشرف شد ، همهء آداب و احكام حجرا بطور كامل به مسلمين تعليم فعلى و عملى فرمود .\r\nدر كتاب فروع كافى در باب « حجّ النبي صلَّى الله عليه و آله » چندين خبر صحيح راجع به كيفيت حج پيغمبر ( ص ) روايت كرده كه از آن جمله است حسنة ابن ابى عمير از معاوية بن عمار از حضرت صادق عليه السلام كه گفت : « انّ رسول الله اقام بالمدينة عشر سنين لم يحجّ ثم انزل الله ، عزّ و جلّ ، عليه * ( وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ) * فامر المؤمنين ان يؤذنوا بأعلى اصواتهم بأنّ رسول الله صلَّى الله عليه و آله يحجّ فى عامه هذا فعلم به من حضر المدينة و اهل العوالي و الاعراب و اجتمعوا الحجّ [ مع 
  ] رسول الله صلَّى الله عليه و آله و انما كانوا تابعين ينظرون ما يؤمرون به و يتبعونه او يصنع شيئا فيصنعونه فخرج رسول الله فى اربع بقين من ذى القعده فلما انتهى إلى ذى الحليفة زالت الشمس فاغتسل ثم خرج حتى اتى المسجد الَّذى عند الشّجرة فصلَّى فيه الظَّهر و عزم بالحجّ مفردا حتّى انتهى إلى البيداء عند الميل الأول . . الحديث » در اينجا بىمناسبت نيست يادآور گردد كه اگر مسلمين به اين حكم اسلامى چنان كه منظور شارع مقدس اسلام بود عنايت مىداشتند و اين فريضهء الهى را چنان كه شايسته و بايسته مىباشد به جاى مىآوردند و بتعبير لطيف قرآن * ( جَعَلَ الله الْكَعْبَةَ الْبَيْتَ الْحَرامَ قِياماً لِلنَّاسِ . ) * مردم به وظيفهء حقيقى خود در اين باره قيام و اقدام مىكردند روزگار اهل اسلام جز اين چنين بود كه هست بلكه وضع دنيا چنان شده بود كه بايد باشد و اكنون چنان نيست .\r\nشايد به همين معنى ناظر باشد روايتى حسنه كه كلينى در فروع كافى از عده‌اى از اصحاب از حضرت صادق ( ع ) به اين عبارت « لا يزال الدّين قائما ما قامت الكعبة » نقل كرده است .\r\n","description":"","footnote":"","page_name":" 304 ","page_number":331},
  {"content":"\r\nبديهى است منفعت و صلاح اهل مكه ، كه كانون وحى و مشرق رسالت و مطلع ارشاد و هدايت هست ، در اين حكم ، چنان كه ابراهيم خواسته و خدا مستجاب ساخته ، كه * ( رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَارْزُقْهُمْ مِنَ الثَّمَراتِ . . ) * ملحوظ و تامين گرديده و هم آبادى اقتصادى جزيرة العرب در نتيجهء ورود افراد بىشمار از اكناف و اصقاع جهان و اقامهء سوق و رواج صدور و ورود كالا بى شك از اين حكم مهم مستفاد مىگردد و از اين دو فائده بالاتر پرورش و تربيت اخلاقى و علمى نيز در نتيجهء اين حكم براى عموم مردمان آن حدود بحصول مىرسد چه بر اثر تماس با مردم بلاد مختلف و كشورهاى متمدن اگر طبق آداب و سنن اسلامى در تمام شئون رفتار مىشد اخلاق ساكنين و مجاورين ، معتدل و معلوماتى گوناگون براى ايشان حاصل مىگرديد از همه مهمتر نتيجهء عمومى اين موضوع مىباشد چه همه ساله در مركز وحى و اشراق ، مهد الهام و ارشاد گروهى از شرق و غرب جهان از شمال و جنوب زمين و در يك مجتمع كه بناء آن بر پايهء وارستگى و از خود گذشتگى و توجه به عوالم صفا و وفا و خدمتگزارى و اشتعال به انوار ملكوتى و روحانيت و خداپرستى و نوعخواهى ، برادرى و برابرى بلكه مواسات نهاده شده است به دور هم جمع مىگردند در چنان زمينى مقدس با چنان حالى پاك و مهذب ، در چنان وضعى سوخته جان و افروخته دل ، با هم آشنا و مرتبط بلكه يكتا و متحد مىشوند ، از اوضاع و احوال بلدان و ممالك هم مطلع و بر ضعف و قدرت خود واقف مىگردند ، راجع به ترقى و پيشرفت اجتماعى خود بحث مىكنند . در طرز دعوت و تبليغ اسلام و بسط و نشر عقائد حقه سخن مىرانند در دفاع از دشمن يك كشور شرقى ، مثلا ، كه دشمن مشترك مسلمين شرق و غرب و جنوب و شمالست ، با هم به مشاوره و مذاكره مىپردازند .\r\n","description":"","footnote":"","page_name":" 305 ","page_number":332},
  {"content":"\r\nو بالجمله در آن مجمع بين الملل عالى اسلامى كه از افراد بر جستهء اقاليم مختلفه و نواحى متباعد ، تحت حكومت حاكم على الاطلاق و در محل منتسب بذات مقدس او مؤتلف گشته در بارهء جميع شئون حيات و ممات ، اجتماع و انفراد ، ترقى و انحطاط سياست و اقتصاد ، صناعت و زراعت ، سوداگرى و تجارت ، دعوت و تبليغ ، هدايت و ترويج مذاكره به ميان مىآوردند ، پيشنهاد مىكنند ، رأى مىدهند ، در رفع نقائص و مصائب بلاد و مواطن خود بهم مساعدت مىكنند ، و از هم كمك مىگيرند ، و به واسطهء ارتباط كامل و اتحاد حقيقى و در نتيجهء وقوف بر اوضاع و احوال و اطلاع از همه شئون و مجارى همه امور در رفع عيوب هر جامعه و شهر و كشور اسلامى بذل جهد مىنمايند و همهء بلاد و اقاليم را ، با رعايت حفظ شئون متناسب با هر محل ، از جنبهء تعليم و تربيت اسلامى و ترقى و پيشرفت دنيوى و تكميل و تهذيب اخلاقى و روحى به يك صورت و يك شكل در مىآورند و تشكيلات متفرق از هم بى خبر را به منزلهء يك حكومت و يك روح و يك حقيقت قرار مىدهند و به اين وسيله زمام سيادت مطلقه جهان را بدست مىگيرند و حقيقت * ( لِيُظْهِرَه عَلَى الدِّينِ كُلِّه ) * را اظهار و آشكار مىدارند ، و با شرافت حقيقى و سعادت واقعى هم آغوش مىگردند .\r\nشايد جملهء * ( لِيَشْهَدُوا مَنافِعَ لَهُمْ وَ . . ) * كه در آغاز آيهء 29 از سورهء الحج آورده شده و از اين پيش نقل گرديد به آن چه از منافع حج اشاره شده ، يا به نظر برسد ، اشاره و ارشادى باشد .\r\nبايد متذكر بود ، چنان كه از رواياتى چند استفاده مىشود : پيغمبر ( ص ) پيش از هجرت نيز عمل حج به جا مىآورده است . كلينى در فروع كافى به اسنادش از عدهء اصحاب از عمر بن زيد روايت كرده كه گفته است : به حضرت صادق ( ع ) گفتم : آيا پيغمبر ( ص ) جز حجة الوداع حجى به جاى آورده است ؟ قال ( ع ) : « نعم عشرين حجة » در بحار از صحيح بخارى نقل كرده است كه « حجّ النّبي قبل النّبوة و بعدها لم يعرف عددها و لم يحجّ بعد الهجرة الَّا حجّة الوداع » و هم در بحار از جابر بن عبد الله انصارى نقل شده كه گفته است : « انّه ( ص ) حجّ ثلث حجج : حجّتين قبل الهجرة و حجّة الوداع » .\r\n","description":"","footnote":"","page_name":" 306 ","page_number":333},
  {"content":"\r\n\r\nنماز استسقاء\r\nچنان كه ارباب سير و اهل حديث آورده‌اند در سال ششم از هجرت در مدينه سالى خشك شد مردم مدينه نزد پيغمبر ( ص ) رفتند و گفتند : « قحط المطر و يبس الشّجر و هلكت المواشي و اسنّت « 1 » الناس فاستسق لنا ربّك ، عزّ و جلّ ، » پيغمبر ( ص ) روزى را نام بر دو گفت در آن روز بياييد و صدقاتى با خود بياوريد . چون آن روز رسيد پيغمبر ( ص ) با مردم از شهر بيرون شدند . پيغمبر ( ص ) با سكينه و وقار مخصوص به خود به راه افتاد تا به مصلَّى رسيدند .\r\nپيغمبر ( ص ) از پيش بايستاد و دو ركعت نماز ، كه بطور جهر قرائت مىكرد ، بخواند و چنان كه در نماز عيدين معمول مىداشت در ركعت اول ، « فاتحة الكتاب » و سورهء « الاعلى » و در ركعت دوم « فاتحة الكتاب » و سورهء « الغاشيه » بخواند . چون از نماز فارغ يافت رو بسوى مردم برگشت و رداء خود را پشت و رو كرد و زانوها را بلند داشت و دستها را برافراشت و تكبير گفت و دعاء استسقاء را ( اللَّهمّ اسقنا و اغثنا مغيثا . . تا آخر آن دعا ) ، كه در بحار و غير آن آورده شده ، بخواند . انس كه راوى اين واقعه مىباشد گفته است : هنوز بر جاى بوديم كه ابرهاى پراكنده در آسمان پديد آمد و بهم نزديك گشت و باران سرازير شد .\r\nهفت شبانه روز اين باران ادامه يافت پس مسلمين به حضور پيغمبر ( ص ) آمدند و گفتند : ادامهء باران به زراعت و ساختمانها زيان مىرساند خداى را بخوان كه آن را منقطع سازد . پيغمبر ( ص ) از اين سرعت ملال مردم به خنده افتاد آنگاه دستهاى خود را بلند كرده و گفت « اللَّهمّ حوالينا « 2 » و لا علينا اللَّهمّ على رؤس الظَّراب « 3 » و منابت الشّجر و بطون الأودية\r\n\r\n","description":"","footnote":"\r\n« 1 » - اى دخلوا فى السنة و هى القحط .\r\n« 2 » - اى امطر حوالينا و لا تمطر علينا . در پيراهن ما به باران نه بر ما .\r\n« 3 » - جمع ظرب ( بر وزن كتف ) كوههاى كوچك .\r\n","page_name":" 307 ","page_number":334},
  {"content":"\r\nو ظهور الآكام » پس باران از شهر انقطاع يافت . و بروايتى پس از خنده گفت :\r\n« للَّه درّ ابى طالب . لو كان حيّا قرت عيناه من الذي ينشدنا قوله ؟\r\nپس على بن ابى طالب به پاى خاست و گفت : يا رسول الله كانك اردت :\r\n\r\nو ابيض يستسقى الغمام بوجهه\r\nثمال « 1 » التيامى عصمة للأرامل\r\nيلوذ به الهلاك من آل هاشم\r\nفهم عندهم فى نعمة و فواضل\r\nكذبتم و بيت الله يبزى « 2 » محمّد\r\nو لمّا نقاتل دونه و نناضل\r\nو نسلم حتى نصرع حوله\r\nو نذهل عن آبائنا و حلائل\r\n\r\nپيغمبر ( ص ) فرمود آرى همين اشعارش منظورم بود آنگاه مردى از قبيلهء « كنانه » برخاست و گفت :\r\n\r\nلك الحمد و الشكر ممّن شكر\r\nسقينا بوجه النبيّ المطر\r\nدعا الله خالقه دعوة\r\nاليه « 3 » و امتحض منه البصر\r\nفلم يك الا كالقا « 4 » الرّدا\r\nو اسرع حتى رأينا المطر\r\nدفاق العزائل جمّ البعاق « 5 »\r\nاغاث به الله عليا مضر\r\nو كان كما قال عمّه\r\nابو طالب ابيض ذو غرر\r\nبه الله يسقى بصوب الغمام\r\nو هذا العيان لذاك الخبر\r\nفمن يشكر الله يلقى المزيد\r\nو من يكفر الله يلقى الغير\r\n\r\nفقال رسول الله : « إن يك شاعر احسن فقد احسنت »\r\n\r\n","description":"","footnote":"\r\n« 1 » - بر وزن جبال مراد پناه و ملجأ يا اطعام كنندهء در زمان سختى مىباشد .\r\n« 2 » - مقهور و مغلوب بشود .\r\n« 3 » - مرجع ضمير ، غيث يا انزال غيث مىباشد .\r\n« 4 » - به قصر براى ضرورت شعر .\r\n« 5 » - دفاق باران فراوان و ريزنده . عزايل مقلوب « عزالى » كه جمع « عزلاء » و بمعنى دهان مشك است مىباشد . بعاق بر وزن بزاق ابرى كه سخت ريزنده باشد .\r\n","page_name":" 308 ","page_number":335},
  {"content":"\r\n\r\nحكم ظهار\r\nظهار در اصل لغت از ظهر كه بمعنى عون و يارى مىباشد مشتق است چنان كه ابو نصر فراهى گفته است : « نصر و عون و مظاهرت يارى » ليكن بحسب اصطلاح فقهى عبارت است از اين كه مردى زن خود را به پشت مادر يا يكى از محارم ديگر ( هم چون دختر و خواهر ) يا به سائر اعضاء آنان ( به گفتهء جمعى از فقهاء ) تشبيه كند و بتعبير شرعى بگويد « أنت علىّ كظهر امّى » پيش از اسلام در عرب جاهلى ظهار ، متداول و معمول بوده ليكن آن را به منزلهء طلاق به كار مىبرده‌اند يعنى طلاق را بدين وسيله و تعبير انجام مىداده‌اند .\r\nدر سال ششم از هجرت زنى به نام خوله ( يا جميله ) دختر خويلد ( يا تغلب يا ثعلبه يا صامت يا ديلم باختلاف اقوال ) كه زن اوس بن صامت و دختر عم او بوده به حضور پيغمبر ( ص ) مشرف شده و اظهار داشته كه شوهر وى به او گفته است : « أنت عليّ كظهر امّى » و هم پس از آن گفته است كه : بدين عبارت طلاق وقوع يافته و بر وى حرام گرديده است . پس بر اثر مراجعهء اين زن و سؤال مكرر او چهار آيهء اول سورهء « مجادله » نزول يافته و حكم جاهليت به حكم اسلامى تبديل يافته است . قوله تعالى * ( قَدْ سَمِعَ الله قَوْلَ الَّتِي تُجادِلُكَ فِي زَوْجِها وَتَشْتَكِي إِلَى الله وَالله يَسْمَعُ تَحاوُرَكُما إِنَّ الله سَمِيعٌ بَصِيرٌ الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلَّا اللَّائِي وَلَدْنَهُمْ وَإِنَّهُمْ لَيَقُولُونَ مُنْكَراً مِنَ الْقَوْلِ وَزُوراً وَإِنَّ الله لَعَفُوٌّ غَفُورٌ وَالَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِه وَالله بِما تَعْمَلُونَ خَبِيرٌ فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً ذلِكَ لِتُؤْمِنُوا بِالله وَرَسُولِه وَتِلْكَ حُدُودُ الله وَلِلْكافِرِينَ عَذابٌ أَلِيمٌ ) * .\r\n","description":"","footnote":"","page_name":" 309 ","page_number":336},
  {"content":"\r\nدر تفسير التبيان و در كنز العرفان و در بحار و در تفسير ابو الفتوح و غير اينها اين قضيه به يك مضمون آورده شده است و در اينجا ، به همان مناسبت فارسى بودن تفسير ابو الفتوح كه در مواقع ديگر هم رعايت مىگرديده ، و در اين اوراق كه پارسى است از آن نقل مىشده ، آن قضيه را كه سبب صدور اين حكم فقهى و منشاء نزول اين آيات شريفه شده از آنجا به عين عبارت نقل مىكنيم :\r\n« . . گفتند سبب آن بود كه او زنى به جمال ، نيكو اندام ، بود يك روز نماز مىكرد شوهرش در او مىنگريد شهوت بر او غالب شد چون از نماز فارغ شد خواست تا با او خلوت كند منع كرد او را و ابن اوس مردى بود تيز و در او حدّتى بود زن را گفت : « أنت علىّ كظهر امّى » تو بر من چون پشت مادرى . آنگه پشيمان شد بر آن چه گفته بود . و ظهار و ايلاء از طلاق اهل جاهليت بودى . آنگه زن را گفت : گمان من چنان است كه تو بر من حرامى . گفت : برو از رسول صلَّى الله عليه و آله و سلَّم بپرس . گفت : شرم مىدارم كه اين از رسول صلَّى الله عليه و آله و سلَّم بپرسم . گفت : رها كن تا من بپرسم . گفت : برو و بپرس پس زن بيامد و رسول صلَّى الله عليه و آله و سلَّم در حجرهء عائشه بود و سر مىشست . زن بيامد و گفت :\r\nيا رسول الله بفرماى دانستن كه شوهر من اوس بن صامت مرا به زنى گرفت و من جوان بودم و مرا مال بود و خويشان بودند اكنون چون مال من بخورد و جوانى به پيرى بدل شد و مرا خويشان نماندند ظهار كرد از من و اكنون پشيمان است هيچ تدبيرى باشد در اين كار ما را ؟ رسول صلَّى الله عليه و آله و سلَّم گفت : تو حرام شدى بر او . گفت : يا رسول الله به خدايى كه ترا به حق فرستاد كه او پدر فرزندان من است و دوستترين مردمان است بر من . رسول صلَّى الله عليه و آله و سلَّم گفت : اگر چنين است تو بر وى حرامى . گفت :\r\nيا رسول الله به خدايى كه ترا به حق فرستاد ذكر طلاق نكرد . گفت : حرامى بر وى . او گفت :\r\nاشكو إلى الله فاقتى و وحدتى » شكايت با خداى مىكنم حاجت و تنهايى خود را و طول\r\n","description":"","footnote":"","page_name":" 310 ","page_number":337},
  {"content":"\r\nصحبت با وى و آن كه او پدر فرزندان من است . رسول صلَّى الله عليه و آله و سلَّم گفت :\r\nاز ظاهر شرع تو بر وى حرامى و خداى در باب تو چيزى نفرستاد و باشد كه بفرستد و هر كه رسول صلَّى الله عليه و آله و سلَّم گفتى : تو بر وى حرامى . او گفتى : « اشكو إلى الله فاقتى و شدة حالى اللَّهمّ انزل على لسان نبيّك ما فيه خلاصى و راحتى » بار خدايا فرو فرست بر زبان پيغمبرت آن چه راحت و خلاصى من در آن باشد . و آن اول ظهار بودى در اسلام .\r\nتا چون آن حال مىرفت عائشه سر رسول صلَّى الله عليه و آله و سلم مىشست يك نيمه بشسته بود و نيمهء ديگر تمام ناشسته كه آيت آمد به رسول صلَّى الله عليه و آله و سلم * ( قَدْ سَمِعَ الله قَوْلَ الَّتِي تُجادِلُكَ فِي زَوْجِها . . ) * خداى شنيد قول آن زن كه با تو مجادله و مناظره مىكند در باب شوهرش و حال خود با خداى شكايت مىكند . . آنگه حكم ظهار در ديگر آيت پيدا كرد گفت : « * ( الَّذِينَ يُظاهِرُونَ . . ) * الآيه » « چون رسول صلَّى الله عليه و آله و سلم از شنيدن وحى فارغ شد كس فرستاد و شوهر او را بخواند ، اوس بن الصامت و آيات بخواند بر وى . . آنگه رسول صلَّى الله عليه و آله و سلم اوس را گفت : توانى تا برده آزاد كنى ؟ گفت : يا رسول الله مال من اندك است و برده گرانست . رسول صلَّى الله عليه و آله و سلم گفت : تا دو ماه پيوسته روزه دارى ؟ گفت :\r\nيا رسول الله من اگر روزى يك يا دو بار چيزى نخورم ضعيف شوم و چشمم تاريك شود .\r\nگفت : توانى تا شصت مسكين را طعام دهى ؟ گفت : لا و الله يا رسول الله الا كه تو مرا بر آن يارى دهى . رسول صلَّى الله عليه و آله و سلم گفت : من ترا يارى دهم به پانزده صاع و دعا كنم تا خداى تعالى ترا بركت دهد آنگه پانزده صاع بفرمود تا به او دادند و كار ايشان فراهم آمد . . » در كنز العرفان ، در فائدهء نهم ، كه در ذيل آيات مربوط به ظهار آورده ، پس از نقل حكم كفّاره ، به ترتيبى كه از ابو الفتوح حكايت شده ، و اعتذار اوس از آزاد ساختن بنده و گرفتن روزه و اطعام مساكين و گفتن او كه خودش از همهء مساكين نيازمندتر است\r\n","description":"","footnote":"","page_name":" 311 ","page_number":338},
  {"content":"\r\nچنين افاده كرده است « پس پيغمبر ( ص ) بخنديد و او را به استغفار بفرمود و رجوع به زن را بوى اجازت داد . و در اين قضيه دلالتى است بر اين كه با عجز از كفّاره ، استغفار جايگزين مىگردد و بازگشت بزن مباح مىشود و اين حكم را تائيد مىكند روايتى موثق از عمار از حضرت صادق ( ع ) كه « إنّ الظَّهار اذا عجز صاحبه عن الكفّارة فليستغفر ربّه و لينو أن لا يعود فحسبه بذلك كفّارة » برخى از اصحاب ما گفته‌اند : هر گاه نتوانست شصت مسكين اطعام كند بايد هيجده روز روزه بگيرد برخى ديگر روزهء هيجده روزه را بر اطعام مقدم داشته و به آن اكتفا كرده‌اند ليكن اولى آنست كه با عجز از خصال كه در كتاب بدانها تنصيص شده به استغفار انتقال يابد و بر آن اقتصار رود » از آن چه گفته شد زمان صدور حكم « ظهار » و ترتيب كفارهء آن و سبب نزول معلوم گرديد .\r\n","description":"","footnote":"","page_name":" 312 ","page_number":339},
  {"content":"\r\n\r\nحكم ايلاء\r\nايلاء كه مصدر باب افعال است در لغت بمعنى سوگند و ريشه و اصل آن « اليّة » مىباشد چنان كه شاعر گفته است : « عليّ اليّة و صيام شهر . . » و جمع آن « ألايا » و « اليّات » مىآيد چنان كه « عشيّه » بر « عشايا » و « عشيّات » جمع بسته مىشود و در معنى اين مادّه « تقصير » معتبر و مأخوذ است چنان كه گفته مىشود : « فلان لا يألو جهدا » يعنى در كوشش تقصير و كوتاهى نمىكند و بمعنى سوگند هم از همين راه به كار مىرود چه سوگند هم براى انكار و نفى تقصير مىباشد و در اصطلاح فقهى بتعبير صاحب رياض ، عبارت است از « الحلف على ترك و طى الزوجة الدائمة المدخول بها ، قبلا ، او مطلقا ، ابداء او مطلقا من غير تقييد به زمان ، او به ، مع زيادته على اربعة اشهر ، للإضرار بها » گر چه زمان صدور حكم ايلاء كاملا روشن نيست و آيات مربوط ، به آن را كه در زير آورده مىشود شأن نزولى خاص معلوم نمىباشد ليكن چون با « ظهار » از لحاظ اين كه سابقهء جاهلى مىداشته و به منزلهء طلاق مىبوده مشابهت دارد از اين رو و اين حكم پس از حكم « ظهار » در اينجا آورده شد .\r\nابو الفتوح گفته است : « قتاده گفت ايلاء ، طلاق اهل جاهليت بود . سعيد مسيّب گفت : من ضرار اهل الجاهلية بود چون مرد زنى داشتى كه با او خوشش نبودى و نخواستى كه شوهر ديگر كند سوگند خوردى كه با او نزديكى نكند او را رها كردندى نه بيوه بودى و نه شوهر دار . اين چنين مىكردند در جاهليت و اسلام و اين اضرارى بود كه مىكردند به زنان . حق تعالى اين آيه فرستاد و آن را اجلى مضروب پيدا كرد گفت :\r\n* ( لِلَّذِينَ يُؤْلُونَ مِنْ نِسائِهِمْ ) * و در مصحف عبد الله مسعود چنين است « للَّذين آلوا من نسائهم » و در قرائت عبد الله عباس چنين آورده « للذين يقسمون من نسائهم »\r\n","description":"","footnote":"","page_name":" 313 ","page_number":340},
  {"content":"\r\nدر قرآن مجيد در بارهء حكم ايلاء آيهء 226 و آيهء 227 از سورهء البقره نزول يافته است * ( لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ الله غَفُورٌ رَحِيمٌ وَإِنْ عَزَمُوا الطَّلاقَ فَإِنَّ الله سَمِيعٌ عَلِيمٌ ) * بموجب اين آيات ، اين حكم فقهى دانسته شد كه طلاق به ايلاء واقع نمىشود بلكه به عبارتى خاص نيازمند است .\r\n","description":"","footnote":"","page_name":" 314 ","page_number":341},
  {"content":"\r\n\r\nحكم لعان\r\nگر چه به طورى كه هم اكنون دانسته خواهد شد حكم لعان در سال نهم صدور يافته و از آن پيش احكامى ديگر از قبيل حكم نماز كسوف صادر و ابلاغ گرديده و بحسب آن چه در اين اوراق منظور و معمول بوده بايد تقدم و تأخر سنوات صدور احكام رعايت شود ليكن در خصوص اين مورد بر خلاف آن رويه اين حكم را ، كه با ايلاء و ظهار مناسبتى دارد و فقهاء هم در كتب خود آنها را پشت سر هم مىآورند ، مقدم داشته و در اينجا نقل مىكنيم :\r\nلعان در لغت بمعنى دور كردن و مطرود ساختن مىباشد و در اصطلاح فقهى بتعبير كنز العرفان ، عبارت است از « مباهلة بين الزّوجين سببها قذف الرجل امرأته بالزنا مع دعوى المشاهدة و عدم البيّنة او نفى ولد ولد على فراشه مع شرائط الحاقه به » اين چهار آيهء ( آيهء 6 تا 10 ) از سورهء النّور * ( وَالَّذِينَ يَرْمُونَ أَزْواجَهُمْ وَلَمْ يَكُنْ لَهُمْ شُهَداءُ إِلَّا أَنْفُسُهُمْ فَشَهادَةُ أَحَدِهِمْ أَرْبَعُ شَهاداتٍ بِالله إِنَّه لَمِنَ الصَّادِقِينَ وَالْخامِسَةُ أَنَّ لَعْنَتَ الله عَلَيْه إِنْ كانَ مِنَ الْكاذِبِينَ وَيَدْرَؤُا عَنْهَا الْعَذابَ أَنْ تَشْهَدَ أَرْبَعَ شَهاداتٍ بِالله إِنَّه لَمِنَ الْكاذِبِينَ وَالْخامِسَةَ أَنَّ غَضَبَ الله عَلَيْها إِنْ كانَ مِنَ الصَّادِقِينَ ) * در بارهء لعان نازل و اين حكم فقهى صادر گرديده است .\r\nدر سبب صدور اين حكم چنين گفته‌اند كه : پس از نزول آيهء 4 و 5 از سورهء النّور * ( وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً وَلا تَقْبَلُوا لَهُمْ شَهادَةً أَبَداً وَأُولئِكَ هُمُ الْفاسِقُونَ إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ الله ) *\r\n","description":"","footnote":"","page_name":" 315 ","page_number":342},
  {"content":"\r\n* ( غَفُورٌ رَحِيمٌ ) * « 1 » يكى از اصحاب ( سعد بن معاذ يا سعد بن عبادة يا عاصم بن عدى انصارى ) كه مردى بسيار غيور مىبوده به طورى كه هيچ زنى جز بكر نگرفته و هيچ زنى را از خود طلاق نگفته بوده گفته است : يا رسول الله من اعتراف دارم كه اين حكم الهى حق است ليكن سخت در شگفتم كه چه بايد كرد « اگر من از خانهء خود در آيم مردى را يابم كه بر شكم زن من خفته و در ميان ران او شده او را ببخشايم و نرنجانم تا بروم و چهار گواه بگيرم چون بطلب چهار گواه روم او پرداخته و رفته اگر آن چه ديده باشم و بگويم هشتاد تازيانه بر من زنند » در اين سخنان بودند كه پسر عمى از سعد به نام هلال بن اميّه رسيد و گفت : از نخلستان به خانهء خود اندر شدم زن خود را با مردى شريك بن سحماء خفته يافتم و به چشم خود زشت كارى ايشان ديدم . پيغمبر ( ص ) را اين حالت متغير ساخت و هلال باز تاكيد كرد كه گر چه نقل اين حكايت ترا ناخوش و ناپسند است ليكن من آن را به چشم و گوش خود دريافتم انصار از اين كه بر هلال حد قذف جارى گردد بيمناك بودند و « گفتند : ما را محنت افتاد و به آن چه سعد گفت در افتاديم اكنون هلال را حد بزنند و گواهى او نيز قبول نباشد . اين كارى عظيم است » در اين ميان حال نزول وحى بر پيغمبر ( ص ) رخ داد و آيات ملاعنه كه در بالا آورده شده نزول يافت و انصار و هلال و اصحاب از اين گشايش كه پيش آمد شكفته شدند پيغمبر ( ص ) صلَّى الله عليه و آله و سلم فرمود « زن را حاضر ساختند او گفتهء شوهر خود هلال را تكذيب كرد » پيغمبر گفت : « خداى داند كه از شما دو يكى دروغ زن است هلال گفت : كه من صادقم » پيغمبر ( ص ) به هلال گفت : « براى ملاعنه حاضرى ؟ گفت : بفرماى پيغمبر ( ص ) زن و شوهر را در جلو رو به قبله بداشت و نخست به هلال گفت : بگو : « اشهد با لله انى لمن الصادقين » پس هلال چهار بار پشتا پشت اين سوگند بخورد\r\n\r\n","description":"","footnote":"\r\n« 1 » - قذف گاهى به اين طور است كه كسى زن شخص ديگر را به فاحشه نسبت دهد و گاهى به اين كيفيت كه زن خود را بدان نسبت دهد اين آيات چنان كه در ذيل « حد قذف » گفته شد در زمينهء معنى اولست كه چهار شاهد تكميل نباشد و ملاعنه در زمينهء طور دوم .\r\n","page_name":" 316 ","page_number":343},
  {"content":"\r\nو پنجم بار رو به او كرد رسول ، و گفت : « يا هلال اتّق الله » از خداى بترس كه عذاب دنيا خوارتر از عذاب آخرت است و عذاب خداى سختتر است از عذاب آدميان و اگر ترا چيزى بر اين حمل كرده است باز آى و توبه كن كه اين نوبت پنجم موجب عذاب لعنت است بر دروغ زن » هلال راست گويى خود را تائيد و تاكيد كرد پس پيغمبر ( ص ) گفت : بگو :\r\n« لعنت خداى بر او باد اگر دروغ مىگويد » هلال اين بگفت .\r\n« پس از آن پيغمبر صلَّى الله عليه و آله و سلَّم زن او را گفت : چه گويى آيا سوگند ياد مىكنى ؟ گفت : آرى . گفت : چهار بار بگو : « اشهد با لله انه لمن الكاذبين » چون اين را چهار بار بگفت پيغمبر ( ص ) زبان به اندرز و پند بگشاد و او را از رسوايى و عذاب آخرت كه از رسوايى و عذاب دنيا سختتر است بيم داد و خشم خداى را كه پس از گفتن بار پنجم ، اگر دروغ گويد ، مستوجب خواهد شد بوى يادآورى كرد . زن ساعتى به انديشه فرو رفت و با خود گفت : نبايد قوم خود را رسوا كنم پس گفت : غضب خداى بر او باشد اگر شوهرش راست گويد . » آنگاه پيغمبر ( ص ) حكم كرد كه آن زن و شوهر از هم جدا شوند و بچه به هلال نسبت داده نشود و زن را نيز سرزنش نكنند .\r\nدر سبب نزول آيات مربوط بلعان و صدور حكم آن گر چه به طورى كه اشاره شد اشخاصى مختلف نام برده شده‌اند ليكن آن چه از همهء آنها استفاده مىشود اين است كه پس از نزول آيهء قذف سخنانى به ميان آمده گوينده هر كه بوده : سعد معاذ يا سعد عباده يا عاصم بن عدى انصارى ؟ و تصادف را در همان هنگام قضيه‌اى ميان زن و شوهرى رخ داده خواه هلال و زنش خوله بوده يا عويمر و زنش خوله دختر قيس و حكم لعان به مناسبت اين قضيه صدور يافته و پيغمبر ( ص ) آن را ابلاغ فرموده و به موقع اجراء گذارده است .\r\nبهر حال اين قضيه در سال نهم هجرى وقوع يافته و اين حكم فقهى در آن تاريخ صادر شده است .\r\n","description":"","footnote":"","page_name":" 317 ","page_number":344},
  {"content":"\r\nمجلسى ، در بحار ، از تفسير على بن ابراهيم قمى نقل كرده كه اين مضمون را گفته است :\r\n« چون پيغمبر ( ص ) از غزوهء تبوك برگشت عويمر بن ساعدهء « 1 » عجلانى كه از طايفهء انصار بود نزد پيغمبر ( ص ) مشرف شد و گفت زن من با شريك بن سمها نزديكى كرده و از او آبستن شده است پيغمبر ( ص ) چهره از او برگردانيد . . تا آخر قصه » و هم مجلسى در باب « قدوم الوفود على رسول الله » از المنتقى تاليف كازرونى در سياق حوادث سال نهم قضيه را به تفصيل آورده و شريك بن سمها ضبط كرده است .\r\n\r\n","description":"","footnote":"\r\n« 1 » - در برخى از كتب سيره به جاى عدى كه در كتب تفسير آمده و به جاى ساعده كه در اين عبارت آمده حارث ضبط شده است .\r\n","page_name":" 318 ","page_number":345},
  {"content":"\r\n\r\nزنا و حدّ آن\r\nخالى از مناسبت نيست كه در اينجا حكم زنا و حد آن نيز ياد گردد . گر چه تاريخ صدور اين حكم بطور تحقيق معلوم نيست و به همين جهت تا كنون در اين اوراق آورده نشده ليكن به طورى كه از بعضى از عبارات ، كه آورده خواهد شد ، استفاده مىشود آيات مربوط به اين حكم در همان اوائل هجرت نزول يافته و چنان كه در طى دورهء صدور « از بعثت تا هجرت » دانسته شد شايد حكم حرمت زنا در همان زمان توقف در مكَّه صادر شده باشد و آن چه در مدينه در اوائل هجرت يا بعد در اين زمينه نازل و صادر گرديده نسبت به اصل حكم از قبيل تأكيد و تصريح باشد و نسبت به حد آن بعنوان ابلاغ و تاسيس .\r\nبهر جهت در بارهء حكم زنا و طريق اثبات آن و بيان حد آن آياتى در قرآن مجيد آورده شده كه برخى از آنها در مواردى از اين پيش نقل گرديده و اينك در اينجا نيز آياتى چند ياد مىگردد :\r\n1 - آيهء 19 از سورهء النساء * ( وَاللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ الله لَهُنَّ سَبِيلًا ) * فاضل مقداد پس از اين كه مراد به « فاحشه » و نصاب شهادت را بيان كرده چنين افاده نموده است : « گفته شده كه مراد به * ( فَأَمْسِكُوهُنَّ فِي الْبُيُوتِ ) * حفظ زنان و نگهدارى ايشانست از تجديد عمل زشت ، ليكن اكثر برآنند كه اين حكم بر وجه حد زنا مىباشد و در آغاز اسلام حكم حد بر اين وجه بوده تا آيهء حد تازيانه نزول يافته و اين حكم نسخ گرديده است .\r\n2 - آيه 20 از سورهء النساء * ( وَالَّذانِ يَأْتِيانِها مِنْكُمْ فَآذُوهُما فَإِنْ تابا وَأَصْلَحا فَأَعْرِضُوا عَنْهُما إِنَّ الله كانَ تَوَّاباً رَحِيماً ) * .\r\n","description":"","footnote":"","page_name":" 319 ","page_number":346},
  {"content":"\r\nشيخ الطائفه و فاضل مقداد ، و غير اين دو ، از ابو مسلم ، محمد بن بحر اصفهانى نقل كرده‌اند كه در تفسير خود در معنى * ( الَّذانِ يَأْتِيانِها ) * گفته است : « هما الرجلان يخلوان بالفاحشة بينهما » ليكن اكثر بر آنند كه مراد از آن زناى مرد است با زن .\r\nبهر حال در اين آيه حد فاحشه به آزار و اذيت مقرر گرديده است .\r\nدر تعليل اين كه چگونه از حكمى اشدّ ( امساك و حبس ) كه در آيهء نخست معين شده به حكمى اخفّ ( آزار و اذيت ) كه در اين آيه مىباشد تنزل به عمل آمده شيخ الطائفه سه وجه نقل كرده است :\r\nالف - اين كه آن آيه كه بر حكم اذيت ، مشتمل مىباشد در مرحلهء نزول مقدم بوده و در مرحلهء تلاوت مؤخر قرار داده شده به اين معنى كه نخست حكم اذيت و پس از آن حكم حبس نزول يافته و آنگاه حبس هم به تازيانه و رجم منسوخ گرديده و اين اعتقاد و قول حسن بصرى است .\r\nب - اين كه اين آيه در بارهء خصوص دو بكر و آيهء پيش در بارهء خصوص دو ثيّب است و اين اعتقاد و گفتهء سدّى مىباشد .\r\nج - اين كه اين آيه ناسخ آيهء نخست باشد و اين قول را فرّاء گفته است .\r\nبنا به آن چه از ابو مسلم نقل شد اين آيه را مفادى ديگر ، غير از آن چه از آيهء اول مستفاد است ، مىباشد پس نسخى در ميان نيست و ناگزير بحسب اين قول بايد مراد از اذيت ، قتل باشد چه حد اين عمل بطور مسلَّم ، قتل است .\r\n3 - آيهء 2 از سورهء النّور ( سوره 24 ) * ( الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَلا تَأْخُذْكُمْ بِهِما رَأْفَةٌ فِي دِينِ الله إِنْ كُنْتُمْ تُؤْمِنُونَ بِالله وَالْيَوْمِ الآخِرِ وَلْيَشْهَدْ عَذابَهُما طائِفَةٌ مِنَ الْمُؤْمِنِينَ ) * در اين آيه سه حكم فقهى ياد گرديده است بدين قرار .\r\nالف - امر به زدن حد تازيانه .\r\n","description":"","footnote":"","page_name":" 320 ","page_number":347},
  {"content":"\r\nب - نهى از مهربانى به اسقاط همه يا برخى از عدد حدّ يا آهسته تر زدن از حد معمول يا شفاعت و وساطت نسبت بهر يك از آن امور .\r\nج - امر به اشهاد .\r\nو در آيهء 3 از اين سوره كه بعد ذكر گرديده * ( الزَّانِي لا يَنْكِحُ إِلَّا زانِيَةً أَوْ مُشْرِكَةً وَالزَّانِيَةُ لا يَنْكِحُها إِلَّا زانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ ) * حكم حرمت نكاح با زانى و زانيه آورده شده است .\r\nدر جاهليت معمول بوده كه : « مردم فرومايه زنان ناپارسا را به زنى كردندى به طمع كسب ايشان و آن را طعمه ساختندى » در آغاز اسلام گروهى از « مستمندان و درويشان از اهل اسلام را انديشه افتاد كه همچنين كنند از پيغامبر دستورى خواستند » اين آيه نزول يافت و بموجب آن نكاح آن زنان بر ايشان حرام گرديد .\r\nاز عكرمه نقل شده كه گفت : اين آيه در بارهء زنان زانيه كه در مكَّه و مدينه مىبوده‌اند نازل گرديده شمارهء اينان زياد بوده و « از مشاهير ايشان نه زن بودند صواحب رايات چون علمهاى بيطار تا ايشان را به آن بشناختندى : يكى امّ مهزول كنيز سائب بن ابى سائب المخزومي ، و امّ غليط بود كنيزك صفوان بن اميّه ، و هبة القبطيه بود كنيزك عاص بن وائل و مزنة كنيزك والك بن عميلة بن الساق ، و حلاله بود كنيزك سهيل بن عمر ، و امّ سويد بود كنيزك عمرو بن عثمان المخزومي ، و شريفه بود كنيزك دمعة بن الاسود ، و فرشه بود كنيزك هشام بن ابى ربيعه بود ، و قريبا بود كنيزك هلال بن انس و خانه هاى ايشان را « خرابات » خواندندى در جاهليت « 1 » »\r\n\r\n","description":"","footnote":"\r\n« 1 » - از اين كه همهء اين خراباتيان كنيز بوده‌اند معلوم مىشود در زمان جاهليت به آن اندازه حرص و طمع و پستى در عرب ريشه داشته كه حتى اعيان و مشاهير آنان نيز از اين راه زشت و پست ، كسب مىكرده و كنيز مىخريده يا اسير مىگرفته و او را بدين كار زشت وا مىداشته و از اين طريق ، ثروت و مال فراهم مىآورده‌اند ! !\r\n","page_name":" 321 ","page_number":348},
  {"content":"\r\nو هم ابو الفتوح در ذيل اين آيه چنين آورده است : « و عمرو بن شعيب گفت : آيه در مرثد الغنوى آمد و در عناق « 1 » . و مرثد مردى بود شجاع و او را دلدل گفتندى و او را رسول عليه السلام نصب كرده بود تا ضعيفان مسلمانان را از مكَّه به مدينه آوردى و اين عناق در جاهليت دوست او بود چون او به مكَّه آمد او را استدعا كرد او گفت : خداى تعالى زنا حرام كرده است « 2 » گفت : پس مرا به زنى كن به نكاحى كه شما را است او گفت : تا از رسول عليه السلام دستورى خواهم و دستورى خواست خداى اين آيت بفرستاد . . » بايد دانست كه حكم تازيانه در حد زناكاران در قرآن مجيد مورد تصريح شده ليكن حكم رجم چنان كه از پيش هم اشارت شد به صراحت در قرآن مجيد نيامده است بلكه در قضيهء يهود خيبر كه به تفصيل از اين پيش ياد گرديد و آيهء شريفهء ( آيهء 45 از سورهء المائده ) * ( يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَلَمْ تُؤْمِنْ قُلُوبُهُمْ وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِه يَقُولُونَ إِنْ أُوتِيتُمْ هذا فَخُذُوه وَإِنْ لَمْ تُؤْتَوْه فَاحْذَرُوا وَمَنْ يُرِدِ الله فِتْنَتَه فَلَنْ تَمْلِكَ لَه . . ) * در آن باره نزول يافته و اشاره به آن حكم مىباشد بعلاوه در سنّت قولا و فعلا تصريح واقع گرديده است .\r\nاز جمله موارد سنّت فعلى راجع به رجم علاوه بر قصهء ماعز بن مالك كه از اين پيش آورده شد قصهء رجم زنى است كه در سال نهم از هجرت واقع شده است .\r\nمجلسى در بحار باب « قدوم الوفود على رسول الله صلَّى الله عليه و آله و سلَّم » از المنتقى تاليف كازرونى نقل كرده كه در سياق حوادث سال نهم از هجرت آن قصه را بدين مضمون آورده است :\r\n\r\n","description":"","footnote":"\r\n« 1 » - در كتاب « التبيان » چنين آورده است : « و قال مجاهد و الزّهري و الشعبى ان التى استؤذن فيها ام مهزول » بنا بر اين شايد ام مهزول كنيهء همان عناق باشد .\r\n« 2 » - از اينجا دانسته مىشود كه اين احكام ، چنان كه سابقا اشاره شد ، در همان آغاز هجرت صدور يافته است .\r\n","page_name":" 322 ","page_number":349},
  {"content":"\r\n« و در سال نهم از هجرت پيغمبر ( ص ) زن غامديّه را رجم فرمود و آن قضيه بنا بنقل بشير بن مهاجر از پدرش بدين قرار بود كه مهاجر گفته است : نزد پيغمبر ( ص ) نشسته بودم كه زنى از غامد بر وى در آمد و گفت : يا رسول الله من زنا داده‌ام و مىخواهم مرا پاك سازى پيغمبر ( ص ) فرمود : برگرد برگرد . روز ديگر باز آن زن آمد و گفتهء خويش را تجديد كرد و پاسخ پيش را دريافت . روز سيم گفت : شايد بخواهى مرا چون ماعز بن مالك برگردانى به خدا سوگند من هم اكنون آبستن هستم پيغمبر ( ص ) بفرمود بازگرد تا بار خود را بنهى .\r\n« چون بچّه اش متولد شد او را نزد پيغمبر ( ص ) آورد و گفت : اين بچهء من است پيغمبر ( ص ) فرمود برو او را شيرده تا از شيرش بازگيرى . چون بچّه را از شير باز گرفت او را در حالى كه پارهء نان در دست مىداشت نزد پيغمبر ( ص ) آورده و گفت : او را از شير باز گرفته‌ام .\r\nپيغمبر ( ص ) بچه را به مردى از مسلمين داد و فرمود محلى را گود كردند و آن زن را تا سينه در آنجا قرار دادند و آنگاه مردم را بفرمود او را سنگسار كردند . . از آن پس بر او نماز خواند و دستور دفن داد » .\r\nشيخ الطَّائفه در « التبيان » اين مضمون را گفته است : « خدا در اين آيه * ( الزَّانِيَةُ وَالزَّانِي . . ) * الآيه فرموده است زنا كاران را صد تازيانه بزنند اگر محصن نباشند و اگر هر دو محصن باشند يا يكى از ايشان بى خلاف بايد محصن ، رجم شود و به عقيدهء ما « محصن » بايد نخست صد تازيانه زده شود آنگاه رجم گردد . . برخى از اصحاب ما اين حكم را ( ضرب و رجم ) به مرد و زن پير اگر زنا كنند اختصاص داده و براى جوانان محصن تنها رجم را كافى دانسته و اين گفته را مسروق نيز گفته است و در اين مسأله خلافى است كه در كتاب « خلاف الفقهاء » آن را ذكر كرده‌ايم » .\r\nشقوق و اقسام زنا كار و احكام و اقوال در بارهء آنها در كتب فقهى و تفسيرى به تفصيل ياد شده كه در اينجا آوردن يكايك آنها زائد مىباشد .\r\n","description":"","footnote":"","page_name":" 323 ","page_number":350},
  {"content":"\r\n\r\nنماز قضاء\r\nچنان كه ارباب سير نوشته‌اند در موقع مراجعت از غزوهء خيبر ( سال ششم يا هفتم ، باختلاف ) از پيغمبر ( ص ) و اصحاب به واسطهء غلبهء خواب نماز صبح فوت گرديده و حكم قضاء فوائت تشريع شده است « 1 » در فروع كافى رواياتى در اين باره نقل گرديده كه از آن جمله است به اسنادش از مفيد بن اعرج از حضرت صادق ( ع ) كه آن حضرت چنين گفته است : « نام رسول الله صلَّى الله عليه و آله عن الصّبح و الله عزّ و جلّ أنامه حتّى طلعت الشّمس عليه و كان ذلك رحمة من ربّك للنّاس . . « 2 » » و در روايتى ديگر است « . . فانّ رسول الله رقد عن صلاة الفجر حتى طلعت الشمس ثم صلَّاها حين استيقظ . . »\r\n\r\n","description":"","footnote":"\r\n« 1 » فقهاء براى وجوب قضاء نماز به آيهء 63 از سورهء الفرقان * ( ( وَهُوَ الَّذِي جَعَلَ اللَّيْلَ وَالنَّهارَ خِلْفَةً لِمَنْ أَرادَ أَنْ يَذَّكَّرَ أَوْ أَرادَ شُكُوراً )\r\nاستدلال كرده‌اند و اگر اين آيه به مناسبت اين كه در سورهء ( مكّى ) مىباشد ، صدورش در واقعهء خيبر و براى بيان تشريع حكم نماز قضاء مورد انكار گردد و از اين روى در اصل استدلال فقيهان به آن خدشه و اشكالى پيش آيد شايد روايت نبوى ، كه در « كنز العرفان » بدين عبارت « من فاتته فريضة فليقضها كما فاتته » نقل شده در همان واقعه صدور يافته و تشريع اين حكم به وسيلهء ( سنت ) معلوم گرديده باشد .\r\n« 2 » مير داماد در كتاب « الرّواشح السّماويّه » در راشحهء 25 چنين افاده كرده است « و شيخ ما صدوق ، عروهء اسلام ، ابو جعفر بن بابويه در كتاب « من لا يحضره الفقيه » در احكام « سهو در نماز » از سعيد اعرج حديث سهو پيغمبر ( ص ) را چنين روايت كرده كه گفت : از حضرت صادق ( ع ) شنيدم كه گفت : « ان اللَّه تبارك و تعالى انام رسوله عن صلاة الفجر حتى طلعت الشمس » آنگاه گفت : « فبدأ صلَّى الرّكعتين اللتين قبل الفجر ثمّ صلَّى الفجر . و اسهاه فى صلاته فسلَّم فى ركعتين » آنگاه آن چه را ذو الشمالين گفته وصف كرده پس از آن گفته است : « و انّما فعل ذلك به رحمة لهذه الامة الحديث » ابن بابويه پس از اين حديث چنين افاده كرده :\r\nو كسانى كه سهو نبى ( ص ) را نپذيرفته‌اند گفته‌اند : در ميان صحابه كسى به نام ذو اليدين نبوده »\r\n","page_name":" 324 ","page_number":351},
  {"content":"\r\nدر بارهء قضاء نماز پيغمبر ( ص ) رواياتى بسيار از طريق عامه و خاصه رسيده كه برخى از آنها در اينجا ياد شد .\r\nدر نظر داشتم به همان نقل اكتفا كرده و از تشريح چگونگى اقوال مخالف و موافق در اين مسأله كه در حقيقت وجههء فقهى را از دست داده و جنبهء اصولى ( اصول دين ) به خود گرفته صرف نظر كنم ليكن متذكر شدم كه ممكن است گروهى كه در زمينهء اين مسألهء مخالف باشند و فوت نماز را بر پيغمبر ( ص ) بر اثر خواب روا ندانند خيال كنند نويسنده به صرف ديدن اين دو سه روايت موضوع را مسلَّم گرفته و در اينجا آورده است از اين رو ناگزير در اين مسأله و مسألهء سهو پيغمبر ( ص ) كه با آن ارتباط يافته اقوالى را كه از فحول دانشمندان مذهب حقهء شيعه رسيده نقل مىكنيم و با رهنماييهايى براى ارائهء حق ( بطور اشاره و اختصار ) ، دريافت حقيقت و حق را به عهدهء مراجعه كنندگان موكول مىداريم .\r\nچنان كه گفتيم اين مسأله با مسألهء سهو نبى ( ص ) بهم پيوسته و مربوط قرار داده شده پس برخى از دانشمندان بطور اطلاق هر دو را انكار كرده و برخى ديگر هر دو را پذيرفته‌اند ( اكثر علماء تسنن از اين دسته بشمار و برخى از علماء شيعه نيز داراى اين اعتقاد مىباشند ) و برخى ميان اين دو مسأله تفصيل قائل شده بلكه حتى نسبت بخصوص « سهو » نيز تفصيلى قائل گرديده‌اند .\r\nآن اقوال در كتب تاليفى قائلين به آنها و هم در كتب منقول از آن كتب يا منقول از صاحبان آنها به نظر رسيده و از اين رو به ظاهر مناسب چنين مىنموده كه بطور مستقيم از خود آنها نقل شود ليكن در اين اوراق بهتر چنان دانست كه ماخذ نقل را بحار قرار دهد ( چه مجلسى در بابى كه بعنوان « باب سهوه و نومه عن الصّلاة » در جلد ششم از آن كتاب آورده اين مسأله را تا حدى كه بر اقوال احاطه و اطلاع داشته تشريح و آن اقوال را نقل و نقد و توضيح و تنفيح كرده است ) و اگر در موردى صاحب بحار آن را نياورده و نقلش لازم بنمايد آن را نقل و يادآورى كند .\r\n","description":"","footnote":"","page_name":" 325 ","page_number":352},
  {"content":"\r\nراجع به موضوع خواب و فوت نماز صبح ، در بحار از شهيد اول نقل كرده كه در كتاب « ذكرى » چنين افاده نموده است : « زراره در طى روايتى « صحيح » از حضرت باقر عليه السّلام نقل كرده كه آن حضرت گفته است : « . . پيغمبر ( ص ) در سفرى آخر شب فرود آمد و در محلى منزل كرد و گفت كيست كه صبح را براى ما مراقب باشد ؟ بلال گفت من پس پيغمبر ( ص ) و ياران خوابيدند تا روز برآمد چون پيغمبر ( ص ) بيدار شد بلال را گفت : چه شگفت است خوابيدن تو ! ؟ گفت : يا رسول الله آن كس خواب را بر من چيره ساخت كه بر شما چيره نمود « 1 » پس پيغمبر ( ص ) به اصحاب فرمود از جايى كه شما را در آنجا غفلت فرا گرفته به مكانى ديگر منتقل شويد . چون به مكانى ديگر رفتند بلال را فرمود اذان بگويد . بلال اذانش تمام شد پيغمبر ( ص ) دو ركعت نافلهء صبح را بگزارد و به اصحاب بفرمود كه ايشان نيز دو ركعت نافله را به جاى آوردند آنگاه برخاست و دو ركعت نماز صبح را با ايشان بگزارد آنگاه گفت : « من نسى شيئا من الصّلاة فليصلَّها إذا ذكرها فانّ الله عزّ و جلّ يقول * ( وَأَقِمِ الصَّلاةَ لِذِكْرِي . . ) * » « شهيد پس از نقل اين حديث چنين به افاده ادامه داده است : « من به كسى كه اين حديث را از راه توهم اين كه با مقام عصمت منافات و مخالفت دارد رد كرده باشد واقف نشده‌ام . و عامّه از ابى قتاده و گروهى از صحابه روايت را بدين صورت آورده كه پيغمبر ( ص )\r\n\r\n","description":"","footnote":"\r\n« 1 » - ابو محمد على بن احمد بن سعيد بن حزم ( متوفى به سال 456 ) در كتاب المحلَّى به اسناد خود از ابو هريره چنين روايت كرده است : « قال : قال رسول اللَّه ( ص ) لبلال : اكلأ لنا الليل فغلبت بلالا عيناه فلم يستيقظ النبي ( ص ) و لا بلال و لا احد من اصحابه حتى ضربتهم الشمس فكان رسول اللَّه أوّلهم استيقاظا . فقال ( ص ) يا بلال ! ! . فقال اخذ بنفسى الذي اخذ بنفسك ، بابى أنت و امّى يا رسول اللَّه »\r\n","page_name":" 326 ","page_number":353},
  {"content":"\r\nبلال را گفت اذان بگويد چون اذان گفت دو ركعت فجر را بگزارد بعد به او فرموده اقامه بگويد چون اقامه را گفت حضرت نماز صبح را به جا آورد » باز مجلسى از شيخ بهائى نقل كرده است كه پس از نقل خبر زراره ، بدين گونه افاده كرده است : « بسا كه گمان شود كه اين خبر از راه توهم منافاتش با مقام عصمت ضعف در آن راه يافته و صحيح نباشد ليكن شيخ ما ( شهيد اول ) در ذكرى گفته است كه :\r\nبر كسى كه اين خبر را از اين حيث مورد ايراد و ردّ قرار داده باشد بر نخورده و اطلاع نيافته است . و از اين گفته چنين برمىآيد كه اصحاب ، صدور اين گونه امور و امثال آن را از معصوم جائز مىشمرند و نظر را در اين باره مجالى است واسع » .\r\nخود مجلسى چنين افاده كرده است : « و اما احاديث خواب و فوت نماز ، پس علماء عامه نيز آن را به طرقى بسيار روايت كرده‌اند چنان كه در شرح سنت آن را به اسناد خود از سعيد بن مسيب بدين گونه نقل نموده كه گفت : پيغمبر ( ص ) هنگامى كه از خيبر باز مىگشت شب راه مىپيمود تا نزديك آخر شب رسيد . در آن وقت فرود آمد و به بلال گفت صبح را مراقب باش و ما را آگاه كن آنگاه پيغمبر و اصحاب خوابيدند و بلال به آن اندازه كه مىتوانست در برابر خواب خود ايستادگى مىكرد تصادف را هنگام دميدن سپيده به بار خود تكيه داد و خوابش درربود . پيغمبر ( ص ) و ياران و بلال هنگامى بيدار شدند كه كه آفتاب بر ايشان تابيده بود پيغمبر ( ص ) بلال را مورد سؤال قرار داد وى در پاسخ گفت : يا رسول الله مرا همان گرفت كه شما را نيز . پس پيغمبر ( ص ) بفرمود از آنجا كوچ كنند و بلال را فرمان داد كه اقامه گويد آنگاه نماز صبح را با اصحاب ، قضاء كرد و پس از قضاء نماز گفت : « من نسى صلاة فليصلها اذا ذكرها فانّ الله يقول : * ( أَقِمِ الصَّلاةَ لِذِكْرِي ) * و همين خبر را به اسانيدى ديگر با اندك تغييرى نيز نقل نموده است « 1 » » .\r\n\r\n","description":"","footnote":"\r\n« 1 » - سيد مرتضى ، قدّس سرّه در كتاب « مسائل النّاصريّات » در مسألهء 81 پس از اين كه در بارهء سنت بودن اذان و اقامه در قضاء فوائت ، اقوالى مختلف از ابو حنيفه و اوزاعى و مالك و شافعى و ثورى و غير ايشان نقل كرده و عقيدهء خود را دائر بر سنت بودن آن دو در قضاء فوائت آورده در مقام استدلال بر عقيدهء خود چنين افاده كرده است : « دليل بر صحت مذهب ما أولا اجماع است و پس از آن روايتى است كه ابو قتاده و عمران بن حصين و ابو هريره و جبير بن مطعم آورده‌اند بدين مضمون كه پيغمبر ( ص ) و اصحاب در وادى خوابيدند وقتى بيدار شدند كه آفتاب سر زده بود پس پيغبمر ( ص ) فرمان كوچ داد چون از وادى خارج شدند نشست تا آفتاب خوب بالا بر آمد آنگاه بلال را فرمود تا اذان گفت پس دو ركعت فجر را به جاى آورد بعد بلال را فرمود اقامه بگويد پس از آن نماز صبح را بخواند »\r\n","page_name":" 327 ","page_number":354},
  {"content":"\r\nپس از اين قسمت مجلسى خود اظهار عقيده كرده و چنين افاده كرده است :\r\n« من مىگويم هيچ يك از قدماء اصحاب را نديده‌ام كه اين اخبار را مورد انكار قرار داده و در صدد ردّ بر آمده باشد جز اين كه - در ميان متأخّران چند تن به گمان اين كه اين واقعه با عصمتى كه آن را ادعاء كرده‌اند منافات دارد به اعتراض پرداخته‌اند ، ليكن به نظر من عصمتى را كه ايشان ادعاء كرده‌اند با اين موضوع منافات ندارد چه بحسب ظاهر مراد ايشان از عصمت اين مىباشد كه در حال تكليف و تمييز و قدرت ، عملى گر چه بطريق سهو باشد و گر چه پيش از زمان نبوت و امامت باشد از ايشان صدور نيابد و گر نه بسيار آشكار است كه انبياء و ائمه در حال شير خوارگى نماز و روزه و سائر عبادات را كه ترك بسيارى از آنها بىگمان از كبائر بشمار است به جاى نمىآوردند از اين رو شيخ مفيد در طى آن چه از وى نقل كرديم عبارت « منذ أكمل الله عقولهم » را آورده است .\r\n« و آن چه گفتيم با اخبارى كه در زمينهء كمال ايشان وارد شده به اين مفاد كه در عالم ذر كامل بوده و در شكم مادران سخن مىگفته‌اند و در هنگام ولادت تكلَّم مىكرده‌اند منافات ندارد چه با اين كه خدا ارواح ايشان را در عالم ذر كامل قرار داده و غرائب و معجزات از ايشان نمايان ساخته آنان را در نشو و نما و حالت كودكى و شير خوارگى و بلوغ با ديگر افراد بشر همانند و شريك قرار داده ( گر چه بلوغ ايشان به واسطهء كمال عقولشان پيش از\r\n","description":"","footnote":"","page_name":" 328 ","page_number":355},
  {"content":"\r\nزمان بلوغ ديگران بوقوع رسد ) و ايشان را در حال رضاع و عدم تمشّى مشى و عدم تمكَّن از اقامهء نماز و ديگر عبادات به تكليفى مكلف نساخته است .\r\n« پس چون به حدى از سن برسند كه بحسب ظاهر افعال و تروك دينى از ايشان ساخته باشد معصيتى از آنان صدور نمىيابد ، خواه فعل باشد يا ترك ، عمد باشد يا سهو ، و حالت خواب از آن قبيل است نه از اين قبيل و عنوان سهو بر آن شامل نمىباشد .\r\n« ليكن در اينجا اشكالى به ميان مىآيد بدين خلاصه كه آن چه از اخبار در اين پيش مذكور افتاده و هم آن چه بعد از اين گفته خواهد شد از قبيل اين كه « نومه كيقظته » و « كان يعلم فى النّوم ما يعلم فى اليقظة » با آن واقعه منافات دارد زيرا در صورتى كه پيغمبر ( ص ) بدخول و خروج وقت عالم است چگونه نماز را ترك كرد و با اين كه به مراقبت بلال نيازمندى داشت چرا بر وى اعتماد و اطمينان كرد پس بدين جهت ممكن است اخبارى را كه راجع به اين قضيه ، با همه اشتهارى كه ميان عامه دارد و احتمالى كه براى تقيه در صدور آنها ميان خاصه مىباشد ، نقل شده مورد تامل و توقف قرار داد .\r\n« از اشكال بالا به چند وجه ممكن است جواب داده شود بدين قرار :\r\n1 - اين كه آن حالت « غفلت » در بيشتر از خوابهاى پيغمبر ( ص ) موجود باشد و خدا گاهى خواب را براى مصلحتى بر وى چيره سازد و به طورى شد كه در آن حال نداند چه وقوع مىيابد و در حقيقت پيغمبر ( ص ) را در حال خواب با ديگر مردم تفاوت نباشد .\r\nبرخى از اخبار به همين وجه اشعار داد .\r\n2 - اين كه در آن حال بر آن چه واقع مىگردد مطَّلع و آگاه باشد ليكن در چنان حالى به انجام دادن عبادات ، مكلف نباشد زيرا معظم تكاليف ايشان مانند ديگر مردم مىباشد چه ايشان كفر منافقان و پليدى بيشتر اشخاص و اشياء را مىدانسته‌اند و هم بر اكثر گرفتارى\r\n","description":"","footnote":"","page_name":" 329 ","page_number":356},
  {"content":"\r\nو مصيبتهايى كه بر ايشان واقع مىگرديد از پيش عالم مىبودند ليكن به اين كه به اين علم خود عمل كنند مكلف نبودند .\r\n3 - اين كه در آن وقت با علم پيغمبر ( ص ) بدخول و خروج وقت ، براى مصلحتى از طرف خدا به ترك صلاة مأمور بوده است .\r\n4 - اين كه گفته شود اطلاع آن حضرت در خواب با عدم قدرت او بر قيام تا موقع بقاء آن حال منافات ندارد چه اطلاع و علم از شئون روح است و خواب و سنگينى از احوال جسد » .\r\nبعد از اين قسمت از قاضى عياض نقل كرده كه در كتاب « الشّفاء » خود چنين افاده كرده است :\r\n« اگر بگويى : چه مىگويى در قضيهء خواب آن حضرت و فوت نمازش در روز وادى و حال اين كه حديث نبوى است ؟ « إنّ عينى تنامان و لا ينام قلبى » پس بدان كه علما را در اين باره جوابهايى چند است بدين گونه :\r\n« 1 - اين كه مراد از اين حديث ، بيان حكم قلب و عين آن حضرت است به لحاظ حال غالب و گر نه گاهى از اوقات ، بر سبيل ندرت ، خلاف آن ممكن است واقع گردد چنان كه از ديگر مردم امورى بر خلاف عادت ايشان به ندرت اتفاق مىافتد . اين تاويل به حديثى ديگر ، نبوى ، كه در همان واقعه وارد شده به اين عبارت « إنّ الله قبض أرواحنا » تصحيح مىگردد و هم به آن چه از بلال نقل شده كه گفته است : « ما ألقيت علىّ نومة مثلها قط » ليكن بايد گفت همين نادر نيز از روى حكمت و مصلحتى ، كه خدا اظهار آن را اراده كرده ، رخ مىدهد از قبيل اثبات حكم تأسيس سنت و اعلام شرعى چنان كه خود پيغمبر ( ص ) در ذيل همان حديث گفته است : « و لو شاء الله لأيقظنا و لكن أراد الله لمن يكون بعدكم »\r\n","description":"","footnote":"","page_name":" 330 ","page_number":357},
  {"content":"\r\n« 2 - اين كه قلب او را خواب فرا نمىگيرد بحدّى كه محدث شود . همين معنى در اين روايت وارد شده است كه : « كان ينام حتّى ينفخ و حتّى يسمع غطيطه ثم يصلَّى و لم يتوضّأ » و برخى گفته‌اند : در آن حضرت نمىخوابيد چه در حال خواب وحى بر وى نازل مىشد .\r\n« و در قصهء وادى جز خواب چشمش از ديدن خورشيد ، چيزى وارد نشده و اين حالت بفعل قلب مربوط نمىباشد و پيغمبر ( ص ) گفت : « انّ الله قبض ارواحنا و لو شاء لردّه إلينا فى حين غير هذا » .\r\n« گفته نشود كه اگر فرا گرفتن خواب و استغراق آن براى او بر خلاف عادت مىبود بلال را نمىفرمود « اكلأ لنا الصّبح » مواظب دميدن صبح باش چه ممكن است در پاسخ گفته شود : شأن آن حضرت اين بود كه هنگام تاريكى آخر شب يعنى همان اول فجر به نماز مىايستاد و مراعات اول فجر از كسى كه خواب چشمش را فرا گرفته درست بوقوع نمىآيد چه از امور ظاهره است كه بايد به جوارح ظاهرى ادراك گردد از اين رو بلال را فرمود كه او را آگاه و اعلام كند چنان كه اگر به كارى ديگر غير از خواب مشغول مىبوده و بلال يا كسى ديگر را به مواظبت و آگاه ساختن دستور مىفرمود . » مجلسى در اين موضع تا اينجا اين كلام قاضى عياض را خاتمه داده و در بين قسمتى از آن را كه به اين موضوع دخيل نمىنموده اسقاط كرده و آنگاه گفته است : « و لم نتعرّض لما فيه من الخطاء و الفساد لظهوره » .\r\nباز در طى احاديثى كه از كافى و غير آن راجع به اين موضوع آورده كه از آن جمله دو حديث را قبلا از كافى در اين اوراق نقل كرديم حديث زير را از نهايهء شيخ الطائفه نقل كرده است به اين عبارت « انّ الله تبارك و تعالى انام رسول الله عن صلاة الفجر حتى طلعت الشّمس ثمّ قام فبدا فصلَّى الرّكعتين اللَّتين قبل الفجر ثم صلَّى الفجر . و اسهاه فى\r\n","description":"","footnote":"","page_name":" 331 ","page_number":358},
  {"content":"\r\nصلاته فسلَّم فى الرّكعتين . . و انّما فعل ذلك به رحمة لهذه الامّة لئلَّا يعيّر المسلم اذا هو نام عن صلاته او سها فيها فقال : قد أصاب ذلك رسول الله صلَّى الله عليه و آله و سلَّم . » بهر حال اين دو مسأله بويژه مسألهء ، سهو نبى ، در قرون اول اسلام و مخصوصا در قرن سيم سخت مورد بحث و اثبات و نفى واقع گرديده به طورى كه شايد تا حدى از بحث علمى خارج گشته و جنبهء تعصب در آن به كار آمده و از اين رو اشخاص بزرگ رعايت جانب ادبار نسبت بهم به كنار نهاده و كلماتى زننده و تند در بارهء هم ادا كرده‌اند .\r\nشيخ صدوق در كتاب « الفقيه » بنا بنقل مجلسى ، بدين مضمون گفته است :\r\n« غلاة و مفوّضه « 1 » ، لعنهم الله سهو نبى را انكار مىكنند و مىگويند اگر روا باشد كه در نماز سهو كند بايد روا باشد كه در تبليغ هم سهو بنمايد چه نماز بر او فريضه است چنان كه تبليغ نيز فريضه مىباشد . و اين استدلال ايشان بر ما متوجه نيست چه همه احوالى كه ميان پيغمبر ( ص ) و ديگران مشترك مىباشد بر پيغمبر ( ص ) نيز همان عوارض جارى مىگردد كه بر ديگران پس پيغمبر ( ص ) مانند ديگر مردم است از لحاظ عباداتى كه بر ايشان لازم مىباشد ليكن ديگر مردم مانند او نمىباشند در احكام اختصاصى او .\r\n« از جمله حالاتى كه به پيغمبر ( ص ) اختصاص دارد نبوّت است و تبليغ از شرائط آن مىباشد و روا نيست كه بر پيغمبر ( ص ) در موضوع تبليغ حالى طارى گردد كه در نماز جائز و روا مىبود زيرا تبليغ عبادتى مختصه و نماز از عبادات مشتركه است و به آن عبوديت او به ثبوت مىرسد . و به اثبات غلبهء خواب بر او ، بى قصد و ارادهء خودش به طورى كه از خدمت پروردگار باز ماند ، ربوبيّت از وى منتفى مىگردد چه وصف * ( لا تَأْخُذُه سِنَةٌ وَلا نَوْمٌ ) * از اوصاف خداوند حى قيوم مىباشد .\r\n\r\n","description":"","footnote":"\r\n« 1 » - شيخ مفيد در كتاب شرح عقائد صدوق چنين افاده كرده است : « مفوّضه صنفى از غلاة مىباشند كه با ديگر غلاة از چند جهت فرق دارند از آن جمله آن كه ايشان بحدوث ائمه و مخلوق بودن آنان و نقى قدم از ايشان ، با اعتقاد به اين كه ايجاد و رزق خلق به وسيلهء ايشان مىباشد ، اعتراف دارند و مىگويند : خدا در عالم آفرينش ائمه را آفريده و بس و آفريدن عالم را به ايشان تفويض كرده است »\r\n","page_name":" 332 ","page_number":359},
  {"content":"\r\n« و سهو نبيّ از قبيل سهو ما نيست زيرا سهو او از جانب خدا و براى اين است تا معلوم گردد كه پيغمبر ( ص ) بشر و مخلوق است و نبايد كسى او را پروردگار معبود قرار دهد و تا حكم سهو مردم به وسيلهء سهو نبى دانسته شود و سهو ما از جانب شيطان است ليكن شيطان را بر پيغمبر ( ص ) و ائمه ، تسلَّط و اقتدارى نيست * ( إِنَّما سُلْطانُه عَلَى الَّذِينَ يَتَوَلَّوْنَه وَالَّذِينَ هُمْ بِه مُشْرِكُونَ ) * سلطنت شيطان بر مشركان و پيروانش و بر گمراهان مىباشد .\r\n« كسانى كه سهو را از پيغمبر ( ص ) به دور دانسته و از حديثى كه در اين باب نقل و روايت شده دفاع كرده چنين گفته‌اند : در ميان صحابه كسى به نام ذو اليدين كه اين حديث بوى منتهى مىشود وجود نداشته بلكه از اصل كسى به اين عنوان موجود نبوده پس نه راوى را اصلى مىباشد و نه خبر را حقيقتى ليكن اينان دروغ مىگويند زيرا آن مرد معروف است و او ابو محمد بن عمير بن عبد عمر معروف به ذو اليدين مىباشد و موافق و مخالف از او نقل كرده‌اند و من اخبارى چند در كتاب « وصف قتال القاسطين بصفّين » از او آورده‌ام .\r\n« و شيخ ما محمد بن حسن بن احمد بن وليد هميشه مىگفت نخستين درجه از درجات غلوّ اين است كه كسى از پيغمبر ( ص ) سهو را نفى كند .\r\n« و اگر جائز باشد كه اخبار وارد در اين باب مردود و مطرود گردد بايد جائز باشد كه همهء اخبار رد گردد و در رد همهء اخبار ابطال دين و شريعت بوقوع مىرسد و من از خدا انتظار توفيق و اجر دارم كه كتابى جدا براى اثبات سهو پيغمبر ( ص ) و ردّ بر منكرين آن ان شاء الله تعالى بپردازم »\r\n","description":"","footnote":"","page_name":" 333 ","page_number":360},
  {"content":"\r\nشيخ مفيد در كتاب ( شرح عقائد صدوق « 1 » چنين افاده كرده است : « امّا نص و تصريح ابو جعفر ( صدوق ) به اين كه هر كس مشايخ قميين و علماء ايشان را به « تقصير » منسوب دارد از غاليان مىباشد ، ناتمام است چه نسبت اين قوم به « تقصير » نشان غلوّ مردم نيست زيرا در جمله اشخاصى كه به شيخوخت و علم اشتهار يافته‌اند كسانى هستند مقصّر . بلكه بايد به غلوّ آن كس حكم كرد كه محقّقان را خواه از اهل قم باشند يا از ديگر شهرستانها به تقصير نسبت دهد .\r\n« و ما حكايتى از ابى جعفر محمد بن حسن بن وليد رحمه الله ، شنيديم كه تفسيرى صحيح و راهى درست براى تاويل آن نمىيابيم و آن اين حكايت است از او ، كه گفته است : « اوّل درجة فى الغلوّ نفى السهو عنّ النّبي و الامام » پس اگر اين حكايت از وى درست باشد بايد گفت با اين كه او از علماء قميين و مشيخهء ايشان است راه تقصير پيموده و مقصر بشمار مىرود .\r\n« و گروهى از قم بر ما وارد شدند كه ديديم آشكارا در دين مقصر مىباشند و ائمه را از مراتب ايشان تنزل مىدهند و چنين گمان مىكنند كه امامان ، بسيارى از احكام دينى را نمىدانسته‌اند تا اين كه به قلوب ايشان وارد و منقّش مىگرديده است ، و در ميان ايشان كسانى را ديديم كه مىگفتند : ائمه ( ع ) در احكام شرع به ظنون و راى ملتجى مىشده‌اند ! ! اين گروه با اين گفته ها ادعاء مىكنند كه از علماء هستند ! و اين ، بىگمان تقصيرى است كه در آن شبهه نمىتوان داشت . . » مجلسى از شيخ طبرسى نقل كرده كه در ذيل آيهء 67 از سورهء الانعام * ( وَإِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِه وَإِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ ) *\r\n\r\n","description":"","footnote":"\r\n« 1 » - اين كتاب به ضميمهء ( اوائل المقالات فى المذاهب المختارات ) تاليف شيخ مفيد بهمت و تصحيح واعظ فاضل آقاى حاج عباسقلى چرندابى در تبريز به چاپ رسيده و اين همت و خدمت واعظ محترم چرندابى موجب تشكر و تقدير اهل علم و ارباب فضل گرديده است .\r\n","page_name":" 334 ","page_number":361},
  {"content":"\r\nبعد از تفسير جمله هاى آيه چنين افاده كرده است :\r\n« جبّائى گفته است : و در اين آيه دلالتى است بر بطلان قول اماميه در مسألهء جواز تقيه بر انبياء و ائمه و هم در مسألهء عدم تجويز نسيان بر انبياء ، اين گفتهء جبّائى غير صحيح و نامستقيم است چه اماميه تقيه را بر امام ، در موردى تجويز مىكنند كه دليلى قطعى براى علم به تكليف موجود باشد كه بشود مكلَّف به استناد آن تكليف را بدست آورد و جائز باشد كه امام بر آن اعتماد كند ليكن در احكامى كه جز از ناحيهء امام شناخته نشود و دليلى بر آن جز از جانب امام نباشد اماميه در اين مورد تقيه را بر امام روا نمىدانند و تجويز نمىكنند و اين مطلب نظير اين است كه هر گاه از پيغمبر ( ص ) در بارهء چيزى از احكام شرعى دستور و بيانى صدور يافته باشد پس در اين صورت جائز است كه در حالى ديگر كه مصلحت اقتضا كند پيغمبر ( ص ) آن چيز را بيان نكند .\r\n« اما نسيان و سهو پس اماميه در بارهء آن چه پيغمبر ( ص ) يا امام آن را از طرف خدا به مردم مىرسانند سهو و نسيان را جائز نمىدانند ليكن نسبت به غير آن امور ، سهو و نسيان را بر پيغمبر ( ص ) و امام تا آن اندازه كه به عقل خلل نرساند تجويز مىكنند . چگونه چنين نباشد و حال اين كه خواب و اغماء را كه از قبيل سهو مىباشد . بر انبياء و ائمه روا دانسته‌اند ؟ پس اين گمان جبّائى نسبت به اماميه گمانى است فاسد . و بعض الظَّن اثم » مجلسى پس از نقل گفتهء طبرسى چنين افاده كرده است : « و فيه من الغرابة ما لا يخفى فانا لم نر من اصحابنا من جوّز عليهم السّهو مطلقا فى غير التبليغ . . » اين گفتهء مجلسى با همه احاطه و اطلاعى كه داشته خالى از غرابت نيست چه گفتهء طبرسى در اين موضع از تفسيرش مانند بسيارى از مواضع ديگر آن تفسير اگر عين عبارت شيخ الطَّائفه در تفسير « التّبيان » نباشد بىگمان بسيار نزديك به عبارات او و بهر حال بطور يقين از آنجا مأخوذ مىباشد .\r\n","description":"","footnote":"","page_name":" 335 ","page_number":362},
  {"content":"\r\nعبارت شيخ الطائفه در اين موضع پس از نقل اشكال جبّائى راجع به تقيه و پاسخ آن ، به عين آن چه مجلسى از طبرسى نقل كرده و آورديم ، در موضوع سهو و نسيان اين است :\r\n« و استدلّ الجبّائى ايضا بالآية على انّ الانبياء يجوز عليهم السهو و النسيان . قال :\r\nبخلاف ما يقوله الرافضة بزعمه من انه لا يجوز عليهم شيء من ذلك .\r\n« و هذا ليس بصحيح ايضا لأنا لم نجوّز عليهم السهو و النسيان فى ما يؤدّونه عن الله فامّا غير ذلك فانّه يجوز أن ينسوه او يسهوا عنه ممّا لم يؤدّ ذلك إلى الاخلال بكمال العقل و كيف لا يجوز عليهم ذلك و هم ينامون و يمرضون و يغشى عليهم و النّوم سهو و ينسون كثيرا من متصرفاتهم ايضا و ما لهم فى ما مضى من الزمان . و الذي ظنه فاسد . . » ابو الفتوح رازى در ذيل همين آيه گفته : « . . و ابو القاسم بلخى « 1 » گفت اين آيه دليل مىكند كه سهو و نسيان بر پيغمبران روا باشد بخلاف آن كه رافضه گويند و اين چيزى نيست كه او گفت از براى آن كه ما مىگوييم سهو و نسيان بر ايشان روا نباشد در آن چه از خداى تعالى مىگزارند چه اگر روا باشد وثاقت برخيزد از قول ايشان در اداء رسالت فامّا در مورد دنيوى روا داريم سهو و نسيان بر ايشان ما دام كه مستمر نباشد كه منفر باشد و چگونه سهو بر ايشان روا نباشد و ايشان بخسبند و بيمار شوند و بيهوش شوند در بيمارى » .\r\nسيد مرتضى در كتاب تنزيه الانبياء بنقل خود مجلسى چنان كه در آخر « تبيين » كه از مجلسى نقل خواهد شد خواهد آمد همين مضمون را كه شاگردش شيخ الطائفه در زمينهء سهو نبى گفته آورده است . عجب آن كه خود مجلسى نيز در همان جا از كلام سيد مرتضى همين معنى را استظهار كرده است !\r\n\r\n","description":"","footnote":"\r\n« 1 » - از مراجعهء بتفسير ابو الفتوح و تفسير التبيان و تطبيق ميان دو عبارت آنها در اين موضع چنان گمان مىرود كه در عبارت تفسير ابو الفتوح اختلال و اسقاط لفظى ( كه شايد جبائى باشد ) رخ داده بويژه كه در مجمع البيان نيز اين قول از جبائى نقل شده نه از ابو القاسم بلخى .\r\n","page_name":" 336 ","page_number":363},
  {"content":"\r\nمجلسى از كتاب « التّهذيب » چند روايت ( 9 روايت ) نقل كرده كه جز نهمين آنها موضوع سهو پيغمبر ( ص ) را در نماز ذكر كرده كه از آن جمله است بروايت زيد شحّام از معصوم ( ع ) كه گفت : « انّ النّبيّ صلَّى بالنّاس ركعتين ثمّ نسى حتّى انصرف فقال له ذو الشمالين : يا رسول الله أحدث فى الصّلاة شيء ؟ فقال : أيّها النّاس أصدق ذو الشّمالين ؟\r\nفقالوا : نعم لم تصل الَّا ركعتين . فقام فاتمّ ما بقى من صلاته » و نهمين آنها از زراره است كه از حضرت باقر ( ع ) روايت كرده به اين عبارت « سألت عن ابى جعفر : هل سجد رسول الله سجدتي السّهو قطَّ ؟ فقال لا ، و لا سجدهما فقيه قطَّ » و پس از نقل اين روايات از شيخ الطائفه نقل كرده كه در موضعى از تهذيب پس از افتاء به مضمون خبر اخير ( خبر نهم ) در تعليل آن چنين افاده كرده است « زيرا اخبارى كه مقدم داشتيم بدين مفاد كه پيغمبر ( ص ) سهو كرده و سجدهء سهو به جا آورده همهء آنها با مذهب عامه موافقت دارد و ما آنها را بدين نظر در اينجا آورديم كه بر پاره‌اى از احكام معمول بها مشتمل و متضمن مىباشد » در موضعى ديگر از همان كتاب ( تهذيب ) در مقام جمع ميان اين اخبار چنين افاده كرده است : « . . با اين كه در دو حديث اول كه حديث ذو الشّمالين و حديث « سهو نبى » « 1 » باشد مانع عقلى از قبول آنها موجود است » و در كتاب « الاستبصار » خود پس از ذكر همان دو خبر چنين افاده كرده « . . به اين دو حديث ( حديث ذو الشّمالين و سهو نبى ) به حكم عقل نمىتوان تعلق و استناد كرد چه ادلهء قاطعهء قائم است كه سهو و غلط بر نبى روا نيست » .\r\n\r\n","description":"","footnote":"\r\n« 1 » - حديث ذو الشّمالين به عبارتى كه در « تهذيب » آورده شده اين است عن ابى ابى عمير عن جميل قال سالت ابا عبد اللَّه ( ع ) عن رجل صلى ركعتين ثم قام فذهب فى حاجته ؟ قال : يستقبل الصّلاة . قلت : فما يروى الناس ؟ فذكر له حديث ذى الشمالين . فقال ان رسول اللَّه لم يبرح من مكانه و لو برح استقبل و حديث « سهو نبى » بدين عبارت است « عن ابى بصير قال سالت ابا عبد اللَّه ( ع ) عن رجل صلى ركعتين ثم قام فذهب فى حاجة ؟ قال : يستقبل صلاة . قلت : فما بال رسول اللَّه ( ص ) لم يستقبل حين صلَّى ركعتين ؟ فقال : ان رسول اللَّه ( ص ) لم ينتقل من موضعه » .\r\n","page_name":" 337 ","page_number":364},
  {"content":"\r\nمجلسى پس از ذكر اخبارى زياد از « كافى » و « تهذيب » و « نهايه » و غير اينها كه بر مسألهء خواب و قضاء نماز صبح و سهو نبى دلالت دارد و هم پس از نقل اقوالى بسيار از بزرگانى مانند شيخ صدوق و شيخ الطائفه و شيخ طبرسى و شهيد اول و شيخ بهائى و غير ايشان خودش تحت عنوان « تبيين » بدين مضمون اظهار عقيده كرده است :\r\n« پس از احاطه به اخبار و اقوال منقول ، بدان كه در كتاب « النبوّة » در بارهء عصمت انبياء سخن رانديم و در آنجا ياد كرديم كه اصحاب ما از اماميّه اجماع و اتفاق دارند بر اين كه انبياء و ائمّه عليهم السّلام عصمت دارند و از همهء گناهان ، صغيره باشد يا كبيره ، بطور عمد باشد يا بطور خطا و نسيان ، پيش از نبوّت و امامت باشد يا پس از آن ، بلكه از هنگام ولادت تا حين رحلت ، معصوم و محفوظ مىباشند و در اين مسأله جز شيخ صدوق ، محمد بن بابويه ، و شيخ او ابن وليد آن هم در اسهاء از طرف خدا ، نه در سهو از طرف شيطان ، مخالفى وجود ندارد و خلاف اين دو چون معروف النسب هستند شايد به اجماع خللى وارد نسازد .\r\n« اما سهو در امورى مباح و مكروه نه در واجبات و محرمات پس ظاهر اكثر اصحاب ما اجماع است بر اين كه اين گونه امور نيز از ايشان صدور نمىيابد و از جمله دلايلى كه بر جملهء اين مطالب دلالت دارد اين است كه : سهو موجب رميدن خلق مىگردد . بعلاوه روايات و اخبار زيادى در اين باره وارد شده و آياتى نيز كه بر اين حقيقت دلالت دارد از قبيل * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * و * ( إِنْ أَتَّبِعُ إِلَّا ما يُوحى إِلَيَّ ) * و هم اخبارى كه بر وجوب تاسى و متابعت ايشان دلالت مىكند نسبت به تمام اقوال و افعال ايشان عموميت دارد و خبر مشهور از حضرت رضا ( ع ) كه در طىّ آن در وصف امام گفته است :\r\n« فهو معصوم مؤيّد موفّق مسدّد قد امن من الخطاء و الزّلل و العثار » و خبرى طويل كه\r\n","description":"","footnote":"","page_name":" 338 ","page_number":365},
  {"content":"\r\nدر تفسير نعمانى در كتاب القرآن به اسنادش از حضرت صادق ( ع ) از امير المؤمنين على عليه السلام در بارهء صفات امام آورده و از اين پس آن را نقل خواهيم كرد كه از آن جمله است « فمنها ان يعلم الامام المتولَّى عليه انه معصوم من الذنوب كلَّها صغيرها و كبيرها لا يزلّ فى الفتاوى و لا يخطئ فى الجواب و لا يسهو و لا ينسى و لا يلهو بشيء من امر الدنيا . . . .\r\nو عدلوا عنى اخذ الاحكام من أهلها ممّن فرض الله طاعتهم ممن لا يزلّ و لا يخطئ و لا ينسى » و جز اينها از اخبارى كه به فحوى بر منزّه بودن ايشان دلالت دارد .\r\n« چگونه مىتوان گفت كسى كه از پشت سر چنان مىبيند كه از پيش رو و هم خواب او را تغييرى نمىدهد و آن چه را در شرق و غرب عالم وقوع يابد مىداند و به هنگام نماز چنان مستغرق مىشود كه اگر ردايش بيفتد يا چيزى بر او واقع گردد متوجه نمىباشد چنين كسى در نماز خويش به سهو دچار گردد ؟ ! ! » آنگاه از تجريد محقّق طوسى ، و شرح علَّامه بر آن ، وجوب عصمت نبى را نقل كرده و از كتاب « النّافع » محقّق حلَّى اين عبارت را « و الحقّ رفع منصب الامامة عن السّهو فى العبادة » آورده و از شيخ مفيد قسمتى را كه در شرح عقائد صدوق بعنوان ردّ بر وى و بر شيخش ، ابن وليد ، گفته و از پيش در اين اوراق آورديم نقل كرده و از كتاب « المنتهى » تأليف علامهء حلَّى در مسألهء تكبير در دو سجدهء سهو اين عبارت را « احتجّ المخالف بما رواه ابو هريرة عن النّبي ( ص ) قال : ثمّ كبر و سجد . و الجواب انّ هذا الحديث عندنا باطل ، لاستحالة السّهو على النّبي » و از مسألهء ديگر از همان كتاب اين عبارت را « قال الشيخ : و قول مالك باطل لاستحالة السّهو على النّبيّ ( ص ) و قال الشّهيد فى الذكرى : و خبر ذى اليدين متروك بين الامامية لقيام الدليل العقلىّ على عصمة النّبي عن السّهو - لم يصر إلى ذلك غير ابن بابويه » آورده و پس از همهء اينها چنين افاده كرده است :\r\n« چون اين را دانستى اكنون در بارهء اخبارى كه از اين پيش آورديم و با كثرتى\r\n","description":"","footnote":"","page_name":" 339 ","page_number":366},
  {"content":"\r\nكه دارد بر سهو نبى مشتمل مىباشد سخن مىگوييم : پس بدان كه بيشتر از علماء از راه اشتهارى كه آن اخبار را ميان عامه مىباشد آنها را بر تقيّه حمل كرده‌اند . برخى از راه اختلافى كه ميان آنها موجود و مخالفتى كه با اصول مذهب در آنها مشهود است از حيث ترك پيغمبر ( ص ) نماز واجب را اگر چه بطور سهو باشد و خبر دادن او به كذب در قولش « كلّ ذلك لم يكن » بنا بروايت عامّه و عدم اعادهء نماز با اين كه در بين تكلَّم كرده و ، بحسب برخى از آن روايات ، با اين كه استدبار نموده و از قبله منحرف شده و از راه مخالفتى كه با موثقهء ابن بكير « . . ان النّبيّ ( ص ) لم يسجد لسهو قطَّ . . » دارد آنها را طرح كرده‌اند .\r\n« و حمل آن اخبار بر اين كه آن سهو و نقص نماز بطور عمد بوده تا بدان وسيله به امّت آموخته شود يا براى مصالحى ديگر دور است و دور تر از آن حمل كلام قوم است ( لفظ نعم ، كه در جواب پيغمبر ( ص ) گفته‌اند ) بر اشاره .\r\nعلَّامه در كتاب « منتهى » و كتاب « تذكره » پس از ايراد خبرى كه عامه در قضيهء ذى اليدين از ابى هريره نقل كرده‌اند گفته است : اين خبر از چند راه مردود است :\r\n« 1 - آن كه بر اثبات سهو در حق پيغمبر ( ص ) متضمن مىباشد و سهو پيغمبر ( ص ) چنان كه در كتابهاى كلامى خود بيان كرده‌ايم به حكم عقل محالست .\r\n« 2 - اين كه ابو هريره چند سال پس از مرگ ذو اليدين به اسلام در آمده است چه ذو اليدين در جنگ بدر كشته شده و آن دو سال بعد از هجرت بوده و ابو هريره هفت سال بعد از هجرت اسلام اختيار كرده است . .\r\n« 3 - آن كه در اين خبر چنين آمده كه ذو اليدين گفته است : « اقصرت الصّلاة أم نسيت يا رسول الله ؟ » و پيغمبر ( ص ) پاسخ داده است « كلّ ذلك لم يكن » و بروايتى ديگر پيغمبر ( ص ) گفته است : « انّما السّهو لكم » و بروايتى سيم گفته است : « لم انس و لم تقصر الصّلاة » .\r\n","description":"","footnote":"","page_name":" 340 ","page_number":367},
  {"content":"\r\nآنگاه مجلسى چند خبر از طرق عامه ( بطرق مختلف از ابو هريره كه به گفتهء ناقلان صحت آنها مورد اتفاق ايشان مىباشد و همه بر نقص نماز و تكميل آن با فزودن ركعت و سجدهء سهو صراحت دارد ) نقل كرده پس از آن چنين افاده كرده است :\r\n« اختلاف ميان ما و ايشان در نقل اين خبر پوشيده نيست چه در بيشتر اخبار ما نماز ظهر و در بيشتر اخبار ايشان نماز عصر مورد وقوع « سهو نبى » دانسته شده و در برخى از اخبار ايشان وارد شده كه به دو ركعت و در برخى ديگر به سه ركعت آن را سلام داده و در برخى از آنها تصريح شده كه به منزل خود رفته و آن متضمن است استدبار را كه به عقيدهء ما مطلقا نماز را باطل مىكند و از برخى ديگر ظاهر اين است كه هنوز در موضع نماز مىبوده است .\r\n« اختلافاتى كه در اين خبر رخ داده و پاره‌اى از آنها را بر شمرديم استدلال و احتجاج به اين خبر را بسيار ضعيف مىسازد » .\r\nپس از آن از « اكمال الاكمال » ، بنقل اكمال از بعضى از شروح مسلم ، روايت را با نقل اختلاف راويان كه پرسش كننده ذو اليدين يا مردى از بنى سليم يا مردى دراز دست به نام خرباق يا مردى پهن دست بوده « 1 » با شرحى كه صاحب اكمال الاكمال از محقّقان عامّه مبنى\r\n\r\n","description":"","footnote":"\r\n« 1 » - حكيم نقّاد مير محمد باقر داماد در راشحهء 25 از كتاب « الرّواشح السّماويّه » چنين افاده كرده است : « از جمله شايعاتى كه در علم اصول و علم فقه مشهور است قصهء « ذو اليدين » مىباشد و او مردى است كه به گفتهء اكثر نامش خرباق ( بكسر خاء ، معجمه و سكون راء پيش از باء موحّده و قاف بعد از الف ) و لقبش ذو اليدين بوده است . مطرّزى در « المغرب » در باب خاء گفته است « خرباق ، نام ذو اليدين است » در باب ياء گفته است « ذو اليدين لقب خرباق است اين لقب را به واسطهء بلند بودن دو دست به او داده‌اند » . جوهرى در باب قاف از كتاب « صحاح » گفته است : « خرباق نام مردى است از صحابه كه او را « ذو اليدين » مىگفته‌اند . » و در باب « واو » و « ياء » گفته است « ذو اليدين » نام مردى است از صحابه كه چون بهر دو دست با هم كار مىكرده بدين لقب خوانده شده و او همانست كه به پيغمبر ( ص ) گفته است : « اقصرت الصلاة ام نسيت » و صاحب قاموس در « قاموس » در باب اول ، گفته است : « خرباق كسربال اسم الصحابي فى قول » و در باب اخير گفته است « ذو اليدين خرباق السلمي الصحابي » و در برخى از شروح مسلم چنين آورده شده « قيل فى يده طول اى سعة و سخاوة » و برخى گفته‌اند : « قيل له ذو اليدين : لأنّه هاجر هجرتين » و شيخ ما صدوق ، عروة الاسلام ، ابو جعفر بن بابويه در كتاب « من لا يحضره الفقيه » گفته است : « و كسانى كه سهو نبي ( ص ) را نپذيرفته از اين روايت دفاع كرده و گفته‌اند : در ميان صحابه كسى به اين نام وجود نداشته و اين مرد و اين خبر بى اصل است .\r\nليكن اينان دروغ گفته‌اند چه اين مرد ، معروف است و او همان ابو محمد عمير بن عبد عمرو معروف به ذو اليدين مىباشد كه موافق و مخالف از او نقل حديث كرده‌اند » من مىگويم :\r\nذو الشمالين از صحابه و معروف است نامش عمير بن عبد عمرو است . صاحب قاموس نيز ، و هم ديگران ، او را نام برده‌اند ليكن ذو اليدين كه نامش خرباق است از او معروفتر مىباشد و همه او را مىشناسند و آن چه در روايت اين حديث از مخالف و موافق بما رسيده نسبت اين حديث است به مردى ملقب به ذو اليدين كه نامش خرباق بوده است پس در كتاب مصابيح تاليف بغوى و كتاب مشكاة تاليف طيّبى و هم در صحيح بخارى و صحيح مسلم از ابو هريره است كه گفت : صلَّى بنا رسول اللَّه صلاة العصر فسلَّم فى ركعتين فقام إلى خشبة معروضة فى المسجد فاتّكأ عليها كانّه غضبان و وضع يده اليمنى على اليسرى و شبّك بين اصابعه و وضع خدّه الايمن على ظهر كفّه اليسرى و فى القوم ابو بكر و عمر فهاباه ان يكلَّماه و فى القوم رجل فى يديه طول يقال له : ذو اليدين قال : يا رسول اللَّه ، اقصرت الصلاة ام نسيت ؟ فقال : كل ذلك لم يكن . فقال : قد كان بعض ذلك . فاقبل على الناس فقال : أكما يقول ذو اليدين قالوا : نعم .\r\nفتقدّم فصلَّى ما ترك ثمّ كبّر و سجد مثل سجوده او اطول . ثمّ رفع رأسه و كبّر ثمّ كبّر و سجد مثل سجوده او اطول ثم رفع رأسه و كبّر » . از ابن سيرين كه ناقل از ابو هريره بوده پرسيد مىشده كه « ثم سلَّم » مىگفته است : شنيده‌ام عمران حصين گفته است : « ثم سلَّم » .\r\nو در خصوص صحيح مسلم از عمران بن حصين روايت است كه « انّ رسول اللَّه صلَّى اللَّه عليه و آله صلَّى العصر فسلَّم فى ثلث ركعات ثمّ دخل منزله فقام اليه رجل يقال له الخرباق و كان فى يديه طول ، فقال يا رسول اللَّه فذكر له صنيعه فخرج غضبانا يجرّ رداءه حتّى انتهى إلى النّاس فقال : اصدق هذا ؟ قالوا : نعم . فصلَّى ركعته ثم سلَّم ثم سجد سجدتين ثم سلَّم » .\r\nو از اصحاب ما نيز هر كه اين حديث را آورده آن را به ذو اليدين كه خرباق باشد نسبت داده نه به ذو الشمالين كه عمير بن عبد و عمر است و بالجمله اصح و اصوب همانست ، خواه دو نام و دو لقب براى دو مرد باشد ، چنان كه از كلمات ناقدان با بصيرت ظاهر است ، پا براى يك مرد ، چنان كه كلام برخى بر آن دلالت مىكند ، »\r\n","page_name":" 341 ","page_number":368},
  {"content":"\r\nبر تعدد قضاياى سهو و تأويل قول پيغمبر ( ص ) « كل ذلك لم يكن » به دو وجه آورده و بعد از آن شرحى مفصل از كتاب الشّفاء تاليف قاضى عياض نقل كرده و پس از همه بدين گونه افاده كرده است .\r\nبدان كه اين مسأله در نهايت اشكال مىباشد چه از طرفى بسيارى از آيات و اخبار بر اين دلالت دارد كه از انبياء سهو صادر مىگردد از قبيل آيهء * ( وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً ) * و آيهء * ( وَاذْكُرْ رَبَّكَ إِذا نَسِيتَ ) * و آيهء * ( فَلَمَّا بَلَغا مَجْمَعَ بَيْنِهِما نَسِيا حُوتَهُما ) * و آيهء * ( فَإِنِّي نَسِيتُ الْحُوتَ وَما أَنْسانِيه إِلَّا الشَّيْطانُ أَنْ أَذْكُرَه ) * و آيهء * ( لا تُؤاخِذْنِي بِما نَسِيتُ ) * و آيهء * ( فَلا تَنْسى إِلَّا ما شاءَ الله ) * و اخبارى كه از اين پيش آورديم\r\n","description":"","footnote":"","page_name":" 342 ","page_number":369},
  {"content":"\r\nو از طرفى ديگر اصحاب ما ، بجز شادى از ايشان ، اجماع و اطباق كرده‌اند كه سهو بر انبياء روا نيست و برخى آيات و روايات نيز فى الجمله بر اين معنى دلالت دارد . اصول برهانى و دلائل عقلى و مبانى كلامى نيز همين مطلب را تاييد مىكند بعلاوه معلوم شد اخبارى كه بر وقوع سهو اشعار دارد از خلل و اضطراب خالى نيست و آيات وارده در اين باره هم قابل تأويل مىباشد » .\r\n","description":"","footnote":"","page_name":" 343 ","page_number":370},
  {"content":"\r\nآنگاه از كتاب تنزيه الانبياء سيد مرتضى وجوهى را براى تاويل لفظ « نسيان » كه در آيات شريفه آمده و نقل شد ، نقل كرده و پس از آخرين عبارت سيد مرتضى به اين لفظ « . . و اذا حملناه على النّسيان فى الحقيقة كان الوجه فيه ان النّبي ( ص ) انما لا يجوز عليه النّسيان فى ما يؤدّيه او فى شرعه او فى امر يقتضى التّنفير عنه فامّا فى ما هو خارج عمّا ذكرناه فلا مانع من النّسيان الا ترى انه اذا نسى أو سها فى مأكله او مشربه على وجه لا يستمرّ و لا يتصل فينسب إلى انه مغفل ان ذلك غير ممتنع » مجلسى تحقيق و تبيين خود را در زمينهء « سهو نبى » به اين عبارت خاتمه داده است « و يظهر منه عدم انعقاد الاجماع من الشّيعة على نفى مطلق السّهو عن الانبياء و بعد ذلك كله فلا معدل عمّا عليه المعظم لوثاقة دلائلهم و كونه انسب بعلوّ شأن الحجج و رفعة منازلهم عليهم السلام » .\r\nبهر حال از اين همه نقل قول و بسط سخن در اين محل شايد به خوبى دانسته شود كه مسأله سهو بهر وضع باشد و تحقيق در آن هر چه باشد ، اشكالش از مسألهء خواب و فوت نماز در نظر علماء زيادتر بوده و در مسألهء دوم بدان اندازه كه در مسألهء نخست پافشارى داشته و نفى آن را خواسته‌اند جدّ نكرده و به آن اندازه آن را مورد اعتراض قرار نداده‌اند .\r\nمجلسى در آخر اين مبحث رساله‌اى را كه در بحار قريب سه صفحه مىباشد و به گفتهء او « به شيخ سديد مفيد يا به سيد نقيب جليل ، مرتضى قدّس الله روحهما » نسبت داده شده و به عقيدهء او « إلى المفيد انسب » از آغاز تا انجام نقل كرده « 1 »\r\n\r\n","description":"","footnote":"\r\n« 1 » - از جمله امورى كه بايد بدان توجه داشت و از مجلسى بدان جهت بسيار تقدير كرد و عظمت روح و بلندى نظرش را تصديق نموده اينست كه كلمات ديگر آن را همه جا با انتساب به خود ايشان آورده و زحمات آنان را به حساب خود نگذاشته است . و هم از اين لحاظ كه اين گونه رسائل مختصر و كوچك را به تمام و كمال آورده و به موضع استشهاد خود قناعت نكرده بايد بسيار سپاس گزارى و قدردانى كرد چه بدين وسيله از نابود شدن رساله يا كتابى جلوگيرى و هم در اشاعه و تعميم انتفاع از آن اقدام كرده است .\r\n","page_name":" 344 ","page_number":371},
  {"content":"\r\nاين رساله در پاسخ سؤالى است كه از صاحب آن راجع به عقيدهء شيخ صدوق و شيخش در مسألهء « سهو نبى » پرسيده شده و رساله در حقيقت براى ردّ عقيدهء آن دو فراهم آمده و همين مطلب يكى از جهاتى است كه به نظر نويسندهء اين اوراق انتساب آن را به شيخ مفيد تقويت و تائيد مىكند .\r\nدر يكى از فصول آن رساله خبر مربوط بخواب پيغمبر ( ص ) و فوت نماز را از آن حضرت از اخبار آحاد دانسته و به قاعدهء خود ( كه در آغاز همين رساله نيز شرح داده به اخبار آحاد چون افادهء يقين نمىكند نبايد عمل كرد ) عمل به آن را جائز ندانسته و بعلاوه از جهاتى ديگر نيز در صحت آن تشكيك و ترديد به عمل آورده است پس از آن در فصل بعد چنين افاده كرده است : « ما انكار نداريم كه در اوقات نماز ، خواب بر پيغمبران چيره شود به طورى كه وقت بگذرد و نماز ، قضاء شود و قضاء آن را بگزارند و در اين باره عيب و نقص بر ايشان نيست چه غلبه يافتن خواب بر بشر از لوازم لا ينفك عموم افراد است و بر نائم در اين باب عيبى نمىباشد ليكن سهو چنين نيست زيرا سهو در انسان ، نقصى است از كمال و عيبى است نسبت بخصوص فردى كه بدان دچار باشد . « 1 » و سهو گاهى فعل خود ساهى\r\n\r\n","description":"","footnote":"\r\n« 1 » حكيم نقّاد مير محمّد باقر داماد در راشحهء 25 از كتاب « رواشح » در بارهء نام و لقب راوى حديث سهو و نقل روايت از كتب معتبره عامه به طورى كه قسمتى از آن را در پاورقى آورديم چنين افاده كرده است : « و بايد دانسته شود كه ميزان عقلى و برهان حكمى بوجوب عصمت پيغمبر ( ص ) ، كه سنت الهى را شارع است ، از سهو در امورى كه بدين و به احكام شرع ، تعلق دارد حكم مىكند از آن رو شريك پيشين ما در رياست فلاسفهء اسلام ( مرادش شيخ الرئيس بو على سينا است ) در الهيات شفا گفته است : « ان من الفضلاء من يرمز برموز و يقول ألفاظا ظاهرة مستشنعة او خطا و له فيها غرض خفىّ بل اكثر الحكماء بل الانبياء الذين لا يؤتون من جهة غلطا او سهوا هذه وتيرتهم » پس اينست مذهب اصحاب ما يعنى اعيان فرقهء ناجيهء اماميه رضوان اللَّه تعالى عليهم . و مسلك صدوق در اين گفته اش :\r\n« و كان شيخنا احمد بن حسن بن الوليد يقول : اوّل درجة فى الغلوّ ، نفى السّهو و عن النبي ( ص ) » از راه صحت به دور است بلكه صحيح در نزد من به مشرب عقل و مذهب برهان اينست كه اول درجه در انكار حق نبوت ، نسبت دادن سهو است به نبى در امورى كه در آن امور نبوت دارد .\r\nو در اثبات عصمت از سهو ، در اين گونه امور ، به هيچ وجه مغالاة و زياده روى نمىباشد زيرا ملكهء عصمت براى نفس نبى ( ص ) همانا باذن خدا و فضل و رحمت و تاييد و تسديد او است . و تمام تحقيق در اين باره بر ذمّه حيّز طبيعى آن از كتاب « تقويم الايمان » ما مىباشد پس بنا بر اين آن چه مضمون اين روايت مىباشد از باب تشريع سنت و تعليم امّت است نه براى تدارك چيزى كه از نماز واجب به واسطهء سهو از دست رفته و فوت شده باشد » .\r\n","page_name":" 345 ","page_number":372},
  {"content":"\r\nو گاهى از فعل غير او مىباشد و نوم جز از فعل خدا نمىباشد پس تحت قدرت بشر نيست و اگر هم مقدور عباد باشد باز نقصى و عيبى به واسطهء آن به نايى تعلق نمىيابد زيرا بر همهء بشر عموميت دارد و سهو بدين مثابه نمىباشد چه تحرّز و اجتناب از آن امكان دارد . بعلاوه ما مىبينيم كه خردمندان و فرزانگان از امانت گذاشتن اموال و اسرار خود نزد مردم ساهى و فراموشكار اجتناب دارند ليكن از اين كه آنها را به نزد كسانى كه ناتندرستى و بيمارى بر ايشان طارى مىگردد به وديعه گذارند اجتناب ندارند . و هم مىبينيم فقيهان هر حديث را كه مبتلايان به سهو روايت كنند ردّ و طرد مىكنند . مگر اين كه از طريقى ديگر كه اشخاص متيقّظ ، فطن ، ذكىّ و حاذق در آن باشند روايت شده باشد ، پس فرق ميان خواب و سهو دانسته شد . . » اين مسأله چنان كه ياد شد از مباحث تاريخ ادوار فقه خارج مىباشد و اين تفصيل و تطويلى كه به جهاتى ارتكاب آن لازم مىنمود هر چند نسبت به برخى از مراجعه كنندگان بلا طائل و بىفايده نباشد نسبت به برخى ديگر بىجا و بى مورد است از اين رو با عذر خواهى از طرح و اطالهء سخن در اين زمينه براى اين كه اين قسمت از فائده فقهى نيز خالى نماند چند حكم فقهى را كه در ميان فقهاء عامّه قائل پيدا كرده و منشاء آن اخبار « سهو نبى » بوده نقل مىكنيم :\r\n","description":"","footnote":"","page_name":" 346 ","page_number":373},
  {"content":"\r\n1 - اين كه كلام عمد در نماز اگر براى مصلحت نماز باشد نماز را باطل نمىسازد .\r\nحسين بن مسعود ، بنا بنقل مجلسى ، در شرح السّنّه اين قول را به اوزاعى نسبت داده بدين استناد و احتجاج كه بحسب آن خبر ، ذو اليدين بطور عمد سخن گفته و سؤال كرده پيغمبر ( ص ) نيز بطور عمد ، صدق گفتهء ذو اليدين را از مردم استفسار كرده و مردم از روى عمد لفظ « نعم » را در پاسخ او گفته‌اند در صورتى كه مىدانسته‌اند كه هنوز نماز ، ناتمام است .\r\n2 - اين كه كسى كه از راه سهو در نماز از قبله منحرف گردد و استدبار كند نمازش صحيح است و اعاده بر او نمىباشد .\r\nظاهر كلام حسين بن مسعود اختيار اين قولست به استناد همان خبر كه بروايتى بر مراجعت پيغمبر ( ص ) به خانه و انصراف مردم از مسجد صراحت دارد .\r\n","description":"","footnote":"","page_name":" 347 ","page_number":374},
  {"content":"\r\n\r\nقسامه\r\nقسامه چنان كه شهيد ثانى در « مسالك الافهام » افاده كرده « در لغت اسم است براى اوليايى كه بر ادّعاء دم ، قسم ياد مىكنند و در لسان فقيهان اسم سوگندهايى است كه بر اولياء دم تقسيم مىگردد و بر هر دو تقدير اسمى است كه جايگزين مصدر گشته است .\r\nگفته مىشود : اقسم اقساما و قسامة و اين اسم است چنان كه گفته مىشود : اكرم اكراما و كرامة و بحسب لغت به سوگندهايى كه در بارهء خصوص دم باشد اختصاص ندارد ليكن در اصطلاح فقيهان به آن مخصوص مىباشد » .\r\nقسامه در موردى به ميان مىآيد كه در محلى مقتولى يافته شود و قاتل او دانسته نشود و بيّنه هم در ميان نباشد و صاحب خون ( ولىّ دم ) بر يك تن با زياده ادعاء كند و در قضيه شواهد و اماراتى به نظر آيد كه مايهء اتهام مدعى عليه گردد و بر صدق ولىّ دم اشعار داشته باشد يعنى باصطلاح فقهاء « لوث » شود .\r\nدر اين صورت در قتل عمد پنجاه سوگند بر ولىّ دم و اقارب او ، اگر وليّ دم را اقربائى باشد و در اين ادعا با او موافق باشند ، متوجه و ميان ايشان تقسيم گردد و اگر او را اقرباء نباشد يا ايشان را ادعائى نباشد خود ولىّ دم پنجاه بار سوگند ياد مىكند بهر حال پنجاه سوگند براى تحقّق قسامه لازم مىباشد .\r\nو در قتل خطاء محض و شبيه بعمد اختلاف شده جمعى از فقيهان همان عدهء پنجاه را معتبر دانسته و فرقى ميان عمد و شبه عمد و خطاء محض قائل نشده و گروهى ديگر در اين صورت بيست و پنج سوگند بر مدّعى و مدعيان لازم دانسته‌اند بهر جهت مسأله از جنبهء فقهى مورد بحث نيست و به همين اندازه موضوع روشن شد . بيان سائر خصوصيات و موارد اختلاف فقهاء بايد در كتب فقهى ديده شود .\r\n","description":"","footnote":"","page_name":" 348 ","page_number":375},
  {"content":"\r\nاز جنبهء تاريخى « 1 » از برخى از روايات چنان برمىآيد كه اين حكم در خيبر يا بعد از فتح خيبر تشريع گرديده است .\r\nكلينى در فروع كافى به اسناد خود از بريد بن معاويهء عجلى روايت كرده كه گفت :\r\nاز حضرت صادق ( ع ) قسامه را پرسيدم آن حضرت گفت : « فى الحقوق كلَّها البيّنة على المدّعى و اليمين على المدّعى عليه ، الا فى الدّم خاصة فانّ رسول الله صلَّى الله عليه و آله بينما هو بخيبر اذ فقدت الانصار رجلا منهم فوجدوه قتيلا . فقالت الانصار : انّ فلانا اليهودي قتل صاحبنا فقال رسول الله ( ص ) للطَّالبين : اقيموا رجلين عدلين من غيركم اقيده برمته . فان لم تجدوا شاهدين فاقيموا قسامة خمسين رجلا اقيده برمته . فقالوا يا رسول الله ما عندنا شاهدان من غيرنا و انا لنكره ان نقسم على ما لم نره . فوداه رسول الله ( ص ) من عنده . و قال انّما حقن دماء المسلمين بالقسامة لكي إذا رأى الفاجر الفاسق فرصة من عدوّه حجره مخافة القسامة ان يقتل به فكفّ عن قتله ، و الَّا حلف المدعى عليه قسامة خمسين رجلا : ما قتلنا و لا علمنا قاتلا و الا اغرموا الدّية اذا وجدوا قتيلا بين اظهرهم اذا لم يقسم المدّعون » .\r\nباز شيخ كلينى ، قدّس سرّه ، در همان كتاب به اسناد خود از ابى بصير روايت كرده كه گفته است : از حضرت صادق ( ع ) پرسيدم كه آغاز صدور حكم قسامه از چه زمان بوده ؟\r\nآن حضرت چنين پاسخ داد : « كان من قبل رسول الله ( ص ) لمّا كان بعد فتح خيبر تخلف رجل من الانصار عن اصحابه فرجعوا فى طلبه فوجدوه متشخّطا فى دمه قتيلا فجاءت الانصار\r\n\r\n","description":"","footnote":"\r\n« 1 » - قسامه در ميان عرب جاهلى نيز سابقه داشته است . آلوسى در كتاب « بلوغ الارب » در فصل بيان « عادات عرب جاهلى » چنين افاده كرده است : « و از آن جمله است قسامه بفتح قاف و تخفيف مهمله يعنى سوگند و آن در عرف شرع « سوگندى است معين هنگامى كه تهمتى بقتل به ميان آمده باشد بر اثبات يا نفى » و نخستين قسامه در جاهليت مربوط به قبيلهء بين هاشم بود . مردى از بنى هاشم را مردى از قبيلهء ديگرى از قريش اجير كرده بود تا آخر حكايت كه در صفحه 293 - 392 جلد دوم « بلوغ الارب » ( چاپ دوم ) آورده شده است .\r\n","page_name":" 349 ","page_number":376},
  {"content":"\r\nإلى رسول الله ( ص ) فقالت : يا رسول الله قتلت اليهود صاحبنا . فقال : ليقسم منكم خمسون رجلا على انّهم قتلوه . قالوا : يا رسول الله كيف نقسم على ما لم نر . قال : فيقسم اليهود . فقالوا :\r\nيا رسول الله ، من يصدق اليهود . فقال : اذا أدى صاحبكم » آنگاه ابو بصير گفته است :\r\n« كيف الحكم فيها ؟ » حضرت صادق پاسخ داده است : « انّ الله عزّ و جلّ حكم فى الدّماء ما لم يحكم فى شيء من حقوق النّاس لتعظيمه الدّماء . لو انّ رجلا ادّعى على رجل عشرة آلاف درهم ، او اقلّ من ذلك او اكثر ، لم يكن اليمين للمدّعي و كانت اليمين على المدّعى عليه فاذا ادّعى الرّجل على القوم بالدّم انهم قتلوا كانت اليمين لمدّعي الدّم قبل المدّعى عليهم فعلى المدّعى ان يجيء بخمسين رجلا يحلفون انّ فلانا قتل فلانا فيدفع إليهم الَّذى حلف عليه فان شاؤا عفوا و ان شاؤا قتلوا و ان شاؤا قبلوا الدّية و ان لم يقسموا فانّ على الَّذين ادّعى عليهم ان يحلف منهم خمسون : ما قتلنا و لا علمنا له قاتلا فان فعلوا أدى اهل القرية الَّذين وجد فيهم و ان كان بأرض فلاة اديت دية من بيت المال فانّ امير المؤمنين ( ع ) يقول : لا يبطل دم امرئ مسلم » .\r\n","description":"","footnote":"","page_name":" 350 ","page_number":377},
  {"content":"\r\n\r\nنماز كسوف\r\nچنان كه از اين پيش گفته شد در لغت عرب بر هر يك از ماه گرفت و خورشيد گرفت خسوف » و همچنين « كسوف » گفته مىشود يعنى اين دو لفظ ، نسبت به آن دو معنى به جاى يكديگر به كار مىرود ليكن بهتر آنست كه نسبت به ماه گرفت لغت « خسوف » و در مورد خورشيد گرفت لغت « كسوف » استعمال گردد .\r\nدر بعضى از يادداشتهاى خود كه مأخذ آن را ضبط نكرده‌ام ليكن بىگمان از كتاب سيره و تاريخ اخذ شده بوده است اين عبارت را نوشته‌ام : « در سال هشتم از هجرت آفتاب گرفته و حضرت نماز كسوف را خوانده و احكام مرتبط به آن را تشريع فرموده است » .\r\nيعقوبى در تاريخ خود چنين افاده كرده است : « ابراهيم ( فرزند پيغمبر ( ص ) در سال دهم از هجرت به سن يك سال و ده ماه وفات يافت و خورشيد دو ساعت منكسف گرديد .\r\nمردم گفتند : بر اثر مرگ ابراهيم خورشيد كسوف يافته است . پيغمبر ( ص ) فرمود :\r\nخورشيد و ماه دو آيه از آيات خدا هستند كه براى مرگ و زندگى كسى تيره و منكسف نمىشوند پس هر گاه كسوفى ديديد به مساجد متوجه گرديد و در اين واقعه گفت : « انّ العين تدمع و القلب يخشع و انّا بك يا ابراهيم لمحزونون و لكنّا لا نقول ما يسخط الرّب » .\r\nكلينى در فروع كافى به اسناد خود از علىّ بن عبد الله روايت كرده كه گفته است :\r\n« سمعت ابا الحسن موسى عليه السلام يقول : انه لمّا قبض ابراهيم ابن رسول الله صلَّى الله عليه و آله جرت فيه ثلث سنن : امّا واحدة فانه لمّا مات انكسفت الشّمس فقال النّاس انكسفت الشّمس لفقد ابن رسول الله . فصعد رسول الله المنبر ، فحمد الله و اثنى عليه ثم قال :\r\nانّ الشّمس و القمر آيتان من آيات الله يجريان بأمره يطيعان له لا ينكسفان لموت احد\r\n","description":"","footnote":"","page_name":" 351 ","page_number":378},
  {"content":"\r\nو لا لحياته فاذا انكسفتا او واحدة منهما فصلَّوا » ثمّ نزل فصلَّى بالنّاس صلاة الكسوف .\r\nشنيدم كه موسى بن جعفر ( ع ) مىگفت : چون ابراهيم پسر پيغمبر ( ص ) وفات يافت سه سنّت تشريع شد : يكى آن كه چون ابراهيم مرد خورشيد انكساف يافته مردم گفتند : مرگ ابراهيم موجب آن شده پيغمبر ( ص ) بر منبر بر آمد خداى را سپاس و ستايش كرد آنگاه گفت : « خورشيد و ماه دو آيه الهى هستند به فرمان او جريان دارند و او را اطاعت مىكنند براى موت و حيات كسى منكسف نمىشوند پس هر گاه آنها را انكسافى به همرسد نماز بخوانيد . » پس از آن پايين آمد و با مردم نماز كسوف بگزارد .\r\nدر اينجا بسيار بجاست كه از اشاره به اين حقيقت دريغ نشود كه در اين واقعه يكى از بزرگترين دلائل حق بودن پيغمبر ( ص ) بوقوع پيوسته است چه بسيار واضح است شخص كاذب و مبطل از اين گونه تصادفهاى طبيعى بالاترين حدّ از استفاده را به نفع دعاوى خود مىكند ، مخصوص در ميان مردمى جاهل و خرافى كه به خودى خود آن را بر وجه فاسد حمل مىكردند و هيچ گاه عقيدهء خرافى خود را رها نمىساختند ليكن در اينجا جلوهء حق و خورشيد حقيقت نمايان و تابان گرديده و مانند همه موارد پرده هاى نادانى و خرافه خواهى را دريده و مردم را به حقيقت رسانده و از گزافه پندارى و ياوه گويى جلوگيرى كرده است .\r\n","description":"","footnote":"","page_name":" 352 ","page_number":379},
  {"content":"\r\n\r\nزكات\r\nزكات ، در لغت ، بمعنى طهارت است چنان كه در آيهء 73 از سورهء الكهف * ( أَ قَتَلْتَ نَفْساً زَكِيَّةً بِغَيْرِ نَفْسٍ ) * در اين معنى به كار رفته و هم بمعنى نموّ و زيادت استعمال گرديده چنان كه در آيهء 232 از سورهء البقره * ( ذلِكُمْ أَزْكى لَكُمْ وَأَطْهَرُ ) * مىباشد چه به حكم اين كه تأسيس از تأكيد بهتر است بايد هر يك از « أزكى » و « اطهر » بمعنى خاصى باشد و هم در آيهء 140 از سورهء التوبه ( سورهء 9 ) * ( خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ ) * و در آيهء 9 از سورهء و الشّمس * ( قَدْ أَفْلَحَ مَنْ زَكَّاها ) * ممكن است در تطهير نفس و در تنميهء معنوى آن ، به وسيلهء علم و عمل ، و ممكن است در قدر جامع ميان اين دو استعمال شده باشد .\r\nو در شرع اسلام ، منظور از آن مالى است مقدّر كه در قدرى معين از اموالى معلوم با گذشتن زمانى مقرّر براى مصرفى خاصّ ، مشروع و مكلَّف گرديده است .\r\nمحقّق حلَّى در كتاب « المعتبر » پس از نقل معنى لغوى « زكات » گفته است : « . . و فى الشّرع اسم لحقّ يجب فى المال معتبر فى وجوبه « النّصاب » و سمّيت بذلك لأنّ بها يزداد الثّواب و يطهر المال من حقّ المساكين و مؤدّيها من الاثم » زكات بمعنى عام ، مانند بسيارى از احكام ديگر ، در شرائع سالفه و امم و ملل سابقه اصلى ثابت مىداشته كه در شرع مقدس اسلام به حكم تكامل تدريجى افراد بشر راه تكامل پيموده و به وضعى خاصّ مقدّر و مقرّر گشته است .\r\nاز آيهء 77 از سورهء البقره ( سوره 2 ) * ( وَإِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا الله وَبِالْوالِدَيْنِ إِحْساناً وَذِي الْقُرْبى وَالْيَتامى وَالْمَساكِينِ وَقُولُوا لِلنَّاسِ حُسْناً وَأَقِيمُوا الصَّلاةَ ) *\r\n","description":"","footnote":"","page_name":" 353 ","page_number":380},
  {"content":"\r\n* ( وَآتُوا الزَّكاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَأَنْتُمْ مُعْرِضُونَ ) * اين مطلب دانسته مىشود كه زكات ، بمعنى عامّ ، در شريعت موسى نيز اصلى مىداشته است .\r\nشيخ الطائفه در تفسير اين آيه پس از اين كه گفته است : « و قوله * ( أَقِيمُوا الصَّلاةَ ) * ادّوها بحدودها الواجبة عليكم * ( وَآتُوا الزَّكاةَ ) * معناه و اعطوها أهلها كما أوجبها عليكم » از ابن عباس نقل كرده كه وى اين مضمون را گفته است : « زكاتى را كه خدا بر بنى اسرائيل واجب ساخته بدين گونه بوده كه در اموال ايشان فريضه قرار داده كه قربانى كنند و آن را در محلى بگذارند پس هر گاه آتشى فرود مىآمده و در آن قربانى تأثير مىكرده و آن را مىبرده است دليل قبول شدن قربانى بوده و اگر چنين نمىشده بر عدم قبول آن دلالت داشته است » و همو در تفسير * ( ثُمَّ تَوَلَّيْتُمْ . . ) * چنين افاده كرده است : « خبرى است كه خداى تعالى از بنى اسرائيل داده كه ايشان عهد را نكث و ميثاق را نقض كرده‌اند چه از ايشان پيمان و عهد گرفته شده بود كه غير خدا را عبادت نكنند و به مادر و پدر نيكى كنند و بندگان خدا را به اوامر او آگاه سازند و نماز را بحدود آن به پاى دارند و زكات اموال خود را به پردازند پس ايشان با امر الهى مخالفت كرده و از آن تولَّى و اعراض كردند . . » حتى اعراب جاهلى نيز به گفتهء برخى عملى انجام مىداده‌اند كه در قرآن مجيد از آن به زكات تعبير شده است . شيخ الطائفه در ذيل آيهء 5 و 6 از سورهء فصّلت ( سوره 41 ) * ( . . وَوَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ وَهُمْ بِالآخِرَةِ هُمْ كافِرُونَ ) * اقوالى در اين كه مراد از زكات چه مىباشد از اشخاصى مانند حسن بصرى و زجّاج و غير ايشان آورده از جمله از قول فرّاء چنين نقل كرده كه گفته است : « الزّكاة فى هذا الموضع انّ قربشا كانت تطعم الحاجّ و تسقيهم فحرّموا ذلك على من آمن بمحمّد صلَّى الله عليه و آله » .\r\n","description":"","footnote":"","page_name":" 354 ","page_number":381},
  {"content":"\r\nدر اينجا بايد به اين نكته اشاره كرد كه اگر در اين آيه زكات بمعنى عام ، مراد باشد پس مدعى و مطلوب كه وجود سنخ چنين حقيقتى در اعراب جاهلى باشد به ثبوت مىرسد و اگر مراد از آن زكات خاص اسلامى باشد ( با اين كه از سياق آيه كه مشركان مورد تقريع و سرزنش به ندادن زكات واقع شده‌اند نه مؤمنان ، و حال اين كه مشركان در آن زمان و آن حال شايد بخصوص اين حكم دعوت نشده و تكليفى نداشته بوده‌اند تا تنها آن مذكور گردد . اين معنى - بعيد به نظر مىآيد ) مطلب از راهى ديگر كه شايد در جايى ديگر نيز به آن اشاره شده باشد مورد نظر مىگردد چه اهل سيره و تاريخ چنان كه هم اكنون خواهيم گفت زمان تشريع اين حكم را سال هشتم از هجرت گفته‌اند در صورتى كه سورهء فصّلت كه اين آيه در آن واقع مىباشد از سوره هاى مكى است .\r\nبهر حال آن چه از كتب تاريخ و سيره برمىآيد اين است كه حكم زكات پس از هجرت آن هم در سال هشتم صدور يافته و جهات مربوط به آن از جنس و نصاب و مصرف ، تعيين و تشريع گرديده است .\r\nآياتى كه در بارهء زكات و جهات آن در قرآن مجيد مىباشد تقدّم و تاخّر آنها از لحاظ اندراجشان در سوره هاى مكَّى يا مدنى تا حدى روشن است ( اگر آيات نازله در مكَّه را بر معنى زكات اصطلاحى فقهى بتوان حمل كرد ) ليكن در اين كه نخستين آيه در بارهء زكات كه به نزول آن حكم زكات اجراء شده باشد كدام آيه است ؟ الآن به ياد ندارم كه در جايى به آن تصريحى ديده باشم .\r\nكلينى در فروع كافى به اسناد خود از عبد الله بن سنان از حضرت صادق ( ع ) روايتى را آورده است كه از ظاهر آن چنان بر مىآيد كه آيهء 140 از سورهء التّوبه ( سورهء 9 ) :\r\n* ( خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ . . ) * الآية نخستين آيه باشد كه چون در بارهء زكات نزول يافته گرفتن زكات به مقام اجراء در آمده است . روايت مزبوره\r\n","description":"","footnote":"","page_name":" 355 ","page_number":382},
  {"content":"\r\nاين است : « . . قال ابو عبد الله عليه السلام : لمّا نزلت آية الزّكاة * ( خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها ) * و أنزلت فى شهر رمضان فامر رسول الله صلَّى الله عليه و آله مناديه فنادى فى النّاس ان الله فرض عليكم الزّكاة كما فرض عليكم الصّلاة ففرض الله عزّ و جلّ عليهم من الذّهب و الفضّة و فرض الصّدقة من الأبل و البقر و الغنم و من الحنطة و الشّعير و التّمر و الزبيب فنادى فيهم بذلك فى شهر رمضان و عفا لهم عمّا سوى ذلك . قال : ثمّ لم يفرض بشيء من أموالهم حتّى حال عليهم الحول من قابل فصاموا و افطروا فامر مناديه فنادى فى المسلمين :\r\nأيّها المسلمون زكوا أموالكم تقبل صلاتكم . قال : ثمّ وجّه عمّال الصدقة و عمّال الطَّسوق » آيهء زكات * ( خُذْ مِنْ أَمْوالِهِمْ . . ) * در ماه رمضان فرود آمد پس از نزولش به فرمان پيغمبر ( ص ) منادى وجوب آن را به مردم خبر داد و اجناسى را كه زكات به آنها تعلَّق مىيابد از نقدين و انعام ثلثه و غلَّات اربع معين ساخت و از اشياء ديگر جز اينها عفو كرد و چون سالى بر اين بگذشت در ماه رمضان سال بعد منادى ندا كرد كه اى اهل اسلام زكات اموال خود را بدهيد تا نماز شما قبول افتد . آنگاه حضرت صادق ( ع ) گفت در اين موقع پيغمبر ( ص ) براى جبايت و جمع آورى زكات و خراج عاملانى به اطراف گسيل داشت .\r\nدر كتب سيره و تاريخ هم تصريح شده كه در سال هشتم زكات واجب گرديده است و در سال نهم عمّالى از جانب پيغمبر ( ص ) به اطراف فرستاده شده‌اند تا از مردم زكات مال ايشان را بگيرند .\r\nبه زكات در صدر اسلام بسيار اهميت داده مىشده است به طورى كه تارك زكات در عرض تارك صلاة بشمار مىرفته است و در مواردى چند از قرآن مجيد زكات و صلاة در رديف هم قرار داده شده است : از جمله آيهء 40 از سورهء البقره * ( وَأَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ) * و آيهء 172 از همان سوره * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِالله وَالْيَوْمِ الآخِرِ وَالْمَلائِكَةِ وَالْكِتابِ وَالنَّبِيِّينَ وَآتَى الْمالَ ) *\r\n","description":"","footnote":"","page_name":" 356 ","page_number":383},
  {"content":"\r\n* ( عَلى حُبِّه ذَوِي الْقُرْبى وَالْيَتامى وَالْمَساكِينَ وَابْنَ السَّبِيلِ وَالسَّائِلِينَ وَفِي الرِّقابِ وَأَقامَ الصَّلاةَ وَآتَى الزَّكاةَ وَالْمُوفُونَ بِعَهْدِهِمْ إِذا عاهَدُوا ) * و آيهء 104 از همان سوره نيز * ( وَأَقِيمُوا الصَّلاةَ وَآتُوا الزَّكاةَ وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ الله . . ) * و آيهء 42 از سورهء الحج ( سوره 22 مكَّى ) * ( الَّذِينَ إِنْ مَكَّنَّاهُمْ فِي الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ . . ) * و آيهء 1 و 4 از سورهء المؤمنون ( سورهء 23 مكَّى ) * ( قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ وَالَّذِينَ هُمْ عَنِ اللَّغْوِ مُعْرِضُونَ وَالَّذِينَ هُمْ لِلزَّكاةِ فاعِلُونَ ) * و غير اينها از آياتى كه زكات بلفظ خود يا بلفظ « انفاق » با نماز رديف قرار گرفته است « 1 » .\r\nكلينى در فروع كافى به اسناد خود از حضرت صادق ( ع ) چنين روايت كرده است :\r\n« فرض الله الزّكاة مع الصّلاة » پس اگر مراد از اين معيّت ، شانى و اعتبارى باشد اين روايت عظمت و مهم بودن زكات را در عرض نماز مىرساند و اگر مراد از آن معيت شانى زمانى باشد تاريخ صدور حكم زكات به زمان پيش از هجرت برمىگردد و تائيد مىكند همان را كه ما چندين بار احتمال داده و ياد كرده‌ايم .\r\nبراى جمع ميان دو نظر اين احتمال نيز به نظر مىرسد كه زكات از لحاظ تشريع اصل حكم ، پيش از هجرت بوده و آن چه ارباب سير و تواريخ گفته و آن را به سال هشتم و نهم اختصاص داده‌اند از لحاظ اجراء حكم باشد نه از لحاظ تشريع و حتى ابلاغ .\r\n\r\n","description":"","footnote":"\r\n« 1 » - شيخ ابو الفتوح در ذيل آيهء * ( وَوَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ\r\nچنين آورده است : « و از اينجاست كه اهل ردّه گفتند در عهد ابو بكر امّا الصلاة فنصلَّى و امّا الزكاة فلا يغصب أموالنا بعضى صحابه گفتند : بساز با ايشان تا به يك بار مرتد نشوند : رها كن تا نماز مىكنند و زكات ندهند [ گفت 
  ] و اللَّه لا افرّق بين شيئين جمع اللَّه بينهما . و اللَّه لو منعوا عقالا ممّا فرض اللَّه و رسوله لقاتلتهم عليه »\r\n","page_name":" 357 ","page_number":384},
  {"content":"\r\nاجناسى كه زكات بدانها تعلق مىيابد در خود قرآن مجيد مورد تصريح و تفصيل قرار نيافته است ليكن مصارف آن در آيهء 60 از سورهء التّوبه ( سوره 9 ) * ( إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَفِي الرِّقابِ وَالْغارِمِينَ وَفِي سَبِيلِ الله وَابْنِ السَّبِيلِ فَرِيضَةً مِنَ الله وَالله عَلِيمٌ حَكِيمٌ ) * به صراحت ياد گرديده است .\r\nتذييل\r\nدر اينجا بايد متذكر بود كه در قرآن مجيد لفظ « صدقه » و هم لفظ و مادهء « انفاق » چنان كه بر زكات اطلاق گرديده همچنين بر غير زكات واجب نيز اطلاق شده است ، پس در همهء موارد از اين دو لفظ و ماده زكات واجب مراد و منظور نمىباشد .\r\nكلينى در فروع كافى به اسنادش از ابو بصير نقل كرده كه او گفته است نزد حضرت صادق ( ع ) بوديم و بعضى از صاحبان اموال نيز با ما بودند و ايشان زكات را ذكر كردند پس حضرت گفت : « ان الزّكاة ليس يحمد بها صاحبها و انّما هو شيء ظاهر انّما حقن بها و سمّى بها مسلما و لو لم يؤدّها لم تقبل له صلاة و انّ لكم فى أموالكم غير الزكاة . فقلت : اصلحك الله و ما علينا فى أموالنا غير الزكاة ؟ فقال : سبحان الله ! اما تسمع قول الله عزّ و جلّ يقول فى كتابه : * ( وَالَّذِينَ فِي أَمْوالِهِمْ حَقٌّ مَعْلُومٌ لِلسَّائِلِ وَالْمَحْرُومِ ) * ؟ قال : قلت : ما ذا الحقّ المعلوم الَّذى علينا ؟ . قال : هو الشّيء يعمله الرجل فى ماله : يعطيه اليوم او فى الجمعة او فى الشهر ، قلّ او كثر ، غير انه يدوم عليه . و قوله عزّ و جلّ : * ( وَيَمْنَعُونَ الْماعُونَ ) * قال : هو القرض يقرضه و المعروف يصطنعه و متاع البيت يعيره و منه الزكاة ، فقلت له : انّ لنا جيرانا اذا اعرناهم متاعا كسروه و افسدوه فعلينا جناح ان نمنعهم ؟ فقال : لا ليس عليكم جناح ان تمنعوهم اذا كانوا كذلك . قال : قلت له :\r\n* ( وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً ) * ؟ قال : ليس من الزّكاة ، قال : قلت :\r\nقوله عزّ و جلّ * ( الَّذِينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً ) * ؟ قال : ليس من الزكاة\r\n","description":"","footnote":"","page_name":" 358 ","page_number":385},
  {"content":"\r\nقال : فقلت : قوله * ( إِنْ تُبْدُوا الصَّدَقاتِ فَنِعِمَّا هِيَ وَإِنْ تُخْفُوها وَتُؤْتُوهَا الْفُقَراءَ فَهُوَ خَيْرٌ لَكُمْ ) * ؟ قال : ليس من الزكاة ، و صلتك قرابتك ليس من الزكاة » .\r\nاختلافاتى كه ميان عامه و خاصه يا ميان علماء هر يك از اين دو فرقه در امور مربوط به زكات به ميان آمده از قبيل اين كه آيا در غير غلات چهار گانه ( گندم و جو و خرما و مويز ) و انعام سه گانه ( گاو و گوسفند و شتر ) و فلزهاى دو گانه ( زر و سيم ) نيز زكات واجب هست يا نه ؟ و آيا زكات به عين تعلق مىگيرد يا به ذمه ؟ و آيا مسكوك بودن زر و سيم شرط است يا نه ؟ و بنا به اشتراط آيا شرط است كه سال بر آنها بگذرد در صورتى كه جريان معامله بر آنها نباشد ، يا اين كه زكات در آنها هست گر چه جريان معامله و دوران كسب و تجارت هم بر آنها باشد ؟ و امثال اين اختلافات كه زياد و شايد در غالب فروع و مسائل آن موجود باشد در اينجا از جنبهء تاريخى نقل آنها ضرور نيست چيزى كه از آن جنبه مناسب است در اين موضع ياد گردد چند مطلب زير است كه به دور صدور مربوط بوده و مورد توجه فقهاء نيز شده و به آنها استناد كرده‌اند :\r\n1 - محقق در كتاب « المعتبر » در مسألهء متعلق زكات پس از اين كه افاده كرده كه به اتفاق علماء شيعه جز ابن جنيد زكات جز در نه چيز واجب نيست و باختلاف علماء عامّه نيز اشاره كرده در مقام استدلال بر اين مطلب ، گفتهء ابن عمر را « انّما سنّ رسول الله فى الحنطة و الشّعير و التّمر و الزّبيب » نقل كرده و آنگاه گفته است : « و عن معاذ بن الجبل قال امر رسول الله صلَّى الله عليه و آله ان لا نأخذ الصّدقة الَّا من هذه الأربع : الحنطة و الشّعير و التّمر و الزّبيب » .\r\n2 - همو در همان كتاب در مسألهء جواز اخراج قيمت در زكات از فضه و ذهب و غلَّات بعد از اين كه گفته « و به قال علماؤنا اجمع و هو قول ابى حنيفة و قال الشّافعي :\r\n","description":"","footnote":"","page_name":" 359 ","page_number":386},
  {"content":"\r\nلا يجزى » در مقام استدلال چنين آورده است : « لنا انّ معاذ كان ياخذ من اهل اليمن ، الثّياب عوضا عن الزّكاة . . » 3 - فاضل مقداد در ذيل مسألهء وجوب زكات در ذهب و فضه به شرطى كه به سكَّهء معامله مسكوك شده باشد و در طول يك سال با آنها معامله نشده باشد و باصطلاح از جريان بيع و شراء بر كنار باشد چنين آورده است : « و ايضا روى زرارة فى الصحيح قال : كنت قاعدا عند الباقر ( ع ) و ليس عنده غير ابنه جعفر عليه السلام فقال : يا زرارة انّ ابا ذر و عثمان تنازعا فى عهد رسول الله صلَّى الله عليه و آله فقال عثمان كل مال من ذهب او فضة يدار و يعمل به و يتّجر به ففيه الزّكاة اذا حال عليه الحول ، و قال ابو ذر امّا ما يتّجر به او دير و عمل به فليس فيه زكات انّما الزّكاة فيه اذا كان ركازا كنزا موضوعا فاذا حال عليه الحول فعليه الزّكاة . فاختصما على رسول الله صلَّى الله عليه و آله فقال : القول ما قال ابو ذر » 4 - فاضل مقداد در ذيل اين كه آيا در هنگام گرفتن زكات بر پيغمبر ( ص ) و امام و آخذان آن ( نائب امام ) واجب يا مستحب است كه بر زكات دهنده درود فرستد و آيا بايد آن درود ، بلفظ صلاة باشد يا غير آن ؟ چنين گفته است : « دلَّت الآية الكريمة دلالة صريحة على لفظ الصّلاة و فعله النّبي ( ص ) فى حقّ ابى اوفى لمّا اتاه بصدقته فقال :\r\n« اللَّهمّ صلّ على ابى اوفى و على آل ابى اوفى » كما نقله العامة فى الصحيحين . » نيشابورى در تفسير خود در ذيل آيهء * ( خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ . . ) * پس از * ( وَصَلِّ عَلَيْهِمْ ) * اين مضمون را افاده كرده است :\r\n« ابن عباس گفته است : يعنى « ادع لهم » و از اين رو شافعى گفته است : امام را ، در هنگام گرفتن صدقه سنّت است كه در حق صدقه دهنده دعا كند و بگويد : « آجرك الله فى ما اعطيت و بارك لك فى ما ابقيت و ديگر فقهاء گفته‌اند : بايد بلفظ صلاة باشد\r\n","description":"","footnote":"","page_name":" 360 ","page_number":387},
  {"content":"\r\nچه از عبد الله بن ابى اوفى روايت شده كه گفت پدرم از اصحاب « شجره » بوده و پيغمبر ( ص ) را شيوه چنان بود كه چون قومى صدقهء خود را نزدش مىبردند مىگفت : « اللَّهمّ صلّ على آل فلان » پس پدرم زكات و صدقهء خود را نزد آن حضرت برد به همان شيوه گفت : « اللَّهمّ صلّ على ابى اوفى » .\r\n« بيشتر ائمه را اكنون عقيده بر اينست كه صلاة بر غير نبى نيكو و روا نيست مگر بعنوان تبعيّت و برخى از آنان مانند غزّالى و امام الحرمين بطور اطلاق به كراهت آن گفته و سلام را نيز در معنى « صلاة » دانسته‌اند ليكن شيعه صلاة و سلام را در حقّ آل رسول مانند على و اولادش نيز ذكر مىكنند . و مىگويند وقتى كه در حق زكات دهنده روا باشد چگونه در حق اهل بيت پيغمبر ناروا يا ناشايسته مىباشد ؟ و همه را اجماع است كه بطور تبعيّت جائز است پس فرق ميان آل رسول در تبعيّت با غير ايشان چيست ؟\r\nو اما سلام پس كلامى در اين نيست كه در حق جمهور اهل اسلام روا است پس چرا در حق آل رسول جائز و روا نباشد ؟ ! » جمعى از ارباب تفسير و غير ايشان در شأن نزول اين آيه كه يكى از مستندات اين حكم فقهى اسلامى مىباشد چنين روايت كرده‌اند كه : گروهى از مسلمين ( بروايتى سه تن و بروايتى هفت تن و بروايتى ده تن و به قولى پانزده تن ) از جنگ تبوك عقب كشيدند و به واسطهء علاقه به اموال خود و حفظ و اصلاح آنها در مدينه ماندند . از آن جمله ابو لبابه بوده است .\r\nبعد از خروج پيغمبر صلَّى الله عليه و آله و سلَّم از اين كار خود پشيمان شدند و « گفتند :\r\nما در سايه و راحت و آسايش و رسول خداى و صحابهء او در جهاد و شدت و رنج ، به خدا كه ما خود را در ستونهاى مسجد ببنديم و خويشتن باز نگشاييم تا رسول بيايد ما را باز گشايد و توبهء ما را قبول كند و عذر ما به پذيرد و همچنين بودند چون رسول ( ص )\r\n","description":"","footnote":"","page_name":" 361 ","page_number":388},
  {"content":"\r\nدر آمد » بحسب معمول كه هنگام بازگشت از سفر نخست به مسجد داخل مىشد و دو گانه مىگزارد ، به مسجد وارد شد و ايشان را بر سوارى ( ستونها ) بسته ديد سبب پرسيد گفتند : سوگند ياد كرده‌اند كه « خويشتن نگشايند تا تو ايشان را بازگشايى گفت : من نيز سوگند مىخورم كه ايشان را باز نگشايم تا مرا نفرمايند » پس آيهء 103 از سورهء التوبه * ( وَآخَرُونَ اعْتَرَفُوا بِذُنُوبِهِمْ ) * . . * ( عَسَى الله أَنْ يَتُوبَ عَلَيْهِمْ . . ) * نزول يافت و پيغمبر ( ص ) بفرمود تا ايشان را بگشادند . به گفتهء منقول از زهرى « آيه در ابو لبابه آمد چون به غزاى تبوك نرفت پس پشيمان شد خويشتن به ستون مسجد باز بست و گفت : هيچ طعام و شراب نخورم تا بميرم يا خداى تعالى توبه‌ام به پذيرد و هفت شبانه روز هيچ نخورد و هوش از او برفت خداى تعالى آيه فرستاد و توبهء او قبول كرد رسول ( ص ) بنفس خود بيامد و او را بگشاد . . » چون آن گروه كه ابو لبابه با ايشان بود يا تنها ابو لبابه ( چنان كه از زهرى نقل شد و شيخ الطائفه از روايت حضرت باقر ( ع ) استظهار كرده ) گشاده شدند به پيغمبر ( ص ) گفتند : چون اموال موجب اين بدبختى و عقب افتادگى ما گرديد هر چه داريم رها سازيم پس آنها را بگير و صدقه بده و ما را از گناهان پاك فرما . در اين زمينه آيهء 104 از سورهء التوبه * ( خُذْ مِنْ أَمْوالِهِمْ صَدَقَةً . ) * الآية نزول يافت بتعبير فاضل مقداد « فاخذ منهم الزّكاة المقرّرة شرعا و على ذلك اجماع الامة » پس پيغمبر ( ص ) زكات مقرر شرعى را از ايشان بگرفت .\r\n","description":"","footnote":"","page_name":" 362 ","page_number":389},
  {"content":"\r\n\r\nحكم ربا\r\nربا ، كه در لغت بمعنى مطلق زيادت مىباشد ، و در اصطلاح فقهى عبارت است از « الزيادة على رأس المال من احد المتساويين جنسا ممّا يكال أو يوزن » پيش از اسلام ميان عرب جاهلى معمول و رايج مىبوده و در اين زمينه ، بر اثر حرص و آز ، بيش از آن چه تصور شود ستم و تعدى مىكرده‌اند .\r\nدر كتاب « محمد ( ص ) المثل الكامل » در اين باره قسمتى آورده شده كه براى روشن شدن اين موضوع لختى از ترجمهء آن را كه به قلم نويسندهء اين اوراق بوده است « 1 » به عين عبارت در اينجا مىآورم :\r\n« از آن چه گفته شد به خوبى معلوم مىشود كه دارايى و ثروت در مكَّه و طائف فراوان و شمارهء توانگران در اين دو جا بسيار بوده است . بر اثر ثروت فراوان توانگران به رياكارى دست دراز كردند و ربا خوارگى ميان ايشان شيوع يافت و درجهء آن بالا گرفت كه صدى چهل تا صدى صد معامله مىشد ! ! و به اين جهت نام ثروتمندان مكَّه در ميان كشورهاى عربى بلند آوازه شد و مردم نسبت به آنان بدبين و خشمناك شدند .\r\nشمارهء ربا خواران بسيار شد و زيان ايشان بر جامعه سخت گرديد . . اينان مىگفتند :\r\n* ( إِنَّمَا الْبَيْعُ مِثْلُ الرِّبا ) * بيع و ربا را تفاوتى نيست از اين رو هيچ گونه رحمى در بارهء وامدار خود روا نمىداشتند . . » پس از يكى دو صفحه باز چنين آورده است : « سنگ دلى ربا خواران به جايى رسيد كه بدهكاران خود را وادار مىنمودند تا زنان و دختران خويش را به كارهاى زشت وادار\r\n\r\n","description":"","footnote":"\r\n« 1 » اين ترجمه كه در تهران به چاپ رسيده ( تا اين تاريخ دو بار چاپ شده ) به نام « عظمت محمد ( ص ) » معروف گرديده است .\r\n","page_name":" 363 ","page_number":390},
  {"content":"\r\nسازند و از اين راه براى شوهر يا پدر خود پولى فراهم آورند تا وى بتواند از قرض روز افزون خود اندكى بكاهد و بار خويش را سبك سازد و ناگزير نشود كه مانند ديگران سر به بيابان گذارد يا در جرگهء ره زنان درآيد يا طوق بندگى به گردن نهد .\r\nربا خواران چنان با فزودن مال همّت گماشتند كه مىخواستند همه چيز بينوايان و بىچارگان به ايشان مخصوص شود و همه كس گرسنه و بدبخت و در رنج باشد تا آنان سير و نيكبخت و آسوده گردند اين مردم سنگ دل آسوده نشستند تا درويشان و مستمندان و رنج بران كوشش كنند و آزار كشند و مال فراهم آرند و به اين مفتخواران تحويل دهند از اين رو كم كم حس كار و ملكهء نشاط در آنان رو بضعف گذاشت و حكم آنان در پيكر جامعهء عربى مانند گياههاى هرزه و جانورهاى طفيلى و انگل شد كه از خون ديگران ارتزاق مىكنند . .\r\n« . . يهوديان نيز با اين كه از ربا خوارگى به حكم توراة ممنوع بودند بانواع حيله بازى و كلاه سازى و تأويل ( از قبيل آن كه رباى حرام آنست كه از يهودى گرفته شود نه از مردم امّى ) پرداختند تا بتوانند به اين مكر و حيله ها بر گردن آرزو سوار شوند و چنان كه مىخواستند از اين راه مال مردم را بربايند . كشيشان و روحانيان نصرانى مدتى با ربا خوارگى ، كه وامدار را بندهء زر خريد طلبكار مىساخت تا او را به مزد در راه منافع خود به كار اندازد ، مقاومت كردند . . » بهر حال ربا اگر به شريعت توراة و انجيل ممنوع بوده در ميان عرب جاهلى سخت رواج مىداشته و بسيار معمول مىبوده است . شريعت اسلام با اين موضوع كه فرد را فاسد و بازار فعاليت اجتماع را كاسد و از همه روى زيان بخش مىباشد به مخالفت برخاسته و در آياتى چند از قرآن مجيد بطور صريح حرمت آن را به مردم ابلاغ كرده است :\r\n","description":"","footnote":"","page_name":" 364 ","page_number":391},
  {"content":"\r\nدر سورهء البقره در آيهء 276 * ( الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَأَحَلَّ الله الْبَيْعَ وَحَرَّمَ الرِّبا . . ) * باز در همان سورهء در آيهء 278 و 279 * ( يا أَيُّهَا الَّذِينَ آمَنُوا اتَّقُوا الله وَذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ فَإِنْ لَمْ تَفْعَلُوا فَأْذَنُوا بِحَرْبٍ مِنَ الله وَرَسُولِه وَإِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ ) * و در سورهء آل عمران آيهء 125 * ( يا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَاتَّقُوا الله لَعَلَّكُمْ تُفْلِحُونَ ) * به حرمت ربا تصريح به عمل آمده است .\r\nاز اين آيات استفاده مىشود كه :\r\nاوّلا چنان كه گفته شد به قدرى ربا معمول و رايج بوده كه هيچ قبح و عيبى در آن نمىديده‌اند به حدى كه آن را مانند بيع بشمار مىآورده‌اند .\r\nو ثانيا حتّى پس از اين كه برخى از ربا خواران عرب ، اسلام را هم پذيرفته و حرمت معامله ربوى را آگاه شده و شايد از معاملهء جديد دست بازداشته بوده‌اند راضى نمىشده‌اند كه از منافع معاملات ربوى خود كه پيش از پذيرفتن اسلام انجام داده‌اند دست بردارند و صرف نظر كنند چنان كه روايتى وارد شده كه از وليد بن مغيره يكى از ربا خواران جاهلى ، بقايايى بر قبيلهء ثقيف باقى مانده بود پسرش خالد وليد پس از اين كه اسلام آورده بود آنها را مطالبه مىكرد پس اين آيه نزول يافت * ( . . وَذَرُوا ما بَقِيَ مِنَ الرِّبا . ) * و ثالثا در ربا بهر اندازه مىتوانسته‌اند زياد روى و مضاعفه كارى مىكرده‌اند چنان كه گفته‌اند : چون زمان طلبى بسر مىآمده بر دين مىافزوده و زمان و اجل را بتأخير مىافكنده و دوباره و سه باره ، همچنين اين كار تكرار مىشده تا در نتيجه در برابر مالى ناچيز و كم تمام دارايى مديون مستغرق مىگشته و بد اين تعلق مىيافته است .\r\n","description":"","footnote":"","page_name":" 365 ","page_number":392},
  {"content":"\r\nدر اين اوراق چون جمع همهء احكام فقهى در دورهء صدور منظور نيست بلكه آنها كه زمان صدور برخى ديگر از مناسبات صدورى آنها معلوم است آورده شده و مىشود و زمان صدور و حكم ربا از همه جهت بطور كامل روشن نيست حتى احتمال مىرود كه در دورهء قبل از هجرت صدور يافته باشد از اين جهت بطور تحقيق نمىتوان زمان آن را معين كرد چيزى كه باعث شد اين حكم در اين مورد عنوان و نقل گردد اين است كه در سال دهم هجرى كه پيغمبر ( ص ) براى حجّة الوداع به مكَّه مشرف شده خطبه‌اى در آنجا خوانده كه بر چند حكم فقهى مشتمل مىباشد و از آن جمله در بارهء ربا باز تأكيد و تاييد كرده كه رباى جاهلى يعنى طلبهايى كه از آن باب باقى مانده به كلَّى بى وجه و ملغى مىباشد .\r\nخطبهء ياد شده در غالب كتب سيره و تاريخ و هم در احاديث با اختلافى كم و بيش نقل شده .\r\nيعقوبى در اين باره چنين افاده كرده است : « پيغمبر ( ص ) سال دهم از هجرت به قصد حجّة الوداع كه « حجّة الاسلام » مىباشد از مدينه خارج شد تا به محل « ذو الحليفه » رسيد دو جامهء صحارى ( صحار بر وزن غراب نام موضعى است از عمان و نزديك به آن ) : ازار و ردا ، پوشيد و به گفتهء برخى اين دو جامه را در خود مدينه پوشيد و به مسجد ذو الحليفه داخل گرديد و دو ركعت نماز گزارد . زنان پيغمبر ( ص ) نيز همه در اين سفر با او همراه بودند چون از مسجد بيرون شد « بدنه » هاى خود را از جانب راست « اشعار » كرد آنگاه ناقهء « قصوى » خود را سوار شد . » تا آنجا كه گفته است در خطبهء خود گفت : « نضّر الله وجه عبد سمع مقالتى فوعاها و حفظها ثم بلَّغها من لم يسمعها فربّ حامل فقه إلى غير فقيه ، و ربّ حامل فقه إلى من هو أفقه منه : ثلاث لا يغلّ عليهنّ قلب امرى مسلم : اخلاص العمل للَّه و النّصيحة لأئمّة الحقّ و اللَّزوم لجماعة المؤمنين فانّ دعوتهم محيطة من ورائهم »\r\n","description":"","footnote":"","page_name":" 366 ","page_number":393},
  {"content":"\r\nآنگاه شترهاى بدنه را فرا خوانده و پس از نحر آنها و طبخ قسمتى از آنها و « رمى جمرهء عقبه » در حالى كه سوار شتر بوده در محل زمزم ايستاده و گفته است : « لعلَّكم لا تلقوننى على مثل حالى هذه و عليكم هذا . هل تدرون أيّ بلد هذا ؟ و هل تدرون أيّ شهر هذا ؟\r\nو هل تدرون أيّ يوم هذا ؟ » مردم گفتند آرى ، بلد حرام و ماه حرام است پس گفت :\r\nفانّ الله حرّم عليكم دماءكم و أموالكم كحرمة بلدكم هذا و كحرمة شهركم هذا و كحرمة يومكم هذا . الا هل بلَّغت ؟ گفتند : آرى تبليغ كردى پس گفت : « اللَّهمّ اشهد * ( وَاتَّقُوا الله ) * و * ( لا تَبْخَسُوا النَّاسَ أَشْياءَهُمْ وَلا تَعْثَوْا فِي الأَرْضِ مُفْسِدِينَ ) * فمن كانت عنده أمانة فليؤدّها » .\r\nآنگاه گفت : النّاس فى الاسلام سواء . النّاس طفّ الصّاع « 1 » الآدم و حوّاء لا فضل لعربيّ على عجمىّ و لا لعجمىّ على عربيّ الَّا بتقوى الله . الا هل بلَّغت ؟ گفتند : آرى . پس گفت : « اللَّهمّ اشهد » باز گفت : « كلّ دم كان فى الجاهليّه ، موضوع تحت قدمى و اوّل دم أضعه دم ابن ربيعة بن الحارث بن عبد المطلب ( ابن ربيعه در قبيلهء هذيل شير خورده بود و او را بنو سعد بن بكر كشتند و به قولى در بنى ليث شير خورده بود و او را هذيل كشتند ) الا هل بلَّغت ؟ » گفتند : آرى ، گفت : « اللَّهمّ اشهد . يا أيّها النّاس * ( إِنَّمَا النَّسِيءُ زِيادَةٌ فِي الْكُفْرِ يُضَلُّ بِه الَّذِينَ كَفَرُوا يُحِلُّونَه عاماً وَيُحَرِّمُونَه عاماً لِيُواطِؤُا عِدَّةَ ما حَرَّمَ الله ) * ألا و انّ الزّمان قد استدار كهيئته يوم خلق السّماوات و الارض . و * ( إِنَّ عِدَّةَ الشُّهُورِ عِنْدَ الله اثْنا عَشَرَ شَهْراً فِي كِتابِ الله ) * . . * ( مِنْها أَرْبَعَةٌ حُرُمٌ ) * : رجب الَّذى بين جمادى و شعبان يدعونه رجب مضر و ثلاثة متوالية : ذو القعدة و ذو الحجّة و المحرّم . الاهل بلَّغت ؟ » گفتند : آرى .\r\nگفت : « اللَّهمّ اشهد . أوصيكم بالنّساء خيرا فانّما هنّ عوار عندكم لا يمكن لأنفسهنّ شيئا\r\n\r\n","description":"","footnote":"\r\n« 1 » يعنى همه با هم نزديك و خويشند عرب مىگويد « طفّ المكيال » و مرادش اينست كه پيمانه نزديك به آن رسيده كه پر و سرشار گردد .\r\n","page_name":" 367 ","page_number":394},
  {"content":"\r\nو انّما اخذتموهنّ بأمانة الله و استحللتم فروجهنّ بكتاب الله و لكم عليهنّ حقّ و لهنّ عليكم حقّ : كسوتهنّ و رزقهنّ بالمعروف . و لكم عليهنّ ان لا يوطئن فراشكم احدا و لا يأذنّ فى بيوتكم الَّا بعلمكم و اذنكم . فان فعلن شيئا من ذلك فاهجروهنّ فى المضاجع و اضربوهنّ ضربا غير مبرّح . ألا هل بلَّغت ؟ » گفتند : آرى . گفت : « اللَّهمّ اشهد .\r\nفاوصيكم به من ملكت ايمانكم فاطعموهم ممّا تاكلون و البسوهم ممّا تلبسون و ان اذنبوا فكالوا [ ظ : فلا تكلوا 
  ] عقوباتهم إلى شراركم . الاهل بلَّغت ؟ » گفتند : آرى .\r\nگفت : « اللَّهمّ اشهد . انّ المسلم اخو المسلم لا يغشّه و لا يخونه و لا يغتابه و لا يحلّ له دمه و لا شيء من ماله الَّا بطيب نفسه ألا هل بلَّغت ؟ » گفتند : آرى گفت : « اللَّهمّ اشهد » آنگاه گفت : « انّ الشّيطان قد يئس ان يعبد بعد اليوم « 1 » و لكن يطاع فى ما سوى ذلك من اعمالكم التى تحتقرون فقد رضى به . الاهل بلَّغت ؟ » گفتند آرى . گفت :\r\n« اللَّهمّ اشهد » باز گفت : « اعدى الأعداء على الله قاتل غير قاتله و ضارب غير ضاربه .\r\nو من كفر نعمة مواليه فقد كفر بما انزل الله على محمّد و من انتمى إلى غير ابيه فعليه لعنة الله و الملائكة و النّاس اجمعين . ألا هل بلَّغت ؟ » گفتند : آرى . گفت : « اللَّهمّ اشهد » ألا انّي انّما أمرت ان أقاتل النّاس حتّى يقولوا : لا إله الا الله و انّي رسول الله . و اذا قالوهما عصموا منّي دماءهم و أموالهم . الا لا ترجعوا بعدى كفّارا مضلَّين يملك بعضكم رقاب بعض انّي قد خلَّفت فيكم ما ان تمسّكتم به لن تضلَّوا : كتاب الله و عترتى أهل بيتى ألا هل بلَّغت » گفتند : آرى گفت : « اللَّهمّ اشهد » آنگاه گفت : « انّكم مسئولون ، فليبلَّغ الشّاهد منكم الغائب » ابن هشام نيز در كتاب سيره اش خطبهء حجّة الوداع را به طريقى نقل كرده كه بطور تلخيص ذيلا آورده مىشود :\r\n\r\n","description":"","footnote":"\r\n« 1 » - در كتاب « الكامل » بعد از كلمهء « اليوم » عبارت بدين گونه است : « بأرضكم هذه ابدا و لكن رضى ان يطاع »\r\n","page_name":" 368 ","page_number":395},
  {"content":"\r\n« . . أيّها النّاس انّ دماءكم و أموالكم عليكم حرام إلى ان تلقوا ربّكم كحرمة يومكم هذا و كحرمة شهركم هذا و انّكم ستلقون ربّكم فيسألكم عن اعمالكم و قد بلَّغت فمن كانت عنده أمانة فليؤدّها إلى من ائتمنه عليها و انّ كلّ ربا موضوع و لكن لكم * ( رُؤُسُ أَمْوالِكُمْ لا تَظْلِمُونَ وَلا تُظْلَمُونَ ) * . قضى الله انّه لا ربا . . أيّها النّاس فانّ لكم فى نسائكم حقّا و لهنّ عليكم حقا : لكم عليهنّ ان لا يوطئن فرشكم احدا تكرهونه و عليهنّ ان لا ياتين بفاحشة مبيّنة فان فعلن فانّ الله قد اذن لكم ان تهجروهن فى المضاجع و تضربوهنّ ضربا غير مبرّح ( با حاء مهمله يعنى مولم ) فان انتهين فلهنّ رزقهنّ و كسوتهنّ بالمعروف و استوصوا بالنّساء خيرا فانّهنّ عوان لا يملكن لأنفسهنّ شيئا . . أيّها النّاس اسمعوا قولى و اعقلوه تعلَّمنّ ان كلّ مسلم اخ للمسلم و انّ المسلمين اخوة فلا يحلّ لامرئ من اخيه الا ما اعطاه عن طيب نفس منه فلا تظلمنّ أنفسكم . . » برخى از احكام حج از قبيل « موقف » « و رمى جمار » در اين سفر به مردم دستور داده شده و بنقل ابن هشام عبارت « الولد للفراش و للعاهر الحجر » كه مستند يكى از احكام مهم فقهى مىباشد نيز در همين سفر و در همين خطبه صدور يافته است ليكن بنقل يعقوبى اين عبارت در طىّ خطبه‌اى كه در سال فتح مكَّه ، ( سال هشتم ) هنگام ورود به خانهء كعبه انشاء گرديده ، گفته شده است .\r\nدور نباشد كه مانند برخى از فقرات ديگر كه در هر دو خطبه آمده اين فقره نيز هم در سال هشتم به هنگام فتح مكَّه و هم در سال دهم در طىّ خطبهء حجّة الوداع آمده باشد .\r\nآن خطبه را نيز كه در سال هشتم در مكَّه انشاء شده و بر احكامى فقهى مشتمل مىباشد در اينجا چنان كه يعقوبى نقل كرده مىآوريم .\r\nپس از اين كه گفته است : حضرت از مدينه در روز جمعه سيم يا دهم رمضان از سال\r\n","description":"","footnote":"","page_name":" 369 ","page_number":396},
  {"content":"\r\nهشتم هجرى خارج شده و ابو لبابة بن عبد المنذر را در مدينه جانشين ساخته و همراهان و ملازمان را به افطار دستور فرموده و كسانى را كه از افطار سرباز زده « عصاة » خوانده و به مكَّه وارد شده و اهل مكَّه را امان داده و قريش طوعا يا كرها اسلام آورده و بالجمله پس از اين كه همهء امور مربوط به خروج از مدينه و ورود به مكَّه را آورده چنين افاده كرده است : « پيغمبر ( ص ) كليد خانه را از عثمان بن ابى طلحه گرفت و بدست خود در را گشود و به خانه در آمد و دو گانه بگزارد آنگاه بيرون آمد و دو عضادهء در را گرفت و گفت :\r\n« لا إله الَّا الله وحده لا شريك له أنجز وعده و نصر عبده و غلب الأحزاب وحده فللَّه الحمد و الملك لا شريك له » .\r\nپس از آن گفت : « ما تظنّون ؟ و ما أنتم قائلون ؟ » سهيل گفت « نظنّ خيرا و نقول خيرا : اخ كريم و ابن عمّ كريم و قد ظفرت » پيغمبر ( ص ) گفت : اكنون من به شما همان گويم كه برادرم يوسف گفت : * ( لا تَثْرِيبَ عَلَيْكُمُ الْيَوْمَ ) * آنگاه گفت : « ألا كلّ دم و مال و مأثرة « 1 » فى الجاهليّة فانّه موضوع تحت قدمىّ هاتين ، الا سدانة الكعبة و سقاية الحاجّ فانّهما مردودان إلى أهليهما . الا و انّ مكَّة محرّمة بحرمة الله لم تحلّ لأحد من قبلى و لا تحلّ لأحد من بعدى و انّما حلَّت لي ساعة ثم اغلقت فهى محرّمة إلى يوم القيمة لا يختلى خلاها و لا يعضد شجرها و لا ينفر صيدها و لا تحلّ لقطتها الا لمنشد . الا ان فى القتل شبه العمد ، الدية مغلَّظة . و الولد للفراش و للعاهر الحجر ، بعد گفت : « الا لبئس جيران البيت كنتم ، فاذهبوا فانتم الطَّلقاء » و چون به مكَّه وارد شد « 2 » بى احرام وارد گرديد\r\n\r\n","description":"","footnote":"\r\n« 1 » - ما يؤثر و يروى عن الجاهلية من مكارمها و مفاخرها .\r\n« 2 » - ابن اثير در كتاب « الكامل » چنين افاده كرده است : پيغمبر ( ص ) چون به مكه در آمد عمامه‌اى سياه بر سر داشت و بر در كعبه بايستاد و گفت : « لا إله الَّا اللَّه وحده صدق وعده تا آخر آن چه از يعقوبى نقل شد » آنگاه هفت بار طواف خانه كرد و به درون آن وارد شد و نماز بگزارد و صورت پيغمبران را در آنجا بديد پس بفرمود صورتها را محو كنند و سيصد و شصت بت بر كعبه بود پس پيغمبر ( ص ) با چوبى كه در دست داشت به آنها اشاره مىكرد و مىگفت : * ( قُلْ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً »\r\nپس بتها فرو مىريخت »\r\n","page_name":" 370 ","page_number":397},
  {"content":"\r\nو بلال را فرمود تا بر كعبه صعود كند و اذان بگويد اين كار بر قومش سخت دشوار آمد عكرمة بن ابى جهل « 1 » و خالد بن اسد گفتند : ابن رباح بر فراز كعبه بانك خر مىكند .\r\nبرخى ديگر هم با ايشان در اين ناسزا گويى هم آواز شدند . پيغمبر ( ص ) كس بديشان فرستاد گفتند : استغفار مىكنيم پيغمبر ( ص ) گفت : من نمىدانم به شما چه بگويم ليكن اكنون هنگام نماز فرا مىرسد پس هر كه نماز بخواند بخشيده شود و هر كه به نماز حاضر نگردد گردنش را مىزنم » .\r\nآنگاه امر كرد تصاويرى را كه بر خانه بود محو كردند و با آب شستند و به عثمان بن ابى طلحه گفت : من بر كعبه دو شاخ قوچ ديدم كه شايسته نيست در آنجا باشد آنها را از آنجا برداريد . . »\r\n\r\n","description":"","footnote":"\r\n« 1 » فى الكامل « و لما جاء وقت الظهر امر رسول اللَّه ( ص ) بلالا ان يؤذن على ظهر الكعبة و قريش فوق الجبال . فمنهم من يطلب الامان و منهم قد امن . فلما اذّن و قال اشهد انّ محمدا رسول اللَّه قالت جويرية بنت ابى جهل لقد اكرم اللَّه ابى حين لم يشهد نهيق بلال فوق الكعبة و قال خالد بن اسد اخو عثمان بن اسد : لقد اكرم اللَّه ابى فلم ير هذا اليوم و قال الحارث بن هشام : ليتني متّ قبل هذا اليوم »\r\n","page_name":" 371 ","page_number":398},
  {"content":"\r\n\r\nختام دور صدور\r\nچنان كه از اين پيش شايد مكرّر گفته شده باشد منظور از تاسيس عنوان دور صدور و بحث در پيرامن آن نه استقصاء تمام احكام صادره و نه بيان همهء خصوصيات و مناسبات آنها بوده بلكه منظور آن بوده كه آن چه از احكام صادره از لحاظ زمان و مناسبات صدورى روشن باشد در اينجا نقل شود و اين عمل تا اندازه‌اى انجام يافت . ليكن بايد در اين خاتمه باز هم يادآور گرديد كه تمام احكام اسلام در همان دورهء رسالت ( كه از سال چهلم حيات پيغمبر - ص - ( سال بعثت ) آغاز و به سال شصت و سيم ( سال رحلت ) فرجام يافته ) صادر گرديده و اصول آنها در سوره هاى قرآن مجيد كه بروايت يعقوبى از ابن عباس هشتاد و دو سورهء از آنها ( كه از اين پيش ياد شد ) مكَّى و ، به گفتهء همو ، سى و دو سوره ( كه هم اكنون نقل مىگردد ) مدنى مىباشد اندراج يافته و تفصيل و فروع آنها در سنّت بيان گرديده است .\r\nدر بارهء سوره هاى مدنى قرآن مجيد ، يعقوبى چنين افاده كرده است :\r\n« در مدينه از قرآن مجيد سى و دو سوره نزول يافته نخستين آيه سورهء ويل للمطفّفين بعد ، سورهء البقره ، بعد ، سورهء الانفال . بعد ، سورهء آل عمران . بعد ، سورهء الحشر . بعد ، سورهء الأحزاب بعد ، سورهء النّور . بعد ، سورهء الممتحنه . بعد ، سورهء انّا فتحنا لك . بعد ، سورهء النّساء .\r\nبعد ، سورهء الحجّ . بعد ، سورهء الحديد بعد ، سورهء محمّد . بعد ، سورهء هل اتى على الانسان .\r\nبعد ، سوره الطَّلاق . بعد ، سورهء لم يكن . بعد ، سورهء الجمعه . بعد ، سورهء تنزيل السّجده .\r\nبعد ، سورهء المؤمن . بعد ، سورهء اذا جاءك المنافقون . بعد ، سورهء المجادلة . بعد ، سوره الحجرات . بعد ، سورهء التّحريم . بعد ، سورهء التّغابن . بعد ، سورهء الصّفّ . بعد ، سورهء المائده بعد ، سورهء براءة . بعد ، سورهء اذا جاء نصر الله و الفتح . بعد ، سورهء اذا وقعت الواقعة .\r\n","description":"","footnote":"","page_name":" 372 ","page_number":399},
  {"content":"\r\nبعد ، سورهء و العاديات . بعد ، سورهء المعوّذتين . با هم و آخرين چيزى كه از آيات قرآن نزول يافته است آيهء * ( لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ . . ) * تا آخر سوره » بوده است و به قولى آخرين آيهء نازل شده ، آيهء * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) * بوده و اين قول موافق صريح روايت صحيح ، ثابت مىباشد و نزول اين آيه در غدير خم هنگام نصّ بر خلافت امير المؤمنين على عليه السلام بوده است و به قولى آخرين آيه ، آيهء * ( وَاتَّقُوا يَوْماً تُرْجَعُونَ فِيه إِلَى الله ) * بوده است .\r\n« ابن عباس گفته است : هر گاه جبرئيل بر پيغمبر ( ص ) وحى مىآورد بوى مىگفت :\r\nاين آيه را در فلان موضع از فلان سوره بگذار پس چون آيه * ( وَاتَّقُوا يَوْماً تُرْجَعُونَ فِيه إِلَى الله ) * را نازل ساخت گفت : آن را در سورهء « البقره » بگذار .\r\n« ابن مسعود گفته است قرآن بامر و نهى و تحذير و تبشير نزول يافته و جعفر بن محمد عليهما السلام گفته است : « نزّل القرآن به حلال و حرام و فرائض و قصص و اخبار و ناسخ و منسوخ و محكم و متشابه و عبر و امثال و ظاهر و باطن و عام و خاص » قرآن را حلال و حرام و فرائض و احكام و قصص و اخبار و ناسخ و منسوخ و محكم و متشابه و پند و عبرت و مثل و ظاهر و باطن و عام و خاص مىباشد و بدينها نازل گشته است » .\r\nابن نديم در كتاب « الفهرست » خود از مصاحف مختلف ، از قبيل مصحف عبد الله بن مسعود و ابيّ بن كعب ، و غير ايشان ، ترتيب سوره هاى قرآن را به ترتيبى كم و بيش مختلف نقل كرده كه بيان آنها در اينجا منظور نيست از جمله در بارهء سوره هاى مكَّى و مدنى چنين افاده كرده است : « ابن جريج از عطاء خراسانى از ابن عباس نقل كرده كه ابن عباس گفته است هشتاد و پنج سوره در مكه و بيست و هشت سوره در مدينه نزول يافته است .\r\nسوره هايى كه در مدينه نازل شده به ترتيب نزول عبارت است از البقره ، الانفال الأعراف ، آل عمران ، الممتحنه ، النّساء ، اذا زلزلت ، الحديد ، الَّذين كفروا ،\r\n","description":"","footnote":"","page_name":" 373 ","page_number":400},
  {"content":"\r\nالرعد ، هل اتى على الانسان ، يا أيّها النّبي اذا طلَّقتم النّساء ، لم يكن الَّذين كفروا ، الحشر ، اذا جاء نصر اللَّه و الفتح ، النّور ، الحجّ ، المنافقون ، المجادلة ، الحجرات يا أيها النّبي لم تحرم ، الجمعة ، التغابن ، الحواريّين ، الفتح ، المائدة ، التّوبة و برخى گفته‌اند « معوّذتين » در مدينه نزول يافته است . . » بهر جهت چنان كه در ترتيب سوره هاى قرآن اختلاف شده در عدد مجموع و در عدد مكَّى و مدنى آنها نيز اختلاف موجود است و در اينجا چون منظور تحقيق اين موضوع نيست بايد از آن گذشت و ليكن براى اين كه فقيه هنگامى كه به تاريخ ادوار فقه مراجعه كند تا حدّى موضوع مكَّى يا مدنى بودن احكام بر وى روشن باشد ترتيبى را هم كه سيوطى در « كتاب » الإتقان خود نقل كرده از آنجا نقل مىكنيم و هم يادآور مىشويم از فوائد مهمّى كه شيخ الطائفه در اول هر سوره آن را آورده اين است كه مكَّى بودن همهء سوره يا قسمتى از آن را مورد تصريح قرار داده و تقريبا اگر آن چه او در اوائل سوره ها آورده جمع شود ترتيبى بدست مىآيد كه نظير آن ذيلا از الاتقان تأليف سيوطى ترجمه و نقل مىشود . بعلاوه شيخ الطائفه در هر قسمتى از سوره كه براى تفسير تجزئه كرده تصريح نموده كه به اتفاق يا باختلاف يك يا چند آيه مىباشد .\r\nاينك ترجمه آن چه سيوطى در الاتقان گفته است : « . . از ابن عباس ، و غير او ، شمارهء سوره هاى مكَّى و مدنى نقل گرديده و من آن چه را در اين زمينه مىدانم نخست مىآورم آنگاه مواردى را كه « مختلف فيه » مىباشد در دنبال آن نقل و تحرير مىكنم . ابن سعد در طبقات خود گفته است واقدى بما خبر داده كه : قدامة ابن موسى از قول ابى سلمهء حضرمى به او حديث كرده كه از ابن عباس شنيده كه گفته است از ابيّ بن كعب از آن چه از قرآن در مدينه نازل شده پرسيدم گفت : بيست و هفت سوره در مدينه و سائر قرآن در مكَّه نازل گرديده است .\r\n","description":"","footnote":"","page_name":" 374 ","page_number":401},
  {"content":"\r\n« ابو جعفر نحّاس در كتاب « النّاسخ و المنسوخ » خود از يموت بن مزرع از ابو حاتم ، سهل بن محمد سجستانى از ابو عبيدة معمر بن مثنّى از يونس بن حبيب حديث كرده كه گفته است : از ابى عمرو بن علاء شنيدم كه مىگفت : از مجاهد از تلخيص آيات مدنى قرآن و از مكَّى آنها پرسيدم پس گفت من از ابن عباس موضوع را سؤال كردم و او گفت : سورهء « الانعام » بجز سه آيه از آن كه آيهء * ( قُلْ تَعالَوْا أَتْلُ . . ) * تا آخر سه آيه » باشد ، كه در مدينه نازل شده ، به يك مرتبه در مكَّه نزول يافته پس اين سوره مكَّى است و سوره هاى مقدم بر آن مدنى است و سوره هاى « اعراف » و « يونس » و « هود » و « يوسف » و « الرّعد » و « ابراهيم » و « الحجر » و « النّحل » جز سه آيه اين آخرين كه در هنگام بازگشت از احد در ميان راه مدينه و مكَّه نزول يافته ، مكَّى مىباشد و همچنين سورهء « بنى اسرائيل » و « الكهف » و « طه » و « مريم » و « الانبياء » و « الحج » جز سه آيهء اين اخير ( * ( هذانِ خَصْمانِ ) * تا آخر سه آيه ) كه در مدينه نزول يافته و هم سورهء « المؤمنين » و « الفرقان » و « الشّعراء » جز پنج آيهء سورهء آخر اين سوره ها ، كه در مدينه نازل شده و نيز سوره * ( الشُّعَراءُ يَتَّبِعُهُمُ الْغاوُونَ ) * تا آخرش و سورهء « النّحل » و « القصص » و « العنكبوت » و « الروم » و « لقمان » جز سه آيهء اين اخير كه در مدينه گرديده است * ( ( وَلَوْ أَنَّ ما فِي الأَرْضِ مِنْ شَجَرَةٍ أَقْلامٌ . . ) * تا آخر سه آيه ) و سورهء « السجده » جز سه آيه اش ( * ( أَ فَمَنْ كانَ مُؤْمِناً كَمَنْ كانَ فاسِقاً . . ) * تا آخر سه آيه ) و سوره « سبا » و « فاطر » و « يس » و « الصّافات » و « ص » و « الزّمر » جز سه آيهء آن كه در بارهء وحشى قاتل حمزه در مدينه فرود آمده است ( * ( يا عِبادِيَ الَّذِينَ أَسْرَفُوا ) * - تا آخر سه آيه ) ، و همچنين هفت « حم » و « ق » و « الذّاريات » و « النّجم » و « القمر » و « الرّحمن » و « الواقعة » و « الصّف » و « التّغابن » مگر چند آيه از آخرش كه در مدينه نزول يافته ، و « الملك » و « ن » و « الحاقة » و « سأل » و سورهء « نوح » و « الجنّ » و « المزّمّل » مگر دو آيه اش * ( إِنَّ رَبَّكَ يَعْلَمُ أَنَّكَ تَقُومُ . . ) * و « المدّثر » تا آخر قرآن مگر « اذا زلزلت » و « اذا جاء نصر الله » « و قل هو الله احد » و « قل اعوذ برب الفلق » و « قل اعوذ برب النّاس » كه در مدينه نازل شده و مدنى مىباشد .\r\n","description":"","footnote":"","page_name":" 375 ","page_number":402},
  {"content":"\r\n« و آن چه از سوره هاى قرآن در مدينه نازل گشته عبارتست از سورهء « الانفال » و « براءة » و « النّور » و « الاحزاب » و سورهء « محمّد » ( ص ) و « الفتح » و « الحجرات » و « الحديد » و ما بعد اين سوره ، تا سورهء « التّحريم » . . » سيوطى بعد از نقل اين قسمت و توثيق رجال سند آن از كتاب « دلائل النّبوّة » تأليف بيهقى روايتى ديگر كه با آن چه گفته شد بى اختلاف نمىباشد آورده است و همچنين از ديگران رواياتى نقل كرده از جمله از ابو الحسن بن حصار نقل نموده كه در كتاب « النّاسخ و المنسوخ » خود گفته است : « سوره هاى مدنى به اتفاق همه بيست سوره و مختلف فيه دوازده سوره و ما بقى به اتّفاق همه مكَّى مىباشد . » ابن حصار بنقل سيوطى اين موضوع را به نظم آورده و چون براى ضبط آسانتر و منظمتر مىباشد در اينجا آن نظم هم آورده مىشود :\r\n\r\nيا سائلى عن كتاب الله مجتهدا\r\nو عن ترتّب ما يتلى من السّور\r\nو كيف جاء بها المختار من مضر\r\nصلَّى الا له على المختار من مضر\r\nو ما تقدّم منها قبل هجرته\r\nو ما تاخّر فى به دو و فى حضر\r\nليعلم النّسخ و التخصيص مجتهد\r\nيؤيّد الحكم بالتّاريخ و النّظر\r\nتعارض النّقل فى أمّ الكتاب و قد\r\nتؤوّلت الحجر تنبيها لمعتبر\r\nأمّ القرآن و فى أمّ القرى نزلت\r\nما كان للخمس قبل الحمد من اثر\r\nو بعد هجرة خير النّاس قد نزلت\r\nعشرون من سور القرآن فى عشر\r\nفاربع من طوال السبع أوّلها\r\nو خامس الخمس فى الانفال ذى العبر\r\nو توبة الله ان عدّت فسادسة\r\nو سورة النور و الاحزاب ذى الذكر\r\n\r\n","description":"","footnote":"","page_name":" 376 ","page_number":403},
  {"content":"\r\n\r\nو سورة لنبي الله محكمة\r\nو الفتح و الحجرات الغرّ فى غرر\r\nثمّ الحديد و يتلوها مجادلة\r\nو الحشر ثمّ امتحان الله للبشر\r\nو سورة فضح الله النّفاق بها\r\nو سورة الجمع تذكار المدّكر\r\nو للطَّلاق و للتّحريم حكمهما\r\nو النّصر و الفتح تنبيها على العمر\r\nهذا الَّذى اتفقت فيه الرّواة له\r\nو قد تعارضت الاخبار فى أخر\r\nفالرّعد مختلف فيها متى نزلت\r\nو اكثر النّاس قالوا الرّعد كالقمر\r\nو مثلها سورة الرّحمن شاهدها\r\nممّا تضمّن قول الجنّ فى الخبر\r\nو سورة للحواريّين قد علمت\r\nثم التّغابن و التّطفيف ذو النّذر\r\nو ليلة القدر قد خصّت بملَّتنا\r\nو لم يكن ، بعدها الزّلزال فاعتبر\r\nو قل هو الله من اوصاف خالقنا\r\nو عوذتان تردّ البأس بالقدر\r\nو ذا الَّذى اختلفت فيه الرواة له\r\nو ربما استثنيت آى من السّور\r\nو ما سوى ذاك مكَّى تنزّله\r\nفلا تكن من خلاف الناس فى حصر\r\nفليس كلّ خلاف جاء معتبر\r\nالَّا خلاف له حظَّ من النّظر\r\n\r\nخلاصه اين كه دور صدور و تشريع به واسطهء نزول آيات شريفهء قرآن و صدور احاديث و سنن پيغمبر اكرم ( ص ) تكميل گرديده و از آن پس دورهء تفريع به استناد همان آيات نازله و سنن صادره آغاز گرديده است .\r\nاكنون براى اين كه خوانندگان ، بر احكام صادره به وسيلهء قرآن مجيد گر چه زمان و مناسبات صدورى آنها هم معلوم نباشد واقف گردند يادآور مىگرديم كه آيات مربوط به احكام را بزرگانى از فقيهان مانند شهيد دوم نزديك به پانصد آيه دانسته‌اند و برخى ديگر كمتر و برخى زيادتر از اين عدد و بهر جهت كتابهايى در اين باره به وسيلهء علماء اسلامى\r\n","description":"","footnote":"","page_name":" 377 ","page_number":404},
  {"content":"\r\nتأليف يافته است . از جملهء آنها كتاب « احكام القرآن » تأليف ابى بكر احمد بن على رازى جصّاص حنفى ( متوفّى در سال سيصد و هفتاد 370 هجرى قمرى ) و كتاب « كنز العرفان فى فقه القرآن » تأليف فاضل مقداد و كتاب « زبدة البيان » تاليف محقق دقيق مولى احمد مشهور به مقدس اردبيلى از علماء مذهب شيعه ، مىباشد و فقيه را لازم است كه بر اين كتب اطلاع كامل پيدا كند تا بر آيات مربوط به احكام به خوبى وقوف يابد « 1 » .\r\nدر پايان اين قسمت بايد متذكر بود كه سوره ها و آياتى كه در مكَّه نزول يافته با آن چه در مدينه فرود آمده از جهاتى چند ميان آنها فرق است كه مىتوان از توجه به اين جهات تا اندازه‌اى آنها را از هم باز شناخت ، از جمله گفته‌اند : آيات مكَّى بطور اكثر كوتاه و آيات مدنى ، بيشتر ، بر خلاف آنها دراز و طولانى است و از اين رو با اين كه سوره هاى مدنى از يك ثلث مجموع قرآن اندكى افزونست شمارهء آياتش در حدود يك ربع مجموع آيات آن مىباشد .\r\nابن نديم در كتاب الفهرست خود در ذيل « باب ترتيب القرآن فى مصحف أبىّ بن كعب » كه از فضل بن شاذان نقل كرده چنين آورده است : « و جميع آيه هاى قرآن بقول ابىّ بن كعب شش هزار و دويست و ده آيه است و تمام سوره هاى قرآن بقول عطاء بن يسار صد و چهارده سوره و آيات آن شش هزار و صد و هفتاد آيه مىباشد و كلماتش هفتاد و هفت هزار و چهار صد و سى و سه كلمه و حروفش سيصد و بيست و سه هزار و پانزده حرف است و بقول عاصم جحدرى صد و سيزده سوره مىباشد . و تمام آيات قرآن مجيد به گفتهء يحيى بن حارث ذمارى شش هزار و دويست و بيست و شش آيه و حروفش سيصد و بيست و يك هزار و پانصد و سى حرف مىباشد . » .\r\n\r\n","description":"","footnote":"\r\n« 1 » در جلد دوم اين كتاب ( ادوار فقه ) خلاصهء « كنز العرفان » و هم مواردى از تحقيقات و دقتهاى كتاب « زبدة البيان » آورده شده است و در حقيقت ، آن جلد كتابى است مشتمل بر آيات احكام به زبان پارسى\r\n","page_name":" 378 ","page_number":405},
  {"content":"\r\nپس اگر قول اقلّ هم در بارهء عدد مجموع آيات شريفهء قرآن كه قول عطاء است اختيار شود باز عدد آيات سوره هاى مدنى كه يك هزار و چهار صد و پنجاه و شش شمرده شده از ربع مجموع آيات قرآن كمتر است در صورتى كه سوره هاى مدنى از ثلث قرآن افزون مىباشد .\r\nاز باب نمونه ممكن است ميان سورهء « الانفال » كه مدنى مىباشد با سورهء « الشعراء » كه مكَّى است و مقدار آنها به يك اندازه يعنى نصف جزء مىباشد مقايسه گردد چه نخست را هفتاد و پنج و دوم را 227 آيه مىباشد و همچنين جزء « قد سمع » كه همهء آن در مدينه نزول يافته يك صد و سى و هفت آيه مىباشد در صورتى كه جزء « تبارك » كه مكى است چهار صد و سى و يك ، و جزء « عمّ » كه هم مكَّى است پانصد و هفتاد آيه مىباشد .\r\nبهر جهت كوتاهى و درازى آيات ، يكى از امورى است كه ، بطور غالب ، مناط فرق و امتياز ميان مدنى و مكَّى واقع مىگردد .\r\nديگرى از جهات فرق اين است كه آيات نازلهء در مكَّه به كلمهء * ( يا أَيُّهَا النَّاسُ ) * مردم مخاطب قرار داده شده‌اند و هيچ گاه در آنجا خطاب * ( يا أَيُّهَا الَّذِينَ آمَنُوا ) * صادر نگرديده است ليكن در آياتى كه در مدينه نزول يافته بجز در هفت مورد « 1 » كه هنگام خطاب كلمهء * ( يا أَيُّهَا النَّاسُ ) * به كار رفته در تمام موارد ديگر مخاطبه به كلمهء * ( يا أَيُّهَا الَّذِينَ آمَنُوا ) * به عمل آمده است .\r\n\r\n","description":"","footnote":"\r\n« 1 » - در سورهء « البقره » دو آيه : آيهء * ( يا أَيُّهَا النَّاسُ اعْبُدُوا رَبَّكُمُ الَّذِي\r\nو آيهء * ( يا أَيُّهَا النَّاسُ كُلُوا مِمَّا فِي الأَرْضِ حَلالًا طَيِّباً\r\nو در سورة « النّساء » چهار آيه : آيهء * ( يا أَيُّهَا النَّاسُ اتَّقُوا رَبَّكُمُ\r\nو آيهء * ( إِنْ يَشَأْ يُذْهِبْكُمْ أَيُّهَا النَّاسُ\r\nو آيهء * ( يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ\r\nو آيهء * ( يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ\r\nو در سورهء « الحجرات » يك آيه : آيهء * ( يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى\r\n","page_name":" 379 ","page_number":406},
  {"content":"\r\nفرق سيم كه از لحاظ تاريخ ادوار فقه از همه مهمتر مىباشد اين است كه آيات مكى چون در آغاز بعثت صدور يافته به اصول معتقدات و اساس اخلاقيّات بيشتر ناظر بوده تا به فروع پس آياتى كه در مكَّه براى بيان حكمى فرعى و فقهى صادر گشته از لحاظ عدد كم و از لحاظ تفصيل و توضيح ، مختصر و مبهم مىباشد و غالبا در مكَّه دستوراتى كلَّى و مجمل در بارهء فروع صدور يافته ليكن آن چه در مدينه صادر گشته أولا از لحاظ عدد زياد و ثانيا بيان و توضيح و تفصيل در آنها بيشتر به كار رفته است . و الله العالم .\r\n","description":"","footnote":"","page_name":" 380 ","page_number":407},
  {"content":"\r\nدورهء تفريع يا استنباط احكام\r\n","description":"","footnote":"","page_name":" 381 ","page_number":408},
  {"content":"\r\n\r\n\r\nدورهء تفريع\r\nدورهء تشريع و صدور كه از آغاز تا انجام آن ، به شرحى كه گذشت ، مدت بيست و سه سال طول كشيد به رحلت پيغمبر اسلام ( ص ) اختتام يافت و راه وحى احكام و باب وضع قانون دينى انقطاع و انسداد پذيرفت يعنى در اين مدت كليات و اصول احكام و دين از آسمان مشيّت و قضاء الهى به وسيله سفير كبير عالم غيب و امين وحى حقائق بى ريب در نشأهء قلب پاك پيغمبر ( ص ) نازل و بيشتر آنها در همان زمان از آن صقع شامخ به عالم شهود و مرحلهء ابلاغ وارد گرديد و از آن پس نوبهء آن رسيد كه جزئيات و فروع آنها كه مورد توجه و محل نياز و ابتلاء مىگردد استخراج و استنباط شود پس براى فقه دوره‌اى ديگر ( كه اگر چه بحسب تحقّق و تأصّل و هم بحسب زمان و به اعتبارى بحسب شرف نيز بر دورهء سابق متفرع و از آن متاخّر مىباشد ليكن بحسب بحث تاريخى و تحقّق معنى فقه اصطلاحى و تدوين اين كتاب ، تحقق و تأصّل و تقدّم ، خاص آنست ؟ پديد آمد و آن اصول ثابت و بذور نابت در اين دوره رو به بالش و نموّ نهاد و شاخ و برگ آنها افزايش يافت و بار آنها در همه اصقاع عالم و در تمام شئون حيات ، مورد استفاده گرديد و سايه آنها بر شرق و غرب و شمال و جنوب جهان منبسط شد .\r\nدر دوره صدور ، مدرك اوليه استنباط براى دوره هاى بعد ، كه از زمان رحلت آغاز يافته و به انقراض بشر و انقضاء عالم ، فرجام و اختتام مىيابد ، تهيه گرديد و در حقيقت آغاز تحوّل فقه پس از صدور آن مدارك به تحقّق پيوسته و ادوار تفقه از انقضاء آن دوره به ميان آمده است .\r\nدورهء تفريع و استنباط بطور كلَّى در اين اوراق به چهار عهد و هر عهدى ( اگر به اعتبارى ، شايان تقسيم باشد ) به اعصارى تقسيم مىگردد .\r\n","description":"","footnote":"","page_name":" 382 ","page_number":409},
  {"content":"\r\nچهار عهد اصلى عبارتست از :\r\n1 - عهد صحابه .\r\n2 - عهد تابعان و اتباع تابعان و تابعان ايشان تا زمان غيبت صغرى .\r\n3 - عهد نوّاب و سفراء چهارگانه تا غيبت كبرى .\r\n4 - عهد غيبت كبرى تا عصر حاضر ( قرن 14 هجرى ) .\r\nاز اين چهار عهد ، فقط عهد دوم و چهارم شايسته است كه با عصارى منقسم گردد بدين قرار كه عهد دوم به دو عصر زير :\r\n1 - تا زمان صادقين عليهما السلام ( 148 قمرى ) 2 - از زمان بعد از حضرت صادق ( ع ) تا زمان غيبت صغرى ( 260 هجرى قمرى ) و عهد چهارم به چهار عصر زير :\r\n1 - از آغاز غيبت كبرى ( 329 هجرى قمرى ) تا زمان شيخ طوسى ( 460 هجرى قمرى ) 2 - از عصر شيخ طوسى تا عصر علامهء حلَّى ( 726 هجرى قمرى ) 3 - از عصر علَّامهء حلَّى تا عصر آقا باقر بهبهانى ( 1208 يا 1206 هجرى قمرى ) 4 - از عصر آقا باقر بهبهانى تا زمان تأليف اين اوراق ( 1366 هجرى قمرى )\r\n","description":"","footnote":"","page_name":" 383 ","page_number":410},
  {"content":"\r\nطبقه بندى ديگران و اشكال آن\r\nبراى رجال فقه و حديث ( كه در قرون اوليهء اسلام از هم امتيازى نمىداشته و فقيهان همان محدّثان بوده‌اند و بالعكس ) در كتب مربوط چند گونه طبقه بندى آورده شده كه چون ممكن است براى كسانى كه از آن طبقه بنديها اطلاع داشته باشند در اين مقام اين توهم پيش آيد كه در دورهء تفريع شايسته بود به آن طبقه بنديها توجه مىشد و تقسيم اين دوره ، طبق يكى از آن طبقه بنديها به عمل مىآمد ، از اين رو براى نمونه سه گونه از آن طبقه بنديها در اينجا ياد ، و جهت نقص آنها ، نسبت به موضوع بحث ما ، ايراد مىگردد تا اين توهم بر طرف گردد .\r\nطبقه بندى اول\r\n1 - ابن حجر عسقلانى ( متوفى در 852 ) طبقات فقهاء و رواة را در كتاب « التقريب « 1 » » خود دوازده طبقه قرار داده است بدين قرار :\r\n1 - طبقهء صحابه ، با اختلاف مراتب ايشان .\r\n2 - طبقهء تابعان سابق و مقدم ، مانند ابن مسيّب .\r\n\r\n","description":"","footnote":"\r\n« 1 » - بيشتر اهل فن اين كتاب را بابن حجر عسقلانى نسبت داده‌اند ليكن در برخى از كتب ( از جمله كتاب « روضات الجنات » كه طبقه بندى فوق از آنجا نقل شد ) كتاب « التقريب » بابن حجر مكى شافعى ( متوفى در 973 هجرى قمرى ) نسبت داده شده است . عبارت روضات در ذيل ترجمهء كميل بن زياد نخعى اينست : « و فى تقريب ابن حجر الشافعي المكي » و شايد اين درست نباشد چه حتى خود صاحب روضات در ترجمهء ابن حجر عسقلانى كتاب التقريب را در عداد مؤلفات او نام برده است .\r\n","page_name":" 384 ","page_number":411},
  {"content":"\r\n3 - طبقهء تابعان اوسط ، مانند حسن و ابن سيرين .\r\n4 - طبقهء تابعان تالى و متاخّر ، كه بطور غالب از تابعان بزرگ و مقدّم مستقيما روايت مىكنند ، مانند زهرى و قتاده .\r\n5 - طبقهء صغرى از تابعان كه يكى دو تن از صحابه را ملاقات كرده ليكن حديثى از ايشان نشنيده‌اند مانند اعمش .\r\n6 - طبقه‌اى كه با طبقهء پنجم همعصر بوده ليكن هيچ يك از صحابه را نديده‌اند .\r\nمانند ابو جريج .\r\n7 - طبقهء اتباع تابعان بزرگ و مقدم ، مانند مالك و ثورى .\r\n8 - طبقهء وسطى از اتباع ، مانند ابن عيينه و ابن عنبسه .\r\n9 - طبقهء صغرى از اتباع ، مانند زيد بن هارون و شافعى و ابو داود طيالسى و عبد الرزّاق .\r\n10 - طبقهء كبار كه از تابعان اتباع اخذ كرده‌اند و با تابعان صحابه ملاقات نكرده‌اند ، مانند احمد بن حنبل .\r\n11 - طبقهء وسطى از تابعان اتباع ، مانند ذهلى و بخارى .\r\n12 - طبقهء صغار كه از تابعان اخذ كرده‌اند ، مانند ترمذى .\r\nابن حجر پس از فراغ از طبقه بندى فوق به طريقى كه ترجمه اش آورده شد چنين افاده كرده است .\r\n« به طبقهء دوازدهم ملحق كرده‌ام برخى از شيوخ ائمهء سنّت را كه زمان وفات ايشان متأخّر بوده است ، مانند بعضى از شيوخ نسايى . و زمان وفات اشخاص طبقات ياد شده بطور اجمال چنين است : اشخاصى كه در طبقهء يكم و دوم واقعند پيش از تمام شدن\r\n","description":"","footnote":"","page_name":" 385 ","page_number":412},
  {"content":"\r\nسدهء نخست وفات يافته‌اند و اشخاصى كه در طبقهء سيم تا هشتم مىباشند در سدهء دوم در گذشته‌اند و كسانى كه در طبقهء نهم تا دوازدهم داخل مىباشند اندكى پس از تمام شدن سدهء دوم « 1 » از جهان رخت بربسته‌اند » .\r\nطبقه بندى دوم\r\nشيخ عبد اللَّطيف عاملى در رجال خود چنان كه نقل شده چنين افاده كرده است :\r\n« اصطلاح اصحاب ما در امر طبقات از دو راه با اصطلاح مخالفان اختلاف دارد :\r\nيكى از جهت عدد طبقات كه باصطلاح ما نصف عدد طبقات ايشان است و ديگر از جهت ترتيب آنها ، كه به عكس ترتيبى است كه ايشان گفته‌اند ، چه باصطلاح ما طبقه‌اى كه از حيث زمان متأخّر است مقدّم ذكر مىگردد . » آنگاه اين مضمون را گفته است :\r\n« بحسب اصطلاح ما فقها و رواة را شش طبقه است :\r\n1 - طبقهء شيخ مفيد .\r\n2 - طبقهء شيخ صدوق .\r\n3 - طبقهء شيخ كلينى .\r\n\r\n","description":"","footnote":"\r\n« 1 » - از اين كه ابن حجر طبقات راويان و فقيهان را در اوائل قرن سيم ، قطع كرده و از آن زمان به بعد ، تا زمان خودش ( قرن نهم ) طبقه‌اى قائل نشده بعضى احتمال داده‌اند كه به اين حديث مرسل نبوى « طبقات أمّتي خمس طبقات كلّ طبقة اربعون سنة : فطبقتى و طبقة اصحابى اهل العلم و الايمان و الطَّبقة الثانية اهل البرّ و التّقوى و الطَّبقة الثالثة اهل التّراحم و التّواصل و الطَّبقة الرابعة اهل التواضع و التّدابر و الطَّبقة الخامسة إلى المائتين اهل الهرج و المرج . ثمّ تربية جر و خير من تربية ولد » نظر داشته است . به نظر من آثار وضع در اين روايت از صدر تا ذيل آن نمايانست .\r\n","page_name":" 386 ","page_number":413},
  {"content":"\r\n4 - طبقهء سعد ( ظاهرا سعد بن عبد الله اشعرى قمى مراد است كه به تصريح نجاشى حضرت ابو محمّد عسكرى ( ع ) را ملاقات كرده و در سال 301 هجرى قمرى وفات يافته است ) .\r\n5 - طبقهء احمد بن محمد بن عيسى .\r\n6 - طبقهء ابن ابى عمير .\r\nطبقه بندى سيم\r\nمجلسى اول ( ملا محمّد تقى متولد به سال يك هزار و سه 1003 و متوفى در سال يك هزار و هفتاد 1070 هجرى قمرى ) در شرح مشيخهء كتاب « فقيه من لا يحضره الفقيه » به طورى كه از وى نقل گرديده است طبقات را دوازده طبقه قرار داده و به قرار زير آنها را آورده است :\r\n1 - طبقهء شيخ طوسى و نجاشى و اضراب اين دو .\r\n2 - طبقهء شيخ مفيد و ابن غضائرى و امثال ايشان .\r\n3 - طبقهء شيخ صدوق و احمد بن محمد بن يحيى و اشباهشان .\r\n4 - طبقهء شيخ كلينى و امثال او .\r\n5 - طبقهء محمد بن يحيى و احمد بن ادريس و علىّ بن ابراهيم و نظائر آنان .\r\n6 - طبقهء احمد بن محمد بن عيسى و محمد بن عبد الجبّار و احمد بن محمد بن خالد و اقران ايشان .\r\n7 - طبقهء حسين بن سعيد و حسن بن على وشاء و امثال ايشان .\r\n8 - طبقه محمد بن ابى عمير و صفوان بن يحيى و نضر بن سويد و نظائرشان .\r\nيا اين كه طبقهء هشتم اصحاب موسى بن جعفر ( ع ) .\r\n9 - طبقهء اصحاب ابى عبد الله الصادق ( ع ) .\r\n10 - طبقهء اصحاب ابى جعفر الباقر ( ع ) .\r\n11 - طبقهء اصحاب على بن الحسين ( ع ) .\r\n","description":"","footnote":"","page_name":" 387 ","page_number":414},
  {"content":"\r\n12 - طبقهء اصحاب حسين و امير المؤمنين عليهم السلام « 1 » اين گونه طبقه بندىها كه نمونه اش در اينجا ياد شد بىگمان براى تامين غرضى كه طرح كنندگان آنها داشته‌اند و به آن غرض آورده‌اند كافى مىنموده و رجال فقه و حديث را به آن اعتبار همان نوع طبقه بندى شايسته بوده است ليكن از لحاظ اين فن هيچ يك از آنها وافى به فرض نمىباشد بلكه در تاريخ ادوار فقه ، همهء آن سنخ طبقه بنديها از نظرى زائد و از نظرى ديگر ناقص مىباشد :\r\nزائد است براى اين كه در يكان يكان از آن طبقات براى فقه تحوّلاتى تازه پديد نيامده تا هر يك از آنها عهد يا عصرى براى ادوار فقه قرار داده شود .\r\nناقص است براى اين كه غالب اين طبقه بنديها تا قرن پنجم پايان يافته و از آن حدّ تجاوز نكرده است در صورتى كه براى فقه ، به اعتبار تفقه ، بعد از قرن پنجم نيز تطوّراتى رخ داده است ( و شايد در آينده هم رخ دهد ) .\r\nبعلاوه چنان كه اين طبقات از حيث نهايت و پايان نسبت به مقصود اين فن كوتاه است از حيث آغاز و بدايت نيز نارسا مىباشد چه آن كه زمان صحابه را شامل نيست . و بهر حال نظر باحث در ادوار فقه را تأمين نمىكند .\r\nاز توجه به آن چه گفته شد و احاطه بر آن چه خواهيم گفت مزاياى تقسيمى كه براى دورهء تفريعى فقه به عهود و اعصار ياد شده طرح گرديد روشن گشته و روشنتر خواهد شد .\r\nاكنون براى بررسى و تفحص از چگونگى فقه در « عهد اول » كه « عهد صحابه » است خود را به آن زمان نزديك ساخته و اوضاع و احوال آن عهد را از لحاظ فقه ، مورد نظر و توجه قرار مىدهيم .\r\n\r\n","description":"","footnote":"\r\n« 1 » - بعضى از افراد اين طبقات به واسطهء زيادت عمر با سه طبقه همعصر بوده و با طبقهء سابق و لاحق خود روايت كرده‌اند ليكن در طبقه بندى مزبور ، غلبهء روايت از يكى از ائمه ( ع ) مراعات و ملحوظ گرديده و به لحاظ اين غلبه در عداد يكى از طبقات محسوب شده‌اند .\r\n","page_name":" 388 ","page_number":415},
  {"content":"\r\nعهد اول يا عهد صحابه\r\n","description":"","footnote":"","page_name":" 389 ","page_number":416},
  {"content":"\r\nعهد اول\r\nصحابه كه در لغت جمع صاحب بمعنى يار و شايد ، چنان كه گفته شده ، تنها ماده و موردى است كه جمع فاعل در آن بر فعاله آمده بحسب اصطلاح بر كسانى كه در حال اسلام ، مدتى طولانى ، به ملاقات پيغمبر ( ص ) مشرّف بوده و تحمل حفظ حديث از آن حضرت كرده و به حال ايمان هم از دنيا رفته‌اند اطلاق مىگردد .\r\nصحت و جواز اين اطلاق مورد اتفاق همهء دانشمندان مىباشد يعنى اگر كسى داراى سه وصف ياد شده ( ملاقات با پيغمبر ( ص ) در حال اسلام ، تحمل و حفظ حديث و رفتن از دنيا به حال ايمان ) باشد بى اختلاف عنوان « صحابى » را مىتوان بر وى اطلاق كرد اختلافى كه هست در اين است كه آيا هر يك از اين اوصاف در تحقق آن عنوان مدخليت دارد و بمنزله مقوم آن مىباشد يا اين كه آن چه در صحت اطلاق مدخليت دارد بعضى از آنها مىباشد از اين جهت در تعريف اصطلاحى آن عباراتى كم ، و بيش ، مختلف وارد شده پس برخى تنها ديدار پيغمبر ( ص ) را براى صدق عنوان « صحابى » كافى دانسته و در تعريف آن گفته‌اند : « من رأى النّبيّ ( ص ) فهو صحابيّ » برخى ديگر علاوه بر ديدار يكى از چهار وصف را بطريق منع الخلوّ ، براى تحقّق آن عنوان اعتبار كرده و گفته‌اند : لا يعد صحابيّا الا من وصف بأحد اوصاف اربعة : من طالت مجالسته ، او حفظت روايته ، او ضبط انّه غزى معه ، أو استشهد بين يديه . »\r\n","description":"","footnote":"","page_name":" 390 ","page_number":417},
  {"content":"\r\nابن حجر عسقلانى در كتاب « الإصابة فى تمييز الصحابة » گفته است : « اصحّ ما وقفت عليه فى تعريف الصّحابى انّه من لقي النّبيّ مؤمنا به و مات على الاسلام » آنگاه چگونگى اطَّراد و انعكاس اين تعريف را شرح داده و از آن پس گفته است : « و هذا التّعريف مبنىّ على الاصح المختار عند المحقّقين كالبخارى و احمد بن حنبل و من تبعهما و وراء ذلك اقوال اخرى شاذّة . . » فاضل ممقانى در كتاب « مقباس الهداية » در مطلب اول از فصل هشتم كه براى تفسير « صحابى » و « تابعى » و « مخضرمىّ » طرح كرده پس از اين كه هفت قول در تعريف صحابى نقل كرده و اعتراضات آنها را آورده چنين افاده كرده است : « نظر به همان اعتراضات ، گروهى از محقّقان كه از آن جمله است شهيد دوم در كتاب بدايهء خود صحابى را به تعريفى ديگر كه هشتمين تعريف است شناسانده‌اند و آن چنين است :\r\n« من لقي النّبيّ مؤمنا به و مات على الإيمان و الإسلام و ان تخلَّلت ردّته بين كونه مؤمنا و بين موته مسلما على الاظهر » و منظور ايشان از آوردن « لقاء » به جاى « رؤيت » اين است كه پسر امّ مكتوم كه نابينا و به اتفاق ، از صحابه بوده است خارج نماند و قيد « ايمان » براى حال لقاء از آن جهت است كه فرستادهء قيصر كه در حال كفر پيغمبر ( ص ) را ملاقات كرده و پس از وفات پيغمبر ( ص ) به اسلام درآمده و با ايمان از دنيا رفته است داخل نباشد .\r\n« خويلد بن خالد هذلى كه پس از مرگ پيغمبر ( ص ) و پيش از دفنش به ديدار جسد آن حضرت فائز گرديده هم از اين تعريف خارج مىماند و نيز عبد الله جحش و ابن حنظل كه بكفر بر گشته و در آن حال در گذشته‌اند از تعريف خارج مىباشند ليكن كسانى كه مرتد شده و در زمان خود آن حضرت يا پس از رحلت او به اسلام باز گشته‌اند مانند\r\n","description":"","footnote":"","page_name":" 391 ","page_number":418},
  {"content":"\r\nاشعث بن قيس كه بر پيغمبر ( ص ) وارد و به اسلام داخل و از آن پس مرتد شده و در زمان خليفهء اول اسير گشته و از نو اسلام را پذيرفته و بقول معروف ، صحابى خوانده مىشود در تعريف داخل مىباشد « 1 » »\r\n1 - عده صحابه\r\nبحسب آن چه در معنى صحابى نقل شد شمارهء صحابه زياد مىباشد چه كسانى كه پيغمبر ( ص ) را در حال اسلام ديدار كرده و از او خبر شنيده و با ايمان در گذشته‌اند بسيار بوده‌اند .\r\nابن حجر عسقلانى از على بن زرعه نقل كرده كه وى گفته است :\r\n« توفى النّبيّ و من رآه و سمع منه زيادة على مائة الف انسان من رجل و امرأة كلَّهم قد روى عنه سماعا او رؤية » فاضل ممقانى در « مقباس الهدايه » گفته است : « و قد حكى عن ابى زرعة الرّازى انّه قال : انّ رسول الله ( ص ) قد قبض عن مائة و اربعة عشر الف صحابىّ ممن روى عنه و سمع منه . . »\r\n2 - امتداد زمان صحابه\r\nبايد دانست كسانى از صحابه تا حدود سال صدم از هجرت مىزيسته‌اند . پس دورهء صحابه از زمان رحلت آغاز و تا حدود انقضاء قرن اول امتداد مىداشته و به انقراض آخرين صحابى انقطاع يافته است .\r\n\r\n","description":"","footnote":"\r\n« 1 » - محيى الدين يحيى بن شرف معروف به نووى در كتاب « التقريب » كه در فن اصول حديث نوشته چنين آورده : « اختلف فى حدّ الصّحابى : فالمعروف عند المحدّثين انّه : كل مسلم راى رسول اللَّه ( ص ) . و عن اصحاب الاصول او بعضهم انّه : من طالت مجالسته على طريق التبع . و عن سعيد بن المسيّب لا يعدّ صحابيّا الَّا من اقام مع رسول اللَّه سنة او سنتين و غزا معه غزوة او غزوتين . فان صحّ عنه ( اى عن سعيد ) فضعيف فانّ مقتضاه ان لا يعدّ جرير البجليّ و شبهه صحابيا و لا خلاف انهم صحابة »\r\n","page_name":" 392 ","page_number":419},
  {"content":"\r\nابو اسحاق شيرازى در كتاب « طبقات الفقهاء » گفته است : « و انقراض عصر الصّحابة ما بين تسعين إلى مائة » و همو از واقدى قسمتى را نقل كرده كه ترجمه آن اين است :\r\n« آخرين كسى كه از صحابه در كوفه مرده عبد الله بن ابى اوفى بوده ، در سال هشتاد و شش ، و آخرين كسى كه در مدينه وفات يافته سهل بن سعد ساعدى در سال نود و يك به سن صد سال بوده است . و آخرين كسى از صحابه كه در بصره در گذشته انس بن مالك در سال نود و يك يا نود و سه بوده است . و آخرين كسى از صحابه كه در شام بامداد عمرش به شام رسيده عبد الله بن يسر در سال هشتاد و هشت بوده است .\r\n« از كسانى كه فقط به تشرف ديدار پيغمبر ( ص ) فائز شده و در شمارهء صحابه نيست آخرين كسى كه وفات يافته ابو الطفيل عامر بن واثله بود كه پيغمبر ( ص ) را ديده و از همه كسانى كه او را ديده‌اند بعدتر مرده است . » ابو طفيل در دولت مختار بن ابى عبيدهء ثقفى رأيت دار بوده و به رجعت اعتقاد داشته و بعد از سال صدم وفات يافته است .\r\nاز اشعار ابو طفيل است .\r\n\r\nأيدعوننى شيخا و قد عشت حقبة ؟\r\nو هنّ من الازواج نحوى نوازع\r\nو ما شاب رأسي من سنين تتابعت\r\nعلىّ و لكن شيّبتني الوقائع\r\n\r\nاز عبارت فاضل ممقانى چنين برمىآيد كه ابو طفيل را نيز از صحابه به حساب آورده آنجا كه در ذيل گفتگو در تعريف « صحابى » گفته است : « و امّا آخرهم موتا فقد قيل : انه على الاطلاق من غير اضافة إلى النّواحي و البلاد ابو الطَّفيل « 1 » عامر بن واثلة مات سنة\r\n\r\n","description":"","footnote":"\r\n« 1 » - سيوطى در تاريخ الخلفاء مرگ ابو الطفيل را در زمان سلطنت هشام بن عبد الملك كه از سال صد و پنج تا سال صد و بيست و پنج بوده ضبط كرده است .\r\nابن اثير در كتاب « الكامل » فوت او را در سنهء صد ضبط كرده است .\r\n","page_name":" 393 ","page_number":420},
  {"content":"\r\nمائة عن الهجرة و امّا بالإضافة إلى النّواحي فآخرهم بالمدينة جابر بن عبد الله الانصارى او سهل بن سعيد او السائب بن يزيد و بمكة عبد الله بن عمر او جابر و بالبصرة انس و بالكوفة عبد الله بن ابى اوفى و بمصر عبد الله بن الحرث الزّبيدى و بفلسطين ابو ؟ ؟ ابى ابن امّ حزام و بدمشق واثلة بن اسقع و بحمص عبد الله بن يسر و باليمامة الهرماس بن زياد و بالجزيرة الفرس بن عميرة و بإفريقية رويفع بن ثابت و بالبادية فى الاعراب مسلمة بن الاكوع . » اين دورهء صد سالهء قرن اول اسلامى ( كه بعد از ده سال اول آن ، آغاز « عهد صحابه » و تا نزديك آخرش چون كم و بيش كسانى از صحابه وجود مىداشته‌اند آخر « عهد صحابه » بايد بشمار رود ) از لحاظ تاريخ ادوار فقهى و تحقق دوره و عهدى براى تفقّه نه تنها تا پايان قرن يكم امتداد نمىيابد بلكه از نيمه نخست آن قرن هم تجاوز نمىنمايد چه اين دوره و عهد بالحقيقه مخصوص است . به دورهء سى سالهء زمان خلافت چهار خليفه كه در سال چهلم از هجرت به شهيد شدن على عليه السّلام اختتام يافته است .\r\nپس « عهد اول » يا « عهد صحابه » از نظر تاريخ فقه از سال رحلت پيغمبر ( ص ) شروع و به سال چهلم هجرى كه سال شهادت على عليه السلام مىباشد ختم مىگردد .\r\n","description":"","footnote":"","page_name":" 394 ","page_number":421},
  {"content":"\r\n3 - حالت عمومى در عهد صحابه\r\nچنان كه از تاريخ يعقوبى به خوبى برمىآيد و آياتى چند از قرآن مجيد نيز به صراحت بر آن دلالت دارد مردم جزيرة العرب پيش از ظهور دين مقدّس اسلام مردمى از هم به دور و نسبت به يك ديگر دشمن و در دشمنى و عداوت لجوج و لدود بودند از بركات اين دعوت مبارك ، دشمنان با هم دوست و دوران بهم نزديك گرديدند و دلهاى ايشان به يك ديگر الفت يافت و نه تنها دشمنى از ميان برخاست و دوستى به جاى آن نشست بلكه برادرى و يگانگى در بين ايشان نافذ و حكمروا گرديد .\r\nتا پيغمبر ( ص ) حيات داشت اين حالت عمومى كه بر اثر كوشش طاقت فرساى 23 سالهء او و به تاييد الهى پديد آمده پايدار مىبود و اگر كسانى هم در باطن اصلاح نشده و به حقيقت مؤمن و مذعن نبودند از باب ترس و بيم و يا از راه آرزو و اميد در برابر دستورهاى اسلامى سر تسليم خم نموده و رقبهء اطاعت بر رقبهء خود افكنده بودند . اين بود كه همه متّفق الرّأي متّفق الكلمه و متّفق الوجهة بودند .\r\nپيغمبر ( ص ) رحلت كرد « 1 » مغناطيس نيرومندى كه همه را جذب كرده بود و تمام افراد ، خواه و نخواه ، در پيراهن آن گرد آمده و بحسب ظاهر از همه روى بهم پيوسته و متحد گشته بودند از ميان رفت و از نظر ظاهربينان پنهان گرديد ، پاى هوس و غرض به ميان آمد ، چشم طمع باز شد ، دندان حرص تيز گرديد ، زيان ياوه سرايى و گزافه گويى\r\n\r\n","description":"","footnote":"\r\n« 1 » - در آخر ماه صفر ، يا روز دوشنبه دوازدهم ربيع الاول ( چنان كه ابن اثير در الكامل و جمعى ديگر گفته‌اند ) يا ظهر دوشنبه بيست و هشتم ربيع الاول ( چنان كه بعضى گفته‌اند ) از سال يازدهم هجرى .\r\n","page_name":" 395 ","page_number":422},
  {"content":"\r\nدراز گشت ، غريزهء نافرمانى سر برداشت ، حسّ خودپسندى و خودخواهى گردن برافراشت آموزش و پرورش چند سالهء اسلام ، كه هنوز در بسيارى از افراد بطور كامل رسوخ نيافته فتور يافت و عادت ريشه دار جاهلى كه هنوز در اشخاصى زياد به كلى ريشه كن نشده از نو تازه گشته و رو به نموّ گذاشت پس رشتهء الفت بگسيخت و جذبهء وحدت ، سستى پذيرفت و اختلاف كلمه و ارتجاع رأى و عمل به همرسيد .\r\nدر همان ابتداء رحلت در امر خلافت ميان مهاجر و انصار اختلاف پديد آمد و با هم ناسازگار شدند . ابو بكر كه از مهاجران به نام بود با زبردستى و چالاكى در اين دعوى بر انصار چيره شد و براى خود حتّى از انصار بيعت گرفت و سعد بن عباده را ، كه رئيس انصار و از ميان ايشان در اين دعوى مخالف و رقيب او بود ، از ميدان سياست به خوارى خارج كرد . باز هم تا چندى به واسطهء عدم بيعت بنى هاشم كه ركن اعظم مهاجران و اقرباء پيغمبر ( ص ) بودند ( بويژه علىّ عليه السلام كه پسر عمّ و داماد پيغمبر و بعلاوه تربيت يافتهء در دامان آن حضرت و چكيدهء علم و عمل آن بزرگوار بود و در راه اسلام جانفشانىهايى بىمانند كرده كه در حقيقت به شمشير كج وى كار اسلام راست آمده بود و از اين جهات ، قطع نظر از استناد به نصّ ، مقام خلافت را خاصّ خود مىدانست و از بيعت با ابو بكر سرباز زده بود ) اختلاف در اين باره وجود مىداشت .\r\nكار خلافت ، به دلخواه يا به اكراه ، بر ابو بكر راست آمد و اين اختلاف از ميان برخاست ليكن اختلافاتى ديگر در ميان بود جمعى از دادن زكات « 1 » كه مهمترين علامت اسلام بود امتناع كردند و گروهى بدعوى پيغمبرى برخاستند عده‌اى از منافقان سر فتنه ساز كرده و به توليد نفاق و اختلاف پرداختند .\r\nخلاصه آن كه اوضاع داخل و خارج عالم اسلام دگرگون شد و فساد و خطر به آن نزديك گرديد . با همهء اينها استقامت و حسن سياست زمام داران و دلبستگى و علاقهء\r\n\r\n","description":"","footnote":"\r\n« 1 » - ندادن زكات به نظر نويسنده اگر در بعضى از موارد آن ، معلول ارتداد بوده شايد در بسيارى از موارد نه چنان بوده بلكه از راه احتياط و باصطلاح « محافظه كارى » بوده تا امر خلافت قطعى و مستقر گردد شايد در بعضى از موارد هم چنان كه از زواياى تاريخ بر مىآيد از باب توجه و علاقه به خلافت على ( ع ) مىبوده است و به همين جهت هم سياست خلافت ، اقتضاء داشته ! ! كه هر چه زودتر مانعان زكات سركوبى داده شوند كه كار اختلاف دامنه نيابد .\r\n","page_name":" 396 ","page_number":423},
  {"content":"\r\nگروهى از اهل ايمان بهم دست داد و به زودى بر همهء مشكلات داخلى و خارجى فائق گشت .\r\nدر همهء اين اوضاع و احوال بايد حاجات مردم نسبت به فقه يا شرائع اسلام بر طرف مىشد و پيروان اسلام نسبت به افعال و اعمال و اقوال خود وظائف دينى را مىدانستند و آنها را به انجام مىرساندند در اين زمينه نيز تكليفى ، علاوه بر سائر تكاليف ، بر عهدهء نگاهبانان دين و رهبران و نگهداران مسلمين متوجه مىشد و بر بزرگان صحابه و پرورش يافتگان در مهد رسالت و تعليم يافتگان از كانون وحى و الهام شريعت لازم مىافتاد كه با همهء گرفتاريهاى داخلى و خارجى به دستورات دينى و احكام الهى كمال عنايت را مبذول دارند و اكنون كه شمس عالم معنى و حقيقت از اين جهان رخت بربسته از اشعه و آثار درخشانش استفاده كنند يعنى احكام و دستورات الهى را ، كه به وسيلهء آن وجود مقدّس صدور يافته ، و در زمان حيات آن حضرت چنان تأثيراتى حيرت انگيز و شگفت آور بخشيده ، مركز توجه قرار دهند و همه در پيرامن آن مغناطيس دلاويز فراهم آيند و به جاذبهء آن سراسر جهان را مجذوب و همهء جهانيان را شيفته و مفتون سازند .\r\nدر عهد صحابه در دورهء خلافت ابو بكر بن ابى قحافه كه مدت خلافت او دو سال و اندى ماه بوده ( از ربيع الاول سال يازدهم هجرى تا بيست و دوم جمادى الآخره از سال سيزدهم هجرى ) كارهايى بسيار مهم در بارهء شئون و امورى مربوط به فقه و احكام فرعى دين اتفاق افتاده كه بايد در اينجا آورده شود . آن امور بدين قرار است :\r\n1 - جمع قرآن .\r\n2 - استناد به سنّت قطعى و معلوم ، و بررسى در بارهء منقول آن .\r\n3 - عمل به استشاره و راى .\r\n4 - پيدا شدن عنوان فقاهت و معروف شدن كسانى در اين دوره و عهد ، بدين عنوان ( فقاهت ) و مرجع شدن ايشان براى گروهى مخصوص يا براى عموم .\r\n","description":"","footnote":"","page_name":" 397 ","page_number":424},
  {"content":"\r\n\r\n1 - جمع قرآن\r\nقرآن مجيد ، چنان كه در دورهء صدور معلوم گرديد ، به يك بار نزول نيافته بلكه بتدريج در ظرف 23 سال كه از آغاز بعثت تا زمان رحلت مىباشد نازل گرديده است اشخاصى زياد آيات و سوره هاى نازله را فرا مىگرفتند و حفظ مىكردند چندين كس هم ، كه بعنوان « كاتب وحى » خوانده شده‌اند ، بامر پيغمبر ( ص ) قرآن را بر پوست درخت و سنگهاى صيقلى و استخوانهاى عريض مىنوشتند و در محلى مخصوص مىنهادند .\r\nتفصيل جمع و تدوين قرآن مجيد را در مقدمهء تفسيرى كه چند سال پيش به نوشتن آن شروع كرده و مقدارى از تفسير فاتحه را تا كنون نوشته‌ام و در مجلهء ايمان به چاپ رسيده و به همين مناسبت نام « فروغ ايمان » بر آن نهاده‌ام « 1 » بشرح و بسطى وافى آورده‌ام كه هر كس بخواهد بر چگونگى تفصيلى اين موضوع وقوف يابد بايد به آنجا مراجعه كند .\r\nدر اين اوراق آن شرح و بسط ضرورت ندارد اين اندازه كافيست كه دانسته شود قرآن مجيد تا زمان رحلت پيغمبر ( ص ) بدين وضع بوده كه بسيارى از صحابه همه يا پاره‌اى از آن را حفظ مىداشته و بعلاوه به فرمان خود آن حضرت ، آيات و سور نازله بر اوراقى مجزّى و جدا جدا نوشته شده بوده است .\r\nبعد از رحلت پيغمبر ( ص ) نخستين كسى كه به جمع و تأليف قرآن مجيد اقدام كرد و آن را فراهم ساخت على عليه السلام بود . ابن نديم در كتاب « الفهرست » به اسناد خود چنين آورده است : « . . عن علي عليه السلام انه رأى من النّاس طيرة عند وفات النّبي صلَّى الله عليه و آله و سلَّم فاقسم انّه لا يضع عن ظهره رداءه حتّى يجمع القرآن فجلس فى بيته ثلاثة ايّام حتّى جمع القرآن فهو اوّل مصحف جمع فيه القرآن من قلبه\r\n\r\n","description":"","footnote":"\r\n« 1 » - با تاسف زياد ، توفيق رفيق نشده كه نوشتن اين تفسير تعقيب گردد و تا اين زمان كه جلد اول ادوار فقه براى دومين بار به چاپ مىرسد ( سال 1381 ه . ق ) حال آن به همان منوال است كه بوده .\r\n","page_name":" 398 ","page_number":425},
  {"content":"\r\nو كان المصحف عند جعفر و رأيت انا فى زماننا عند ابى يعلى حمزة الحسنى رحمه الله مصحفا قد سقط منه اوراق به خط علىّ ابن ابى طالب يتوارثه بنو حسن على مرّ الزمان . . » پس از آن در زمان خليفهء اول بعد از اين كه جنگ يمامه ميان مسلمين و مسيلمهء كذّاب پيش آمد و گروهى از اهل اسلام از ميان رفتند و از جمله گروهى از قارئان و حافظان قرآن مجيد كشته شدند اين انديشه پديد آمد كه اگر قرآن جمع و تدوين نگردد و چنان كه هست به همان صحف و اوراق يا الواح نفوس و اذهان ، اقتصار و اعتماد باشد و به صورت مصحف در نيايد چه بسا بر اثر چنين پيشآمدها كه بطور قطع براى اسلام و مسلمين در پيش مىبود و پيش بينى مىشد و پراكندگى و نيستى و نابودى قارئان و حافظان را اقتضاء مىنمود نه تنها اختلافهايى در قرآن به همرسد بلكه شايد پاره‌اى از اصل آن نيز از ميان برود اين انديشه در عمر سخت رسوخ يافت پس به خليفهء اول مراجعه كرد او نخست از اقدام به اين كار امتناع نمود ليكن بر اثر اصرار عمر عاقبت بدان تن در داد و يزيد بن ثابت را فرمان داد تا در اين باره اقدام كند و آن را به اتمام رساند زيد چنين كرد و آن صحيفه ها را با تطبيق بر محفوظات قارئان از صحابه به صورت مصحف در آورد و بابى بكر تسليم نمود .\r\nابن نديم در كتاب « الفهرست » خود از قول زيد بن ثابت چنين آورده كه او بدين مضمون گفته است :\r\n« به فرمان ابو بكر به نزد وى رفتم . عمر در آنجا بود . ابو بكر به من گفت : عمر آمده و مىگويد : « انّ القتل قد استحر بالقرّاء يوم اليمامة و انّي اخشى ان يستحرّ القتل فى القرّاء فى المواطن كلَّها فيذهب كثير من القرآن فارى ان يجمع القرآن به حال » من به دو گفتم : « كيف افعل شيئا لم يفعله رسول الله صلَّى الله عليه و سلَّم ؟ » عمر گفت : به خدا سوگند ! اين كار ، خير است . پس چندين بار در بارهء اين كار به من مراجعه كرد تا خدا به من شرح صدر داد و راى عمر را پسنديدم . اكنون تو كه مردى جوان و خردمند هستى\r\n","description":"","footnote":"","page_name":" 399 ","page_number":426},
  {"content":"\r\nو تهمتى بر تو نيست و در زمان پيغمبر ( ص ) كاتب وحى مىبودى در بارهء قرآن تتبّع كن و آن را جمعآورى نما .\r\n« زيد گفت : به خدا سوگند نقل كوهى از كوهها بر من سنگينتر نبود از انجام اين فرمان پس بهر حال آن را پذيرفتم و از پاره هاى كاغذ و از سنگهاى سپيد پهن و از صدور مردم آن را فراهم آوردم . . » يعقوبى در تاريخ خود چنين آورده است : « و قال عمر بن خطاب لأبي بكر :\r\nيا خليفه رسول الله انّ حملة القرآن قد قتل اكثرهم يوم اليمامة فلو جمعت القرآن فانّى اخاف عليه ان يذهب حملته فقال ابو بكر : افعل ما لا يفعله رسول الله ؟ ! فلم يزل به عمر حتّى جمعه و كتبه فى صحف و كان مفترقا فى الجريد و غيرها و اجلس خمسة و عشرين رجلا من قريش و خمسين رجلا من انصار و قال اكتبوا القرآن و اعرضوا على سعيد بن العاص فانّه رجل فصيح » .\r\nايضا يعقوبى آورده است : « و روى بعضهم انّ علي بن ابى طالب كان جمعه لمّا قبض رسول الله ( ص ) و اتى به يحمله على جمل . فقال : هذا القرآن قد جمعته و كان قد جزّأه سبعة اجزاء » برخى روايت كرده كه پس از وفات پيغمبر ( ص ) علىّ بن ابى طالب قرآن را جمع و آن را بر شترى بار كرده و نزد خليفه برده و گفته است : اين قرآنست كه من آن را جمع كرده‌ام . على عليه السّلام قرآن خود را بر هفت جزء تقسيم كرده بوده است آنگاه يعقوبى ترتيب هفت جزء آن قرآن را به تفصيل آورده است .\r\nابن شهرآشوب در كتاب « مناقب » چنين آورده است : « و فى اخبار ابى رافع :\r\nانّ النّبيّ فى مرضه الَّذى توفى فيه قال لعليّ هذا كتاب الله خذه إليك . فجمعه علىّ فى ثوب فمضى إلى منزله فلمّا قبض النّبي ( ص ) جلس علىّ فالَّفه كما انزل الله تعالى و كان به عالما » .\r\n","description":"","footnote":"","page_name":" 400 ","page_number":427},
  {"content":"\r\nباز همو آورده است : « حدّثنى ابو العلا ، العطاء و الموفّق ، خطيب خوارزم ، فى كتابيهما بالإسناد عن عليّ بن رباح انّ النّبي امر عليّا به تأليف القرآن فالَّفه و كتبه . . » باز هم ابن شهرآشوب گفته است :\r\n« ابو نعيم فى « الحلية » و الخطيب فى « الاربعين » بالإسناد عن السّدّى عن عبد خير عن عليّ ( ع ) قال : لمّا قبض رسول الله اقسمت ( او حلفت ) ان لا اضع ردائي عن ظهرى حتّى اجمع ما بين اللَّوحين فما وضعت ردائي حتّى جمعت القرآن » سيوطى در كتاب « الإتقان » از ابن حجر چنين نقل كرده كه او بنقل از صحيح ابن ابى داود گفته است : « و قد ورد عن عليّ انّه جمع القرآن على ترتيب النّزول عقيب موت النّبيّ » .\r\nچنان كه از برخى از مواضع استفاده مىشود علاوه بر اين كه كسانى زياد از صحابه قرآن را حفظ مىداشته‌اند و علاوه بر صحف و اوراقى كه به وسيلهء كاتبان ، وحى بر پيغمبر ( ص ) ، فراهم مىآمده و در نزد خود پيغمبر ( ص ) مىبوده كسانى چند از صحابه در همان عهد پيغمبر ( ص ) قرآن را براى خود به صورت اوراق و صحف تدوين و جمع مىكرده‌اند .\r\nابن نديم تحت عنوان « الجمّاع للقرآن على عهد النّبيّ ( ص ) اشخاص زير را ياد كرده است :\r\n« عليّ ابن ابى طالب عليه السلام - سعيد بن عبيد بن عمر بن النعمان بن عمرو بن زيد - ابو الدرداء عويمر بن زيد - معاذ بن جبل بن اوس - ابو زيد ، ثابت بن زيد بن النّعمان و أبىّ بن كعب بن قيس بن مالك بن إمرئ القيس و عبيد بن معاوية بن زيد بن ثابت بن الضّحّاك » و همو و غير او ترتيب سوره ها را طبق برخى از اين مصاحف نقل كرده‌اند .\r\nبطور كلى در اينجا بايد گفت گر چه آن مصاحف را از لحاظ ترتيب سوره ها يعنى تقدّم و تأخّر آنها اتفاق نيست لكن از لحاظ ترتيب آيات شايد اختلافى در ميان نباشد و بهر حال\r\n","description":"","footnote":"","page_name":" 401 ","page_number":428},
  {"content":"\r\nقرآن مجيد از لحاظ عدد سوره ها و آيات و كلمات ، همان است كه بر پيغمبر ( ص ) نزول يافته و در زمان او حفظ و جمع گرديده است و بىگمان در ميان كتب آسمانى تنها كتابى كه مورد اتفاق كلّ امم و ملل عالم مىباشد كه همان است كه بر پيغمبر نزول يافته و شارع آن آن را آورده است و چيزى در آن از خارج وارد نگشته قرآن مجيد است و اين يكى از بزرگترين مزايا است براى قرآن مجيد نسبت به سائر كتب موجودى كه به وحى و الهام ، منسوب مىباشد .\r\nپس در « عهد صحابه » اوراق و صحف قرآن به صورت مجموعه و مصحف در آمد و اوّلين اصل استنباط و محكمترين اساس مدارك تفقّه در يك جا تجمّع يافت و رجوع و استناد آن براى كسانى كه اهل مىبودند سهل و آسان گشت .\r\n","description":"","footnote":"","page_name":" 402 ","page_number":429},
  {"content":"\r\n\r\n2 - سنّت و روايت آن و استناد به سنّت و حديث\r\nدر همان زمان كه موضوع جمع آورى قرآن در يك مجلَّد مورد عنايت و توجه واقع شده و ، از لحاظ تاريخ تحوّل فقه ، نخستين مدرك فقهى پس از مرحلهء نخست ، كه مرحلهء صدور و پيدايش آن بوده ، در مرحلهء دوم ، كه جمع و تنظيم و تدوين باشد ، سير مىنموده است دوّمين مدرك فقهى يعني سنّت نيز ، از لحاظ مستند بودن براى استخراج احكام ، در حال تكوّن و پيدا شدن مىبوده است .\r\nسنت در لغت بمعنى شيوه و روش و طريقه و آيين است چنان كه در مواردى از قرآن مجيد از قبيل آيهء * ( وَلَنْ تَجِدَ لِسُنَّةِ الله تَبْدِيلًا ) * به همين معنى آمده است از ازهرى حكايت شده كه معنى لغوى آن را « طريقهء پسنديدهء راست » دانسته است و در اصطلاح علماء در آيه و در استعمالات علماء فقه « 1 » و اصول بر قول و فعل و تقرير پيغمبر ( ص ) يا امام ( ع ) اطلاق مىگردد ( در صورتى كه آن سه در امور غير عادى باشد ) .\r\nبحسب ظاهر « در عهد صحابه » هنوز اين معنى براى لفظ « سنّت » اصطلاح نشده بوده است .\r\nبلكه آن چه بيشتر از سنّت منظور و مراد و مورد استناد مىبوده همان اقوال پيغمبر ( ص ) مىباشد كه از حيث عدد بيشتر و از اين رو در مقام استدلال برخورد و توجه به آن زيادتر بوده است . ليكن در مواردى چند در همان عهد علاوه بر اين كه فعل پيغمبر ( ص ) مورد استناد شده به ترك آن حضرت نيز استدلال و احتجاج به عمل آمده است كه به زودى نمونه‌اى از آن در اين اوراق آورده خواهد شد . بنا بر اين يا بايد اين تروك كه مورد استناد شده بفعل برگردانده و تأويل شود و يا اين كه سنّت چنان كه قول و فعل و تقرير را شامل است بر ترك نيز شمول يابد .\r\n\r\n","description":"","footnote":"\r\n« 1 » - در فقه اين لفظ به جاى « مندوب » و « مستحب » در برابر « واجب » نيز به كار برده شده است .\r\n","page_name":" 403 ","page_number":430},
  {"content":"\r\nدر زمان پيغمبر ( ص ) تمام احكام بطور تفصيل صدور و تشريع يافته در صورتى كه قرآن مجيد نسبت به پاره‌اى از احكام يا اصلا خود آنها را واجد نيست و يا اين كه تفصيل و تبيين چگونگى آنها را نمىرساند .\r\nاظهار و بيان اين گونه احكام به وسيلهء سنّت به عمل آمده و در قرآن مجيد در مواردى عديده به اعتبار سنت ، كه ، به حكم عقل ، اعتبارش مسلَّم بلكه در عرض اعتبار خود قرآن بايد بشمار آيد ، تلويحا و تصريحا ارشاد و هدايت به عمل آمده است از جمله آيهء : * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * و آيهء * ( ما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * و آيهء * ( أَطِيعُوا الله وَأَطِيعُوا الرَّسُولَ . ) * در اين كه در زمان پيغمبر ( ص ) مردم به سنّت پيغمبر ( ص ) كمال توجه را داشته و به آن استناد و عمل مىكرده‌اند هيچ ترديدى نيست و نبايد باشد و هم در اين كه صحابه ، كم و بيش ، اقوال آن حضرت را بخاطر مىداشتند و حفظ مىكردند نبايد ترديدى به ميان آيد ليكن در اين كه آيا سنّت پيغمبر ( ص ) يعنى آن چه در دوره هاى بعد براى نماينده و حاكى و كاشف از آن عنوان « حديث » « 1 » و « خبر » اصطلاح شده « 2 » و بخصوص اقوال آن حضرت ، در عصر خود آن حضرت يا در عهد صحابه جمع و تدوين گرديده يا اين كار در دوره هاى بعد انجام گرفته ؟ اختلاف به ميان آمده است : برخى گفته‌اند : پيغمبر ( ص ) صحابه را از جمع آورى و تدوين حديث ، نهى فرموده بدين نظر كه حديث و قرآن بهم مشتبه و مختلط نگردد و شايد اگر اين گفته راست باشد\r\n\r\n","description":"","footnote":"\r\n« 1 » - ملا على رازى در كتاب « توضيح المقال فى علم الرجال » ذيل تعريف « علم رجال » به اين عبارت « انّه ما وضع لتشخيص رواة الحديث » چنين گفته است : « و المراد بالحديث ما ينتهى سلسلة سنده إلى النبي ( ص ) او احد المعصومين و عند العامّة إلى النّبي او الصحابة او التّابعين »\r\n« 2 » - فاضل ممقانى در كتاب « مقباس الهداية » پس از تعريف « سنت » به اين عبارت « و الاجود تعريف السّنّة بانه قول من لا يجوز عليه الكذب و الخطا و فعله و تقريره غيره قرآن و لا عادى » چنين گفته است : « و ما يحكى احد الثلاثة يسمى خبرا و حديثا »\r\n","page_name":" 404 ","page_number":431},
  {"content":"\r\nنظرى ديگر نيز در كار بوده و آن اين كه قرآن قطع نظر از اين كه كسى را ياراى آوردن نظيرى براى يك آيهء آن هم نبوده و جاعل رسوا مىگرديده چون بر ملا و در حضور جمع بر عموم قرائت مىگرديده و همهء اهل اسلام به زودى از آن اطلاع مىيافته از جعل و دس مصون بوده است ليكن سنّت پيغمبر ( ص ) چون بدين وضع نبوده و بعلاوه اشخاص منافق و مخالف با اسلام اخبار و اقوالى وضع مىكرده و به پيغمبر ( ص ) نسبت مىداده‌اند « 1 » از اين رو دور نمىنمايند كه پيغمبر ( ص ) از عنايت جمع و تدوين حديث نهى كرده باشد .\r\nبهر حال اين موضوع محل اختلاف است و حتى برخى از صحابه نيز چنان كه در كتب عامه آورده شده و از اين پس نقل خواهد شد از نوشتن و جمع حديث و حتّى از نقل و استناد به آن نهى مىكرده‌اند .\r\nدر ترجمهء كتاب « الشّيعة و فنون الاسلام » « 2 » چنين آورده است : « . . ميان صحابه و تابعان در كتابت حديث اختلاف در گرفت و بسيارى از آنان كتابت آن را روا نمىدانستند و طايفه‌اى آن را روا مىدانستند و ازين طايفهء اخير عليّ بن ابى طالب و امام حسن عليه السّلام بودند هم چنان كه در كتاب « تدريب الرّاوى » گفته است و پيغمبر ( ص ) آن را به امير المؤمنين املاء فرمود و على ( ع ) آن را در كتاب بزرگى جمع نمود و اين كتاب نزد امام باقر عليه السّلام بود و حكم بن عيينه آن را بديد چه ميان امام باقر عليه السّلام و حكم در مسأله‌اى اختلاف شد و امام باقر عليه السّلام آن كتاب را بيرون آورد و به حكم نشان داد و فرمود اين خط عليّ و املاء پيغمبر ( ص ) است . »\r\n\r\n","description":"","footnote":"\r\n« 1 » - به حدى كه پيغمبر ( ص ) مىفرموده است : « قد كثرت علىّ الكذّابة فمن كذب عليّ متعمّدا فليتبوّأ »\r\n« 2 » - مؤلف اين كتاب علامهء فقيد سيد حسن صدور و مترجم آن دانشمند محترم آقاى سيد على اكبر برقعى قمى مىباشد . قسمت فوق عين عبارت ترجمهء ايشانست .\r\n","page_name":" 405 ","page_number":432},
  {"content":"\r\n« اين كتاب نخستين كتابيست كه علم حديث به وسيلهء آن در عصر پيغمبر ( ص ) جمع گرديد و شيعه بدانستند كه تدوين و ترتيب علم حديث نيكو و پسنديده است و به آن كار مبادرت و پيشدستى كردند و به امام خود اقتداء نمودند ليكن غير شيعه را گمان اين بود كه تدوين علم حديث روا نيست و بر اثر چنان گمانى بود كه بتأخير افكندند » .\r\nباز در ترجمهء همان كتاب بنقل از كتاب « تدريب » تأليف سيوطى چنين آورده است كه : « آثار در عصر صحابه و تابعين مرتّب و مدوّن نبود و آنها را در حفظ مىسپردند و از دهان آنان روان بود و هم در آغاز از كتابت آثار نهى شده بودند هم چنان كه در صحيح مسلم است تا مبادا قرآن بحديث آميخته گردد و هم بيشتر آنان نوشتن را خوب نمىدانستند » .\r\nابن شهرآشوب در كتاب معالم العلماء ( بنقل صاحب روضات ) از غزالى نقل كرده كه گفته است : « نخستين كتابى كه در اسلام تصنيف شده كتاب ابن جريج است در آثار ، و حروف التفاسير از مجاهد و عطاء در مكَّه بعد كتاب محمد بن راشد صنعانى است در يمن بعد كباب الموطَّأ مالك بن انس است بعد كتاب جامع سفيان ثورى است » آنگاه گفته است : « بلكه صحيح و به قولى مشهور اينست كه نخستين كسى كه در اسلام تصنيف كرده امير المؤمنين على عليه السّلام مىباشد و بعد از او سلمان فارسى بعد ، ابو ذر غفارى ، بعد ، اصبغ بن نباته بعد ، عبد الله بن ابى رافع بعد صحيفه كاملهء زين العابدين مىباشد » صاحب روضات پس از نقل اين قسمت چنين افاده كرده است : « مراد به آن چه على عليه السّلام تصنيف كرده كتابيست كه در احاديث اهل بيت ياد گرديده و همان است كه بسيارى از احكام دينى از آن نقل گرديده است » .\r\nقاضى ابو يوسف در كتاب « الرّدّ على سير الأوزاعى » از حضرت باقر عليه السّلام از پيغمبر ( ص ) نقل كرده كه آن حضرت يهود را دعوت و از ايشان سؤال كرد و ايشان\r\n","description":"","footnote":"","page_name":" 406 ","page_number":433},
  {"content":"\r\nخبر دادند حتى بر حضرت عيسى دروغ بستند پس پيغمبر ( ص ) بر منبر آمد و خطبه خواند و گفت : « انّ الحديث سيفشو عنّى فما آتاكم عنّى يوافق القرآن فهو عنّى و ما آتاكم عنّى يخالف القرآن فليس منّي » اين حديث با عباراتى اندك مختلف بطرق بسيار متعدد در كتب عامّه و خاصّه نقل گرديده است .\r\nاز آن چه از بخارى نقل شده نيز مكتوب بودن حديث فى الجمله در عهد صحابه بلكه از عهد پيغمبر ( ص ) و به وسيلهء على عليه السّلام تاييد مىگردد چه وى از اعمش و او از ابراهيم تيمى و او از پدرش از على عليه السّلام چنين آورده كه آن حضرت گفته است :\r\n« ما عندنا كتاب نقرأ الَّا كتاب الله و ما فى هذه الصّحيفة » آنگاه آن را باز كرده و در آن اسنان شتر ياد و تعيين شده و در آن ، جمله ها و عباراتى آمده كه از آن جمله است « ذمّة المسلمين واحدة يسعى بها أدناهم فمن أخفر مسلما فعليه لعنة الله و الملائكة و النّاس اجمعين ، لا يقبل الله منه صرفا و لا عدلا » و هم از آن جمله است : « من والى قوما به غير اذن مواليه فعليه لعنة الله و الملائكة و النّاس اجمعين ؛ لا يقبل الله منه صرفا و لا عدلا » .\r\nابن بطريق نيز در كتاب « العمده » بمفاد اين روايت از صحيح مسلم و از جمع بين صحيحين تأليف حميدى نقل كرده است .\r\nملا على رازى در كتاب « توضيح المقال » ، در ذيل اقسام حديث ، به اعتبار انحاء تحمل آن ، در قسمت تحمل آن از معصوم ( ع ) ، چنين آورده است : « و امّا القراءة فامكانها فيه ايضا معلوم و امّا وقوعها فالظَّاهر انّه كذلك فى بعض الرّوايات مثل ما ورد انّه سأله عليه السلام عن صدق بعض الرّوايات فقال : عليه السلام نعم هو كذلك فى كتاب عليّ ( ع ) و املاء الرسول . » ابن شهرآشوب نقل كرده كه زيد بن على بن الحسين به سورة بن كلب گفت : از كجا دانستيد كه صاحب شما ( يعنى حضرت صادق ) در علم چنانست كه شما مىگوييد ؟\r\n","description":"","footnote":"","page_name":" 407 ","page_number":434},
  {"content":"\r\nگفت : ما نزد برادرت محمد بن على ( ع ) مىرفتيم و او در پاسخ مسائل ما مىگفت : خدا و پيغمبر ( ص ) گفته‌اند . چون در گذشت نزد آل محمد آمديم و از جمله پيش تو نيز آمديم و برخى از مسائل خود را پاسخ شنيديم و چون نزد برادر زاده ات ابو عبد الله رفتيم مانند پدرش به همهء سؤالات ما جواب داد و هيچ سؤالى را بى جواب نگذاشت پس زيد بخنديد و گفت : به خدا سوگند حالا كه گفتى بدان كه « فانّ كتب عليّ عليه السّلام عنده دوننا » مير داماد ، قدّس سرّه ، در كتاب « الرّواشح السّماويّه » از كافى بروايتى صحيح از عبيد بن زراره نقل كرده كه گفته است : از حضرت صادق عليه السّلام شمارهء گناهان كبيره را پرسيدم گفت : « فى كتاب عليّ ( ع ) سبع : الكفر با لله و قتل النفس . . الحديث » .\r\nابن شهرآشوب در كتاب « مناقب » روايت كرده كه حضرت باقر عليه السّلام همهء اولاد و برادر خود زيد را جمع كرد آنگاه كتابى را براى ايشان بيرون آورد و نشان داد كه به خط على عليه السّلام و املاء پيغمبر ( ص ) بود .\r\nابو جعفر محمد بن على بن حسين بن بابويه قمى در آغاز كتاب « معانى الاخبار » به اسنادش از حضرت باقر عليه السّلام روايت كرده كه حضرت گفته است : « يا بنيّ اعرف منازل الشّيعة على قدر روايتهم و معرفتهم فانّ المعرفة هى الدّراية للرّواية و بالدّرايات للرّوايات يعلو المؤمن إلى اقصى درجات الايمان . انّي نظرت فى كتاب على فوجدت فيه انّ قيمة كلّ امرى و قدره معرفته انّ الله يحاسب النّاس على قدر ما آتاهم من العقول فى دار الدّنيا » .\r\nدر باب « البدع و المقاييس » از كتاب كافى از حضرت صادق عليه السّلام روايت شده « ضلّ علم ابن شبرمة عند الجامعة : املاء رسول الله و خط عليّ بيده . انّ الجامعة لم يدع لأحد كلاما . فيها علم الحلال و الحرام . . » تا آخر روايت كه تمام آن در ترجمهء ابن شبرمه نقل خواهد شد .\r\n","description":"","footnote":"","page_name":" 408 ","page_number":435},
  {"content":"\r\nمرحوم نراقى در كتاب « جامع السّعادات » چنين آورده است : « و عن ابى جعفر عليه السّلام قال : « وجدنا فى كتاب عليّ انّ رسول الله قال : و هو على منبره . . » صاحب جواهر ، در كتاب « نكاح » ( در مسألهء سيم از مقصد دوم ، كه در مسائل « تحريم عين » مىباشد ) چنين آورده است : « . . ففى خبر طلحة بن زيد عن ابى جعفر عن ابيه عليه السّلام قرات فى كتاب عليّ عليه السّلام : ان الرّجل اذا تزوّج المرأة فزنى ( اى بامرأة اخرى ) قبل ان يدخل بها ( اى بزوجته ) لم تحلّ ( اى زوجته ) له لأنّه زان و يفرّق بينهما و يعطيها نصف الصّداق » .\r\nسيد محمد آل بحر العلوم طباطبايى در « رسالهء اراضى خراجيّه » در بحث از « اراضى مندرسه » اين روايت را آورده است : « و صحيحة الكابلي عن ابى جعفر ( ع ) قال :\r\nوجدنا فى كتاب عليّ ( ع ) * ( إِنَّ الأَرْضَ لِلَّه يُورِثُها مَنْ يَشاءُ مِنْ عِبادِه وَالْعاقِبَةُ لِلْمُتَّقِينَ ) * .\r\nانا و اهل بيتى ، الَّذين أورثنا الارض و نحن المتّقون و الارض كلَّها لنا . فمن احيى ارضا ميّتا من المسلمين فليعمرها و ليؤد خراجها إلى الإمام من اهل بيتى و له ما اكل منها فان تركها او اخربها فاخذها رجل من المسلمين من بعده فعمرها و احياها فهوا حقّ بها من الَّذى تركها فليؤدّ خراجها إلى الامام من اهل بيتى و له ما اكل حتّى يظهر القائم من اهل بيتى بالسيف فيحويها . . الخ » .\r\nباز همو در رساله‌اى كه در « حرمان الزّوجة من بعض الارث » نوشته در جمله روايات اين روايت را آورده است : « و منها رواية الصفّار عن « بصائر الدّرجات » عن عبد الملك قال : دعا ابو جعفر عليه السّلام بكتاب عليّ عليه السّلام ، فجاء به جعفر مثل فخذ الرّجل مطويّا ، فاذا فيه انّ النّساء ليس لهنّ من عقار الرّجل اذا توفى عنهنّ شيء فقال ابو جعفر ( ع ) :\r\nهذا و الله خطَّ عليّ و املاء رسول الله صلَّى الله عليه و آله » .\r\n","description":"","footnote":"","page_name":" 409 ","page_number":436},
  {"content":"\r\nاز كتاب علماء عامّه چنان بر مىآيد كه نه تنها پيغمبر ( ص ) از تدوين و جمع حديث جلوگيرى و نهى كرده بلكه ابو بكر و عمر نيز صريحا از آن منع مىكرده‌اند .\r\nاز كتاب « تذكرة الحفّاظ » حافظ ذهبى نقل شده كه اين مضمون را گفته است :\r\n« ابن ابى مليكه بطور « مرسل » روايت كرده كه صدّيق پس از وفات پيغمبر ( ص ) مردم را جمع كرده و گفت : شما از پيغمبر ( ص ) احاديثى نقل مىكنيد كه در آنها با هم اختلاف داريد و چون نوبه به مردم زمان بعد برسد اختلافشان بيشتر خواهد شد پس از رسول خدا چيزى را حديث مىآوريد و هر گاه كسى چيزى از شما مىپرسد بگوييد :\r\nكتاب خدا ميان ما و شما مىباشد پس حلالشرا حلال و حرامش را حرام بدانيد » باز نقل كرده‌اند كه عمر سه تن از صحابه : ابن مسعود و ابو الدّرد او ابو مسعود انصارى را حبس كرد و بديشان گفت : « قد اكثرتم الحديث عن رسول الله » .\r\nاز سيوطى نقل شده كه در كتاب « تنوير الحوالك فى شرح موطَّإ الامام مالك » اين مضمون را آورده كه عروة بن زبير گفته است : « عمر بن خطاب خواست كتابت سنن كند با اصحاب پيغمبر ( ص ) مشاوره كرد ايشان او را برين كار اشاره كردند عمر يك ماه در اين باره به ترديد گذراند تا روزى تصميم وى قطعى شد به اصحاب گفت چنان كه به ياد داريد من با شما مذاكره كردم كه سنن نوشته شود از آن پس به يادم آمد كه گروهى از اهل كتاب پيش از شما با كتاب خدا كتبى نوشتند پس كتاب خدا را رها كردند و به آن كتب رو آوردند و من به خدا سوگند كتاب خدا را به هيچ چيز مشتبه نخواهم ساخت . آنگاه كتابت سنن را ترك كرد » . همين مضمون از طبقات محمد بن سعد نيز نقل گرديده است .\r\nهم در كتب عامّه است كه از ابو هريره پرسيدند « أكنت تحدّث فى زمان عمر هكذا ؟ » ! آيا تو در زمان عمر به همين گونه حديث مىگفتى ؟ ! گفت : « لو كنت احدّث فى زمان عمر مثل ما احدثكم لضربني بمخفقته » اگر من در زمان عمر بدين گونه به تحديث مىپرداختم همانا مرا با تازيانهء پهنش مىزد .\r\nابن شهرآشوب در « فصل مسابقهء على عليه السّلام به اسلام » راجع بابى هريره چنين آورده است : « و قد ضربه عمر بالدرّة الكبيرة لكثرة روايته و قال : انه كذوب » .\r\n","description":"","footnote":"","page_name":" 410 ","page_number":437},
  {"content":"\r\nقاضى ابو يوسف در كتاب « الرّدّ على سير الاوزاعى » به اسنادش از قرظة بن كعب انصارى نقل كرده كه اين مضمون را گفته است : « چون عمر ما را به عراق گسيل داشت از ما مشايعت كرد و گفت : اى گروه انصار آيا مىدانيد چرا به مشايعت شما بيرون آمدم ؟ گفتيم : نعم لحقّنا . آرى براى حقّ ما . گفت : « إنّ لكم الحقّ » درست است شما را حقّ مىباشد ليكن بعلاوه خواستم به شما بگويم كه : شما به جايى مىرويد كه مردم آنجا چنان به خواندن قرآن سرگرم و هم آوازند كه زنبور عسل در لانه خود ، پس مبادا ايشان را به وسيلهء احاديث از قرآن باز داريد و به احاديث مشغول كنيد . قرآن را به غيرش مخلوط نكنيد و روايت را از پيغمبر ( ص ) كم كنيد و من با شما در اين كار ، شريكم » چون قرظه به عراق وارد شد بوى گفتند : « حدثنا » ما را حديث كن گفت : « نهينا عمر » عمر ما را تحديث نهى كرد « 1 » .\r\nاز آن چه در اينجا آورده شد و از امثال و نظائر آنها كه علماء عامّه و خاصّه در كتب خود آورده و نقل كرده‌اند معلوم مىگردد كه نه تنها موضوع چگونگى جمع و تدوين حديث در « عهد صحابه » مورد اختلاف مىباشد بلكه اصل تحديث و نقل پيغمبر ( ص ) نيز خالى از وقوع اختلاف نيست .\r\nدر اينجا بايد گفت با توجه و اعتراف به اين كه علل و عواملى كه براى نهى از جمع و تدوين حديث گفته يا احتمال داده شده به نظر سطحى داراى قوت و اعتبار مىنمايد و از اين رو گفتهء علماء عامّه در آن باره به صحت و اعتبار ، نزديكتر توهم مىگردد . ليكن به نظرى عميقتر چنان مىرسد كه گفتهء علماء خاصّه در اين زمينه به صواب نزديكتر باشد چه احاديثى كه از پيغمبر ( ص ) در زمينهء احكام صدور يافته براى اين بوده كه وظائف و تكاليف مردم معاصر و كليهء افراد بشر تا روز رستاخيز بدان معلوم گردد و آن احاديث از طرفى\r\n\r\n","description":"","footnote":"\r\n« 1 » - اين حديث با اندكى اختلاف از صحيح ابن ماجه نيز نقل گرديده است .\r\n","page_name":" 411 ","page_number":438},
  {"content":"\r\nمبيّن مجملات قرآن مجيد و يا مخصّص عمومات و مقيّد مطلقات آن بوده و از طرفى ديگر وضع و تشريع احكامى مستقل را به مردم اعلام مىداشته است پس از لحاظ بيان تشريع و وضع احكام ، همان عنايتى كه بحفظ و جمع قرآن بايد مبذول گردد همان عنايت نيز در بارهء آن احاديث لازم است رعايت شود .\r\nفلسفهء وضع و تشريع احكام به كار بستن آنها است ، به كار بستن آنها بر دانستن و دانستن بر دسترسى داشتن به آنها موقوف پس چگونه تصور مىشود كه قانونگذارى قوانينى وضع و تشريع كند و نه تنها وسيلهء جمع و تدوين آنها را فراهم نياورد و به ضبط و حفظ آنها تشويق نكند بلكه در مقام جلوگيرى از جمع و تدوين برآيد و پيروان خود را از آن نهى كند ؟\r\nتعليل و توجيه نهى از جمع و تدوين احاديث به اختلاط آنها با قرآن شايد ، چنان كه گفته شد ، به نظر سطحى وجيه جلوه كند ليكن به نظر عميق چنين نيست به چند وجه كه برخى از آنها در زير مورد اشاره مىشود :\r\n1 - نويسندگان و جمع كنندگان قرآن و حديث همه از بزرگان صحابه بوده و در اين باره كمال دقت را مبذول مىداشته و چنان نبوده‌اند كه نتوانند از اختلاط و اشتباه آن دو به يك ديگر جلوگيرى كنند .\r\n2 - پيغمبر ( ص ) چنان كه كاتبان وحى را مىنشاند و آيات را مىخواند و مىفرمود ايشان بنويسند و بعد هم برو قرائت كنند آنگاه آنها را كنار مىگذاشت همين كار اگر فرض شود نسبت به احاديث مربوط به احكام انجام پذيرد چه اختلاطى به ميان خواهد آمد .\r\n3 - احتمال اختلاط و اشتباه اگر به ميان آيد در صورت عدم جمع و تدوين قويتر مىباشد تا در صورت جمع و تدوين چه بر فرض تدوين ، مرجع و مستندى مورد اطمينان براى رفع اشتباه اشخاص موجود مىباشد ليكن در صورت عدم تدوين و اكتفاء\r\n","description":"","footnote":"","page_name":" 412 ","page_number":439},
  {"content":"\r\nبحفظ اشخاص چه بسا كه در ذهن حفظ كننده اين دو بهم مشتبه شود و در نتيجه يا چيزى را از قرآن به خيال اين كه حديث است نه قرآن جزء قرآن نياورد و اسقاط كند و يا اين كه چيزى را از حديث به خيال اين كه قرآن است در آن وارد سازد و به عكس و همين حال ، معكوس مىشود نسبت بحديث .\r\n4 - در جمع و تدوينى كه زيد بن ثابت از قرآن مجيد كرده ، به گفتهء عامّه ، بحفظ قرّاء و حافظان قرآن بطور كامل استناد و اتّكاء داشته و چون همان قارئان و حافظان قرآن بىگمان احاديثى را هم حافظ بوده‌اند و اين اختلاط و اشتباه به ميان مىآمده پس بايد اصلا حفظ حديث بلكه استماع آن ممنوع مىشده بلكه اصلا بر پيغمبر ( ص ) لازم بوده كه حديثى بر ايشان نگويد ! ! تا اين گرفتارى يا اين احتمال پيش نيايد ! 5 - اگر نهى پيغمبر ( ص ) يا نهى صحابه از جمع و تدوين حديث مسلَّم شود جمع و تدوين كه در دوره هاى بعد به عمل آمده بر خلاف مشروع خواهد بود ( يعنى نسبت به اهل سنّت و كسانى كه تدوين و جمع حديث را ممنوع دانسته‌اند ) .\r\n6 - اگر در همان عصر صحابه جمع حديث مانند جمع قرآن عملى مىشد يكى از فوائد مهم آن اين بود كه وضع و اختلاق حديث در دوره هاى بعد به ميان نمىآمد .\r\nاز همهء اينها گذشته حقيقتى كه بايد بسيار مورد توجه واقع گردد اين است كه قرآن و حديث را چنان اسلوبى مشخّص و ممتاز است كه بر مردم ادوار بعد و بر كسانى كه اندك آشنايى به زبان تازى دارند مخلوط و مشتبه نمىگردد تا چه رسد به كسانى كه در عصر رواج فصاحت و بلاغت و در هنگام بالاترين مراتب و ترقى آن در كانون عربيت مىزيسته و خود در همه شئون و نواحى سخن : از سخن سنجى و سخنرانى و سخن دانى پيشوا مىبوده بويژه كه به آنان دستور هم داده شده باشد كه اين دو گونه سخن كه هر يك عنوان و مقامى دارد بايد بعنوان خودش جداگانه و مستقل بماند و اختلاط ميان آن دو بهم نرسد .\r\n","description":"","footnote":"","page_name":" 413 ","page_number":440},
  {"content":"\r\nبارى از همهء آن چه گفته شد چنان به نظر مىرسد كه مناسب فلسفهء وضع و تشريع ، جمع و تدوين احاديث است و چون آن چه علماء خاصّه در اين زمينه آورده‌اند با آن فلسفه موافق مىباشد پس همين گفته نسبت به عصر صدور به صواب مقرون است « 1 » اما نسبت بعهد صحابه\r\n\r\n","description":"","footnote":"\r\n« 1 » - ليكن بطور قطع آن صحيفه كه به وسيلهء على ( ع ) تدوين شده مانند كتب حديث دوره هاى بعد بر شرح و تفصيل ، اشتمال نداشته و به گمانى قوى كه به رواياتى نيز تقويت مىيابد در آن صحيفه اگر احيانا رواياتى به تفصيل بوده قواعد و احكام مذكور در آن بيشتر بطور فهرست و اجمال بوده است رواياتى برين نظر دلالت دارد .\r\nاز آن جمله ابن شهرآشوب در كتاب « مناقب » پس از اين كه از حضرت صادق ( ع ) نقل كرده ، كه در ذؤابهء شمشير پيغمبر ( ص ) صحيفه‌اى كوچك بوده كه ( هى الاحرف التى يفتح كل حرف الف حرف ) و آن به على ( ع ) داده شده و به حسن داده و او چند ورق از آن را قرائت كرده آنگاه به حسين داده او نيز چند حرف را قرائت كرده پس از آن به محمد داده او نتوانست آن را بگشايد چنين آورده كه ابو القاسم بستى چنين گفته است : « و ذلك نحو ان يقول : « الرّبا فى كلّ مكيل فى العادة أيّ موضوع كان و فى كلّ موزون . و اذا قال : يحلّ من البيض كلّ ما دقّ اعلاه و غلظ اسفله و اذا قال : يحرم كلّ ذى ناب من السّباع و ذى مخلب من الطَّير و يحلّ الباقى » سيد حميرى در اشعارى به اين موضوع اشاره كرده از آن جمله است :\r\n\r\nعلىّ امير المؤمنين اخو الهدى\r\nو افضل ذى نعل و من كان حافيا\r\nاسرّ اليه احمد العلم جملة\r\nو كان له دون البريّة واعيا\r\nو دوّنه فى مجلس منه واحد\r\nبألف حديث كلَّها كان هاديا\r\nو كلّ حديث من أولئك فاتح\r\nله الف باب فاحتواها كما هيا\r\n\r\nشيخ مفيد در كتاب « العيون و المحاسن » در تأويل اين كلام حضرت على ( ع ) « علَّمنى رسول اللَّه الف باب ، فتح لي كلّ باب الف باب » پس از اين كه سه وجه در تأويل آن خودش احتمال داده و آورده چنين افاده كرده است « و برخى از شيعه گفته : كه اين كلام را معنى اينست كه پيغمبر ( ص ) براى على ( ع ) بطور اجمال ، نه بر وجه تفصيل ، حكم امورى را نصّ نموده از قبيل اين نصّ « يحرم من الرّضاع ما يحرم بالنّسب » كه براى مرجع استفاده حكم خواهر رضاعى و مادر و خاله و عمه و دختر برادر و دختر خواهر رضاعى مبحث و بابى مىباشد و مانند قول حضرت صادق ( ع ) : « الرّبا فى كل مكيل و موزون » كه حكم همهء اصناف مكيل و موزون از آن استنباط مىگردد و مانند قول آن حضرت ( ع ) : « يحلّ من الطَّير ما يدفّ و يحرم منه ما يصفّ و يحلّ من البيض ما اختلف طرفاه و يحرم منه ما اتّفق طرفاه و يحلّ من السّمك ما كان له فلوس و يحرم ما ليس له فلوس » و مانند اينها »\r\n","page_name":" 414 ","page_number":441},
  {"content":"\r\nمخصوص تا زمان خليفهء سيم دور نمىدانم كه از جمع تدوين يا نقل و استناد به آن تا حدى نهى و جلوگيرى به عمل آمده باشد و گفتهء علماء عامّه در آن باره به صواب مقرون باشد اين نظر قوت مىيابد از توجه به آن كه در اوائل آن عهد كه اصل خلافت مورد اختلاف بوده و شايد مخالفان ، به اقوال و احاديثى از پيغمبر ( ص ) به نفع خود استناد مىكرده و در نتيجه بر فرض اين كه باب حديث مفتوح مىمانده اگر متصدى خلافت تبديل نمىشده بى ترديد كار او سست و متزلزل مىگشته است .\r\nپس مصلحت خلافت اقتضاء مىداشته است كه در پرده و بطور كلى از تحديث و تدوين حديث ، به بهانه اختلاط ، نهى به عمل آيد .\r\nبهر جهت آن چه راجع بحديث در اوائل عصر صحابه منقول و شايد معتبر مىباشد سه مطلب زير است :\r\n1 - اين كه از جمع و تدوين فى الجمله نهى به عمل آمده است .\r\n2 - اين كه در تصحيح آن به استشهاد ، استناد مىشده است .\r\n3 - اين كه حديثى اگر مورد تصديق مىبوده در مقام تفقّه ، به آن استناد مىشده است .\r\nاز آن چه تا كنون در پيش گفته شد چگونگى حال مطلب نخست معلوم گرديد در بارهء مطلب دوم و سيم چند مورد براى نمونه در اينجا ياد مىگردد :\r\n","description":"","footnote":"","page_name":" 415 ","page_number":442},
  {"content":"\r\nراجع به اين كه براى تصحيح حديث ، استشهاد به عمل مىآمده بايد گفت احاديث وارده ، از اين لحاظ ، بر دو گونه مىباشد :\r\n1 - احاديثى كه بيشتر از صحابه آن را شنيده يا مطابق صريح قرآن مجيد مىبوده است .\r\n2 - احاديثى كه بدان مثابه نبوده است .\r\nبىگمان در بارهء احاديثى از قبيل صنف اول براى استشهاد زمينه و موقعى پيش نمىآمده و آن چه در خصوص استشهاد نقل شده به احاديثى مربوط است كه از قبيل صنف دوم مىباشد .\r\nدر اين باره قضايائى در كتب عامه آورده شده است از آن جمله از كتاب « تذكرة الحفّاظ » ذهبى نقل گرديده كه اين مضمون را آورده است : « جدّه‌اى بابى بكر در بارهء ميراث از نوهء خود مراجعه كرد ابو بكر گفت : من در قرآن براى تو حقّى نمىبينم در حديث هم چيزى نمىدانم كه بر ارث بردن تو دليل باشد . آنگاه از مردم پرسيد . مغيره گفت : من شنيدم كه پيغمبر ( ص ) به جده يك ششم مىداد ابو بكر گفت : آيا تو را گواهى هست ؟ محمد بن مسلمه به آن چه او گفته بود گواهى داد : پس ابو بكر به جده يك ششم بداد . » عمر نيز استشهاد مىكرده است گفته‌اند : ابيّ بن كعب حديثى براى عمر روايت كرد او گفت : بايد بر آن چه مىگويى بيّنه اقامه كنى ابيّ بيرون رفت و به گروهى از انصار برخورد و قصه به ايشان باز گفت ايشان به نزد عمر آمدند و گفتند : ما نيز اين حديث از رسول ( ص ) بشنيديم عمر گفت : من ترا متّهم نساختم ليكن در اين باره تثبيت و تفحص به كار برم .\r\nقاضى ابو يوسف در كتاب « الرّدّ على الأوزاعى » اين عبارت را نوشته است « كان عمر ( رض ) ، فى ما بلغنا ، لا يقبل الحديث من رسول الله ( ص ) الَّا بشاهدين » بحسب آن چه بما رسيده عمر حديث را جز به دو شاهد نمىپذيرفت .\r\n","description":"","footnote":"","page_name":" 416 ","page_number":443},
  {"content":"\r\nاز على عليه السّلام نيز از طرق عامه نقل شده كه مىفرموده است : « كنت اذا سمعت من رسول الله ( ص ) حديثا نفعنى الله بما شاء ان ينفعى به و كان اذا حدّثنى غيره استحلفته « 1 » فاذا حلف صدّقته » هر گاه كسى مرا از رسول ( ص ) حديثى مىآورد از او سوگند مىخواستم چون سوگند ياد مىكرد او را تصديق مىكردم .\r\nدر بارهء اين كه به سنّت قطعى يا تصحيح شدهء آن استناد و عمل مىشده علاوه بر آن كه بحسب اعتبار و نظر بايد چنين باشد از راه خبر و نقل نيز آن اعتبار تقويت و تاييد مىگردد .\r\nاز باب نمونه چند مورد كه در عهد صحابه به سنّت توجه و استناد و استدلال به عمل آمده در زير آورده مىشود :\r\n1 - صاحب كتاب « جواهر » در كتاب « نكاح » از آن ، ذيل عنوان « السّبب السّادس ، الكفر » در طىّ بيان چگونگى « تزويج كتابيه » چنين آورده است : « . . قال رسول الله : انّ سورة المائدة آخر القرآن نزولا فاحلَّوا حلالها و حرّموا حرامها . و المروىّ عن الطبرسي عن العيّاشي بإسناده عن عيسى بن عبد الله عن ابيه عن جده عن امير المؤمنين قال : كان القرآن ينسخ بعضه بعضا و انّما يؤخذ من رسول الله ( ص ) بآخره و كان من آخر ما نزل عليه سورة المائدة الَّتى نسخت ما قبلها و لم ينسخها شيء لقد نزلت عليه و هو على بغلة شهباء و ثقل عليه الوحي حتّى وقفت و تدلَّى بطنها حتّى رأيت سرتها تكاد تمس الارض و أغمي على رسول الله ( ص ) حتّى وضع يده على رأس شيبة بن وهب الجمحى ثمّ رفع ذلك عن رسول الله ( ص ) فقرا علينا سورة المائدة فعمل رسول الله ( ص ) و علمنا ( شايد و عملنا ) و صحيح زرارة عن ابى جعفر ( ع ) قال : سمعته يقول : جمع عمر بن الخطاب اصحاب رسول الله و فيهم علىّ فقال : ما تقولون فى المسح على الخفّين فقام المغيرة بن شعبه فقال : رأيت رسول الله يمسح على الخفّين فقال : على عليه السّلام قبل المائدة او بعدها ؟ فقال : لا ادرى فقال ( ع ) : سبق الكتاب الخفّين\r\n\r\n","description":"","footnote":"\r\n« 1 » - ابن ابى الحديد در شرح خود بر نهج البلاغه اين روايت را كه نقل كرده به جاى كلمهء « استحلفته » كلمهء « احلفته » و به جاى لفظ « فاذا ، لفظ « فان » آورده است .\r\n","page_name":" 417 ","page_number":444},
  {"content":"\r\nانما نزلت المائدة قبل ان يقبض بشهرين او ثلاثة اشهر . و المروىّ عن العيّاشي عن زرارة و ابى حنيفة عن ابى بكر بن حرم قال : توضّأ رجل فمسح على خفّيه فدخل المسجد فصلَّى فجاء علىّ فوطئ على رقبته . فقال : ويلك ! تصلَّى على غير وضوء ؟ فقال : أمرني عمر بن الخطَّاب قال : فاخذ بيده فانتهى به اليه فقال : انظر ما يروى هذا عليك ، و رفع صوته . فقال : نعم انا أمرته ، انّ رسول الله مسح على الخفّين : قال : قبل المائدة او بعدها ؟ قال : لا ادرى قال : فلم تفتى و أنت لا تدرى ؟ سبق الكتاب الخفّين » پس در مسألهء « مسح بر خفّين » به سنّت عملى پيغمبر ( ص ) استدلال و فتوى داده شده و على ( ع ) به قرآن و تأخر آن از سنت عملى در آن مسأله استناد و طرف را اقناع كرده است .\r\n2 - در قضيهء اقتراح عمر مبنى بر تدوين و جمع قرآن ابو بكر در پاسخ گفته است :\r\n« . . كيف افعل شيئا لم يفعله رسول الله ( ص ) ؟ . . » پس به سنت بمعنى عام ، استناد كرده يعنى ترك پيغمبر ( ص ) را ( نسبت به چنين امرى كه از امور مهم دين مىنموده و اگر جائز مىبوده بر پيغمبر ( ص ) لازم مىافتاده كه آن را انجام دهد ) دليل بر عدم جواز قرار داده است .\r\n3 - ابن شهرآشوب در كتاب « مناقب » چنين افاده كرده است : « عمر خواست زيورهاى خانهء كعبه را برگيرد على عليه السّلام بوى گفت : قرآن بر پيغمبر ( ص ) فرود آمد و اموال بر چهار گونه شد : اموال مسلمين كه ميان ورثه ايشان تقسيم مىشود . و اموال فيء كه بر مستحقّان بايد قسمت كرد و خمس كه خدا آن را آنجا كه خواست نهاد و صدقات كه خدا آنها را براى اهلش قرار داد » و كان حلى الكعبة يومئذ فتركه على حاله و لم يتركه نسيانا و لم يخف مكانه فاقرّه حيث أقرّه الله و رسوله . و قال عمر : لولاك لافتضحنا . » زيور كعبه در زمان پيغمبر ( ص ) بود و پيغمبر ( ص ) آنها را برنداشت نه اين كه فراموش كرده باشد و نه اين كه جاى آنها بر او پنهان باشد پس تو آنها را بر همان حال بگذار كه خدا\r\n","description":"","footnote":"","page_name":" 418 ","page_number":445},
  {"content":"\r\nو رسول بر آن حال قرار داده‌اند . عمر گفت : اگر تو نبودى رسوا مىشديم . پس از اين مذاكرات عمر از برداشتن آنها صرف نظر كرد و آنها را در جاى خود بر جاى گذاشت » در اين واقعه نيز به سنّت ، بمعنى اعم يعنى ترك استناد شده است .\r\n4 - ابو اسحاق شيرازى در كتاب « طبقات الفقهاء » اين مضمون را آورده : « روايت شده « 1 » كه عمر با ابو بكر مناظره كرده و بوى گفته است : چگونه روا است با مردم مقاتله كنيم ؟\r\nدر صورتى كه پيغمبر ( ص ) فرموده است : « أمرت أن أقاتل النّاس حتّى يقولوا لا إله الَّا الله فمن قال لا إله الَّا الله عصم منّي ماله و دمه الَّا بحقّه و حسابه على الله » به من دستور رسيده كه با مردم به مقاتله پردازم تا كلمهء توحيد بر زبان رانند پس هر كس اين كلمه را بگويد مال و خونش ، جز بحقّ و حساب ، محفوظ مىباشد . پس ابو بكر گفته است : به خدا سوگند من با هر كس ميان نماز و زكات فرقي قائل گردد مقاتله خواهم كرد ، چه زكات حقّى است مالى كه اگر كسانى از دادن آن امتناع كنند ، گر چه پاى بند ، يا بچه ، شترى باشد ، كه به پيغمبر ( ص ) مىداده و اكنون ندهند با ايشان براى ممانعت مقاتله مىكنم . . » 5 - شيخ سليمان حسينى در كتاب « ينابيع المودّه » از « مسند » احمد بن حنبل به اسنادش از حسن بصرى و از كتاب « الموافقة » ابن السّمّان چنين روايت كرده است : « انّ\r\n\r\n","description":"","footnote":"\r\n« 1 » - احمد بن محمد بن حنبل در كتاب « المسند » خود اين حديث را ( حديث 67 ) به اسنادش از ابو هريره از پيغمبر ( ص ) بدين عبارت آورده : « قال : أمرت ان اقاتل الناس حتى يقولوا لا إله الا له فاذا قالوها عصموا منى دماءهم و أموالهم الا بحقها ، و حسابهم على اللَّه تعالى .\r\nقال : ( يعنى ابا هريره ) فلما كانت الردة قال عمر لأبي بكر : تقاتلهم و قد سمعت رسول اللَّه ( ص ) يقول كذا و كذا ؟ قال : فقال : ابو بكر : و اللَّه افرق بين الصلاة و الزكاة و لأقاتلن من فرق بينهما ، قال : فقاتلنا معه فراينا ذلك رشدا » و با عباراتى اندك مختلف همين مطلب را از ابو هريره در حديث 117 نيز آورده است .\r\n","page_name":" 419 ","page_number":446},
  {"content":"\r\nعمر بن الخطَّاب ( رض ) أراد أن يرجم مجنونة فقال على ( رض ) مالك ؟ ! سمعت انا رسول الله ( ص ) يقول : رفع القلم عن ثلاثة : عن النّائم حتى يستيقظ و عن المجنون حتّى يبرأ و يعقل و عن الطَّفل حتى يحتلم « 1 » قال : فخلَّي سبيلها » عمر خواست زنى ديوانه را سنگسار كند على بوى گفت : ترا چه افتاده ؟ من از پيغمبر ( ص ) شنيدم كه گفت : قلم از سه كس برداشته شده است از خوابيده تا بيدار گردد ، از ديوانه تا خردمند شود و از كودك تا خود را بشناسد ( محتلم شود ) پس عمر آن زن را رها كرد ؟\r\n6 - احمد بن محمد بن حنبل در كتاب « المسند » حديث 189 را به اسناد خود از ابى امامة بن سهل بن حنيف به اين مضمون آورده است : « همانا مردى را مردى با تير زد و كشت و او را جز خالويش وارثى نبود ابو عبيدهء جرّاح اين قضيه را به عمر نوشت عمر در پاسخ چنين نوشت پيغمبر ( ص ) گفت : خدا و رسولش « مولى » كسى هستند كه او را « مولى » نيست و خالو وارث كسى است كه او را وارثى نيست » .\r\nاز آن چه گفتيم معلوم شد چنان كه نخستين سرمايه و مهمترين آنها كه قرآن مجيد و سنت باشد در عهد صحابه به صورت نظم و تاليف يافته همچنين آن دو سرمايهء نفيس در همان عهد نيز به كار افتاده و مورد استفاده و استناد واقع گرديده است و هم تا حدى طرز تفقه و كيفيت استنباط از آن دو مبدأ اساسى در آن دوره معلوم\r\n\r\n","description":"","footnote":"\r\n« 1 » - ابن حزم ( على بن احمد ) در كتاب « المحلَّى » حديث پيغمبر ( ص ) را از على ( ع ) با اندك تغييرى نقل كرده محشى كتاب همهء روايت را از صحيح ابى داود بدين عبارت نقل كرده است : « عن ابى ظبيان قال : اتى عمر بامرأة قد فجرت . فامر برجمها . فمرّ على ( رض ) فاخذها فخلَّى سبيلها . فاخبر عمر قال : ادعوا لي عليّا فجاء عليّ ( رض ) فقال يا امير المؤمنين لقد علمت انّ رسول اللَّه ( ص ) قال : رفع القلم عن الصبى حتى يبلغ و عن النائم حتى يستيقظ و عن المعتوه حتى يبرأ و انّ هذه معتوهة بنى فلان لعلّ الَّذى اتاها اتاها و هى فى بلائها . قال : فقال : عمر لا ادرى . فقال على عليه السلام : و انا لا ادرى » .\r\n","page_name":" 420 ","page_number":447},
  {"content":"\r\nگرديد بعلاوه در طى بحث سيم كه بحث از خصوصيات عهد صحابه مىباشد ( و در آنجا از دو مدرك ديگر نيز كه در آن عهد پديد آمده و براى دوره هاى بعد فى الجمله مورد استناد واقع گرديده بحث به ميان خواهد آمد ) شواهد و مثالهايى زيادتر براى طرز تفقه و كيفيت استنباط ازين مدارك يا دو موضوع روشنتر خواهد شد .\r\nبهر حال شايد نخستين استدلالى كه به قرآن مجيد بعد از رحلت شده استدلال ابو بكر « 1 » در برابر عمر كه منكر وفات پيغمبر ( ص ) شده به اين آيهء شريفه : * ( إِنَّكَ مَيِّتٌ وَإِنَّهُمْ مَيِّتُونَ ) * بوده و نخستين استدلالى كه از سنّت به عمل آمده استدلال به : « الائمّة من قريش » باشد كه ابو بكر انصار را كه ، به ظاهر مىخواستند سعد را به خلافت انتخاب كنند و بعد به اين قانع شدند كه « منّا امير و منكم امير » به وسيلهء آن مجاب كرد و بعد از آن استدلال با مثال « انّا معشر الانبياء لا نورّث . ما تركناه صدقة » باشد .\r\nبالجمله در خاتمهء اين قسمت به جا است كه بطور خلاصه گفته شود :\r\nاستناد بحديث بطور مطلق يا در برابر قرآن بعنوان تصرف ، بمعنى عام ( تخصيص تقييد و حتى نسخ ) از زمان خود پيغمبر ( ص ) آغاز شده و در عهد صحابه نيز معمول بوده است .\r\nابو بكر احمد بن على بن ثابت خطيب بغدادى ( متوفى به سال 460 ه . ق ) در كتاب « الكفاية فى علم الدّراية » احاديث و آثارى متناسب با اين زمينه آورده كه قسمتى از آنها در زير ياد مىگردد :\r\n1 - از پيغمبر ( ص ) كه فرموده است : « لا ألفينّ احدكم متّكئا على اريكته ياتيه الامر من امرى ممّا أمرت به او نهيت عنه فيقول : لا ندرى . ما وجدنا فى كتاب الله اتّبعناه » .\r\n2 - از پيغمبر ( ص ) در بارهء ارث « لا يرث المسلم ، الكافر و لا الكافر المسلم » كه به عقيدهء\r\n\r\n","description":"","footnote":"\r\n« 1 » - در بعضى از كتب معتبر علماء تسنن ( كه اكنون به يادم نيست ) ديده‌ام كه عباس عموى پيغمبر ( ص ) و هم ديگرى از صحابه پيش از اين كه ابو بكر به آن محل برسد اين آيه را بر عمر خوانده‌اند و او نشنيده گرفته تا ابو بكر به آن محل رسيده و او آيه را خوانده و عمر قانع شده است ! !\r\n","page_name":" 421 ","page_number":448},
  {"content":"\r\nخطيب اين حديث آيهء * ( يُوصِيكُمُ الله فِي أَوْلادِكُمْ ) * . . * ( وَلأَبَوَيْه لِكُلِّ واحِدٍ مِنْهُمَا . . ) * را مخصص است .\r\n3 - حديث عائشه كه پيغمبر ( ص ) گفته است : « انّ رفاعة القرظي طلق امرأته فبتّ طلاقها فنكحت بعده عبد الرحمن بن الزبير فجاءت رسول الله ( ص ) فقالت : انّها كانت تحت رفاعة فطلَّقها ثلث تطليقا فتزوّجت بعده بعبد الرحمن بن الزبير و انّه و الله ما معه الَّا مثل هذه الهدبة ( و اخذت بهدبة من جلبابها ) فتبسّم رسول الله ضاحكا و قال : لعلَّك تريدين ان ترجعى إلى رفاعة ؟ لا ، حتّى يذوق عسيلتك و تذوقى عسيلته » و به عقيدهء خطيب اجمال آيهء * ( فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه ) * كه در كلمهء « تنكح » به واسطهء مردّد بودن ميان عقد تنها و عقد با مباشرت موجود است بحديث مزبور ، بر طرف و مبيّن گرديده است .\r\n4 - حديث عائشه از پيغمبر ( ص ) « تقطع يد السارق فى ربع دينار » كه باز اجمال آيهء سرقت نسبت به مقدار مسروق تبيين شده است .\r\n5 - به اسنادش از حسن « انّ عمران بن حصين كان جالسا و معه اصحابه فقال رجل من القوم : لا تحدّثونا الا بالقرآن قال : فقال له : ادن . فدنا . فقال أرأيت لو وكلت أنت و اصحابك إلى القرآن اكنت تجد فيه صلاة الظهر اربعا و صلاة العصر اربعا و المغرب ثلاثا ؟ تقرء فى اثنتين . أرأيت لو وكلت أنت و اصحابك إلى القرآن اكنت تجد الطواف بالبيت سبعا ؟ و الطواف بالصفا و المروة ؟ ثمّ قال : أي قوم خذوا عنّا فانكم و الله ان لا تفعلوا لتضلَّنّ »\r\n","description":"","footnote":"","page_name":" 422 ","page_number":449},
  {"content":"\r\n\r\n\r\n3 - رأى و استشاره و عمل به آنها\r\nاين قسمت در دو مبحث مورد بحث مىشود :\r\n1 - عمل به « راى » .\r\n2 - عمل به استشاره .\r\nرأى و عمل به آن ، بر دو معنى اطلاق مىگردد :\r\n1 - عمل به « راى » 1 - اين كه كسى از پيش خود و به فكر شخصى خويش بى آن كه به اصول و قواعد و كليات احكامى كه از شارع مقدس صادر شده توجه و نظرى داشته باشد حكمى كلى يا جزئى مقرر و عمل به آن را مسلَّم دارد ! « 1 »\r\n\r\n","description":"","footnote":"\r\n« 1 » - فخر الدين طريحى ( متوفى در يك هزار و هشتاد و پنج هجرى قمرى ) در كتاب « مجمع البحرين » خود در ذيل لغت « راى » پس از اين كه گفته است : « و فى الحديث « لم يقل ( ص ) براى و لا قياس » قيل : فى معناه : الرّأي ، التفكر فى مبادى الامور و النظر فى عواقبها و علم ما يئول اليه من الخطاء و الصّواب . اى لم يقل بمقتضى النقل و لا بالقياس . و قيل : الرّأي اعم لتناوله مثل الاستحسان » چنين افاده كرده است : « و اصحاب راى در نزد فقيهان همان اصحاب قياس و تاويل مىباشند از قبيل اصحاب ابى حنيفه و اصحاب ابى الحسن اشعرى و اينان گفته‌اند كه ما پس از رحلت پيغمبر ( ص ) مىتوانيم به آن چه رأى مردم به آن اجتماع يافته استناد و اعتماد كنيم . از علَّامهء دميرى نقل شده كه در تفسير « راى » گفته است : نوح جامع روايت كرده كه از ابو حنيفه شنيده كه مىگفته است : « ما جاء من رسول اللَّه فعلى الرأس و العين و ما جاء عن الصحابة اخترنا و ما كان غير ذلك فهم رجال و نحن رجال » و هم ابو حنيفه مىگفته است : « علمنا هذا راى و هو احسن ما قدرنا عليه فمن جاء بأحسن منه قبلنا » و خبر معاذ كه در جملهء آن گفته است : « اجتهد رايى » اگر صحيح باشد مراد به آن برگرداندن قضيه ايست كه در معرض حكم قرار گرفته ، از راه قياس يا غير آن بكتاب و سنت نه اين كه مراد اين باشد كه از پيش خويش بى آن كه رعايت كتاب و سنت گردد رأيى داده شود » .\r\nابن حزم ( على بن احمد متوفى به سال 456 ) در مسألهء صدم از كتاب « المحلَّى » تحت عنوان « لا يحلّ القول بالقياس فى الدّين و لا بالرّأى » در زمينهء ابطال « رأى » به تفصيل سخن رانده كه شايد به موقع خود نقل گردد در اينجا محشّى آن كتاب بر كلمهء « رأى » چنين حاشيه زده است « فسّر المصنف الرّأي ، على ما فى بعض رسائله ، بأنّه : الحكم فى الدّين به غير نصّ بل بما يراه المفتى احوط و اعدل فى التّحليل و التّحريم و الايجاب ، آنگاه اين عبارت را از مصنف نقل كرده است :\r\n« و من وقف على هذا الحد و عرف ما معنى « الرأي » اكتفى فى ايجاب المنع منه به غير برهان إذ هو قول بلا برهان » بعد خود محشّى چنين آورده است : « و كان حدوث الرّأي فى القرن الاول قرن الصحابة و القياس فى القرن الثانى »\r\n","page_name":" 423 ","page_number":450},
  {"content":"\r\n2 - اين كه نسبت به مواردى خاص حكمى مخصوص در دست نباشد كه بطور صريح بر آن منطبق و صادق آيد پس به استناد روح تكاليف و احكام و رعايت كلَّيّات دستورات و توجّه به « مصالح مرسله » براى آن مورد حكمى استنباط و معين گردد .\r\nعمل برأى بحسب معنى نخست گر چه به اقتضاى حاقّ دين و حقيقت روح شرع بسيار بىجا به نظر مىرسد و متعبد بدين را اجتناب از آن ضرورى مىنمايد ليكن از ظواهر قضايايى چند و روايات و احاديثى متعدد چنان بر مىآيد كه اين قسمت نه تنها در عهد صحابه تا حدّى متداول گشته بلكه در عهد خود پيغمبر ( ص ) نيز وقوع يافته است .\r\nعمل برأى بحسب معنى دوم به اعتبارى عام بر همان معنى « اجتهاد » كه جوازش فى الجمله مورد قبول اكثر عامّه و اكثر خاصّه مىباشد انطباق مىيابد و به اعتبارى ديگر كه خصوص موارد بى حكم و بى سابقه از آن منظور باشد و باصطلاح از باب « مصالح مرسله » حكمى براى موضوعى فرض گردد در اينجا مورد توجه مىباشد .\r\nبهر حال در اين كه در عهد صحابه « رأى » فى الجمله در قضايائى به كار رفته و در مقام عمل ، به آن اعتماد شده و مؤدّى و مفادش نسبت به مواردى چند قاطع واقع گشته ترديدى نيست و نمونه هايى از اين قبيل موارد شايد ازين پيش در اين اوراق آورده شده باشد . در اينجا هم براى اين كه اين قسمت روشنتر شود مواردى از اين نمونه ايراد مىگردد :\r\nابن شهرآشوب ، در كتاب « مناقب » چنين افاده كرده است كه از ابو بكر\r\n","description":"","footnote":"","page_name":" 424 ","page_number":451},
  {"content":"\r\nاشتهار يافته كه مىگفته است : « فإن استقمت فاتبعونى و إن زغت فقومونى « 1 » » اگر راه راست رفتم مرا پيروى كنيد و اگر كج شدم مرا راست سازيد . و هم ابو بكر در مورد « كلالة » گفته است : « اقول فيها برأيي فان أصبت فمن الله و ان اخطأت فمنّى و من الشيطان :\r\nالكلالة ما دون الولد و الوالد « 2 » » در اين مساله رأى خود را مىگويم اگر به واقع برسم از جانب خدا است و اگر بر خطا روم از من و از شيطان مىباشد : كلالة را حقّ از فرزند و پدر كمتر است .\r\nجلال الدين سيوطى ، در كتاب « تاريخ الخلفاء » ، از واقدى كه او به طرقى چند قصهء « عهد » ابو بكر را براى خلافت عمر « اخراج » كرده ( پس از نقل دستور دادن او به عثمان كه\r\n\r\n","description":"","footnote":"\r\n« 1 » - جلال الدين سيوطى ، در كتاب « تاريخ الخلفاء » بنقل ابن سعد از حسن بصرى خطبه‌اى را كه ابو بكر پس از بيعت به خلافت گفته آورده در جملهء آن خطبه چنين گفته است :\r\n« و لست بخير من احدكم ، فراعونى ، فاذا رأيتموني استقمت فاتّبعونى و اذا رأيتموني زغت فقوّمونى ، و اعلموا انّ لي شيطانا يعترينى » و همو از ابن سعد از ابن سيرين آورده كه در جمله گفته است : « و انّ أبا بكر نزلت فيه قضية فلم يجد لها فى كتاب اللَّه اصلا ، و لا فى السنة اثرا ، فقال اجتهد برأيى فان يكن صوابا فمن اللَّه ، و ان يكن خطا فمنى ، و استغفر اللَّه » .\r\n« 2 » شيخ مفيد ، در كتاب « العيون و المحاسن » ، از عمرو بن بحر ( جاحظ ) نقل كرده كه او در كتاب « الفتيا » از استاد خويش ابراهيم بن سيّار ( نظَّام ) مواردى را كه در آنها دو خليفهء اول به « رأى » ، عمل كرده بلكه در يك مورد رأيهاى مختلف داده و عمل نموده‌اند نقل كرده از آن جمله عبارت مورد « كلاله » را چنين آورده « اقول فيها برأيى فان كان صوابا فمن اللَّه ، عزّ و جلّ ، و ان كان خطأ فمن قبلى : الكلالة ما دون الوالد و الولد » جلال الدين سيوطى ، در كتاب « تاريخ الخلفاء » چنين آورده است « و اخرج البيهقى و غيره عن ابى بكر انه سئل عن الكلالة ؟ فقال : انى اقول فيها برأيى فان يكن صوابا فمن اللَّه ، و ان يكن خطأ فمنّى و من الشيطان : اراه ما خلا الولد و الوالد » آنگاه گفته است :\r\n« فلمّا استخلف عمر قال : انى لأستحيي ان اردّ شيئا قاله ابو بكر »\r\n","page_name":" 425 ","page_number":452},
  {"content":"\r\nعهدنامه را بنويسد و پس از نوشتن او و مهر زدن ابو بكر و خواستن او عمر را و خلوت كردن با او و مذاكرات و سفارشها و بيرون رفتن عمر از خانه ) چنين آورده است « فرفع ابو بكر يديه و قال : اللَّهمّ انّي لم أرد بذلك الا صلاحهم و خفت عليهم الفتنة ، فعملت فيهم بما أنت اعلم به ، و اجتهدت لهم رأيا فولَّيت خيرهم . . » 2 - از عبد الله مسعود وقتى كه از حكم « مفوّضه » پرسيده شده چنين گفته است :\r\n« اقول فيها برأيي فان يكن صوابا فمن الله و ان يكن خطأ فمنّى . . » من در بارهء مفوّضه رأى خود را مىگويم اگر صواب و درست باشد از خدا و اگر نادرست باشد به خود من متعلَّق است .\r\nاز محمد بن حسن شيبانى نقل شده كه او از استادش ، ابو حنيفه ، و او از استادش حمّاد و او از ابراهيم نخعى اين مفاد را روايت كرده كه مردى زنى را تزويج كرد و برايش صداقى فرض نكرد پس پيش از اين كه با او نزديكى كند و از وى تمتع برگيرد وفات يافت عبد الله فتوى داد كه « لها صداق مثلها من نسائها لا وكس و لا شطط » او را مهر المثل بايد نه كمتر از آن و نه زياد بر آن . آنگاه چنين گفت : « فإن يكن صوابا فمن الله و إن يكن خطأ منّي و من الشّيطان . و الله و رسوله بريئان » اگر اين فتوى به جا باشد از خدا است و اگر خطا باشد از من و از شيطانست و خدا و پيغمبر ( ص ) از آن بر كنار .\r\nمردى كه نامش معقل و در آنجا نشسته بود گفت : به خدا سوگند در اين قضيه چنان حكم كردى كه پيغمبر ( ص ) در قضيهء بروع أشجعيّه دختر واشق كه به چنين وضعى گرفتار شده بود حكم فرمود . عبد الله از شنيدن اين سخن كه گفته اش با كردهء پيغمبر ( ص ) موافقت يافته چنان شاد گرديد كه هيچ گاه پيش از آن بدان اندازه شادمان نشده بود « 1 » .\r\n\r\n","description":"","footnote":"\r\n« 1 » - صاحب تاريخ التشريع پس از نقل اين قضيه اين مضمون را آورده است : « و على رضى اللَّه عنه با ابن مسعود در اين قضيه مخالف است و معتقد است كه زن در اين فرض صداق ندارد ليكن ميراث مىبرد و « عدّه » هم بايد نگهدارد و مىگويد قول مرد اعرابى از قبيلهء اشجع در برابر قرآن و بر خلاف آن قبول نيست چه اين زن اگر طلاق داده مىشد بصريح آيهء * ( لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً »\r\nاو را صداقى نمىبود پس على مرگ را در حكم طلاق مىداند و بحديث معقل استناد نمىكند ليكن ابن مسعود مرگ را مانند طلاق نمىداند و بروايت معقل استناد مىكند .\r\n","page_name":" 426 ","page_number":453},
  {"content":"\r\n3 - در قضيه‌اى كه عمر فتوايى داده كاتب او نوشته بوده است : « هذا ما رأى الله و رأى عمر » اين حكم خدا و راى عمر مىباشد پس عمر بوى پرخاش كرده و گفته است :\r\n« بئسما قلت . هذا ما راى عمر فإن يك صوابا فمن الله و إن يك خطأ فمن عمر » بد گفتى . اين چيزيست كه عمر بدان راى داده پس اگر صواب باشد از خدا و اگر خطا باشد از عمر مىباشد .\r\nو هم عمر گفته است : « السّنّة ما سنّه الله و رسوله . لا تجعلوا خطأ الرّأي سنّة للامّة » سنّت آنست كه خدا و پيغمبرش آن را قرار داده‌اند خطاء رأى را براى امّت سنّت قرار مدهيد .\r\n4 - شافعى در كتاب « الرّساله » در طيّ بحث از حجّت بودن خبر واحد اين مضمون را آورده است : « عمر بن الخطَّاب ، رضى الله عنه ، در بارهء ديهء انگشت بزرگ ( ابهام ) به پانزده و در بارهء ديهء انگشت متّصل به آن ( سبّابه ) به ده و در بارهء انگشت ميانه نيز بده و در بارهء انگشت بعد از آن به نه ، و در بارهء انگشت كوچكتر به شش حكم كرده زيرا در نزد عمر چنين معروف بوده كه پيغمبر ( ص ) در بارهء ديهء دست به پنجاه حكم فرموده است و چون دست پنج انگشت دارد كه اينها را از حيث صورت و از لحاظ منافع با هم اختلاف است از اين رو عمر براى هر يك از آنها از مجموع ديهء دست ، مقدارى را\r\n","description":"","footnote":"","page_name":" 427 ","page_number":454},
  {"content":"\r\nاختصاص داده كه با آن متناسب مىنموده و اين عمل را برأى خود و قياس بر گفتهء پيغمبر ( ص ) مرتكب شده ليكن چون كتاب عمرو بن حزم بدست آمد كه در آن نوشته بود پيغمبر ( ص ) فرموده است براى هر انگشت ده شتر ديه مىباشد اين قياس متروك و آن خبر معمول گشت » .\r\nاين قضيه را شيخ طوسى نيز در كتاب « عدّة الاصول » خود آورده و در ضمن اشعار داشته است كه كتاب عمرو بن حزم به املاى خود پيغمبر ( ص ) نوشته شده بوده است « 1 » .\r\n5 - ابو اسحاق شيرازى در كتاب « طبقات الفقهاء » ( و برخى ديگر در كتب خود ) نامه‌اى را كه عمر در زمان خلافت خود به ابو موسى اشعرى كه عامل وى بوده نوشته بدين عبارت آورده است : « امّا بعد فان القضاء فريضة محكمة و سنّة متّبعة و افهم فى ما اولى إليك . . آس بين النّاس فى لفظك و لحظك و مجلسك حتّى لا يطمع شريف فى حيفك و لا يياس ضعيف من عدلك . البيّنة على المدّعى و اليمين على ما [ ظ : من 
  ] انكر .\r\nو الصلح ، جائز بين المسلمين الَّا ما احلّ حراما او حرّم حلالا . و الفهم ، الفهم فى ما تلجلج فى نفسك ممّا ليس فى بعض كتاب و لا سنّة . ثمّ اعرف الأشكال و الأمثال فقس الامور عند ذلك بأشبهها بالحقّ « 2 » » قضاء فريضه ايست محكم و سنّتى است لازم الاتباع در آن چه\r\n\r\n","description":"","footnote":"\r\n« 1 » - عمرو بن حزم نجارى ( از بنى النجار ) يكى از صحابه و به گفتهء شيخ طوسى در رجالش ، بنقل ممقانى ، در تنقيح المقال ، از طرف پيغمبر ( ص ) عامل نجران بوده است ازين قضيه نيز معلوم مىگردد كه در زمان خود پيغمبر ( ص ) و بحسب نظر خودش ، كم و بيش ، به جمع حديث توجهى مىبوده است و هم احتمال داده مىشود كه همين كتاب يا كتاب ابو رافع قبطى ، غلام پيغمبر ( ص ) يا چنان كه ابن شهرآشوب ، در معالم العلماء ، تصريح كرده كتابى از سلمان فارسى نخستين تصنيف بوده كه در اسلام پديد آمده است .\r\n« 2 » - ابن حزم در كتاب « المحلَّى » پس از اين كه بر قائلين براى و قياس سخت تاخته چنين آورده است : « فان ادّعوا انّ الصّحابة ( رض ) اجمعوا على القول بالقياس ، قيل لهم كذبتم بل الحق انّهم كلَّهم اجمعوا على ابطاله . برهان كذبهم انّه لا سبيل لهم إلى وجود حديث عن احد من الصّحابة انّه اطلق الامر بالقول بالقياس ابدا الَّا فى رسالة ( هكذا ) المكذوبة الموضوعة على عمر ( رض ) فانّ فيها : « و اعرف الاشباه و الامثال و قس الامور » و هذه رسالة لم يروها الَّا عبد الملك بن الوليد بن معدان عن ابيه و هو ساقط بلا خلاف و ابوه اسقط منه » محشّى بر كتاب المحلَّى به تفصيل در بارهء ضعف اين گفتهء ابن حزم سخن رانده از جمله از « اعلام الموقعين » ابن قيّم اين عبارت را راجع به نامهء عمر به ابو موسى نقل كرده « و هذا كتاب جليل تلقّاه العلماء بالقبول و بنوا عليه اصول الحكم و الشّهادة » بهر حال ابن حزم در اين موضوع كه صحابه به قياس و راى عمل نكرده‌اند تصب اعمال كرده چه باز از ابن قيّم اين عبارت نقل شده « انّ عمل الصّحابة بالقياس و الرّأي متواتر تواترا معنويّا فى عدّة قضايا » .\r\n","page_name":" 428 ","page_number":455},
  {"content":"\r\nبه تو مىرسانم و مىنويسم فهم خود را به كار بر : در سخن و نظر و محضر خويش با همه كس يك رو و يكسان باش و ميان مردم بر وجه و ميزان برابرى رفتار كن تا بزرگ و نيرومند به كجرفتارى تو طمع نبندد و ضعيف و ناتوان از دادگسترى تو نوميد نگردد . بيّنه با مدّعى و سوگند بر عهدهء منكر مىباشد . صلح ميان اهل اسلام ، جائز است جز در مواردى كه موجب احلال حرام يا تحريم حلال شود . در چيزهايى كه در كتاب و سنّت نباشد و ترا چيزى بخاطر خلجان كند زود فتوى مده و نيروى فهم خود را مكرر به كار بر و امثال و نظائر را ببين و بشناس و آنها را با هم بسنج پس از آن آنها را بر آن چه بحقّ شبيهتر مىباشد قياس كن .\r\n6 - شيخ مفيد ، در كتاب « العيون و المحاسن » ( در ذيل بيان اين كه اول خلافى كه در اسلام پس از رحلت پيغمبر ( ص ) پديد آمده خلاف عمر در بارهء مرگ آن حضرت بوده كه گفته است : « و الله لا أسمع احدا يقول : مات رسول الله الا قتلته . انّ الرسول لم يمت\r\n","description":"","footnote":"","page_name":" 429 ","page_number":456},
  {"content":"\r\nو انّما غاب عنّا كما غاب موسى عن قومه اربعين ليلة و الله ليرجعنّ رسول الله إلى قومه كما رجع موسى إلى قومه و ليقطعنّ ايدى رجال و ارجلهم » و ابو بكر او را به آيهء شريفه * ( إِنَّكَ مَيِّتٌ وَإِنَّهُمْ مَيِّتُونَ ) * قانع ساخته ) چنين آورده است « . . محمد بن اسحاق عن الزّهري قال : أخبرنى انس بن مالك قال : لمّا بايع النّاس ابا بكر فى السّقيفة فلمّا كان من الغد جلس ابو بكر على المنبر فقام عمر فتكلَّم من قبل ابى بكر فحمد الله و اثنى عليه و قال : أيّها النّاس قد كنت قلت لكم بالأمس مقالة ما كانت الَّا من راى و ما وجدتها فى كتاب الله و لا كانت بعهد من رسول الله ( ص ) و لكن قد كنت ارى انّ رسول الله سيد برّ أمرنا حتّى يكون آخرنا موتا » .\r\n7 - كلماتى از على عليه السلام در نهج البلاغه و غير آن وارد شده كه عمل برأى مورد انتقاد شديد آن حضرت واقع گرديده و آن را سخت نكوهيده است و از اين نكوهش و انتقاد كه در آن منقولاتست چنان برمىآيد كه « راى و عمل به آن » بعد از پيغمبر ( ص ) و پيش از خلافت آن حضرت معمول شده بوده است « 1 » .\r\nاز جمله در نهج البلاغه تحت عنوان « و من كلام له عليه السّلام فى ذمّ اختلاف العلماء فى الفتيا » چنين آورده شده است : « ترد على احدهم القضيّة فى حكم من الاحكام فيحكم فيها برأيه ثمّ ترد تلك القضيّة بعينها إلى غيره فيحكم فيها بخلاف قوله ثمّ تجمع القضاة بذلك عند امامهم الَّذى استقضاهم فيصوّب آرائهم « 2 »\r\n\r\n","description":"","footnote":"\r\n« 1 » - در جلد دوم صفحه 284 ادوار فقه در اين زمينه مطالبى آورده‌ام كه قابل مراجعه است .\r\n« 2 » - تعبير « جمع قضاة » نزد « امام » « مستقضى » و هم « تصويب » آراء جميع از معانى و تعبيراتى است كه اگر تحقق آنها در زمان خود على عليه السلام قابل ترديد باشد به اعتبار اخبار از آينده به هيچ وجه مورد ترديد و قابل شك نيست . دقت شود .\r\n","page_name":" 430 ","page_number":457},
  {"content":"\r\nجميعا ! ! و إلههم واحد و نبيّهم واحد و كتابهم واحد أفأمرهم الله ، سبحانه ، بالاختلاف فاطاعوه ؟ ام نهاهم عنه فعصوه ؟ ام انزل الله ، سبحانه ، دينا ناقصا فاستعان بهم على اتمامه ؟\r\nام كانوا شركاء للَّه فلهم ان يقولوا و عليه ان يرضى ؟ ام انزل الله ، سبحانه ، دينا تامّا فقصّر الرّسول عن تبليغه و ادائه و الله سبحانه يقول * ( ما فَرَّطْنا فِي الْكِتابِ مِنْ شَيْءٍ ) * و فيه تبيان كلّ شيء و ذكر انّ الكتاب يصدق بعضه بعضا و انه لا اختلاف فيه فقال سبحانه : * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * و انّ القرآن ظاهره انيق و باطنه عميق لا تفنى عجائبه و لا تنقضى غرائبه و لا تكشف الظَّلمات الَّا به » . در حكمى از احكام بر يكى از ايشان قضيه‌اى وارد پس به نظر و رأى خويش حكم مىدهد و چون عين آن قضيه نزد ديگرى برده مىشود بخلاف گفتهء شخص اول حكم مىدهد . از آن پس حكم كنندگان و فتوى دهندگان در آن قضيه نزد پيشواى خود كه ايشان را بقضاء گماشته فراهم مىآيند و او آراء همه را تصويب مىكند ! در صورتى كه همه را يك خدا و يك پيغمبر ( ص ) و يك كتاب مىباشد .\r\nآيا خدا ايشان را باختلاف فرموده پس فرمان او را پذيرفته‌اند ؟ ! يا آنان را از اختلاف باز داشته پس بنا فرمانى گراييده‌اند ؟ يا خدا دينى ناقص فرستاده و از ايشان براى تكميل دين يارى خواسته ؟ يا با خدا در تشريع دين شركت داشته‌اند ! پس ايشان را آن حقّ بوده كه راى خود را بگويند و بر خدا است كه بدان خرسندى دهد ؟ ! يا خدا دينى كامل و تمام فرستاده ليكن پيغمبر ( ص ) در كار تبليغ آن تقصير كرده است ! ! ؟ با اين كه خداى سبحانه و تعالى مىگويد ما در كتاب چيزى را تفريط نكرده‌ايم بلكه تبيان هر چيزى در آن است . و هم خدا ياد كرده است كه قرآن به ميزان است و تفريطى در آن راه نيافته و آيات آن ، يكديگر را پشتيبانست و در مقاصدش هيچ اختلاف نمىباشد و اگر اين قرآن ، الهى نبود اختلاف فراوان مىداشت . همانا قرآن را ظاهرى است شگفت انگيز و باطنى است ژرف . عجائب آن فنا ندارد و غرائبش را تمامى نيست و تاريكيها جز به وسيلهء آن بر طرف نمىگردد .\r\n","description":"","footnote":"","page_name":" 431 ","page_number":458},
  {"content":"\r\nو از جمله مرحوم محدث نورى ( حاج ميرزا حسين 1320 ه . ق ) در كتاب مستدرك بنقل از كتاب « دعائم الاسلام » قسمتى از نامه‌اى را كه على عليه السّلام در پاسخ رفاعه وقتى كه تصدّى « قضاء » اهواز را به او ، داده نوشته بوده به اين مفاد آورده است : « طمع را رها و با هوى و هوس مخالفت كن از ملالت بپرهيز و از صاحبان دعوى تحف و هدايا مپذير و در كار قضاء به مشاوره مپرداز زيرا مشاوره در جنگ و در كارهاى دنيا روا است نه در كار دين « . . و الدّين فليس بالرأي انّما هو الاتّباع » همانا دين بجز متابعت چيزى نيست پس راى اشخاص را در آن راهى نمىباشد . . » و از جمله محدّث معاصر مرحوم قمى ( حاج شيخ عباس ) در كتاب « نفثة المصدور » در ذيل شرح حال حضرت صادق از كتاب « المحاسن » اين مضمون را نقل كرده است « . . معاوية بن ميسرة بن شريح گفت در مسجد خيف ، حضرت صادق را ديدم كه نزديك به دويست مرد براى استفادهء علم دور او حلقه زده بودند از آن جمله عبد الله بن شبرمه بود و او به حضرت گفت : ما در عراق قاضى هستيم و بكتاب و سنّت حكم مىكنيم ليكن گاهى مسأله‌اى بر ما وارد مىگردد فتجتهد فيها بالرّأى كه در آن مسأله اجتهاد رأى به كار مىبريم . مردم همه براى شنيدن پاسخ خاموش شدند حضرت صادق ( ع ) به كسانى كه در جانب راست او بودند متوجه و به گفتن مشغول شد . مردم چون چنين ديدند سكوت را شكستند و با هم به مذاكره مشغول گشتند . دوباره ابن شبرمه گفت : إنا قضاة العراق و انّا نقضى بالكتاب و السّنّة و انّه ترد علينا اشياء و نجتهد فيها الرّأي باز تمام مردم به انتظار جواب گوش فرا داشتند حضرت به مردم دست چپ توجه كرد و بحديث پرداخت . سكوت مردم از نو شكسته شد و مذاكرهء ايشان با هم تجديد گرديد . ابن شبرمه مدتى ساكت ماند .\r\n","description":"","footnote":"","page_name":" 432 ","page_number":459},
  {"content":"\r\nپس از آن سخن خود را تكرار كرد اين بار حضرت به او رو آورد و گفت : على بن ابى طالب در عراق شما و ميان شما بوده و از رفتار او به خوبى آگاهيد بگو ببينم چگونه شخصى بوده است ؟ ابن شبرمه به مدح آن حضرت پرداخت و او را به عظمت و بزرگوارى ياد كرد . حضرت صادق ( ع ) گفت : « فإنّ عليّا أبى أن يدخل فى دين الله ، الرّأي و أن يقول فى شيء من دين الله بالرّأى و المقاىيس » و از جمله ابن شهرآشوب در مناقب خود از حضرت على عليه السّلام نقل كرده كه در زمينهء نكوهش « راى » و اشاره به آثار و توابع آن چنين گفته است :\r\n« و يبطل حدود ما انزل الله فى كتابه على نبيّه محمّد ( ص ) و يقال راى فلان و زعم فلان و يتّخذ الآراء و القياس و ينبذ الآثار و القرآن وراء الظَّهور فعند ذلك تشرب الخمر و تسمّى به غير اسمها . . » .\r\nو از جمله شيخ الاسلام محمد طاهر بن محمد حسين شيرازى ( متوفّى به سال 1098 ه ق ) در كتاب « الاربعون حديثا و دليلا فى امامة الائمّة الطاهرين » « 1 » از كتاب « فردوس الاخبار » تأليف ديلمى ( ابو شجاع شيرويه بن شهردار ) روايت كرده كه پيغمبر ( ص ) به على ( ع ) گفته است : « يا عليّ إيّاك و الرّأي فانّ الدّين من الله و الرّأي من النّاس » .\r\nراجع به مجلس شورايى كه خليفهء دوم براى تعيين خليفه دستور داده و عبد الرحمن بن عوف در آن جلسه به على و عثمان پيشنهادى كرده ، اهل اطلاع از عامّه و خاصّه مطلبى را آورده‌اند كه به خوبى بر آن چه در زمينهء « رأى » گفته شد دلالت مىكند :\r\nاز جمله يعقوبى اين مضمون را آورده است : « عبد الرحمن بن عوف زهرى\r\n\r\n","description":"","footnote":"\r\n« 1 » - نسخه‌اى خطى از آن ، نزد نويسندهء اين اوراق موجود است .\r\n","page_name":" 433 ","page_number":460},
  {"content":"\r\nبا على ( ع ) خلوت كرد و بوى چنين گفت : « لنا الله عليك إن ولَّيت هذا الامر أن تسير فينا بكتاب الله و سنّة نبيّه و سيرهء ابى بكر و عمر » خدا گواه ( پشتيبان ما و به زيان تو ) باشد اگر در هنگام خلافت خود ، در ميان ما بكتاب خدا و سنّت پيغمبر ( ص ) و روش ابو بكر و عمر رفتار نكنى . على عليه السّلام پاسخ داد : « اسير فيكم بكتاب الله و سنّة نبيّه ما استطعت » . من تا بتوانم بكتاب خدا و سنّت پيغمبر ( ص ) رفتار مىكنم . پس با عثمان خلوت كرد و همان گفته را بوى گفت و عثمان به پذيرفت . آنگاه دوباره با على عليه السّلام به كنارى رفت و گفتهء پيش را تكرار كرد حضرت همان را كه نخست گفته بود باز پاسخ داد و گفت :\r\n« انّ كتاب الله و سنّة نبيّه لا يحتاج معهما إلى إجيرى احد . أنت مجتهد أن تزوى هذا الامر عنّى » با كتاب خدا و سنّت پيغمبر ( ص ) او به خودى و عادت و سيرهء كسى نياز نيست .\r\nتو كوشش دارى كه كار خلافت را از من دور سازى .\r\n« عبد الرحمن بار دوم با عثمان همان بگفت و هم چنان پاسخ بشنيد پس دست عثمان را بگرفت و با وى بيعت كرد . » و از جمله ابن الحديد در خبرى از ابو الطَّفيل چنين افاده كرده است : « انّ عبد الرّحمن قال لعليّ عليه السّلام هلمّ يدك . خذها بما فيها على أن تسير فينا بسيرة ابى بكر و عمر ، فقال : « آخذها بما فيها على أن اسير فيكم بكتاب الله و سنّة نبيّه جهدى » دست خود را بياور و خلافت را به پذير بدين شرط كه در ميان ما به سيرهء ابو بكر و عمر رفتار كنى على گفت : مىپذيرم كه در ميان شما بكتاب خدا و سنّت پيغمبر ( ص ) رفتار و در اين كار كوشش كنم .\r\nصاحب « ينابيع المودّه » چنين افاده كرده است كه : على عليه السّلام بارها مىگفته است :\r\n« لست بنبيّ و لا يوحى إليّ و لكنّي أعمل بكتاب الله و سنّة نبيّه ما استطعت فما أمرتكم به من طاعة الله فحقّ عليكم طاعتى فى ما احببتم أو كرهتم »\r\n","description":"","footnote":"","page_name":" 434 ","page_number":461},
  {"content":"\r\n8 - از مطاعنى كه نسبت به خليفهء دوم گفته شده در طعن هفتم به عبارت ابن ابى الحديد چنين گفته‌اند : « انّه كان يتلوّن في الاحكام حتّى روى انّه قضى فى الحدّ بسبعين قضية و روى مائة قضية « 1 » و انّه كان يفضّل فى القسمة و العطاء و قد سوّى الله تعالى بين الجميع و انّه قال فى الاحكام من جهة الرّأي و الحدس و الظَّن » همانا عمر در احكام ، مردى متلوّن مىبوده بدان حد كه گفته‌اند در بارهء « حدّ » به هفتاد بلكه ، بروايتى ، به صد گونه حكم كرده و همانا در تقسيم غنائم به مفاضله عمل مىكرده در صورتى كه خدا مسلمين را يكسان بهره ور خواسته و هم عمر از راه راى و حدس و گمان فتوى مىداده است » .\r\nبنقل ابن ابى الحديد ، قاضى القضاة در پاسخ از اين طعن از جمله چنين گفته است : « . . إنّ ذلك طريقة امير المؤمنين فى امّهات الاولاد و مقاسمة الجدّ مع الاخوة . . » و سيّد مرتضى در طىّ اعتراض بر آن پاسخها از جمله اين عبارت را\r\n\r\n","description":"","footnote":"\r\n« 1 » ابراهيم بن سيّار ( نظَّام ) استاد جاحظ بنا بنقل شيخ مفيد از كتاب « الفتيا » پس از اين كه اين گفته را « لو كان هذا الدّين بالقياس لكان باطن الخفّ اولى بالمسح من ظاهره » از عمر نقل كرده و بعد عمل خود او را به قياس ياد كرده و از آن منع و اين عمل ، استجاب نموده اين مضمون را گفته است : « و اين عمل عمر از اين گفتهء او « أجرأكم على الجدّ أجرأكم على النّار » با اين كه خود در بارهء حدّ به صد طور مختلف حكم كرده عجيبتر نمىباشد .\r\nهشام بن حسان از محمد بن سيرين نقل كرده كه گفته است : از عبيدهء سلمانى امرى را مربوط به حد پرسيدم گفت : من از عمر در مسألهء حد ، صد قضيه در حفظ دارم كه هر يك با ديگرى مناقضت دارد » باز همو اين مضمون را گفته است : « و هم عمر گفته است : « ردّوا الجهالات إلى السّنّة » و به جان خودم سوگند اگر مجهول را بمعروف و اختلاف را به اجماع رد مىكرد شايسته تر بود .\r\nچه وقت عمر جهالت را به سنت برگردانده در صورتى كه همو در يك موضوع به صد وجه حكم داده است ؟ ! ! . »\r\n","page_name":" 435 ","page_number":462},
  {"content":"\r\nآورده است : « و اظهر ما روى فى ذلك خبر أمّهات الاولاد و قد بيّنّا فى ما سلف من الكتاب ما فيه و قلنا انّ مذهبه ( ع ) فى بيعهنّ كان واحدا غير مختلف و ان كان قد وافق عمر فى بعض الاحوال لضرب من الرّأي . . » « 1 » براى اثبات صحت اين ادعا كه در عهد صحابه و مخصوص زمان خليفهء دوم در مقام استنباط فى الجمله « رأى » مورد استناد واقع شده مواردى بسيار هست كه استقصاء همهء آنها ضرورت ندارد و به آن چه در اينجا استشهاد شد اكتفا مىشود « 2 » ليكن پيش از نقل\r\n\r\n","description":"","footnote":"\r\n« 1 » استاد سيد مرتضى ( شيخ مفيد ) باز از كتاب « الفتيا » تاليف جاحظ نقل كرده كه او از گفتهء استاد خود ، شيخ و پيشواى معتزله ( نظَّام ) چنين آورده : « و قد اختلف قول علىّ بن ابى طالب فى امّهات الاولاد . فقال بشيء ثم رجع عنه و حكى عن عبيدة السّلماني انه قال : سألت عليّا ( ع ) عن بيع امّهات الاولاد فقال : كان رايى و راى عمر ان لا يبعن و انا الآن ارى ان يبعن . فقلت : رأيك مع راى عمر احبّ إلينا من رأيك وحدك » آنگاه شيخ مفيد در ذيل اين قسمت چنين افاده كرده است : « ناقلان آثار و فقيهان ، بر بطلان اين خبر اتفاق كرده‌اند و اگر كسى هم آن را تصحيح كرده به اين حكايت از عبيده اطمينان نكرده و او را در قسمت اخير از كلامش كه براى خودنمايى و خودستايى آورده صادق نشمرده چه على ( ع ) در نفوس مهاجران و انصار از آن بالاتر بوده كه بر حكمى از احكام او اعتراضى بكنند تا چه رسد به اين كه اعتراض كننده شخصى كم سن و گم نام مانند عبيده باشد و به هر حال بر فرض اين كه عبيده راست گفته باشد باز هم نسبت به عصمت كه مورد ادعاء مىباشد اخلالى نخواهد داشت چه راى آن حضرت در زمان عمر اين بوده كه با وى مخالفت نكند تا فسادى به ميان نيايد و ميان مسلمين ، تفرق بهم نرسد ليكن در زمان خلافت خودش عقيدهء خود را اظهار داشته زيرا براى عدم اظهار عقيدهء او در اين زمان ، موجبى نبوده است »\r\n« 2 » حتى رواياتى چند از طرق اهل تسنن نيز از پيغمبر در بارهء نكوهش و نهى از عمل برأى وارد شده است : از جمله بنقل محمد طاهر شيرازى در كتاب « اربعين » خطيب در تاريخ خود و ديلمى در « فردوس الاخبار » از عوف بن مالك از پيغمبر ( ص ) روايت كرده‌اند كه « تفرّق أمّتي على بضع و سبعين فرقة اعظمها فتنة على أمّتي قوم يقيسون الامور برأيهم يحرّمون الحلال و يحلَّلون الحرام » اين روايت را ابن حزم در المحلَّى با اندك تغييرى لفظى از عوف بن مالك نقل كرده است و هم شيرازى از فردوس الاخبار از ابو هريره نقل كرده كه پيغمبر ( ص ) گفته است : « تعمل هذا الامّة برهة بكتاب اللَّه و برهة بسنّة نبيّه ثم تعمل بالرّأى فاذا عملوا به فقد ضلَّوا و اضلَّوا » و باز همو از همان كتاب فردوس روايتى از على ( ع ) از پيغمبر ( ص ) نقل كرده بدين عبارت : « يا عليّ إيّاك و الرّأي » تا آخر خبر كه پيش از اين نقل شد .\r\n","page_name":" 436 ","page_number":463},
  {"content":"\r\nمواردى براى اثبات معمول بودن استشاره و عمل بمفاد آن بى مناسبت نيست كه يادآور شويم كه مواردى هم نقل شده كه خليفهء اوّل و دوّم و بسيارى از صحابه اتّباع از سنّت را تأييد و تأكيد و عمل برأى را بطور تلويح يا بطريق تصريح نكوهش و تقبيح كرده‌اند .\r\nاز جمله عبارت « أيّ سماء تظلَّنى و أيّ ارض تقلنى اذا قلت فى كتاب الله برأى او بما لا أعلم » « 1 » كه ابن حزم و جاحظ و ديگران از خليفهء اول نقل كرده‌اند .\r\nابن ابى الحديد در كلمات منقول از خليفهء دوم اين كلمات را آورده است : « السّنّة ، السّنّة الزموها تنجكم من البدعة . . و انّ شرّ الامور محدثاتها و ان الاقتصاد فى السّنّة خير من الاجتهاد فى الضّلالة ، سنّت ، باز هم سنّت ؛ آن را ملازم باشيد كه همان شما را از بدعت نجات مىدهد همانا بدترين امور ، محدثات آنها مىباشد همانا اقتصاد در سنت از اجتهاد در ضلالت بهتر است .\r\nو همو در شرح خود بر نهج البلاغه چنين آورده كه عمر بر منبر گفت : « الا انّ اصحاب الرأي « 2 »\r\n\r\n","description":"","footnote":"\r\n« 1 » - يوسف بن عبد البرّ ( متوفى 463 ) در كتاب « جامع بيان العلم و فضله » اين عبارت را از دو طريق نقل كرده و پس از كلمه « فى كتاب اللَّه » لفظ « به غير علم » آورده .\r\n« 2 » در محكىّ از « الفتيا » تاليف جاحظ اين كلمات بدين گونه آغاز شده « إيّاكم و اصحاب الرّأي فانّهم » و باز از كتاب « الفتيا » حكايت شده كه عمر گفته است : « إيّاكم و المكايلة . قالوا : و ماهى ؟ قال : المقايسة » .\r\n","page_name":" 437 ","page_number":464},
  {"content":"\r\nاعداء السّنن أعيتهم الاحاديث ان يحفظوها فافتوا بآرائهم فضلوا و اضلوا . ألا انا نقتدى و لا نبتدى و نتّبع و لا نبتدع . انّه ما زلّ متمسّك بالأثر » هان بدانيد كه صاحبان « رأى » همان دشمنان سنّت مىباشند . حفظ احاديث را نتوانستند پس آراء خود را به كار بردند و فتوى دادند از اين رو خود گمراه شدند و ديگران را به گمراهى افكندند . ما اقتدا مىكنيم نه ابتداء ما راه اتّباع مىسپريم نه طريق ابتداع . كسى كه بحديث تمسّك جويد هر گز لغزش نخواهد داشت .\r\nابن حزم در كتاب « المحلَّى » از خليفهء دوم نقل كرده : « اتّهموا الرّأى على الدّين و انّ الرّأى منّا هو الظَّن و التّكلف » .\r\nاز ابن مسعود نقل شده كه گفته است : « يذهب فقهاؤكم و صلحاؤكم و يتّخذ النّاس رؤساء جهّالا يقيسون الامور بآرائهم » شيرازى از كتاب « ابانهء » ابن بطَّهء حنبلى و از « مسند » هزلى از ابن عباس نقل كرده كه گفته است : « إيّاكم و الرّأى » .\r\nباز همو از همان كتب از ابن عباس نيز نقل كرده كه گفته است : « لو جعل الله الرّأي لأحد لجعله لرسوله ، بل قال : و ان احكم بما انزل الله ، و لم يقل : بما رأيت » اين گفته ها ، اگر درست باشد ، آن چه را در آغاز اين قسمت راجع به اطلاق عمل برأى بر معانى مختلف و متعدد تقرير كرديم تاييد مىكند ليكن از انصاف نمىتوان گذشت كه از بسيارى از موارد كه در آنها خليفهء دوم به « راى » عمل كرده چنان مستفاد مىشود كه آن چه را حتى خود او نكوهيده و قبيح شمرده معمول مىداشته است :\r\nاز جمله ابن قتيبه در « غريب حديث عمر » ، بنقل ابن ابى الحديد ، چنين آورده است :\r\n« و فى حديثه انّه خرج ليلة فى شهر رمضان ، و النّاس اوزاع ، فقال : انّي لأظنّ لو جمعناهم على قارئ واحد كان افضل . فامر أبىّ بن كعب فامّهم ثمّ خرج ليلا و هم يصلَّون بصلوته .\r\nفقال : « نعم البدعة هذه و الَّذين ينامون عنها افضل من الَّتى يقومون » ! شبى از ماه\r\n","description":"","footnote":"","page_name":" 438 ","page_number":465},
  {"content":"\r\nرمضان عمر از خانه بيرون رفت ، مردم را در مسجد پراكنده ديد ، گفت : اگر همه را بر يك امام جمع كنيم بهتر است . پس ابىّ را به امامت وا داشت ديگر شب بيرون شد مردم را ديد كه با ابىّ به جماعت نماز مىگزارند گفت : اين كار بدعتى است نيك . با همهء اينها كسانى كه بخواب باشند از آنان كه به پا مىباشند و نماز مىگزارند بهترند ! .\r\nهمين قضيه را يعقوبى در تاريخ خود بدين عبارت آورده است : « و فى هذه السّنة سنّ عمر قيام شهر رمضان و كتب بذلك إلى البلدان و أمر أبىّ بن كعب و تميم الدّارمى ان يصلَّيا بالنّاس فقيل له فى ذلك : انّ رسول الله لم يفعله و انّ أبا بكر لم يفعله . فقال : ان تكن بدعة فما احسنها من بدعة » ! در اين سال ( سال 14 هجرى ) عمر نماز جماعت را ( در نمازهاى مستحب - تراويح ) در ماه رمضان معمول داشت و به شهرستانها نوشت كه چنين كنند به ابىّ بن كعب و تميم دارمى دستور داد كه امامت جماعت را عهده دار شوند . بوى گفته شد :\r\nاين كار را پيغمبر ( ص ) نفرمود و ابو بكر نكرد . گفت : اگر اين كار ، بدعت است بدعتى است بسيار نيكو ! .\r\nاز تاريخ ابن اثير نقل شده كه بنقل از واقدى گفته است : « انّه ( يعنى عمر ) اوّل من جمّع النّاس على امام يصلَّى بهم التّراويح فى شهر رمضان و كتب به إلى البلدان و أمرهم به » نخستين كسى كه نماز تراويح را در ماه رمضان به جماعت معمول داشته و به همهء بلاد اسلامى آن را نوشته و مردم را به اقامهء آن فرمان داده همانا عمر بوده است .\r\nدر تاريخ الخلفاء سيوطى نيز اين مسأله از « اوّليات » عمر شمرده شده است « 1 » .\r\nاز صحيح بخارى نيز اين حديث به عبارتى نظير آن چه از ابن قتيبه نقل شد نقل گرديده جز آن كه در اين منقول پس از ديدن عمر مردم را كه جدا جدا به نماز مشغولند اين عبارت آورده شده كه او گفته است : « انّي ارى لو جمعت هؤلاء على قارئ واحد لكان\r\n\r\n","description":"","footnote":"\r\n« 1 » در پاورقى يكى از صفحات اين كتاب قسمتى از آنها نقل شده است . مراجعه شود\r\n","page_name":" 439 ","page_number":466},
  {"content":"\r\nأمثل . . » راى من آنست كه اگر مردم را بر يك امام جمع كنم بهتر است . و در آخر گفته است : « و الَّتى ينامون عنها افضل من الَّتى يقومون » بخارى در تعقيب اين جملهء اخير چنين توضيح داده است : « يريد آخر اللَّيل و كان النّاس يقومون أوّله » مراد عمر از اين گفته ، آخر شب مىباشد كه مردم را بر اقامهء اول ، آن عادت مىبوده است .\r\nو از جمله ابن ابى الحديد از سعيد بن مسيّب نقل كرده كه او اين مضمون را گفته است : « چون عمر در همان ماه كه آخر آن كشته شد از مكَّه برگشت تپه‌اى از ريگ برآورد و دامن خود را بر آن انداخت و خويش را به پشت بر آن افكند و دست بسوى آسمان برداشت و چنين گفت : ( اللَّهمّ كبرت سنّى و ضعفت قوّتى و انتشرت رعيّتى فاقبضنى إليك غير مضيّع و لا مفرط ) بعد بسوى مدينه روانه و بدانجا وارد شد پس بر مردم اين خطبه را بخواند :\r\n« أيّها النّاس قد فرضت لكم الفرائض [ ! ! 
  ] و سننت لكم السّنن [ ؟ 
  ] و تركتكم على الواضحة الَّا ان تضلَّوا بالنّاس يمينا و شمالا . إيّاكم ان تنتهوا عن آية الرّجم و ان يقول قائل : لا نجد ذلك حدّا فى كتاب الله فقد رأيت رسول الله ( ص ) رجم و رجمنا بعده و لو لا ان يقول النّاس : انّ ابن الخطَّاب احدث آية فى كتاب الله لكتبتها و لقد كنّا نقرؤها : و الشّيخ و الشّيخة اذا زنيا فارجموهما البتّة » مردم من براى شما فرائض و سننى قرار دادم ! و شما را بر راه روشن وا گذاشتم مگر مردم را از راست و چپ به گمراهى افكنيد . مبادا از آيهء رجم ، سرباز زنيد و بگوييد اين را در كتاب خدا نمىبينيم من خودم ديدم كه پيغمبر ( ص ) رجم فرمود ما نيز پس از او رجم كرديم و اگر نه آن بود كه مردم مىگفتند : پسر خطَّاب در كتاب خدا چيزى وارد و بر آن اضافه ساخته هر آينه آن را در قرآن مىنوشتم . و همانا ما در زمان پيغمبر ( ص ) آن آيه را مىخوانديم بدين گونه « و الشيخ . . تا آخر » پس آن ماه ذو الحجّه تمام نشد مگر اين كه عمر كشته شد » .\r\n","description":"","footnote":"","page_name":" 440 ","page_number":467},
  {"content":"\r\nباز ابن ابى الحديد در شرح خود چنين افاده كرده است كه : « غيلان بن سلمهء ثقفى هنگامى كه به اسلام در آمد ده زن به خانه مىداشت پيغمبر ( ص ) به او فرمود : چهار از ايشان را برگزين و شش زن ديگر را طلاق بده . وى چنين كرد . چون بعهد عمر رسيد آن چهار زن را نيز طلاق داد و دارايى و اموال خود را در ميان فرزندان خويش تقسيم كرد .\r\nاين خبر به عمر رسيد او را بخواست و بوى چنين گفت : « انّي لاظنّ الشّيطان فى ما يسترق من السّمع سمع بموتك فقد قذفه فى نفسك و لعلَّك لا تمكث الَّا قليلا و ايم الله لتراجعنّ نساءك و لترجعنّ فى مالك او لأورثهنّ منك و لآمرنّ بقبرك فيرجم كما رجم قبر ابى رغال » همانا چنان پندارم كه شيطان در جملهء استراق سمع خود از مرگ تو آگاه شده و ترا از آن آگاه ساخته و شايد تواند كى بيشتر نپايى . به خدا سوگند به زنان خود رجوع مىكنى و بمال خود نيز و گر نه از مال تو به زنانت ارث خواهم داد و فرمان خواهم داد كه گور تو را سنگسار كنند چنان كه گور ابى رغال سنگسار شد . ! در اين قضيه اگر براى فرمان عمر به رجوع غيلان به زنان خود محملى درست بدست آيد براى رجم قبر وى جز « عمل برأى » محملى به نظر نمىرسد .\r\nو از جمله در جنگى خطى از كتاب سليم بن قيس هلالى نقل شده كه عمر به همهء عمّال خود نوشت : « انّ الجنب اذا لم يجد الماء فليس له ان يصلَّى و ليس له ان يتيمّم بالصّعيد حتّى يجد الماء . . » 2 - عمل به استشاره در بارهء عمل به استشاره بايد گفت موضوع « استشاره » در اسلام فى الجمله اصلى ثابت مىداشته در قرآن مجيد هم مواردى بدان تصريح و اشاره شده از قبيل آيهء 253 از سورهء آل عمران ، قوله تعالى : * ( وَشاوِرْهُمْ فِي الأَمْرِ فَإِذا عَزَمْتَ ) *\r\n","description":"","footnote":"","page_name":" 441 ","page_number":468},
  {"content":"\r\n* ( فَتَوَكَّلْ عَلَى الله ) * و آيهء 36 از سورهء 42 ( الشّورى ) قوله تعالى : * ( وَالَّذِينَ اسْتَجابُوا لِرَبِّهِمْ وَأَقامُوا الصَّلاةَ وَأَمْرُهُمْ شُورى بَيْنَهُمْ وَمِمَّا رَزَقْناهُمْ يُنْفِقُونَ ) * .\r\nدر سيرهء پيغمبر ( ص ) مواردى چند ياد شده كه پيغمبر ( ص ) با اصحاب به مشاوره پرداخته است از جمله براى جنگ احد به اصحاب فرموده است : « . . اشيروا علىّ . . » در « امتاع الاسماع » در قضيهء « بدر » چنين آورده « و مضى رسول الله ( ص ) حتّى اذا كان دوين بدر اتاه الخبر بمسير قريش فاستشار النّاس فقام ابو بكر فقال : فاحسن . ثم قام عمر فقال :\r\nفاحسن . . ثمّ قام المقداد بن عمرو فقال : يا رسول الله ، امض لأمر الله فنحن معك . . فقال له رسول الله ( ص ) خيرا و دعا له بخير ثم قال : « اشيروا علىّ أيّها النّاس » و انما يريد الانصار . . » و در همين قضيه آورده است : « و استشار اصحابه فى المنزل » يعنى محلّ النزول فى بدر .\r\nتوجيه اين مشاورات ، بدان گونه باشد كه شيخ مفيد در كتاب « العيون و المحاسن » خود آورده ، يا به غير آن وجه ، بهر صورت آن چه مسلَّم و بى ترديد مىباشد اينست كه اين مشاورات در بارهء تعيين حكم فقهى نمىبوده است .\r\nدر عهد صحابه از همان زمان خليفهء اول بويژه در زمان خلافت عمر ، موضوع « مشاوره » صورتى وسيعتر به خود گرفته و حتّى به موارد حكم فقهى هم سرايت كرده است .\r\nيعقوبى در تاريخ خود آورده است : « و اراد ابو بكر ان يغزو الرّوم فشاور جماعة من اصحاب رسول الله ( ص ) فقدّموا و أخّروا فاستشار علىّ بن ابى طالب فأشار أن يفعل :\r\nفقال : ان فعلت ظفرت . فقال : بشّرت بخير . . » ابو اسحاق شيرازى در « طبقات الفقهاء » در طىّ شرح حال عثمان ، پس از اين كه از سهل بن ابى حثمه نقل كرده كه در بارهء عثمان اين عبارت را گفته : « كان فى المفتين على عهد رسول الله ( ص ) » ، از عبد الرحمن بن قاسم از پدرش چنين روايت كرده كه\r\n","description":"","footnote":"","page_name":" 442 ","page_number":469},
  {"content":"\r\nاين مضمون را گفته است : « چون موضوعى پيش مىآمد كه ابو بكر مىخواست در آن امر با اهل راى و فقه ، مشاوره كند از مهاجران مردانى را دعوت مىكرد : عمر و عثمان و على و عبد الرحمن بن عوف و معاذ بن جبل و أبيّ بن كعب زيد بن ثابت را دعوت كرد ابو بكر بر اين شيوه در گذشت چون عمر به خلافت رسيد او نيز همين اشخاص را مورد مشاوره قرار مىداد » .\r\nابن ابى الحديد در جلد سيم از شرح نهج البلاغه و ابن حجر عسقلانى در كتاب « الإصابه » در ترجمهء عيينه ، و برخى ديگر از مؤرخان ، حكايتى را آورده‌اند كه خلاصهء مضمون آن بنقل از كتاب « فصول المهمّه » در اينجا ياد مىگردد . گفته‌اند : عيينة بن حصين و اقرع بن حابس نزد ابى بكر رفتند و بوى گفتند : ما را زمينى است شوره زار كه اكنون گياه در آن نمىرويد و سودى ديگر از آن بدست نمىآيد اگر آن را بما واگذارى شايد پس از اين خدا بر آن نفعى بار سازد . ابو بكر به اطرافيان خود گفت : شما چه مىگوييد ؟ گفتند : باكى نيست . پس ابو بكر نوشت كه آن زمين قطيعهء ايشان باشد آن دو به نزد عمر رفتند تا او شهادت خود را بر آن بنويسد وى نوشته را بگرفت و آب دهان بر آن انداخت و خطوط آن را محو ساخت . ايشان به خشم آمدند و بوى بد گفتند و به نزد ابو بكر رفتند و گفتند : به خدا سوگند نمىدانيم آيا تو خليفه مىباشى يا عمر ؟ ابو بكر گفت : بلكه او . پس عمر با حال خشم وارد شد و گفت : از اين زمين كه به اين دو تن اقطاع كردى باز گو كه به تو مخصوص است يا متعلق است بعموم اهل اسلام ؟ پاسخ گفت : از همهء مسلمين است . گفت : پس چه تو را بر آن واداشت كه آن را به اقطاع اين دو دادى ؟ گفت : با كسانى كه مرا در پيرامن هستند مشاوره كردم گفت :\r\nآيا همهء مسلمين در اين مشاوره مشاركت كرده و بدان راضى گشته‌اند ؟ « 1 » ابو بكر\r\n\r\n","description":"","footnote":"\r\n« 1 » شگفت است كه عمر با همهء اعتنائى كه به مشاوره مىداشته و آن را اساس امورى بسيار مهم قرار مىداده چگونه در اين مورد بر خليفهء اول تاخته و اين اعتراض به جا را وارد ساخته است ؟ ! !\r\n","page_name":" 443 ","page_number":470},
  {"content":"\r\nگفت : من به تو مىگفتم تو از من در اين كار نيرومندترى ! ليكن تو بر من چيره شدى و مرا مغلوب ساختى ! » صاحب فصول المهمّه پس از نقل اين قضيه چنين افاده كرده است : « اى كاش او در روز سقيفه با همهء مسلمين مشاوره مىكرد و چه خوب بود كه لا اقل اندكى كار را به تاخير مىافكند تا بنى هاشم از كفن و دفن پيغمبر ( ص ) فارغ مىشدند » .\r\nچنان كه از اخبار و آثار كه برخى از آنها در پيش آورده شد « 1 » برمىآيد عمر در بارهء امور اسلامى ، بسيارى از اوقات به مشاوره مىپرداخته و نتيجهء آن را به موقع اجراء مىگذاشته است .\r\nابن ابى الحديد در شرح خود بر نهج البلاغه چنين آورده است : « و كان عمر كثير المشاورة كان يشاور فى امور المسلمين حتّى المرأة » عمر حتّى با زنان هم در كارهاى مسلمانان مشاوره مىكرد بلكه با كودكان و جوانان نيز .\r\nباز ابن ابى الحديد از يوسف بن يعقوب ما جشون نقل كرده كه او اين مضمون را گفته است : « ابن شهاب به من و برادر و پسر عمّم كه هر سه كودك و نورس بوديم گفت :\r\nخود را به واسطهء حداثت سن حقير نشمريد چه عمر هر گاه با امرى معضل و كارى دشوار مواجه مىشد كودكان و نورسان را مىخواست و با ايشان به مشاوره مىپرداخت و راههايى كه به انديشهء ايشان مىآمد و خردهاشان آنها را مىنماياند طلب مىكرد » .\r\nاز كلماتى كه انشاء آن به عمر منسوب گشته و مهمّ بودن استشاره را در نظر وى به خوبى مىرساند اين جمله است كه ابن ابى الحديد آورده : « الرّجال ثلاثة : الكامل و دون الكامل و لا شيء . فالكامل ذو الرّأي يستشير النّاس فياخذ من آراء الرّجال إلى رأيه و دون الكامل ذو الرّأي يستبدّ به و لا يستشير . و لا شيء من لا راى له و لا يستشير »\r\n\r\n","description":"","footnote":"\r\n« 1 » از قبيل اين خبر منقول از حسن بصرى كه « جمع عمر اصحاب النبي ( ص ) يستشيرهم و فيهم عليّ ( ع ) فقال : أنت اعلمهم و افضلهم »\r\n","page_name":" 444 ","page_number":471},
  {"content":"\r\nابو نعيم در « حلية الاولياء » به اسنادش از شعبى نقل كرده كه گفته است : « اذا اختلف النّاس فى شيء فانظر كيف صنع عمر فانّ عمر لم يكن يصنع شيئا حتّى يشاور » و هم ، بنقل ابو اسحاق شيرازى در كتاب « طبقات الفقهاء » از شعبى اين عبارت حكايت شده « من سرّه ان ياخذ بالوثيقة فى القضاء فلياخذ بقضاء عمر فانّه كان يستشير » فاضل معاصر شيخ عبد الحسين امينى در جلد ششم از كتاب « الغدير » خود از چند كتاب از جمله كتاب « الموطَّأ » از حارثه نقل كرده كه گفته است : « جاء ناس من اهل الشّام فقالوا : انّا قد اصبنا أموالا و رقيقا نحبّ ان يكون لنا فيها زكات و طهور . قال : ما فعله صاحباي قبلى فافعله ؟ و استشار اصحاب محمّد ( ص ) و فيهم عليّ ( ع ) . فقال : عليّ هو حسن ان لم يكن جزية راتبة ( دائبة ) يؤخذون بها من بعدك » .\r\nاينك چند مورد از موارد فقهى كه خليفهء دوم به استشاره در آن موارد عمل كرده است در زير ياد مىگردد :\r\n1 - ابن ابى الحديد از ابو جعفر روايت كرده كه وى اين مضمون را گفته است :\r\n« عمر در بارهء كيفيّت تقسيم مال ، از اصحاب ، استشاره كرد على ( ع ) گفت : هر سال آن چه نزد تو از مال فراهم آمده همه را تقسيم كن و چيزى از آن باقى نگذار . عثمان بن عفّان گفت : مالى بسيار مىبينم كه همه كس را مىرسد و اگر احصاء نشوند تا گيرنده از غير گيرنده شناخته شود مىترسم امر پراكنده و منتشر گردد . وليد بن هشام بن مغيره گفت : من به شام رفتم و در آنجا ديدم سلاطين و ملوك شام ديوانهايى ترتيب داده و سپاهيان را مرتب ساخته و براى آنان ارزاق و حقوق معين داشته و نوشته‌اند . عمر اين گفته را پسنديد و عقيل بن ابى طالب و مخرمة بن نوفل و جبير بن مطعم را كه از نسبت شناسان قريش بودند بخواست و گفت : مردم را بحسب منزلت و مقامشان بنويسند .\r\nايشان از بنى هاشم شروع كردند و از آن پس ابو بكر و قوم او و پس از آن عمر و قومش را ،\r\n","description":"","footnote":"","page_name":" 445 ","page_number":472},
  {"content":"\r\nبه ترتيب خلافت ، نوشتند چون عمر آن را بديد گفت : دوست داشتم كار چنين باشد ليكن عقيده‌ام اين است كه از خويشان پيغمبر ( ص ) ، به ترتيب الأقرب فالاقرب ، شروع كنيد و عمر را در آنجا بنهيد كه خدا نهاده است . » 2 - همو از ربيع بن زياد روايت كرده كه وى اين مضمون را گفته است : « مالى از بحرين براى عمر بردم چون به مدينه وارد شدم نماز عشاء را با عمر خواندم آنگاه برو سلام كردم . پرسيد چرا آمده و چه آورده‌اى ؟ گفتم : پانصد هزار آورده‌ام . گفت :\r\nعجب شايد پنجاه هزار آورده‌اى ؟ گفتم نه ، بلكه پانصد هزار آورده‌ام . گفت : پانصد هزار چقدر است ؟ گفتم صد هزار و صد هزار تا پنج صد هزار كه شمردم . پس گفت : تو خواب آلودى و چرت مىزنى . به خانه برو و شب را بياساى و بامداد به نزد من آى .\r\nبامداد نزد او رفتم . گفت : چه آورده‌اى ؟ گفتم : همان كه ديروز گفتم . گفت : چه اندازه مىباشد ؟ گفتم : پانصد هزار . .\r\n« پس از صحابه استشاره كرد . بوى گفتند : ديوان و دفتر ترتيب دهد . چنين كرد و مال را ميان مسلمين بخش كرد . مقدارى از آن زياد آمد چون صبح شد مهاجران و انصار را فراهم آورد . على عليه السّلام نيز در آن ميان بود بديشان گفت : در بارهء اين مقدار كه زياد آمده رأى شما چيست ؟ مردم گفتند : ما ترا به واسطهء گرفتار ساختن به ولايت امور خودمان از تجارت و صنعت و كار شخصى باز داشته‌ايم از اين رو شايسته است كه آن چه از مال زياد آمده به تو اختصاص يابد ! . پس عمر به على عليه السّلام متوجه شد و گفت : تو چه رأى مىدهى ؟ على عليه السّلام گفت : ديگران گفتند : گفت : تو نيز بگو . على عليه السّلام گفت : « لم تجعل يقينك ظنّا ؟ » عمر مقصود را در نيافت از اين رو گفت : بايد از عهدهء آن چه گفتى بيرون آيى على گفت : آيا به يادت هست كه پيغمبر ( ص ) ترا براى گرفتن صدقات فرستاد و تو نزد عباس بن عبد المطلب رفتى و او صدقهء خود را از تو بازداشت و ميان شما سخن به ميان آمد\r\n","description":"","footnote":"","page_name":" 446 ","page_number":473},
  {"content":"\r\nو به نزد من آمديد و گفتيد : شما را به نزد پيغمبر ( ص ) ببرم ، و به نزد او رفتيم او را ملول و گرفته خاطر يافتيم ، پس برگشتيم و فردا صبح بدانجا رفتيم و او را شاد و خوشدل ديديم پس گفت :\r\nديروز دو دينار از صدقات نزد من باقى مانده بود از اين رو مرا گرفته خاطر مشاهده كرديد و امروز كه آمده‌ايد آنها را به مستحقّان داده‌ام از اين جهت خوشدل مىباشم ؟\r\n« اكنون كه اين قضيه فرا يادت آمد من به تو در مقام مشاوره مىگويم ازين زياده براى خود هيچ مگير و همهء آن را ميان فقيران از اهل اسلام پخش و تقسيم كن .\r\nعمر گفت : راست گفتى به خدا سوگند ترا بر آغاز و فرجام سپاس گزارم » 3 - ابو الفرج عبد الرحمن بن على بن جوزى ، محدّث معروف ، در كتاب « اخبار عمر و سيرته » ، بنقل ابن ابى الحديد ، چنين افاده كرده است : « ابو سلمة بن عبد الرحمن گفته است : عمر با صحابه مشاوره كرد كه در مقام تقسيم از چه كسى آغاز كنند ؟\r\nگفتند : از خود شروع كن . گفت بلكه از آل پيغمبر ( ص ) و خويشاوندان او ابتدا مىكنم .\r\nپس از عباس شروع كرد و به اتفاق كل براى هيچ كس پيش از آن چه براى عباس سهم و فريضه قرار داد سهمى قرار نداده است . بروايتى صحيح دوازده هزار براى او تعيين كرد .\r\nآنگاه براى زنان پيغمبر ( ص ) سهم معين كرد براى هر يك از ايشان ده هزار و عائشه را به دو هزار اضافه بر سهم ديگران ترجيح داد . عائشه از گرفتن اضافه خوددارى كرد عمر بوى گفت : اين اضافه براى زيادت منزلت توست در نزد پيغمبر ( ص ) .\r\n« و از زنان پيغمبر ( ص ) براى جويريه و صفيّه و ميمونه شش هزار معين كرد .\r\nعائشه گفت : پيغمبر ( ص ) ميان ما فرقى نمىگذاشت و به عدل رفتار مىكرد « 1 » پس عمر اين سه تن را به ديگر زنان پيغمبر ( ص ) ملحق داشت و براى هر كدام همان ده هزار را فرض ساخت .\r\n\r\n","description":"","footnote":"\r\n« 1 » در عهد صحابه بفعل پيغمبر ( ص ) استناد و بدان عمل شده است .\r\n","page_name":" 447 ","page_number":474},
  {"content":"\r\n« پس از آن براى مهاجرانى كه در واقعهء بدر حاضر بودند براى هر يك پنج هزار و براى انصار كه در اين واقعه بودند براى هر يك چهار هزار مقرر داشت . و در روايتى ميان انصار و مهاجر و غير ايشان از كسانى كه در جنگ بدر حضور داشته‌اند فرقى نگذاشته و به همهء آنان از قرار هر كدام پنج هزار سهم داده و مقرر ساخته است .\r\n« از آن پس به كسانى كه در جنگ احد و جنگهاى بعد از آن تا جنگ حديبيّه حاضر شده بودند چهار هزار معين كرد .\r\n« بعد براى اشخاصى كه جنگهاى بعد از حديبيّه را ادراك كرده سه هزار و براى اشخاصى كه در جنگهاى بعد از وفات پيغمبر ( ص ) حضور يافته دو هزار و پانصد و يك هزار و پانصد و يك هزار ، تا دويست ، كه براى اهل هجر بوده ، مقرر داشت و تا عمر زنده بود همين روش ادامه مىداشت « 1 » .\r\n« و چهار كس را كه در بدر حضور نيافته بودند و آنان حسن و حسين و ابو ذر و سلمان بودند عمر در حكم بدريان قرار دارد و براى هر كدام پنج هزار مقرر داشت . .\r\n« و نسبت به زنان : پس براى زنان اهل بدر پانصد و براى بعد از بدر تا حديبيّه چهار صد و براى بعد از آن سيصد و براى زنان دويست قرار داد و ديگر زنان را در سهام مساوى مقرر داشت .\r\n\r\n","description":"","footnote":"\r\n« 1 » اين مفاضله به اجتهاد ، و شايد به استشاره ، بوده است چه حتى ابو بكر نيز به مساوات رفتار مىكرده است . يعقوبى در تاريخ خود در طىّ شرح « ايّام ابى بكر » چنين آورده است : « وجّه العلاء بن الحضرمى فى جيش فافتتح « الزّرارة » و ناحيتها ، من ارض البحرين ، و بعث إلى ابى بكر بالمال فكان اوّل مال قسّمه ابو بكر فى الناس بين الاحمر و الاسود و الحرّ و العبد دينارا لكلّ انسان » . باز يعقوبى گفته است : « و قسّم ابو بكر بين النّاس بالسّويّة لم يفضّل احدا على احد و كان ياخذ كلّ يوم من بيت الملل ثلاثة دراهم اجرة »\r\n","page_name":" 448 ","page_number":475},
  {"content":"\r\n« بر تصويب اين عمل اگر جز اجماع و اتفاق صحابه و ترك انكارشان هيچ دليلى نباشد همان دليلى كافى خواهد بود . . » 4 - محمد بن سعد ، در كتاب « طبقات » خود : بنقل ابن ابى الحديد ، اين مضمون را آورده است : « عمر « در مدت زمانى از خلافت خود از مال مسلمين چيزى از براى خود برنمىداشت تا سخت به فقر و خصاصت دچار شد پس اصحاب پيغمبر ( ص ) را بخواست و با ايشان استشاره كرد و گفت : من خويشتن را بامر شما مشغول داشته‌ام پس چه اندازه مىتوانم از مال شما برگيرم ؟\r\n« عثمان گفت : بخور و بخوران . سعيد بن زيد بن عمرو بن نفيل هم اين گفته را تاييد كرد . عمر از آن دو برگشت و به عليّ عليه السّلام رو كرد و گفت : تو چه مىگويى ؟ پاسخ داد :\r\nنهار و شامى . گفت : گفتهء تو صواب است و قول او را اختيار كرد » .\r\nهمين قضيه را ابن جوزى در كتاب « سيرهء عمر » بدين مضمون آورده است :\r\n« چون جنگ قادسيّه و دمشق به پيروزى اسلام انجام يافت عمر مردم را فراهم آورد و گفت : اگر من مردى تاجر مىبودم خدا خانواده مرا به تجارتم مستغنى مىساخت و شما مرا از تجارت باز داشته و بامر خود مشغول ساختيد اينك رأى شما چيست ؟ و چه اندازه ازين مال بر من حلال است ؟\r\n« مردم به سخن در آمدند و هر كدام سخنى گفت و رايى داد . على ( ع ) در آن ميان خاموش بود عمر گفت : يا ابا الحسن تو چه مىگويى ؟ گفت : « ما أصلحك و ما أصلح عيالك بالمعروف و ليس لك من المال غيره » آن چه تو و خانواده ات را بطور متعارف به صلاح آورد بس است و بيش از آن از اين مال براى تو حقّى نمىباشد پس عمر اين گفته را برگزيد و همان را به كار بست » .\r\n5 - يعقوبى ، در تاريخ خود ، پس از نقل فتح ايران و برگشتن سعد به كوفه\r\n","description":"","footnote":"","page_name":" 449 ","page_number":476},
  {"content":"\r\nو طرح ساختمان او ، در آنجا گفته است : « و شاور عمر اصحاب رسول الله فى سواد الكوفة فقال له بعضهم : تقسّمها بيننا . فشاور عليا عليه السّلام فقال : ان قسّمتها اليوم لم يكن لمن يجيء بعدنا شيء و لكن تقرّ فى أيديهم يعملونها فتكون لنا و لمن بعدنا . فقال : وفّقك الله ! هذا ، الرأي » عمر به اصحاب پيغمبر ( ص ) در بارهء سواد كوفه مشاوره كرد برخى بوى گفتند :\r\nآن را ميان ما قسمت كن پس با على ( ع ) به شور پرداخت على ( ع ) بوى گفت اگر آنها را امروز تقسيم كنى چيزى براى آيندگان نخواهد ماند پس آنها را در دست مردم بگذار تا آباد كنند و براى ما و اعقاب ما بماند . عمر گفت : خدايت توفيق دهد . رأى همين است و بس 6 - احمد بن محمد حنبل حديث 82 كتاب « المسند » را به اين عبارت آورده است .\r\n« حدّثنا . . عن حارثة قال : جاء ناس من اهل الشّام إلى عمر فقالوا : انّا قد أصبنا أموالا و خيلا و رقيقا نحبّ ان يكون لنا فيها زكات و طهور قال : ما فعله صاحباي قبلى فافعله ؟ و استشار اصحاب محمّد ( ص ) و فيهم على . فقال على : هو حسن ان لم يكن جزية راتبة يؤخذون بها من بعدك » .\r\n7 - جلال الدين سيوطى در كتاب « تاريخ الخلفاء » در ابتداء فصل خلافت عمر پس از اين كه نوشته است در سال 16 مدائن و اهواز فتح شد و سعد در مدائن در ايوان كسرى نماز جمعه گزارد و آن نخستين جمعه‌اى بود كه در عراق اقامه شد و آن در ماه صفر بود ، چنين نوشته است : « و فى ربيع الأوّل كتب التّاريخ من الهجرة بمشورة علىّ » و همو در فصل اخبار و قضاياى عمر چنين آورده است « و اخرج البخارى فى تاريخه عن ابن المسيّب قال : اوّل من كتب التّاريخ عمر بن خطاب لسنتين و نصف من خلافته فكتب « لستّ عشرة من الهجرة » بمشورة علىّ » 8 - صاحب جواهر در كتاب « جهاد » از كتاب « جواهر » خود از كتاب « قاطعة اللَّجاج » آورده است : « همانا شنيديم كه عمر با امير المؤمنين على در بارهء ارض سواد ( مراد ، عراق است ) مشاوره كرد » و همو از كتاب « كفايه » چنين افاده كرده « ظاهر اينست كه فتوح زمان عمر باذن على عليه السّلام بوده ، چه عمر با اصحاب و بخصوص با على ( ع ) مشاوره مىكرده و از رأى على ( ع ) نمىگذشته است .\r\n","description":"","footnote":"","page_name":" 450 ","page_number":477},
  {"content":"\r\nو از صدوق نقل كرده كه بطور « مرسل » استشارهء عمر را با على ( ع ) در بارهء اراضى سواد و مفتوح العنوه نقل و روايت كرده كه على ( ع ) گفته است : « دعها عدّة للمسلمين » و در بعضى از تواريخ چنين نقل كرده كه از على ( ع ) خواست كه حسن را براى محاربه با يزدگرد بفرستد حسن ( ع ) به امر پدر حركت كرد و چنان كه حكايت شده برى و شهريار وارد شد و از مراجعت ، بقم و از آنجا به كهنگ و از آنجا به اردستان و از آنجا به قهپايه و از آنجا به اصفهان رفت و در مسجد عتيق اصفهان نماز خواند و در حمّام متصل به مسجد غسل كرد و به لبنان رفت و در مسجد آنجا نيز نماز گزارد » .\r\n9 - امام فخر رازى در تفسير « مفاتيح الغيب » خود كه بعنوان « تفسير كبير » مشهور است در ذيل آيهء * ( وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ . ) * اين مفاد را آورده است : « زنى را كه شش ماهه زاييده بود نزد عمر بردند عمر در بارهء « رجم » او مشاوره كرد پس ابن عباس گفت : اگر اين زن بكتاب خدا با شما به مخاصمه پردازد بر شما غالب آيد آنگاه اين دو آيه را ( مراد آيهء * ( وَالْوالِداتُ . . ) * و آيهء * ( وَحَمْلُه وَفِصالُه ثَلاثُونَ شَهْراً ) * مىباشد ) خواند و از آن دو استخراج كرد كه « اقل مدت حمل » شش ماه است از همهء آن چه در زمينهء « رأى » و « استشاره » و عمل به آنها در عهد صحابه وارد شده و برخى از آنها بعنوان نمونه در اينجا آورده شد مىتوان اين خلاصه را استنتاج كرد و گفت :\r\nدر « عهد صحابه » تا آخر خلافت عثمان ، « رأى » بهر دو معنى آن كه نخست بمعنى « ابتداع » و دوم بمعنى « اتّباع » باشد ، فى الجمله ، مورد عمل واقع گرديده است .\r\nهمچنين « مشاوره » معمول شده و نتيجهء آن كه ، بطور غالب ، رايى مورد اتفاق يا قولى مورد قبول ( مانند قول على عليه السلام ) مىبوده به عمل در مىآمده و همين گونه عمل شايد مبدأ شده كه در دوره هاى بعد ، قياس كه نسبت برأى ، صورت و ظاهرى\r\n","description":"","footnote":"","page_name":" 451 ","page_number":478},
  {"content":"\r\n\r\nفريبنده تر دارد در ميان فقهاء عامه و ائمهء چهارگانهء ايشان كم و بيش رواج يافته و ، به حقيقت ، جايگزين « رأى » گرديده و هم اجماع كه فى الجمله ميان فقهاء عامّه و خاصّه مورد استناد واقع گرديده به جاى استشاره و جمع آراء قرار گرفته است .\r\nدر خاتمهء اين قسمت بىمورد نمىباشد كه يادآورى گردد كه نويسندهء تاريخ ، و بخصوص نويسندهء تاريخ فقه ، در عهد صحابه به مواردى از احكام برمىخورد كه با آن چه در عهد خود پيغمبر ( ص ) بوده مخالفت دارد و اين مخالفت گاهى به استناد روايت و حديثى مىبوده و ، باصطلاح ، در نتيجهء استنباط و از راه « اجتهاد » ، تاويلى واقع مىگرديده و گاهى به صرف انتخاب و ترجيح مطلب و عملى ، بى استناد به آيه و حديث و روايت بلكه فقط به فكر و نظر خويش اين هم بر دو گونه بوده است : گاهى اثباتى صريح در زمان پيغمبر ( ص ) نسبت به موردى مىبوده و در عهد بعد به نفى آن حكم مىشده ( يا به عكس ) پس مخالفت بمعنى حقيقى كلمه تحقّق مىيافته و گاهى بدين گونه نبوده است بلكه چيزى از نو و ناموافق مورد رأى و حكمى قرار مىگرفته كه در حقيقت ، در اين مورد ، عدم موافقت مىبوده نه مخالفت .\r\nبراى همهء اين اختلافات گوناگون مواردى موجود است كه چون اين موارد به دورهء خلفاء سه گانه ارتباط دارد و ، باصطلاح ، از « مطاعن » ايشان بشمار رفته دانشمندان اسلامى بويژه علماء شيعه ، آنها را در كتب كلامى خود ياد ، يا استقصاء ، كرده‌اند ليكن در اين اوراق چون آن نظر نيست نقل همهء آنها بىمورد است فقط چند نمونه كه از لحاظ فقهى با موضوع بحث ما متناسب مىباشد در اينجا آورده مىشود :\r\n1 - قضيهء فدك و استناد خليفهء اول بحديث « نحن معاشر الانبياء لا نورث .\r\nما تركنا صدقة » و استدلال حضرت فاطمه به اين عبارت « أفي كتاب الله ان ترث اباك و لا ارث ابى ؟ ! أما قال رسول الله : المرء يحفظ فى ولده » « 1 »\r\n\r\n","description":"","footnote":"\r\n« 1 » در تاريخ يعقوبى بعد از نقل اين قسمت اين عبارت آورده شده « فبكى ابو بكر بكاء شديدا »\r\n","page_name":" 452 ","page_number":479},
  {"content":"\r\n2 - قضيهء خالد بن وليد مخزومى چه در آن قضيه پس از اين كه خالد مالك بن نويرهء تميمى را با تظاهر او به اسلام كشته و همان شب با امّ تميم زن مالك ، كه زنى بسيار زيبا بوده ، همخوابه شده و پس از آن بامر ابو بكر به مدينه باز گشته و بسوى مسجد رفته در حالى كه چند تير به عمامهء خود فرو برده بوده است . عمر چون او را به آن وضع ديده برخاسته و تيرها را از عمامه اش برگرفته و زير پا افكنده و چنان كه طبرى در تاريخ خود آورده و از تاريخ ابن اثير نقل شده بدين عبارت او را مخاطب و معاتب قرار داده است : « أرئاء ؟ قتلت امرأ مسلما ثمّ نزوت على امرأته . و الله لارجمنّك بأحجارك » در اين قضيه عمر اصرار داشته است كه ابو بكر بر خالد حدّ بزند و او را به قصاص برساند ليكن ابو بكر به او پاسخ داده است : « ما كنت لارجمه فإنّه تاوّل فأخطأ » و بتعبير طبرى گفته است : « هيه يا عمر ! تاوّل . فارفع لسانك عن خالد « 1 » » 3 - دانشمند معاصر سيد عبد الحسين شرف الدين عاملى در كتاب « الفصول المهمّة فى تاليف الامّة » در ذيل بيان اين كه تاويل در فروع دين ، امرى نامنكر بوده پس از اين كه اين مضمون را آورده « همانا سلف بسيارى از ظواهر ادله را به گمان صلاح انديشى به حال امّت تاويل كرده و جمهور اهل اسلام از راه تقديس تاوّل و اجتهاد سلف و تنزيه غرض و مراد ايشان آن تاويلات را پذيرفته و در تمام مواردى كه بدين متعلق مىباشد به آنها استناد كرده‌اند » در مقام تعديد برخى از موارد آن تاويلها برآمده و چنين افاده كرده است :\r\n« از آن جمله است . تاويل ايشان در مسألهء « سه طلاق » و حكمشان بر خلاف آن چه در زمان پيغمبر ( ص ) و زمان ابو بكر معمول بوده است پس در كتاب طلاق از صحيح\r\n\r\n","description":"","footnote":"\r\n« 1 » يعقوبى در تاريخ خود در اين باره بعد از نقل قضيهء قتل و نكاح و اعتراض عمر و احضار خالد چنين آورده كه خالد به ابى بكر گفت : « يا خليفة رسول اللَّه انّي تاوّلت و اصبت و اخطات »\r\n","page_name":" 453 ","page_number":480},
  {"content":"\r\nمسلم در باب « طلاق الثّلاث » بطرق مختلفه از ابن عباس روايت شده كه گفته است :\r\nدر زمان پيغمبر ( ص ) و ابى بكر و دو سال از زمان خلافت عمر سه طلاق بيكى حساب مىشد پس عمر گفت : « انّ النّاس قد استعجلوا فى امر قد كانت لهم فيه أناة فلو أمضيناه عليهم » همانا مردم در كارى كه مىتوانستند در آن درنگ كنند بشتاب رفتند پس ما آن را بر ايشان امضاء مىكنيم .\r\n« آنگاه بر ايشان امضاء كرد و نافذ قرار داد . همين روايت را قاسم بك امين در كتاب « تحرير المرأة » از صحيح بخارى نقل كرده و فاضل رشيد ( سيد رضا الرشيد ) در مجلَّد چهارم از مجلهء « المنار » از ابى داود و نسايى و حاكم و بيهقى نقل نموده و پس از آن گفته است : « و من قضاء النّبيّ بخلافه ما اخرجه البيهقى عن ابن عباس قال طلق ركانة امرأته ثلاثا فى مجلس واحد فحزن عليها حزنا شديدا . فسأل رسول الله كيف طلقتها ؟ قال : ثلاثا . قال : فى مجلس واحد ؟ قال : نعم . قال : فانّما تلك واحدة ، فارجعها ان شئت » و مذهب ما نيز همين است چه علاوه بر آن چه شنيدى و علاوه بر اين كه موافق اصل است آيهء شريفه نيز بر آن دلالت مىكند چه آن « طلاق » كه مطلَّقه بعد از وقوع آن حلال است « مرّتان » مىباشد پس اگر دوباره او را طلاق دهد بر او واجب است كه بعد از آن دو بار طلاق متفرق و مستقل ، با او به حكم * ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * « 1 » » رفتار نمايد پس اگر بار سيم بعد از دو بار ( جدا و متفرق ) او را طلاق دهد به حكم « * ( فَلا تَحِلُّ لَه مِنْ بَعْدُ ) * ( يعنى بعد از آن دو بار جدا جدا ) * ( حَتَّى تَنْكِحَ زَوْجاً غَيْرَه . . ) * « 2 » آن زن بر او حلال نخواهد بود .\r\n« حكم و عمل بر اين منوال بوده كه بيان شد جز اين كه خليفهء دوم از باب عقوبت مستعجلان و شتاب زدگان و نادانان اين آيه و ساير ادلهء باب را به اجتهاد خود تأويل كرده است » .\r\n\r\n","description":"","footnote":"\r\n« 1 » آيهء 230 از سورهء 2 ( البقره )\r\n« 2 » آيهء 230 از سورهء 2 ( البقره )\r\n","page_name":" 454 ","page_number":481},
  {"content":"\r\n4 - [ تحريم متعهء حج و متعهء نساء 
  ]\r\nباز همو در همان كتاب چنين افاده كرده است :\r\n« و از آن جمله مىباشد مسألهء « متعهء حج » و مسألهء « متعهء نساء » كه بر خلاف آن چه در زمان پيغمبر ( ص ) معمول بوده حكم كرده‌اند » .\r\nآنگاه در مقام بيان و تفصيل اين دو مسأله ، پنج مبحث طرح كرده كه در نخستين مبحث از آن مباحث در بارهء اصل مشروع بودن آنها ، و به اجماع كتاب و سنّت استناد كرده است .\r\nپس در زمينهء « اجماع » گفته است : « امّا الاجماع فلانّ اهل القبلة كافة متّفقون على انّ الله تعالى قد شرع هاتين المتعتين فى دين الإسلام ، و اهل التّوحيد من هذه الامّة قاطبة متصافقون على ذلك بحيث لا ريب فيه لأحد من المتقدّمين و المتأخّرين من كافة المسلمين بل لعلّ ذلك ملحق ، لدى اهل العلم ، بالضروريّات الثّابتة عن سيّد النّبيّين فلا ينكره احد من اهل المذاهب الإسلاميّة مطلقا » كافهء اهل قبله اتفاق دارند كه خداوند اين دو متعه را در دين اسلام مشروع ساخته و قاطبهء اهل توحيد از امّت اسلام ، خواه متقدمان و خواه متاخّران ، اين مطلب را مورد ترديد ندانسته‌اند بلكه در نزد اهل علم ، اين مسأله از ضروريات اسلام مىباشد و از هيچ كس از پيروان اسلام در بارهء اين كه آن دو ، تشريع شده انكارى نرسيده است .\r\nو در زمينهء « كتاب » ، دو آيه محكمه را آورده است :\r\nيكى آيهء شريفه : * ( فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ ) * . . * ( ذلِكَ لِمَنْ لَمْ يَكُنْ أَهْلُه حاضِرِي الْمَسْجِدِ الْحَرامِ ) * « 1 » كه ، چنان كه گفته ، ميان اهل اسلام در اين كه اين آيه در بارهء « متعهء حج » نزول يافته خلاف و اختلافى نمىباشد « 2 »\r\n\r\n","description":"","footnote":"\r\n« 1 » آيهء 192 از سورهء 2 ( البقره )\r\n« 2 » - احمد بن حنبل در كتاب « المسند » خود به اسناد خويش از ابو موسى چنين آورده كه عمر گفته است : « هى سنة رسول اللَّه صلَّى اللَّه عليه و سلم ( يعنى المتعة ) و لكني اخشى ان يعرّسوا بهنّ تحت الاراك ثم يروحوا بهن حجّاجا » ( حديث 342 ) و در حديث 351 به اسناد خويش از ابراهيم بن ابى موسى از ابو موسى حديث كرده كه « انه كانه يفتى بالمتعة . فقال له رجل : رويدك ببعض فتياك فانك لا تدرى ما احدث امير المؤمنين فى النّسك بعدك ! حتّى لقيه بعد ، فساله . فقال عمر : قد علمت انّ النبي صلى اللَّه عليه و سلَّم قد فعله و اصحابه ، و لكنّي كرهت ان يظلَّوا بهنّ معرّسين فى الاراك ثمّ يروحون بالحج تقطر رؤسهم . » و در حديث 369 به اسنادش از ابى نضره چنين آورده : « قلت لجابر بن عبد اللَّه : ان ابن الزبير ينهى عن المتعة و انّ ابن عباس يا مر بها . قال : فقال لي : على يدى جرى الحديث تمتّعنا مع رسول اللَّه ( ص ) . قال عفان : و مع ابى ابكر فلمّا ولى عمر خطب الناس فقال : ان القرآن هو القرآن و ان رسول اللَّه ( ص ) هو الرسول و انهما كانتا متعتان على عهد رسول اللَّه ( ص ) :\r\nإحداهما متعة الحج و الاخرى متعة النّساء »\r\n","page_name":" 455 ","page_number":482},
  {"content":"\r\nو ديگر آيهء شريفه * ( فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ ) * « 1 » * ( ) * كه در بارهء « متعهء نساء » مىباشد و بنقل از او تفسير كبير طبرى ، حتى ابىّ بن كعب و ابن عبّاس « 2 » و سعيد بن جبير و سدّى و برخى ديگر اين آيه را بدين گونه « فما استمتعتم به منهنّ إلى اجل مسمّى فآتوهنّ أجورهنّ » قرائت مىكرده‌اند . از ابن مسعود و جماعتى ديگر نيز قرائت آيه به همين نحو روايت شده است .\r\nو در زمينهء نصوص « سنت » چنين افاده كرده است : « و اما نصوص سنّت در بارهء\r\n\r\n","description":"","footnote":"\r\n« 1 » آيهء 28 از سورهء چهارم ( النساء )\r\n« 2 » - در پاورقى كتاب « فصول المهمّه » در اين مقام چنين آورده شده « ارسل الزّمخشرى فى كشّافه هذه القراءة عن ابن عباس ارسال المسلَّمات و الرّازى ذكر فى تفسير الآية انه روى عن ابىّ بن كعب انه كان يقرأ « فما استمتعتم به منهن إلى اجل مسمى فآتوهن اجورهن » ( قال ) و هذا ايضا قرائة ابن عباس ( قال ) و الامة ما أنكروا عليها فى هذه القراءة ( قال ) فكان ذلك اجماعا من الامة على صحة هذه القراءة »\r\n","page_name":" 456 ","page_number":483},
  {"content":"\r\nاصل مشروعيت آن دو متعه بحدّ « تواتر » مىباشد ، بويژه از طريق خاصّه از اهل بيت عليهم السّلام ، براى اثبات « متعهء حجّ » و استمرار آن كافيست آن چه را شيخان : بخارى و مسلم در « كتاب حجّ » از دو « صحيح » خود آورده‌اند . بعلاوه در بارهء « متعهء حجّ » پس از وفات خليفهء دوم به نهى وى عمل نشده و اجماع بر استمرارش انعقاد يافته است پس در بارهء آن سخنى نبايد گفت . آن چه بايد گفت در موضوع متعهء نساء مىباشد . در اين زمينه نيز در « صحاح » و بخصوص صحيح بخارى و مسلم و هم در « مسند » احمد بن حنبل و غير اينها روايات و اخبارى بسيار وارد شده كه از آن جمله مسلم در صحيحش از جابر بن عبد الله انصارى و سلمة بن اكوع نقل كرده كه گفته‌اند : « خرج علينا منادى رسول الله ( ص ) فقال : انّ رسول الله ( ص ) اذن لكم ان تستمتعوا ، يعنى متعة النّساء » از جانب پيغمبر ( ص ) منادى ندا داد كه پيغمبر ( ص ) گرفتن متعه زنان را دستور فرموده است .\r\nو در مبحث دوم در بارهء دوام حلَّيت و استمرار اباحهء آن بمذهب اهل بيت و شيعيان ايشان ( كه به اجماع مزبور و به آيهء مسطور و باذن منقول از پيغمبر ( ص ) و عدم ثبوت نسخ ، بلكه ثبوت عدم نسخ ، چنان كه در احاديث متواترهء صحيحه از طريق خاصه است ، مستند مىباشد ) استناد كرده آنگاه رواياتى چند از طرق عامّه و از صحاح ايشان كه صريح برين مطلب مىباشد آورده كه از آن جمله است روايت مسلم در صحيح خود از جابر بن عبد الله كه مىگفته است : « كنّا نستمتع بالقبضة « 1 » من التّمر و الدّقيق الايّام\r\n\r\n","description":"","footnote":"\r\n« 1 » محمّد بن جرير طبرى در كتاب « تاريخ الامم و الملوك » خود ( جزء سيم ) به اسناد خويش از عمران بن سواد اين مفاد را آورده : « نماز بامداد را با عمر گزاردم با او برگشتم به من گفت : آيا حاجتى دارى ؟ گفتم : آرى گفت : با من بيا . رفتم و باذن او در خانه بر او در آمدم بر تختى كه روى آن چيزى نبود نشسته بود . گفتم نصيحتى مرا بدينجا آورده است .\r\nگفت : مرحبا بناصح . گفتم : امّت بر تو چهار كار را عيب مىگيرند پس سر درّهء ( تازيانه ) خود را به زير چانه و ته آن را بر ران خويش نهاد و گفت : برگو . گفتم : مىگويند تو عمره را در ماه‌هاى حج حرام كرده‌اى و پيغمبر ( ص ) اين كار را نكرده ابو بكر ( رض ) نيز چنين نكرده و آن حلال است . گفت : آن حلالست ، اگر ايشان در ماه‌هاى حج عمره به جاى آورند چنان پندارند كه جاى حج ايشان را مىگيرد پس جوجه‌اى مىشد كه بزرگ خود را از ميان مىبرد و حجرا مىكوبيد و نابود مىساخت و حال اين كه حج ، بهائى است از بهاء خدا و همانا اين كار را به صواب كرده‌ام ! گفتم : و مىگويند : تو متعهء زنان را حرام كردى با اين كه خدا آن را رخصت داده و ما با يك قبضه استمتاع مىكرديم و پس از سه روز جدا مىشديم . گفت : همانا پيغمبر ( ص ) آن را در زمانى كه ضرورت داشت حلال كرد و اكنون مردم در سعه و گشايشند بعلاوه من كسى را نمىشناسم كه بدان عمل كرده و يا به آن بازگشته باشد در اين زمان هر كس بخواهد با يك قبضه نكاح كند و پس از سه روز هم طلاق دهد در اين كار هم من به صواب رفته‌ام ! گفتم :\r\nو مىگويند : تو كنيز را كه از صاحبش باردار باشد به وضع حمل ، بى آن كه صاحبش او را آزاد كند ، آزاد ساخته‌اى . گفت : من حرمتى را به حرمتى پيوستم و جز خير اراده نكردم و اينك استغفار مىكنم . گفتم : و از تو نسبت به خشونت و غلظت با رعيت شكايت مىكنند . گفت : »\r\n","page_name":" 457 ","page_number":484},
  {"content":"\r\nعلى عهد رسول الله ( ص ) و ابى بكر حتى نهى عنه عمر فى شأن عمرو بن حريث » ما در روزگار پيغمبر ( ص ) و ابو بكر « متعه » مىگرفتيم تا اين كه عمر در قضيهء عمرو بن حريث از آن منع كرد .\r\nو در مبحث سيّم در بارهء احاديثى كه به زعم ديگران حكم حلَّيّت متعه را ناسخ شده گفتگو كرده خلاصهء آن چه در اين زمينه آورده اين است كه آن احاديث در زمانى متأخّر از عهد چهار خليفه بدان نظر وضع و تلفيق شده تا راى تحريم كننده تصحيح شود و بحث تفصيلى راجع به آن احاديث را ( از لحاظ استقصاء ، و از لحاظ تضعيف خود استدلال كنندگان و جرح و تعديل ائمهء ايشان آنها را از لحاظ تناقض آنها با صحاح متواتره از طريق اهل بيت بلكه با صحاح منقول از طريق خود عامه ، كه بر دوام حلَّيّت و استمرار اباحه دلالت دارد بلكه تناقض ميان خود آنها را ) بكتاب « النّجعة\r\n","description":"","footnote":"","page_name":" 458 ","page_number":485},
  {"content":"\r\nفى احكام المتعة » كه خود تاليف كرده احاله داده و در آخر گفته است : « بزرگان صحابه چنان كه از جابر نقل شد و از ديگران نيز نقل خواهد شد همه اعتراف داشته‌اند كه ناسخى از خدا و پيغمبر ( ص ) در اين موضوع نرسيده و حتى خود عمر نيز ، چنان كه از صريح اسناد وى نهى و تحريم را به خودش دانسته مىشود ، نسخ الهى را ادّعا نكرده است » :\r\nآنگاه چنين افاده كرده است : « از غرائب امور ادعاء منسوخ شدن حكم متعه است به آيهء * ( وَالَّذِينَ هُمْ لِفُرُوجِهِمْ حافِظُونَ إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ ) * به گمان اين كه « متعه » نه « زوجه » است و نه « ملك يمين » : امّا اين كه « ملك يمين » نمىباشد مسلَّم است و اما اين كه « زوجه » نيست چون نفقه وارث و حقّ اضطجاع ندارد .\r\nپاسخ اين سخن روشن است چه متعه زوجه ايست شرعى به عقدى شرعى و عدم ارث و نفقه و حقّ ليله ( اضطجاع ) به حكم ادلهء خاصه است كه عمومات مربوط به احكام زوجات به آنها تخصيص يافته .\r\n« بعلاوه اين آيه به اتفاق همه از آيات مكَّى است كه پيش از هجرت نزول يافته پس چگونه ممكن است اباحهء متعه را كه به اجماع كل پس از هجرت و در مدينه تشريع گرديده به آيهء مكَّى منسوخ قرار داد ؟\r\n« از عجائب اين است كه آيهء سورهء المؤمنون را * ( وَالَّذِينَ هُمْ لِفُرُوجِهِمْ . . ) * به استناد اين كه متعه ، ملك يمين نيست و به ادّعاء اين كه زوجه نيز نمىباشد ناسخ حكم متعه قرار مىدهند ليكن اگر از ايشان پرسيده شود كه اين آيه نسبت به نكاح كنيزانى كه ملك غير ناكح مىباشد ( تحليل ) با اين كه نه زوجهء ناكح هستند و نه ملك يمين براى او چرا ناسخ نمىباشد ؟ اينجاست كه مىگويند آيهء سورهء « المؤمنون » مكَّى است و نكاح آن كنيزان در سوره النّساء كه مدنى مىباشد . به اين آيه : * ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ . . ) * الآيه تشريع گرديده و مكَّى ممكن نيست نسبت به مدنى ناسخ گردد چه بايد منسوخ مقدم بر ناسخ باشد . اين را مىگويند\r\n","description":"","footnote":"","page_name":" 459 ","page_number":486},
  {"content":"\r\nو ازين فراموش دارند كه متعه در مدينه به آيهء * ( فَمَا اسْتَمْتَعْتُمْ بِه مِنْهُنَّ . . ) * الآيه كه هم در سورهء « النّساء » مىباشد تشريع شده است ! ! » و در مبحث چهارم احاديثى را آورده كه بر حدوث تحريم از ناحيه خليفهء دوم دلالت مىكند . از آن جمله از صحيح مسلم به اسناد از ابو نضره آورده كه او گفته است : ابن عباس به متعه امر مىكرد و ابن زبير از آن نهى مىنمود من به جابر گفتم جابر در جمله چنين گفت : تمتعنا مع رسول الله ( ص ) فلمّا قام عمر قال : انّ الله كان يحلّ لرسوله ما شاء بما شاء فاتمّوا الحج و العمرة و ابنوا نكاح هذه النّساء فلن أوتي برجل نكح امرأة إلى اجل الَّا رجمته بالحجارة » و هم قول خليفهء دوم را بر منبر كه بطور مستفيض روايت شده « متعتان كانتا على عهد رسول الله ( ص ) و انا انهى عنهما و اعاقب عليهما : متعة الحج و متعة النّساء » نقل كرده است .\r\nو در همين مبحث آن چه را ملا على قوشچى در اواخر مبحث امامت از شرحش بر تجريد محقق طوسى بدين مضمون كه « عمر بر منبر چنين گفته است : « أيّها النّاس ثلث كنّ على عهد رسول الله ( ص ) و انا انهى عنهنّ و أحرمهنّ و أعاقب عليهنّ : متعة النّساء و متعة الحجّ و حىّ على خير العمل » و او در اين گفته معذور مىباشد چه اين كرده و گفته اش مبنى بر تاويل و اجتهاد بوده است » آورده و از آن پس از كتاب « الموطَّأ » امام مالك نقل كرده كه او در باب نكاح متعه از عروة بن زبير روايت نموده كه وى اين مضمون را گفته است : « همانا خويله بنت حكيم بر عمر در آمد و گفت : ربيعة بن اميّه ( برادر صفوان بن أمية بن خلف قرشى جمحى ) زنى را به متعه گرفته و اكنون آن زن آبستن شده است . عمر بيرون آمد در حالى كه از شدت عجله و خشم ردايش به زمين كشيده مىشد پس چنين گفت : « هذه المتعة و لو كنت تقدّمت فيها لرجمت » يعنى اگر از اين پيش آن را تحريم و قبل از اين به رجم آن ابلاغ و انذار كرده بودم هر آينه رجم مىكردم . زرقانى بر شرحش از اين حديث از « الموطَّأ » اين معنى را از ابن عبد البر نقل كرده است . . »\r\n","description":"","footnote":"","page_name":" 460 ","page_number":487},
  {"content":"\r\nو در مبحث پنجم برخى از كسانى را كه به گفتهء او براى ايشان امكان يافته و جرأت كرده‌اند كه بر تحريم عمر انكار كنند و حكم واقعى را اظهار دارند نام برده است .\r\nاز جملهء آنان ، بنقل طبرى و ثعلبى در ذيل آيهء « متعه » از دو تفسير بزرگ خود ، على ( ع ) بوده « 1 » كه گفته است : « لو لا انّ عمر نهى عن المتعة ما زنى الا شقى » و اين مضمون از طرف اهل بيت ( ع ) بطور تواتر نقل شده است .\r\nو از جمله ، بنقل ابن اثير در ذيل مادهء « شفى » از كتاب النّهايه ، و بروايت جمعى زياد ، ابن عباس بوده كه گفته است : « ما كانت المتعة الَّا رحمة رحم الله بها أمّة محمّد لو لا نهيه ( يعنى عمر ) عنها ما احتاج إلى الزنا الا شفى » يعنى الَّا قليل من النّاس .\r\nو از جمله ، بنقل امام احمد در مسندش ، عبد الله عمر بوده كه چون از وى از « متعهء نساء » پرسيده شده گفته است : « و الله ما كنّا على عهد رسول الله ( ص ) زانين و لا مسافحين . . »\r\n\r\n","description":"","footnote":"\r\n« 1 » احمد بن محمد بن حنبل در كتاب « المسند » حديث 402 را به اسناد خود از سعيد بن مسيّب با اين عبارت آورده است : « قال ( يعنى ابن المسيّب ) : خرج عثمان حاجّا حتى اذا كان ببعض الطريق قيل لعليّ : انّه قد نهى عن التمتّع بالعمرة إلى الحج فقال علىّ لأصحابه : اذا ارتحلوا ، فارتحلوا ، فاهلّ و اصحابه بعمرة ، فلم يكلَّمه عثمان فى ذلك ، فقال له علىّ : ألم اخبر انّك نهيت عن التّمتّع بالعمرة ؟ قال : فقال : بلى ، قال :\r\nفلم تسمع رسول اللَّه ( ص ) تمتع ؟ قال : بلى . » و همو در همان كتاب حديث 424 را به اسناد خود از ابن مسيّب به اين عبارت آورده است :\r\n« حجّ عثمان حتى اذا كان فى بعض الطريق اخبر علىّ ان عثمان نهى اصحابه عن التّمتّع بالعمرة و الحجّ فقال على لأصحابه : اذا راح فروحوا فاهلّ على و اصحابه بعمرة ، فلم يكلَّمهم عثمان فقال علىّ : ألم اخبر انّك نهيت عن التمتّع ؟ ألم يتمتّع رسول اللَّه ( ص ) ؟ قال : فما ارى ما اجابه عثمان »\r\n","page_name":" 461 ","page_number":488},
  {"content":"\r\nو بنقل علَّامه حلَّى در كتاب « نهج الصّدق » و شهيد ثانى در كتاب « الروضة البهيّه » ( شرح بر « اللَّمعة الدمشقيّة » تاليف شهيد اول ، بنقل اين دو از صحيح ترمذى ، مردى از اهل شام از عبد الله عمر مسألهء متعهء زنان را پرسيده و او پاسخ داده « هى حلال » حلالست .\r\nپس از آن مرد شامى گفته است : « و إنّ اباك قد نهى عنها » پدرت از آن نهى كرده .\r\nعبد الله جواب داده است : « أرأيت إن كان ابى نهى عنها و صنعها رسول الله ( ص ) أنترك السّنّة و نتّبع قول ابى ؟ ! » آيا تو چنان مىدانى كه اگر پدرم آن را نهى كرده باشد و پيغمبر ( ص ) به آن عمل ، ما سنّت را ترك و گفتهء پدر مرا متابعت كنيم ؟ ! » و از جمله ، بنقل بخارى و مسلم در دو صحيح خود ، عبد الله بن مسعود بوده گفته است : « كنّا نغزو مع رسول الله ( ص ) و ليس لنا شيء « 1 » فقلنا ألا نستخصي ؟ ! فنهانا عن ذلك ثمّ رخّص لنا ان ننكح المرأة بالثّوب ثمّ قرء علينا : * ( يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ الله لَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ ) * و از جمله ، بنقل فخر رازى در تفسير كبير ، عمران بن حصين بوده كه چنين گفته است : « انزل الله فى المتعة آية و ما نسخها بآية أخرى و أمرنا رسول الله بالمتعة و ما نهانا عنها ثمّ قال رجل برأيه ما شاء » امام رازى گفته است : مراد عمران از آن مرد عمر بوده است و بخارى در صحيح خود از عمران بن حصين اين روايت را بدين گونه آورده است ، « نزلت آية المتعة من كتاب الله ففعلناها مع رسول الله و لم ينزل قرآن يحرّمها و لم ينه عنها حتّى مات ( ص ) ثمّ قال رجل برأيه ما شاء » و احمد بن حنبل در مسند خود به اسنادش اين روايت را از عمران بن حصين بدين عبارت نقل كرده : « نزلت آية المتعة فى كتاب الله ، تبارك و تعالى ، و عملنا بها مع رسول الله ( ص ) فلم تنزل آية تنسخها و لم ينه عنها النّبيّ حتّى مات »\r\n\r\n","description":"","footnote":"\r\n« 1 » در صحيح مسلم به جاى لفظ « شيء » لفظ « نساء » نقل شده است .\r\n","page_name":" 462 ","page_number":489},
  {"content":"\r\nو در آخر اين مبحث قضيهء مأمون را كه در ايام خلافت خود فرمان داد منادى به تحليل « متعه » ندا كند بدين گونه آورده است : « محمد بن منصور و ابو العيناء بر مامون وارد شدند او در حالى كه مسواك مىكرد و خشمناك بود مىگفت : « متعتان كانتا على عهد رسول الله و على عهد ابى بكر و انا انهى عنهما ، و من أنت يا جعل ! حتّى تنهى عمّا فعله رسول الله و ابو بكر ؟ ! » « پس محمد بن منصور خواست در اين زمينه با مأمون سخن گويد ابو العيناء بوى اشارت كرد و گفت : « رجل يقول فى عمر بن خطَّاب ما يقول ! نكلَّمه نحن ؟ ! » پس سخن نگفتند . در اين اثنا يحيى بن اكثم وارد شد « 1 » و مأمون را از فتنه بترساند و گفت :\r\nاگر اين بانگ برآيد و صدا بلند شود مردم آن را حادثه و پيشامدى عظيم در عالم اسلام تلقّى خواهند كرد : خواص بدان رضا نخواهند داد و عوام بر آن شكيبايى نخواهند داشت چه در نزد مردم بين نداء به اباحه و تحليل متعه و نداء به اباحهء زنا تفاوتى نمىباشد . خلاصه آن اندازه از اين مقوله با مأمون سخن گفت تا وى را از شورش مردم و خلع او از سلطنت بيمناك ساخت و مأمون ناگزير از عزيمت خود دست برداشت . » 4 - باز دانشمند معاصر در همان كتاب ( الفصول المهمّه ) در طى تعديد موارد تأوّلات صحابه چنين افاده كرده « و از آن جمله است تاوّل ايشان در اذان صبح چه در آن تصرّف نموده و فصلى را كه در زمان پيغمبر ( ص ) در سلك فصولش نبوده در آن داخل كرده و آن جملهء « الصّلاة خير من النّوم » مىباشد كه به دستور خليفهء دوم جزء اذان قرار داده شده و قطع نظر از احاديث متواتره از طريق عترت طاهره كه برين موضوع دلالت مىكند از طرق عامّه نيز رواياتى كه بر آن صراحت دارد موجود مىباشد :\r\n\r\n","description":"","footnote":"\r\n« 1 » ابن خلَّكان اين قضيه را تا اين موضع به همين كيفيت در ذيل ترجمهء يحيى بن اكثم آورده ليكن بقيه را به صورت بحث علمى ميان يحيى و مامون و قانع شدن مأمون به استدلال يحيى نقل كرده است .\r\n","page_name":" 463 ","page_number":490},
  {"content":"\r\n« از جمله امام مالك در كتاب « الموطَّأ » چنين آورده است : « جاء المؤذّن إلى عمر بن خطَّاب يؤذنه لصلاة الصبح فوجده نائما فقال : « الصّلاة خير من النّوم » فامره عمر ان يجعله فى نداء الصّبح » علَّامه زرقانى در شرحش بر كتاب « الموطَّأ » از سنن دار قطنى به اسنادش از ابن عمر روايت كرده كه عمر به مؤذن « 1 » خود گفته است : « اذا بلغت « حىّ على الفلاح » فى الفجر فقل : الصّلاة خير من النّوم ، الصّلاة خير من النّوم » .\r\n\r\n","description":"","footnote":"\r\n« 1 » نويسنده اين اوراق نمىداند آن مؤذن كه بوده و قصدش از آن جمله چه بوده ؟ ليكن به سليقه و ذوق كسانى كه آن جمله را پسنديده و برگزيده‌اند ، گر چه بر عدم ذوق و فساد قريحه نويسنده هم حمل گردد ، بسيار در شگفت است و نمىتواند بفهمد كه بچه مجوّز ذوقى و ادبى و حتى عادى جمله هاى انشائى متناسب و زيبا و پر معنى و رو به ترقى « حىّ على الصّلاة » و « حى على خير العمل » تغيير يافته و از اسلوب انشائى كه براى تحريض و تهييج لازم يا متناسب است در جملهء سيم دست برداشته و جملهء خبرى ، آن هم با معنى مطروق و مبتذل و سست و عاميانه ، به جاى آن برگزيده شده است . در آن سه جملهء اصلى ، نخست به اسلوبى انشائى به اقامه و احياء صلاة بعنوان خود « صلاة » تحريض به عمل آمده آنگاه بطور ترقى ، آن عمل ( صلاة ) عين « فلاح » خوانده شده و باز به فلاح كه مطلوب حقيق همهء مردم است ، تحريض بوقوع پيوسته باز هم در مقام تحريض به اين عمل مهم ، كه « عمود دين » و « معراج مؤمن » و « قربان كل تقى » و « ان قبلت قبلت ما سواها و ان ردّت ردّت ما سواها » و « ناهى از فحشاء » مىباشد بعنوان « خير العمل » به اقامه و احياء آن امر شده تا عظمت مقام آن نسبت به ديگر اعمال خير معلوم گردد و ذوق و شوق نسبت به انجام دادن آن تاكد و تشدّد يابد . حالا آيا از جملهء خبرى « الصّلاة خير من النّوم » چنين عظمت مقام و ترقى در اسلوب كلام مستفاد هست ؟ و آيا ارزش مهمى براى تحريض و تهييج در آن يافت مىگردد يا نه ؟ حكم آن بسته به ذوق و قريحه و تصديق بدان منوط به انصاف و حقگويى است . همهء اينها با قطع نظر از لزوم تعبد است نسبت به مطالب و دستورات دين .\r\n","page_name":" 464 ","page_number":491},
  {"content":"\r\n5 - اسقاط « حىّ على خير العمل » از اذان و اقامه\r\nدانشمند نامبرده شده در تعليل اين قسمت از « تاويل سلف » چنين افاده كرده :\r\n« و اين اسقاط و حذف بدان وجه اتفاق افتاده كه ايشان براى ترغيب و تشويق عامهء مردم بجهاد مىگفتند مراد از « خير العمل » جهاد در راه خدا مىباشد و بس . پس اگر روزى چند بار در نماز بانگ برداشته شود كه « خير العمل » نماز است با آن نظر منافات بهم مىرسد بلكه چنان مىپنداشتند كه اگر اين جمله در اذان و اقامه بر جاى ماند مردم از جهاد سست شوند و پاى پس كشند چه هر گاه بدانند كه نماز بهترين عمل مىباشد بىگمان با آسودگى و سلامت كه در آن هست بر ثواب آن اقتصار مىكنند و از خطر جهاد كه در عين حال نسبت به نماز اجرش كمتر مىباشد خويشتن را بر كنار مىدارند و عمر كه در آن هنگام ولىّ امر بود همّت بر آن مىداشت كه سر تا سر كشورهاى جهان را زير سلطه و فرمان در آورد . اين منظور جز با تشويق سپاه به اقدام در مهالك و ورود در مخاطرات جهاد ، بحصول نمىپيوست و بهترين وسيله براى عملى شدن اين اقدام توليد ايمان به عظمت شأن جهاد و ترجيح آن بر همهء اعمال و خلاصه اعتقاد به « خير العمل » بودن آن به نظر مىآمد .\r\n« از اين رو براى نيل به اين مصلحت كه به عقيدهء او بر تعبد به سنت مقدم مىنمود ! اسقاط اين جمله در نظرش ترجيح يافت به طورى كه بر فراز منبر ، بنقل قوشچى ، كه از ائمهء متكلمان اشعرى مذهب است ، تصريح كرد كه سه چيز در عهد پيغمبر ( ص ) بود و او آنها را نهى و حرام كرده و گفته است : مرتكب را عقاب مىكند : متعهء حج و متعهء نساء و حىّ على خير العمل .\r\n« جز اهل بيت و پيروان ايشان باقى اهل اسلام پس از زمان عمر از وى پيروى كردند ليكن عترت طاهره و اقتداء كنندگان به ايشان نه تنها آن را اسقاط نكردند بلكه\r\n","description":"","footnote":"","page_name":" 465 ","page_number":492},
  {"content":"\r\nچنان كه از مذهب ايشان بديهى و ضرورى مىباشد ذكر آن جمله شعار ايشان قرار گرفته به طورى كه حسين بن على بن حسن بن حسن بن امير المؤمنين على عليه السّلام كه به « شهيد فخ » شهرت يافته هنگامى كه در زمان هارون ، خليفهء عبّاسى ، در مدينه ظهور كرد ، بنقل ابو الفرج اصفهانى ، در كتاب ، « مقاتل الطالبيّين » ، به مؤذّن دستور داد كه اين جمله را در اذان و اقامه بگويد و اين كار انجام يافت .\r\n« علَّامهء حلبى ، در كتاب سيرهء خود چنين آورده است : « انّ ابن عمر ( رض ) و الامام على بن الحسين ( ع ) كانا يقولان فى الاذان بعد حىّ على الفلاح « حىّ على خير العمل » و بهر حال اين مطلب از مذهب اهل بيت متواتر مىباشد . منظور در اينجا بيان تاويل و اجتهاد سلف مىباشد . . » 6 - ابن ابى الحديد ، در شرح خود بر كتاب « نهج البلاغه » ، در طىّ مطالبى كه بر خليفهء دوم گفته شده ، و او عين آن گفته ها و ردّ و ايرادات بر آنها را به تفصيل آورده طعن دهم را بدين مضمون ياد كرده است : « طعن دهم گفتهء ايشان است كه : وى در دين اسلام آن چه را جائز و روا نمىباشد ابداع كرده است مانند : « تراويح » و خراجى كه بر سواد وضع كرده و عملى را كه در ترتيب جزيه انجام داده و تمام اينها با قرآن و سنّت مخالفت دارد چه خدا غنيمت را به غانمين مخصوص داشته و خمس آن را براى اهل خمس قرار داده است پس خليفهء دوم در اين عمل با قرآن مجيد مخالفت كرده و همچنين « سنّت » نسبت به جزيه ناطق است كه « على كل حالم دينار » بر هر بالغى يك دينار است و خليفه به اين سنّت مخالفت نموده و هم « سنّت » گوياست كه جماعت جز در نمازهاى واجب جائز نيست و او بابداع « تراويح » با سنّت از در مخالفت در آمده است » در بارهء اين موضوعات از اين پيش ، كم و بيش ، سخن به ميان آمده اينك نيز به موقع است\r\n","description":"","footnote":"","page_name":" 466 ","page_number":493},
  {"content":"\r\nكه علاوه بر آن چه ياد شده برخى از آن چه در كتاب « الفصول المهمّه » نقل گرديده آورده شود :\r\n« از دانشمند ابو الوليد محمد بن شحنه نقل شده كه در كتاب تاريخ خود مسمّى به « روضة المناظر » در طىّ حوادث سال 23 نسبت به خليفهء دوم چنين آورده است : « هو اوّل من نهى عن بيع امّهات الاولاد و جمع النّاس على اربع تكبيرات فى صلاة الجنائز و اوّل من جمع النّاس على امام يصلَّى بهم التّراويح . . الخ « 1 » » عمر نخستين كسى است كه از بيع كنيزكان صاحب اولاد منع كرده و مردم را در نماز ميّت بر چهار تكبير وا داشته و نخستين كسى است كه نماز تراويح را دستور داده و معمول ساخته است .\r\n« و از جزء سيم از كتاب « طبقات » محمد بن سعد اين مضمون نقل شده « عمر نخستين كسى است كه قيام ماه رمضان ( تراويح ) را سنّت قرار داد و مردم را بر اجتماع به آن وا داشت و به همهء شهرها دستور داد و اين كار در ماه رمضان از سال چهارده وقوع يافت و براى مردم دو تن قارى معيّن كرد : يكى براى اين كه با مردان تراويح را اقامه كند و يكى ديگر براى اين كه با زنان اين نماز را به جاى آورد » « و از جزء اول از صحيح مسلم نقل شده كه پيغمبر ( ص ) به قيام ماه رمضان ، بى آن كه در آن باره مردم را امر و عزيمتى فرمايد ، ترغيب مىنمود پس مىگفت : « من قام رمضان\r\n\r\n","description":"","footnote":"\r\n« 1 » جلال الدين سيوطى در كتاب « تاريخ الخلفاء » در فصل « اوّليّات عمر ، رض » اين مضمون را آورده عسكرى گفته است : « عمر نخستين كسى است كه به نام « امير المؤمنين » خوانده شده و نخستين كسى است كه تاريخ را از هجرت به حساب گرفته و نخستين كسى است كه « بيت المال » قرار داده ( سيوطى در موضعى ديگر ابو بكر را نخستين كس دانسته كه « بيت المال » قرار داده ) و نخستين كس است كه قيام ماه رمضان را دستور داده و اول كسى است كه شراب خوار را هشتاد تازيانه زده و نخستين كسى است كه « متعه » را تحريم كرده و نخستين كسى است كه بيع امهات اولاد را ممنوع داشته و نخستين كسى است كه مردم را در نماز جنازه به چهار تكبير وادار ساخته و نخستين كسى است كه جمله « طال اللَّه بقاءك » را گفته ، آن را به على گفته ، و هم نخستين كسى است كه جملهء « أيدك اللَّه » را گفته ، آن را نيز در حق على گفته است »\r\n","page_name":" 467 ","page_number":494},
  {"content":"\r\nايمانا و احتسابا غفر له ما تقدّم من ذنبه » همين گفته را بخارى نيز در جزء اول از صحيح خود روايت كرده آنگاه هر دو اين عبارت را نوشته‌اند : « فتوفى ( ص ) و الامر على ذلك ثمّ كان الامر على ذلك فى خلافة ابى بكر و صدرا من خلافة عمر . . » « و از علامهء قسطلانى نقل شده كه در شرح خود بر صحيح بخارى به نام « ارشاد السّارى » در ذيل جملهء « نعمت البدعة هذه » كه از عمر در اين زمينه منقول و در صحاح و غير آنها مسطور است چنين افاده كرده : « عمر از اين رو آن عمل را بدعت ناميده كه پيغمبر ( ص ) اجتماع و جماعت براى اصل نماز و بودن آن را در اول شب و بودنش را در هر شب به اين عدد سنّت قرار نداده و تشريع نكرده است » .\r\nبطور خلاصه از مسلَّمات بلكه ، به گفتهء صاحب « الفصول المهمّه » ، مورد اتفاق و اجماع است كه « تراويح » را خليفهء دوم تشريع و ابداع كرده است !\r\n6 - اسقاط سهم « مؤلَّفة قلوبهم » از جملهء سهام زكات ، مىباشد .\r\nصاحب كتاب « الفصول المهمّه » از كتاب « الجواهرة النيّرة » شرح بر مختصر قدورى كه از اشهر كتب فقه حنفى مىباشد اين مضمون را آورده است : « چون پيغمبر ( ص ) درگذشت مؤلَّفة قلوبهم نزد ابو بكر آمدند تا به عادتى كه بود براى ايشان بنويسد .\r\nابو بكر بنوشت . نامه را نزد عمر بردند تا او نيز بر آن چيزى بنويسد . وى صحيفه را گرفت و پاره كرد و گفت : ما را به شما نيازى نيست . خدا اسلام را عزيز و از شما بى نياز ساخته است .\r\nپس اگر اسلام آوريد و گر نه شمشير ميان ما و شماست . آنان نزد ابى بكر برگشتند و بوى گفتند : آيا تو خليفه مىباشى يا او ؟ پاسخ داد : بلكه او ، اگر خدا بخواهد . ! و آن چه را عمر به جا آورده بود انفاذ و امضاء كرد . پس از آن وقت ، كار بر اسقاط آن استقرار گرفت و سهم مؤلَّفة قلوبهم در نزد اهل سنّت از سهام مستحقّان زكات ، چنان خارج شد كه اگر كسى به آنان از زكات عطاء كند ذمّهء او برى نخواهد بود »\r\n","description":"","footnote":"","page_name":" 468 ","page_number":495},
  {"content":"\r\nصاحب « فصول المهمّه » پيش از نقل اين قسمت چنين افاده كرده : « از آن جمله است تاوّل ايشان آيهء زكات را چه ، با اين كه كتاب و سنّت بر ثبوت سهم « مؤلَّفة » صريح و نص است بلكه ثبوت آن از ضروريّات دين مىباشد . همهء اهل اسلام اجماع و اتفاق بر اين دارند كه پيغمبر ( ص ) به مؤلَّفة سهمى مىداد و تا خودش زنده بود اين كار را معمول مىداشت و آن را نسخ نكرد و به كسى در بارهء اين كه سهم ايشان بعد از او بايد اسقاط گردد عهد و وصيّتى نكرد با همهء اينها اين سهم در « عهد صحابه » اسقاط گرديد » در مسألهء زكات ، عملى ديگر در زمان عثمان رخ داده كه آن نيز با سنّت عملى پيغمبر ( ص ) و هم با عمل دو خليفهء سابق مخالفت دارد : توضيح آن كه در عهد پيغمبر ( ص ) زكات ، جبايت مىگرديد و اشخاصى مأمور مىگشتند كه بروند و از قبائل و اشخاص ، زكات آنان را جمع و جبايت كنند بعد از پيغمبر ( ص ) نيز همين شيوه معمول بود و قسمت مهمّى از جنگهاى آغاز خلافت ابو بكر با كسانى كه بعنوان « اهل ردّه » خوانده شده‌اند به همين عنوان بوده كه از اداء زكات ، امتناع مىداشته‌اند . واقعهء فضاحت آميز قتل مالك بن نويره بدست خالد بن وليد نيز تحت همين عنوان رخ داده است ، ليكن در زمان خلافت عثمان عمل جبايت به دستور او از ميان رفت و اداء زكات به اختيار خود مردم واگذار شد .\r\nسيوطى در « الأوائل » ، بنقل صاحب « روضات » ، گفته است : ( اوّل من فوّض إلى النّاس اخراج زكاتهم عثمان بن عفّان »\r\n7 - مسألهء تقسيم خمس است :\r\nآيهء خمس صريح است كه « خمس » ، براى خدا و براى رسول و براى ذو القربى و يتامى و مساكين و ابن سبيل مىباشد پس به نصّ منطوق آيه ، ذو القربى از سهام خمس سهمى دارد و حقّى مىبرد . سنّت نيز ، هم قولى و هم فعلى آن ، سهمى را به ايشان اختصاص داده\r\n","description":"","footnote":"","page_name":" 469 ","page_number":496},
  {"content":"\r\nچه تا پيغمبر ( ص ) زنده بوده خودش سهمى را به خود اختصاص مىداده و سهمى ديگر براى اقرباء بر مىداشته است ليكن در آغاز صحابه آن ادلَّه تاوّل يافته و سهم پيغمبر ( ص ) و ذو القربى اسقاط گرديده است و بتعبير منقول از كشّاف ، و برخى ديگر از تفاسير ، بنى هاشم از حقّ خود ممنوع گشتند .\r\nصاحب « فصول المهمّه » پس از افادهء آن چه خلاصهء آن آورده شد چنين افاده كرده است :\r\n« در اواخر باب « غزوهء خيبر » از صحيح بخارى اين عبارت آورده شده : انّ فاطمة أرسلت إلى ابى بكر تساله ميراثها عن رسول الله ( ص ) ممّا أفاء الله عليه بالمدينة و فدك و ما بقى من خمس خيبر فابى ابو بكر ان يدفع إليها شيئا فوجدت عليه فهجرته فلم تكلَّمه حتّى توفيت و عاشت بعد النّبيّ ستّة اشهر » .\r\n« همين مضمون در جزء دوم از صحيح بخارى در باب گفتهء پيغمبر ( ص ) : لا نورّث ، ما تركناه صدقة » و هم در مواضعى ديگر در دو صحيح موجود مىباشد و هم مسلم در جزء دوم از صحيح خود از قيس بن سعد از يزيد بن هرمز روايت كرده كه اين مضمون را گفته است : « نجدة بن عامر ( حرورى خارجى ) نامه‌اى بابن عباس نوشت و من نزد ابن عباس بودم هنگامى كه نامهء او را قرائت مىكرد و هنگامى كه به او جواب نوشت پس ابن عبّاس در آن هنگام گفت : . . آنگاه بوى نوشت : تو از سهم ذوى القربى كه در قرآن ياد شده پرسيده‌اى كه مراد از ايشان كيست همانا چنان مىدانستيم كه ماييم خويشان پيغمبر ( ص ) و ذو القربى جز ما كسى نيست ليكن قوم ، ما را از آن ممنوع داشتند و اباء كردند . . الحديث » همين حديث را امام احمد در جزء اول از مسند خود ، و ديگر محدّثان ، به طرقى صحيحه نيز آورده‌اند » .\r\nابن ابى الحديد در شرح خود بر « نهج البلاغه » از ابن عباس اين مضمون را روايت كرده است : خمس بر شش سهم بود خدا و رسول را دو سهم و اقارب رسول را\r\n","description":"","footnote":"","page_name":" 470 ","page_number":497},
  {"content":"\r\nيك سهم و سه سهم ديگر به سه طايفه‌اى كه در قرآن مذكور شده . چون پيغمبر ( ص ) درگذشت ابو بكر سه سهم را اسقاط كرد و همهء خمس را بر سه سهم تقسيم نمود .\r\nعمر نيز چنين كرد » .\r\nو همو در همان كتاب روايتى به اين مضمون حكايت كرده است : « انّ ابا بكر منع بنى هاشم الخمس و قال : انّما لكم ان نعطى فقيركم و نزوّج أيمكم و نخدم من لا خادم له منكم و اما الغنيّ منكم فهو بمنزلة ابن سبيل غنيّ لا يعطى شيئا و لا يتيم موسر . . » همانا ابا بكر خمس را از بنى هاشم بازداشت و گفت : بر ما است كه فقير شما را چيز بدهيم و بى شوهران شما را شوهر دهيم و كسانى را از شما كه خادم ندارند خدمتگزار تهيه كنيم ليكن اغنياء از شما به منزلهء ابن سبيل غنى مىباشند به ايشان و به يتيمان ثروتمند چيزى داده نمىشود .\r\nهمين اختلاف كه در « عهد صحابه » رخ داده موجب اين شده كه در عهود لاحقه نيز در اين مسأله اختلاف به همرسيده است : فى المثل امام مالك گفته است : تمام خمس اختيارش با والى و سلطان است : هر كار بخواهد با آن مىكند و در هر مصرف بخواهد آن را مصرف مىنمايد و هيچ كس را حقّ بازپرسى نيست . و امام ابو حنيفه گفته است : خمس بر سه سهم بخش مىگردد : سهمى به ايتام مسلمين و سهمى به مساكين ايشان و سهمى به ابناء سبيل داده مىشود ، خواه ايتام و مساكين و ابناء سبيل از ذو القربى باشند و خواه نباشند .\r\n8 اكتفاء بر چهار تكبير است در نماز جنازه .\r\nبه طورى كه از كتب معتبر خود اهل سنّت و جماعت نيز مستفاد مىشود در زمان پيغمبر ( ص ) نماز ميّت با پنج تكبير برگزار مىشده و در عهد ابو بكر نيز حال بدين منوال بوده است و به تصريح جلال الدين سيوطى در كتاب « تاريخ الخلفاء » و ابن شحنه در كتاب « روضة المناظر » و « عسكرى » در كتاب « الأوائل » و غير ايشان از مؤرخان ، نخستين\r\n","description":"","footnote":"","page_name":" 471 ","page_number":498},
  {"content":"\r\n\r\nكسى كه مردم را بر گفتن چهار تكبير در نماز ميّت وادار و مجتمع ساخته عمر بوده است .\r\nصاحب كتاب « الفصول المهمّه » از جزء چهارم مسند امام احمد بن حنبل نقل كرده كه عبد الأعلى گفته است : « صلَّيت خلف زيد بن ارقم على جنازة فكبّر خمسا فقام اليه ابو عيسى عبد الرحمن بن ابى ليلى فاخذ بيده فقال : نسيت ؟ قال : لا و لكن صلَّيت خلف ابى القاسم خليلى صلَّى الله عليه و آله و سلَّم فكبّر خمسا فلا اتركها ابدا » پشت سر زيد بن ارقم بر جنازه‌اى نماز گزاردم او پنج تكبير گفت . پس ابن ابى ليلى برخاست و دست او را بگرفت و گفت : فراموش كردى ؟ . گفت : نه ليكن من پشت سر پيغمبر ( ص ) نماز خواندم و او پنج تكبير بگفت پس من هر گز آن را ترك نخواهم كرد .\r\nمواردى ديگر نظير اين موارد در عهد صحابه اتفاق افتاده كه استقصاء آنها را مجالى زيادتر بايد و نمونه را همين مذكورات كفايت نمايد .\r\nدر اينجا بايد يادآور شويم كه از نقل اين قسمت ( عمل برأى ) در عهد صحابه ، منظور آن نيست كه صحت يا بطلان اين عمل در اين اوراق تشريح گردد بلكه آن چه اين اوراق متكفل و توضيح آن را متعهد مىباشد اينست كه وقائع مربوط به فقه و تفقّه ، خواه درست بوده و خواه نادرست ، تا حدّى كه به جا و مجال باشد در اينجا چنان كه بوده انعكاس يابد . خلاصه آن كه وقوع و تحقّق ، مورد نظر است نه تحقيق و تصديق و گر نه بايد گفت : عمل برأى چنان كه از پيش هم اشاره شد بحسب معنى دوم آن نه تنها به اعتقاد علماء شيعه مورد انتقاد و اعتراض مىباشد و نه تنها عقل سليم آن را براى كسى كه تابع دين است از حيث تابع بودن ممكن ، يا لا اقل جائز ، نمىشمارد بلكه اكابر از متكلَّمان از اهل سنّت و جماعت ، بلكه از فقيهان ايشان نيز ، آن را ناروا دانسته و مورد انتقادش قرار داده و سخت بر عمل برأى و بر عاملان آن تاخته‌اند .\r\n","description":"","footnote":"","page_name":" 472 ","page_number":499},
  {"content":"\r\nابو عثمان عمرو بن بحر معروف به جاحظ در كتاب « الفتيا » از استاد خود ابراهيم بن سيّار مشهور به نظَّام ، كه شيخ معتزله و بزرگ ايشان بوده است . در اين زمينه قسمتى آورده كه شيخ مفيد در كتاب « المحاسن و العيون » آن را نقل كرده است در اين مورد آن را تلخيص و ترجمه مىكنيم تا معلوم شود كه عاملين برأى حتّى در نظر تابعان و پيروانشان نيز ، از اين لحاظ ، مورد انتقاد و اعتراض واقع شده‌اند اكنون آن خلاصه و ترجمه :\r\n« . . نظَّام گفته كه : از گفته هاى عمر است : « لو كان هذا الدّين بالقياس لكان باطن الخف أولى بالمسح من ظاهره » و اين گفته درست نمىباشد مگر در فرائض و احكام و بر عمر واجب بود كه در تمام احكام به اين گفتهء خود عمل كند ليكن او اين گفتهء خود را نقض كرده و با اين كه به اين صراحت عمل به قياس و رأى را نكوهيده در مواردى طبق آن رفتار نموده است » .\r\nباز نظَّام گفته است : اين رفتار عمر عجيبتر از آن نيست كه با تصريح او به اين عبارت « أجرأكم على الجد أجرأكم على النّار » خودش در موضوع « حدّ » به صد گونه حكم مختلف ، حكم داده است . . محمد بن سيرين گفته است : از عبيدهء سلمانى يكى از مسائل حدّ را پرسيدم پاسخ داد كه : من در موضوع حدّ ، صد حكم از عمر به ياد دارم كه همه با هم اختلاف دارد . نظَّام گفته است : اين كه برخى قائل شده‌اند كه اين احكام مختلف از قبيل اصلاح ميان مردم بوده ، قولى است نادرست چه اصلاح ، غير از حكم و قضاء مىباشد و چگونه اين قول و تاويل قابل توجّه باشد در صورتى كه خود عمر گفته است : « انّي قضيت فى الحدّ قضايا مختلفة كلَّها لم آل فيها عن الحقّ . فان اعش إن شاء الله لأقضينّ فيه بقضاء لا يختلف فيه اثنان بعدى تقضى به المرأة و هى قاعدة على ذيلها » .\r\nاين كلمات را ايّوب سجستانى و ابن عون از محمد بن سيرين نقل كرده‌اند كه او آنها را از عمر نقل كرده و اين اشخاص از كسانى كه عذر براى عمر تراشيده و در صدد تأويل گفتهء او بر آمده‌اند ، به مقام عمر آشناتر مىباشند .\r\n","description":"","footnote":"","page_name":" 473 ","page_number":500},
  {"content":"\r\nو هم عمر گفته است : « ردّوا الجهالات إلى السّنّة » و به جانم سوگند اگر عمر مجهول را بمعروف و اختلاف را به اجماع بر مىگرداند به مقام او مناسبتر بود چه وقت عمر جهالات را به سنّت برگردانده در صورتى كه در موضوع « حدّ » صد گونه حكم داده است ؟ ! و اگر اين عمل ( يعنى اختلاف در احكام و حكم برأى ) به عقيدهء او جائز و موجب اجر مىبود نمىگفت : « أجرأكم على الجدّ أجرأكم على النّار . . » باز نظَّام گفته است : « كار عمر با رأى او يكسان و شبيه نيست چه هنگامى كه شنيد ابىّ بن كعب و عبد الله بن مسعود در موضوع نماز خواندن در يك جامه اختلاف كرده‌اند با حالت خشم بيرون رفت تا به حجرهء عائشه رسيد پس به ديوار آن تكيه داد و گفت :\r\n« اختلف رجلان من اصحاب رسول الله ( ص ) ممّن يؤخذ عنهم ! الا لا اسمع احدا يختلف فى الحكم بعد مقامى هذا ، الَّا فعلت به و صنعت » چنان كه عمر از اختلاف اقوال خود را در احكام فراموش كرده كه بر آن دو مرد صحابى چنين اعتراض مىكند ! ! . . » نظَّام گفته است : ابو بكر نيز بر همين شيوه بوده است چه هنگامى كه او را از آيه شريفهء * ( وَفاكِهَةً وَأَبًّا ) * پرسيده‌اند گفته است : « أيّ سماء تظلَّنى ؟ ام أيّ ارض تقلَّنى ؟ ام اين اذهب ؟ ام كيف اصنع ؟ اذا قلت فى آية من كتاب الله به غير ما اراد الله عزّ و جلّ . امّا الفاكهة فنعرفها و امّا الإبّ فاللَّه اعلم به » و چون اندكى بعد او را از « كلاله » پرسيده‌اند گفته است :\r\n« اقول فيها برأيى فان كان صوابا فمن الله ، عزّ و جلّ ، و ان كان خطأ فمن قبلى . الكلالة ما دون الوالد و الولد » پس اين قول او بر خلاف گفتهء پيش وى مىباشد . آيا چگونه جائز است بر حقوق و اموال مسلمين كسى حكومت كند كه رأى خود را ، با اين كه نمىداند صوابست يا خطا ، نسبت به حقوق و اموال مردم به كار برد ؟ و اگر جواز آن به استناد اجتهاد او باشد بايد در تفسير آيه نيز اجتهاد و رأى خود را به كار مىبرد . كسى كه رأى و عمل\r\n","description":"","footnote":"","page_name":" 474 ","page_number":501},
  {"content":"\r\nبه آن را تا بدان پايه بزرگ مىشمرد و از آن چنان احتراز مىجويد بسيار شگفت است كه برين آسانى آن را به كار مىبرد » .\r\nباز نظَّام گفته است : « من از اين سخن عمر « إنّي لأستحيي من الله ان أخالف أبا بكر » بسيار تعجب دارم چه اگر در نظر وى مخالفت با ابو بكر جائز نبوده چرا در مسألهء « حدّ » صد بار با وى مخالفت كرده و هم در موضوع « اهل ردّه » و هم در بسيارى از موارد ديگر و اگر نه از آن راه بوده كه ابو بكر هيچ گاه بر خطا نمىرفته بلكه بدان جهت بوده كه قول ابو بكر در خصوص اين مسأله ( مسألهء كلاله ) به نظر عمر حقّ و صواب بوده است پس ديگر گفتن عبارت « انّي لأستحيي . . الخ » چه معنى دارد ؟ ! بعلاوه خود ابو بكر در مسألهء « كلاله » بر قول خويش ثابت نمانده و از اين گفته تبرّى جسته است . » باز نظَّام در بارهء ابن مسعود گفته است : « او نيز در دين خدا مناقضه گويى داشته و باطل گفته چنان كه در قضيهء بروع دختر واشق اين جمله را اداء كرده است : « اقول فيها برأيى فإن كان خطأ فمنّى و إن كان صوابا فمن الله ، عزّ و جلّ ، لها صدقة نسائها لا وكس و لا شطط » و اين قضا و حكمى است از راه ظنّ بلكه قضايى است مبنى بر پايهء شبهه و شكّ و هر گاه « شهادت » از روى ظنّ ، حرام باشد پس « حكم » از راه ظنّ هم حرام و گناه آن بزرگتر مىباشد .\r\n« اگر ابن مسعود كه گفته است : « الحلال بين و الحرام بيّن فدع ما يريبك إلى ما لا يريبك » خود را به اين قول خويش كه در مقام رهنمايى و تاديب ديگران گفته تاديب مىكرد در احكام خدا نمىگفت : « اقول فيها برأيى فان اصبت . . » و اين سخنى است فاسد چه يك عمل و يك اجتهاد نمىتواند از خدا باشد ، در صورت موافقت با حقّ ، و از غير خدا باشد ، در صورت بطلان و عدم موافقت با حق ، و در هر دو حال مسأله به يك حال باشد » در اين زمينه نظَّام باز هم سخنانى نسبت بابن مسعود و عثمان و سائر صحابه\r\n","description":"","footnote":"","page_name":" 475 ","page_number":502},
  {"content":"\r\nو حتّى على عليه السّلام آورده كه آن چه تا كنون از او نقل شده نمونه ايست كامل براى پى بردن به نظر او و پيروانش در بارهء عمل برأى ليكن بايد يادآور شد كه آن چه را در بارهء على عليه السّلام آورده بىگمان ، از تعصّب و بىانصافى وى ناشى مىباشد چه على عليه السّلام هر گز عملى را به استناد « رأى » انجام نداده و هيچ گاه در فتوى و حكم خود اظهار ترديد و شك نكرده است .\r\nاز فقهاء عامه نيز كسانى بسيار ، چه در همان قرن اول اسلامى و چه در قرون بعد ، كه در طىّ مجلَّدات بعد به تفصيل خواهد آمد ، نسبت به عمل برأى اظهار بدبينى كرده و آن را سخت نكوهيده‌اند .\r\nاز باب نمونه قسمتى از اين گونه اقوال ذيلا آورده مىشود :\r\nابو نعيم اصفهانى ( متوفى به سال 430 ه . ق ) در كتاب « حليّة الأولياء » در ترجمهء شعبى به اسنادش از او اين جمله را آورده است : « و ما حدثوك عن اصحاب محمّد ( ص ) فخذه و ما قالوا برأيهم فبل عليه ! باز همو به اسنادش از صالح بن مسلم آورده كه مسلم اين مضمون را گفته است :\r\nمسأله‌اى را از شعبى پرسيدم ؟ گفت : عمر بن خطَّاب در آن مسأله چنان و على بن ابى طالب چنين گفته است . گفتم : رأى تو چيست ؟ پاسخ داد : « ما تصنع برأى [ ظ : يى 
  ] بعد قولهما اذا اخبرتك برأى [ ظ : يى 
  ] فبل عليه » ! باز همو ( در جلد دوم از كتاب « حليه » ) به اسناد خود از عاصم احول آورده كه گفته است : نزد ابن سيرين بودم مردى بر او درآمد و از وى چيزى پرسيد . پاسخ داد در اين باره حديثى از حفظ ندارم . ما به او گفتيم : رأى خود ترا بگو . گفت : « اقول فيها برأيى ثمّ ارجع عن ذلك الرّأى ؟ لا و الله ! »\r\n","description":"","footnote":"","page_name":" 476 ","page_number":503},
  {"content":"\r\nباز ابو نعيم در ترجمهء مالك بن انس آورده كه كسى از وى مسأله‌اى پرسيد .\r\nپاسخ داد كه : پيغمبر ( ص ) چنين گفته است : آن شخص گفت : أرأيت ؟ ! ! تو چه رأى دارى ؟\r\nمالك گفت : * ( فَلْيَحْذَرِ الَّذِينَ يُخالِفُونَ عَنْ أَمْرِه أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ ) * در كتاب « مستدرك الوسائل » چنين آمده است : « و قد روى هشام بن عروة عن ابيه قال : كان امر بنى اسرائيل لم يزل معتدلا حتّى نشأ فيهم ابناء سبايا الامم فقالوا فيهم بالرّأي فاضلوهم . و قال ابن عيينه : فما زال امر النّاس مستقيما حتّى نشأ فيهم ربيعة الرّأى بالمدينة و ابو حنيفة بالكوفة و عثمان بالبصرة و افتوا النّاس و فتنوهم فنظرناهم فاذا هم اولاد سبايا الأمم » .\r\n","description":"","footnote":"","page_name":" 477 ","page_number":504},
  {"content":"\r\n4 - پديد آمدن عنوان « فقاهت » و به نام شدن كسانى در عهد صحابه بدين عنوان\r\nدر عهد پيغمبر ( ص ) تمام توجه به قرآن مجيد و تعليم و تعلَّم آن مىبوده و دانشمندان اسلامى در آن عصر كسانى بوده‌اند كه قرآن مجيد را قرائت و اقراء « 1 » مىكرده‌اند .\r\nاز اين رو در آن عهد عنوان « قارى » براى ايشان مناسبتر مىنموده و بدين عنوان معروف مىبوده‌اند . ليكن به حقيقت همان اشخاص به منزلهء فقيهان عهود بعد بايد بشمار آيند و به عبارتى ديگر آن عنوانست كه سير تكامل كرده و در عهد لا حق بعنوان « فقيه » تبديل يافته است .\r\nچنان كه از مواردى بر مىآيد لفظ « فقيه » بمعنى داناى احكام و تكاليف فرعى در عهد صحابه بر اشخاصى چند اطلاق مىشده پس در حقيقت اين عنوان ، كم و بيش از آن عهد مورد استعمال شده و كسانى در همان عهد بدين عنوان ياد گرديده‌اند . . » در عهد صحابه كسانى مشخّص و معيّن بوده‌اند كه مردم براى دانستن احكام فقهى و تكاليف دينى به ايشان مراجعه مىكرده و فتوى و رأى آنان را لازم الاتباع و مسلَّم مىدانسته‌اند .\r\n\r\n","description":"","footnote":"\r\n« 1 » طبرى ، در كتاب تاريخ خود ، در ذيل قصهء عمر بن وهب جمحى ( كه با صفوان اميّه عهد بسته بود كه از مكه به مدينه رود و پيغمبر را بكشد و پسر خود را كه پس از جنگ بدر در دست مسلمين اسير بود رها سازد و چون به مدينه و به مسجد نزد پيغمبر رفت و پيغمبر ( ص ) بطور خبر از غيب باطن امر را آشكار ساخت و از قصد او خبر داد و در نتيجه به اسلام درآمد و از سر صدق شهادتين بر زبان راند ) پيغمبر ( ص ) به اصحاب فرمود : « فقّهوا اخاكم فى دينه و اقراوه و علَّموه القرآن و اطلقوا اسيره »\r\n","page_name":" 478 ","page_number":505},
  {"content":"\r\nيعقوبى در تاريخ خود ، در ذيل شرح خلافت هر يك از سه خليفه ، فقيهان آن زمان را ياد كرده است .\r\nپس در ذيل خلافت ابى بكر ( از ماه ربيع الاول سال 11 تا ماه جمادى الآخره سال 13 ه . ق ) اين مفاد را آورده است : « كسى كه در زمان ابو بكر از او فقه گرفته مىشد على بن ابى طالب عليه السّلام و عمر بن خطَّاب و معاذ بن جبل و ابىّ بن كعب و زيد بن ثابت و عبد الله بن مسعود بوده .\r\nو در ذيل خلافت عمر ( از جمادى الآخره سال 13 تا ذو الحجهء سال 23 ه . ق ) چنين افاده كرده « فقيهانى كه در زمان عمر علم از ايشان گرفته مىشد على بن ابى طالب ( ع ) و عبد الله بن مسعود و ابى بن كعب و معاذ بن جبل و زيد بن ثابت و ابو موسى اشعرى و ابو درداء و ابو سعيد خدرى و عبد الله بن عباس بوده‌اند . » در ذيل خلافت عثمان ( از ذو الحجهء سال 23 تا ذو الحجهء سال 35 ه . ق ) چنين افاده كرده است : « فقيهان زمان او امير المؤمنين على بن ابو طالب و عبد الله بن مسعود و ابى بن كعب و زيد بن ثابت و ابو موسى اشعرى و عبد الله بن عباس و ابو درداء و ابو سعيد خدرى و عبد الله بن عمر و سلمان بن ربيع باهلى بوده‌اند . » ابو اسحاق شيرازى پس از آن كه كتاب « طبقات الفقهاء » خود را بدين مضمون « اين مختصرى است در ذكر فقيهان و انساب و مدت اعمار و زمان وفات و دلائل معلومات و فضائل ايشان و هم ذكر كسانى كه از مكتب علمى آنان بهره برده از اتباع و اصحاب ايشان تا اشخاصى كه قول آنان را در انعقاد اجماع ، اعتبارى هست و به مخالفت ايشان اعتنائى بايد شناخته آيند چه فقيه را جهل به اين امور نشايد و او را از دانستن آنها گزيرى نيست پس نخست به فتواى صحابه ابتدا كردم و پس از آن فتوى تابعان و از آن پس تابعان تابعان را آوردم و پس از همه ، فقيهان امصار و بلاد را ياد كردم » افتتاح كرده چنين افاده داشته است : « بدان كه بيشتر از اصحاب كه مصاحبت و ملازمت با پيغمبر ( ص ) مىداشته\r\n","description":"","footnote":"","page_name":" 479 ","page_number":506},
  {"content":"\r\nفقيه بوده‌اند چه طريق فقه در حقّ صحابه خطاب خدا و خطاب پيغمبر ( ص ) و آن چه از اين دو تعقل مىشده و هم افعال پيغمبر ( ص ) و آن چه از آن به عقل مىرسيده بوده است .\r\n« پس خطاب خدا كه قرآن كريم باشد چون بلغت ايشان نزول يافته و اسباب و شئون نزول بر ايشان معلوم بوده منطوق و مفهوم و منصوص و معقول آن را به خوبى مىدانسته‌اند از اين رو ابو عبيد در كتاب « المجاز » گفته است : « لم ينقل انّ أحدا من الصّحابة رجع فى معرفة شيء من القرآن الكريم إلى رسول الله ( ص ) .\r\n« و خطاب رسول خدا نيز بلغت آنان بوده پس معنى آن را مىدانسته و مبهم و فحوى آن را مىفهميده‌اند .\r\n« و افعال آن حضرت ، از عبادات و معاملات و سياسات ، همه در جلو چشم ايشان انجام مىيافته پس آنها را مشاهده مىكرده و مىفهميده‌اند و چون مكرر مىشده روح منظور و مقصود را بدست مىآورده و باطن مراد و مفاد را مىشكافته‌اند از اين رو پيغمبر ( ص ) گفته است : « أصحابي كالنّجوم بأيّهم اقتديتم اهتديتم » .\r\nهر كسى به اقوالى كه ايشان از پيغمبر ( ص ) نقل كرده‌اند توجه كند و به افعالى كه در عبادات و غير آن از پيغمبر ( ص ) توصيف نموده‌اند تامل نمايد ناگزير به فقه همهء آنان عالم و به فضلشان مقرّ و معترف مىگردد جز اين كه همهء ايشان به فتوى و حكم و سخن در حلال و حرام مشهور نگشته‌اند بلكه گروهى مخصوص از ايشان بفتاوى و احكام و تكلم در حلال و حرام اشتهار يافته‌اند .\r\nآنگاه از خلفاء چهارگانه شروع و نخست مدت خلافت و زمان حيات آنان را بدين گونه كه ابو بكر دو سال و چند ماه خلافت داشته و در سال 13 در سن 63 سالگى وفات يافته و عمر ده سال و چند ماه خلافت داشته و در سن 63 يا 55 سال وفات يافته و عثمان 12 سال مگر چند روز ، خلافت داشته و روز جمعه از ماه ذو الحجه از سال 36 به سن 89 يا 88 سالگى\r\n","description":"","footnote":"","page_name":" 480 ","page_number":507},
  {"content":"\r\nكشته شده و علىّ عليه السّلام چهار سال و نه ماه و چند روز خلافت داشته و در سحر شب جمعه 17 ماه رمضان [ ؟ 
  ] از سال چهلم به سن 58 و به قولى 63 سال به شهادت رسيده است ) نوشته و پس از آن مقام فقهى و فضائلى را كه براى هر يك نقل گرديده ياد كرده و سپس عده و گروهى ديگر از صحابه را نيز نام برده و شمه‌اى از حالات و مقامات ايشان را بطور اختصار آورده كه در اينجا مناسب است تلخيص و نقل شود .\r\nابو اسحاق ، عهد صحابه را به دو بخش تقسيم كرده است بدين قرار :\r\n1 - عهد اكابر صحابه .\r\n2 - عهد احداث ( جوانان ) ايشان .\r\nعهد نخست را از زمان رحلت پيغمبر ( ص ) تا سال پنجاه و هشتم يا پنجاه و هفتم كه عائشه در آن سال وفات يافته امتداد داده و پس از بيان حالات و شرح مقامات خلفاء چهارگانه اشخاص زير را :\r\n[ طبقهء اول از فقهاء صحابه 
  ]\r\n1 - عبد الله بن مسعود .\r\n2 - ابو موسى اشعرى .\r\n3 - ابىّ بن كعب .\r\n4 - معاذ بن جبل .\r\n5 - زيد بن ثابت .\r\n6 - ابو درداء .\r\n7 - عائشه .\r\nنام برده و ، تحت عنوان مستقل و مخصوص به ترجمهء حال و تذكرهء مقام هر يك از ايشان پرداخته است به اين قرار :\r\n1 - ابن مسعود\r\nابو عبد الرّحمن بن مسعود هذلى در سال سى و دوم هجرى به سن شصت و اندى در مدينه وفات يافته است .\r\nبروايت حارثة بن مضرب ، عمر به اهل كوفه نوشته بوده است : « امّا بعد فانّى\r\n","description":"","footnote":"","page_name":" 481 ","page_number":508},
  {"content":"\r\nقد بعثت إليكم عمّارا أميرا و عبد الله قاضيا و وزيرا و انّهما من نجباء اصحاب رسول الله و من شهد بدرا فاسمعوا لهما و اطيعوا فقد آثرتكم بهما على نفسى » .\r\nو بروايت يزيد بن عميره چون معاذ جبل را حال احتضار پيش آمد بوى گفتند :\r\nما را وصيتى كن پاسخ داد : « التمسوا العلم عند اربعة : عند عويمر ، ابى الدّرداء ، و عند سلمان الفارسي و عند عبد الله بن مسعود و عند عبد الله بن سلام » و از على عليه السّلام روايت شده كه در بارهء او گفته است : « علم القرآن و السّنّة » .\r\nشرحبيل گفته است : از ابو موسى سؤال شد كه : مردى در گذشته و دخترى و دختر پسرى و خواهرى از او به جا مانده است . پاسخ داد كه : نيمى از دارايى او به دختر و نيم ديگر به خواهرش بايد داده شود و دختر پسر را هيچ سهمى نمىباشد . آنگاه گفته است :\r\n« اين ابن مسعود فيتابعنى ؟ ! » پس بعبد الله بن مسعود در اين مسأله مراجعه شده او گفته است : « دختر را نيمى از دارايى و دختر پسر را يك ششم ( تا دو سيّم تكميل شود ) مىرسد و باقى مانده ، به خواهر مخصوص است » .\r\nچون اين فتوى به ابو موسى نقل شده گفته است : « لا تسئلونى عن شيء ما دام هذا الحبر فيكم . . » جمعى زياد از ابن مسعود علم فرا گرفته‌اند كه از آن جمله مىباشد علقمه و اسود و شريح و عبيدهء سلمانى و خوات و اعور .\r\n2 - ابو موسى\r\nابو موسى عبد الله بن قيس بن سليمان اشعرى در سال پنجاه و دو و به قولى چهل و دو در كوفه وفات يافته است .\r\nپيغمبر ( ص ) او را به يمن براى تعليم قرآن فرستاد و عمر ولايت بصره به او داد .\r\nمسروق گفته است : « كان العلم فى ستّة من اصحاب رسول الله ( ص ) نصفهم اهل الكوفة ( ؟ ) عمر و على و عبد الله و ابو موسى و ابىّ و زيد بن ثابت . »\r\n","description":"","footnote":"","page_name":" 482 ","page_number":509},
  {"content":"\r\n3 - ابىّ\r\nابو المنذر ابىّ بن كعب بن المنذر بن كعب از طايفهء بنى نجار به قولى در سال بيست و دوم در زمان خلافت عمر در مدينه وفات يافته و عمر در آن روز گفته است : « اليوم مات سيّد المسلمين » و به قولى ديگر در سال سى در زمان خلافت عثمان در مدينه مرده است . عمر را با عباس در موضوع خانه‌اى كه عباس در جنب مسجد مىداشت اختلافى به ميان آمد به محاكمه نزد ابىّ رفتند وى به سود عباس و زيان عمر حكم كرد .\r\nروايت شده است كه ابىّ گفته است : پيغمبر ( ص ) از من پرسيد كدام آيه را در قرآن اعظم مىدانى ؟ گفتم : * ( الله لا إِله إِلَّا هُوَ الْحَيُّ الْقَيُّومُ ) * . پيغمبر ( ص ) دست مبارك به سينه‌ام زد و چنين گفت : « ليهنك العلم فو الَّذى نفسى بيده إنّ لها للسانا و شفتين تقدس الملك عند ساق العرش » .\r\nاز مسروق نقل شده كه اين مضمون را گفته است : « من اصحاب پيغمبر ( ص ) را مساهمه و مقايسه كردم ديدم علم همه به اين شش تن : عمر و علىّ و عبد الله و ابىّ و ابى الدّرداء و زيد بن ثابت منتهى مىگردد » .\r\n4 - معاذ\r\nابو عبد الرحمن معاذ بن جبل بن عمرو بن اوس خزرجى به گفتهء واقدى به سال هفدهم يا هجدهم در سنّ سى و چهار سالگى در نواحى اردن وفات يافته است .\r\nمعاذ از كسانى است كه پيغمبر ( ص ) او را به يمن گسيل داشته و بوى گفته است :\r\n« بم تقضى ؟ » پاسخ داده است : « بكتاب الله » حضرت فرموده است : « فإن لم تجد ؟ » جواب داده است : « بسنّة رسول الله » باز حضرت فرموده است : « فإن لم تجد ؟ » پاسخ داده است : « أجتهد رأيى » پس پيغمبر ( ص ) فرموده است : « الحمد للَّه الَّذى وفّق رسول رسول الله لما يرضاه رسول الله »\r\n","description":"","footnote":"","page_name":" 483 ","page_number":510},
  {"content":"\r\nابو اسحاق در اين زمينه چنين افاده كرده است « و لا يبعث للقضاء الَّا عالما و لانه لما سئل بيّن طرق الاحكام و اجاد و احسن و أخبر انه يجتهد رأيه فاقرّه رسول الله و حمد الله تعالى عليه » .\r\nعمر در يكى از خطبه هاى خود گفته است : « من اراد ان يسأل من الفقه فليأت معاذ بن جبل » از ابو مسلم خولانى اين مضمون روايت شده كه گفته است : « به شهر حمص در آمدم سى و دو تن از اصحاب پيغمبر ( ص ) را ديدم حلقه زده و در ميان ايشان جوانى را مشاهده كردم ، دندانهايش سفيد و برّاق و چشمهايش سرمه كشيده و چون قومرا در چيزى شك و درماندگى پيش مىآمد رو به او مىآوردند و از وى پرسش مىكردند از شخصى پرسيدم :\r\nاين جوان كيست ؟ گفت : معاذ بن جبل مىباشد » .\r\n5 - زيد\r\nابو سعيد ، و به قولى ابو عبد الرحمن ، زيد بن ثابت بن ضحّاك خزرجى هنگام قدوم پيغمبر ( ص ) به مدينه يازده سال داشته و در سال چهل و پنجم در مدينه وفات يافته است .\r\nشعبى اين مضمون را در بارهء او گفته است : « ابن عباس ركاب زيد بن ثابت را گرفت . زيد گفت : آيا ركاب مرا مىگيرى با اين كه تو پسر عمّ پيغمبرى ! ؟ ابن عبّاس جواب داد : « هكذا نصنع بالعلماء » عمر در خطبه‌اى گفته است : « من اراد أن يسأل من الفرائض فليات زيد بن ثابت » .\r\nده تن از فقيهان مدينه : سعيد بن مسيّب و ابو سلمة بن عبد الرحمن و عبيد الله بن عبد الله و عتبة بن مسعود و عروة بن زبير و ابو بكر بن عبد الرحمن و خارجة بن زيد و سليمان بن يسار و ابان بن عثمان و قبيصة بن ذؤيب از زيد بن ثابت فقه را گرفته و شاگرد او بشمارند .\r\n","description":"","footnote":"","page_name":" 484 ","page_number":511},
  {"content":"\r\n6 - ابو درداء\r\nابو درداء عويمر ( و به قولى عويم بن زيد ) و ( به قولى عويمر بن حارث ) در سال سى و يك يا سى و دو در شام وفات يافته است .\r\nمعاذ بن جبل در حال احتضار گفته است : « التمسوا العلم عند ابن امّ عبد ( عبد الله بن مسعود ) و عويمر ، ابى الدّرداء ، و سلمان و عبد الله بن سلام »\r\n7 - عائشه\r\nعائشه دختر ابى بكر در سال پنجاه و هشت و به قولى پنجاه و هفت در مدينه وفات يافته است .\r\nقبيصة بن ذؤيب اين مضمون را گفته است : « عروة بن زبير بيش از ما نزد عائشه براى استفاده مىرفت و عائشه از همهء مردم بحديث و قرآن و سنّت اعلم بود . و من چهار سال پيش از مرگ وى گفتم اگر عائشه بميرد من بر هيچ چيز متأسف نخواهم بود مگر بر اين كه كاش مىبودم و از وى مىپرسيدم » .\r\n[ طبقهء دوم از فقهاء صحابه 
  ]\r\nابو اسحاق ، به ختم ترجمهء عائشه ، عصر اكابر صحابه را بدين عبارت « ثمّ حصل علم هؤلاء فى طبقة أخرى من أحداث الصّحابة رضى الله عنهم » خاتمه داده و از احداث ايشان ترجمهء اشخاص زير را به ترتيب آورده است :\r\n1 - ابن عباس 2 - ابن عمر 3 - ابن زبير 4 - ابن عمرو عاص\r\n1 - ابن عباس\r\nابو العباس عبد الله بن عبّاس بن عبد المطَّلب بن هاشم بن عبد مناف پسر عمّ پيغمبر ( ص ) مىباشد كه در هنگام رحلت پيغمبر ( ص ) سيزده ساله بوده و در سال شصت و هشت به سنّ هفتاد و يك سال در طائف وفات يافته است .\r\n","description":"","footnote":"","page_name":" 485 ","page_number":512},
  {"content":"\r\nپيغمبر ( ص ) در حقّ او بدين عبارت « اللَّهمّ فقّهه فى الدّين و علمه التأويل » دعا كرده است عمر به او گفته است : « إنّك لأصبح فتياننا وجها و أحسنهم خلقا و أفقههم فى كتاب الله » .\r\nاز ابن عباس جمعى زياد ، فقه فرا گرفته‌اند . از آن جمع است عطاء بن ابى رباح و مجاهد و سعيد بن جبير و عكرمه و ميمون بن مهران .\r\nعطاء وقتى حديثى از ابن عباس نقل مىكرده مىگفته است : « حدّثنى البحر » .\r\n2 - ابن عمر\r\nابو عبد الرحمن عبد الله بن عمر بن الخطَّاب در سال هفتاد و چهار يا هفتاد و سه و به قولى هفتاد و دو به سن هشتاد و چهار سال در مكَّه وفات يافته است .\r\nمالك در بارهء ابن عمر اين مضمون را گفته است : « ابن عمر پس از رحلت پيغمبر ( ص ) شصت سال در موسم به مردم ، فتوى مىگفت و از پيشوايان بود » ابو اسحاق همدانى گفته است : نزد ابن ابى ليلى ، در خانه اش ، بوديم كه ابو سلمة بن عبد الرحمن وارد شد و گفت : به عقيدهء شما عمر اعلم بود يا پسرش ؟ حاضران گفتند : عمر . ابو سلمه گفت : عمر در زمانى مىزيست كه او را اقران و نظائر زياد مىبود ليكن پسرش را در زمان خود مانند و نظيرى نبود !\r\n3 - ابن زبير\r\nابو بكر ( به قولى ابو خبيب ) عبد الله بن زبير بن عوّام بن خويلد ، نخستين كسى است كه پس از هجرت مسلمين به مدينه در آنجا به دنيا آمده و اصحاب پيغمبر ( ص ) در هنگام ولادت او تكبير گفته‌اند . در سال هفتاد و سه در مكَّه كشته شد . وقتى عبد الله عمر تكبير اهل شام را براى كشتن او شنيد گفت :\r\nآنان كه بر ولادت او تكبير گفتند از اينان كه بر كشتن وى تكبير مىگويند بهترند .\r\n","description":"","footnote":"","page_name":" 486 ","page_number":513},
  {"content":"\r\n\r\n4 - ابن عمرو عاص\r\nعبد الله بن عمرو بن عاص به سال هفتاد و هفت و به گفتهء قتيبى به سال شصت و پنج به سن هفتاد و دو سال در مصر در گذشته است .\r\nابو سعيد خدرى و ابو هريره دوسى و جابر بن عبد الله انصارى و رافع بن خديج و سلمة بن اكوع و ابو واقد ليثى و عبد الله بن يحيى كه همه از صحابه مىباشند از جمله كسانى هستند كه از عبد الله بن عمرو بن عاص فقه فرا گرفته‌اند .\r\nزياد بن مينا اين مضمون را گفته است : « ابن عباس و ابن عمر و ابو سعيد خدرى و ابو هريره و جابر بن عبد الله انصارى و چند تن ديگر از قبيل ايشان از اصحاب پيغمبر ( ص ) از زمان وفات عثمان تا زمان وفات خود در مدينه براى مردم فتوى مىگفتند و از پيغمبر ( ص ) حديث مىآوردند ليكن در ميان آن همه ، مرجع فتوى ابن عباس بود و ابن عمر و ابو سعيد و ابو هريره و جابر بن عبد الله انصارى » از اين چهار تن از احداث صحابه : عبد الله عباس و عبد الله عمر و عبد الله زبير و عبد الله عمرو عاص ، به مناسبت اين كه نامشان عبد الله بوده ، بعنوان « عبادله » تعبير مىشود و چون ايشان در گذشتند كار فتوى و فقه در كشورهاى اسلامى بدست موالى « 1 » افتاد .\r\nاز جمله كسانى كه فقه از ايشان نقل شده عبد الله مغفل مزنى بوده . حسن بصرى در بارهء او گفته است : « هو أحد النّفر الَّذين بعث إلينا عمر ليفقهوا اهل البصرة » عبد الله يكى از كسانى است كه عمر ايشان را به بصره فرستاده تا به مردم آنجا فقه بياموزند .\r\nو از آن جمله است عمران بن حصين اسلمى خزاعى كه وى را نيز عمر براى تعليم فقه به مردم بصره بدانجا فرستاده است .\r\n\r\n","description":"","footnote":"\r\n« 1 » كسانى كه عرب خالص نبوده و باصطلاح « مولى » و منسوب به شخص يا به قبيله‌اى عربى بوده‌اند .\r\n","page_name":" 487 ","page_number":514},
  {"content":"\r\nابو اسحاق شيرازى پس از نقل اين قسمت چنين افاده كرده است : « در ميان صحابه جز اينان كه به تفصيل نامشان برده و ترجمهء حالشان آورده شد ، « خلقى بسيار » مىباشد كه از ايشان فقه و فتوى نقل گرديده است :\r\nاز مردان مانند طلحة بن عبيد الله و زبير بن عوّام و سعد بن ابى وقّاص و سعيد بن زيد و عبد الرّحمن بن عوف و ابو عبيدهء جرّاح و حذيفة اليمان و حسن و حسين و معاويه و عمرو عاص و خالد وليد و مسعود بن مخرمه و ضحّاك بن قيس و عمّار ياسر و ابو ذر غفارى و ابو نضرهء غفارى و سلمان فارسى و عبادة بن صامت و شدّاد بن اوس و فضالة بن عبيد انصارى و ابو مسعود بدرى و ابو ايّوب انصارى و ابو قتادهء انصارى و ابو طلحهء انصارى و ابو اسيد بن مالك و نعمان بن بشير و براء بن عازب و زيد بن ارقم و ابو حميد اسلمى و ابو بردهء اسلمى و عبد الله بن ابى اوفى اسلمى و واسلة بن اسقع ليثى و ابو امامهء باهلى و عقبة بن عامر جهنى و سمرة بن جندب فزارى و افرادى ديگر مانند ايشان .\r\nو از زنان : فاطمه دختر پيغمبر ( ص ) و حفصه دختر عمر و امّ سلمه و امّ حبيبه و اسماء دختر ابى بكر و امّ الفضل دختر حارث و امّ هانى دختر ابو طالب » اين بود خلاصه آن چه ابو اسحاق در بارهء فقيهان عهد صحابه كه به گفتهء او اين عهد در بين سال نود تا سال صد انقراض يافته ، آورده است .\r\nاشخاصى را كه ابو اسحاق بعنوان فقيه در اين عهد ، به اجمال يا به تفصيل ، ياد كرده شايد ، كم يا بيش ، از اين لحاظ چنان باشند كه او گفته و آورده است يعنى در آن عهد ، تا حدّى ، مأخذ فقه و مرجع فتوى بوده‌اند و از اين باب بر او ايرادى نيست ليكن در همان عهد كسانى ديگر مرجع و مأخذ بوده‌اند كه بايد مراتب فقه و فضل ايشان نيز به تفصيل ياد مىگرديد . از جمله سلمان پارسى مىباشد كه ابو اسحاق در طىّ تعديد « خلقى بسيار » از فقيهان نام او را گنجانده در صورتى كه سلمان به اعتبار فقاهت نيز از كسانى است كه بايد\r\n","description":"","footnote":"","page_name":" 488 ","page_number":515},
  {"content":"\r\nتحت عنوانى مستقل نام برده مىشد و نسبت به فضايل او ترجمهء جداگانه به عمل مىآمد چه بنقل خود ابو اسحاق از معاذ بن جبل لا اقل سلمان در رديف عبد الله مسعود و ابو درداء بوده كه معاذ گفته است : « التمسوا العلم عند اربعة : عند عويمر ، ابى الدّرداء ، و عند سلمان الفارسي و عند عبد الله بن مسعود و عند عبد الله بن سلام » .\r\nفاضل معاصر مصرى فريد وجدى در كتاب « دائرة المعارف » خود نخست اين مضمون را گفته : « پيغمبر ( ص ) چنان مىبود كه براى قوم و امّت خود احكام فقه را از قرآن استخراج و تشريح مىكرد پس گروهى آنها را فرا مىگرفتند و به آنها عمل مىكردند و به عامّه تعليم مىدادند . « چون پيغمبر ( ص ) درگذشت ابو بكر به جاى او نشست به آن چه از پيغمبر ( ص ) در آن باره چيزى شنيده و از آن آگاه بوده‌اند مراجعه مىداشت و چون موردى پديد مىآمد كه از پيغمبر ( ص ) چيزى در آن موضوع بدست نمىآمد رأى خويش را به كار مىبرد خلفاء بعد از ابو بكر نيز همين شيوه را پيش گرفته و بر اين سيره رفتند » .\r\nپس از اين قسمت چنين افاده كرده است : « در همان اثناء مردانى از اهل اسلام بر جمع آورى فقه و ضبط نواحى و اطراف آن همت گماشته و بدان مشغول بودند ، در ميان ايشان ، پس از خلفاء راشدين ، اشخاص زير در فقه ، تفوّق يافته و بدان اشتهار پيدا كرده‌اند : عبد الرّحمن بن عوف و ابىّ بن كعب و عبد الله بن مسعود و معاذ بن جبل و عمّار بن ياسر و حذيفة بن اليمان و زيد بن ثابت و سلمان فارسى او ابو درداء و ابو موسى اشعرى كه همهء ايشان از صحابه‌اند » از امير المؤمنين علىّ عليه السّلام روايت شده كه در بارهء سلمان گفته است : « إنّ سلمان أدرك العلم الاوّل و الآخر » و هم حضرت صادق عليه السّلام در حقّ او گفته است : « سلمان\r\n","description":"","footnote":"","page_name":" 489 ","page_number":516},
  {"content":"\r\nادرك العلم الاوّل و الآخر و هو لا ينزح « 1 » » و نيز از آن حضرت اين روايت است : « انّ سلمان بحر لا ينزف « 2 » » سيّد بحر العلوم در رجال خود چنين افاده كرده : « از فضل بن شاذان حكايت شده كه او مىگفته است : « ما نشأ فى الاسلام رجل من كافّة النّاس افقه من سلمان الفارسي » و همو از كتاب « معالم العلماء » ابن شهرآشوب نقل كرده كه در آنجا اين مفاد آورده شده « پس از جمع قرآن كه به وسيلهء على عليه السّلام انجام يافته نخستين كسى كه در اسلام تصنيف كرده سلمان پارسى بوده است . » دانشمند معاصر مرحوم شيخ عبد الله ممقانى در رجال خود در طىّ ترجمهء سلمان چنين افاده كرده است : « حال او در علوّ شأن و جلالت قدر و بزرگى منزلت و بلندى مرتبت و وفور علم و تقوى و زهد و عقل از آن مشهورتر است كه به تحرير نياز افتد يا به تقرير انضباط يابد چگونه چنين نباشد و حال اين كه قاطبهء اهل اسلام را بر علوّ شأن او اتفاقست . .\r\nبلكه محى الدين به استناد حديث نبوى « سلمان منّا أهل البيت » او را معصوم دانسته . .\r\nاستيفاء آن چه در حقّ سليمان وارد شده به تدوين كتابى مستقل نياز دارد و اگر نه آن بود كه ما متعهد شده و بر خود لازم ساخته‌ايم آن چه را در كتب رجال مىباشد استيفاء كنيم\r\n\r\n","description":"","footnote":"\r\n« 1 » - رجال ممقانى .\r\n« 2 » - فوائد رجاليه سيّد بحر العلوم . ابو نعيم در طى روايتى از على ( ع ) كه به آن حضرت گفته شده است : « حدّثنا عن اصحابك » چنين آورده است : « قال عن أيّ اصحابى ؟ » قالوا :\r\nعن اصحاب محمّد ( ص ) . قال : كلّ اصحاب محمّد ( ص ) اصحابى فعن أيّهم ؟ قالوا : عن الَّذين رأيناك تلطفهم بذكرك و الصّلاة عليهم دون القوم . حدّثنا عن سلمان . قال : من لكم به مثل لقمان الحكيم ؟ ذاك امرؤ منّا و إلينا اهل البيت . ادرك العلم الاول و العلم الآخر و قرء الكتاب الاوّل و الكتاب الآخر . بحر لا ينزف » .\r\n","page_name":" 490 ","page_number":517},
  {"content":"\r\nهمانا ترجمهء سلمان را ، چون مانند خورشيد از توصيف بىنياز مىباشد ، ترك مىكرديم ليكن براى جلب توفيق و بركت و ميمنت و هم به رعايت التزام بعهد ، آن چه در اين موضوع در كتاب رجال مزبور ( رجال كشّى ) مىباشد مسطور مىداريم و بقيه را به آخر جلد ششم و جلد هشتم از كتاب « بحار الأنوار » و بكتاب « نفس الرحمن فى فضائل سلمان » احاله مىدهيم . » كشّى در رجال خود رواياتى زياد در مدح سلمان آورده و همان روايات را ممقانى نيز نقل كرده است .\r\nخطيب بغدادى ( متوفى در 463 ه . ق ) در تاريخ خود ( ذيل ترجمهء زيد بن صوحان ) به اسناد خود آورده است : « كان زيد بن صوحان يقوم اللَّيل و يصوم النّهار و اذا كانت ليلة الجمعة احياها . . فبلغ سلمان ما كان يصنع . فاتاه فقال اين زيد ؟ قالت امرأته : ليس هاهنا . قال : فانّى اقسم عليك لمّا صنعت طعاما و لبست محاسن ثيابك ثمّ بعثت إلى زيد قال : فجاء زيد فقربت الطعام . فقال سلمان : كل يا زييد قال : إنّي صائم . قال : كل يا زييد لا ينقص ( او تنقص ) دينك . انّ شرّ السّير ، الحقحقة « 1 » انّ لعينك عليك حقّا و انّ لزوجتك عليك حقّا . كل يا زييد ! فاكل و ترك ما كان يصنع . » مجلسى ، در جلد ششم بحار ، رواياتى زياد در بارهء فضائل علمى و اخلاقى سلمان آورده كه از آن جمله روايت زير را كه از كتاب « اختصاص » نقل كرده بطور خلاصه در اينجا مىآوريم : ابن نباته از على عليه السّلام پرسيده است كه در بارهء سلمان چه مىگويى ؟\r\nدر پاسخ گفته است : « ما اقول فى رجل خلق من طينتنا و روحه مقرونة بروحنا ؟ ! خصّه الله تبارك و تعالى من العلوم به أوّلها و آخرها و ظاهرها و باطنها و سرّها و علانيتها » آنگاه اين مضمون را فرموده است : نزد پيغمبر ( ص ) رفتم سلمان را جلو آن حضرت نشسته يافتم اعرابى وارد شد و سلمان را از جاى خود دور كرد در آنجا نشست ، پيغمبر ( ص )\r\n\r\n","description":"","footnote":"\r\n« 1 » الحقحقه : المتعب من السّير . و قيل : ان تحمل الدّابّة على ما لا تطيقه . ( عن النّهاية )\r\n","page_name":" 491 ","page_number":518},
  {"content":"\r\nچنان خشمگين شد كه عرق از پيشانيش چكيد و چشمهايش سرخ گرديد پس به اعرابى چنين گفت : « أتنحّي رجلا يحبّه الله تبارك و تعالى فى السّماء و يجبّه رسوله فى الأرض ؟ ! يا أعرابي ! أتنحي رجلا ما حضرنى جبرئيل إلَّا أمرني عن ربّى عزّ و جلّ ان أقرأه السّلام يا أعرابي ! أنّ سلمان منّي . من جفاه فقد جفانى و من آذاه فقد آذانى . .\r\nيا أعرابي ! لا تغلطنّ فى سلمان فانّ الله ، تبارك و تعالى ، قد أمرني أن أطلعه على علم المنايا و البلايا و الأنساب و فصل الخطاب . . » بهر حال سلمان از اكابر دانشمندان صحابه بشمار مىرود كه بسيار به جا بود كه بطور مستقل عنوان و ترجمه مىشد . سلمان از طرف خليفهء دوم بر مدائن ولايت داشته و در همان زمان و در همان جا به سنّى بسيار طولانى ( دويست و پنجاه تا سيصد و پنجاه سال ! گفته شده ) وفات يافته است .\r\nهنگامى كه بر مداين امارت داشته مردى كه چيزى خريده بوده است به سلمان رسيده و گفته است : اى حمّال ! اين بار را با من بردار و به خانه‌ام بياور سلمان بر داشته و به راه افتاده است مردم كه به او مىرسيده‌اند مىگفته‌اند : امير ! آن را بما بده تا بياوريم مىگفته است : به خدا سوگند او را جز حمال ! نبايد بردارد . صاحب بار چون او را شناخته پوزش خواسته و هر چه كرده است كه بار را بگيرد نتوانسته تا سلمان آن را به منزل وى رسانده است ! .\r\nسهل بن حنيف و برادرش عثمان و عمّار ياسر و حذيفة بن يمان و ابو رافع و خالد بن سعيد بن عاص و عبادة بن صامت نيز همه از اكابر صحابه و از فقهاء كبار بشمارند . و از مراجعه به ترجمهء ايشان مقام علمى و درجهء فضلشان به خوبى معلوم مىگردد غالب اينان از طرف پيغمبر ( ص ) ، يا خلفاء ، به ولايت محل يا تصدى عملى برگزيده و مشغول بوده‌اند و اين خود دليلى است كافى براى پى بردن به عظمت علم و علوّ شأن ايشان براى نمونه مختصرى از ترجمهء حال ابو رافع و خالد بن سعيد و عبادة بن صامت كه شايد به اندازهء عمّار ياسر و حذيفة و دو پسر حنيف شهرت نداشته باشند در اينجا آورده مىشود :\r\n","description":"","footnote":"","page_name":" 492 ","page_number":519},
  {"content":"\r\n[ بيوت شيعه 
  ]\r\n1 - ابو رافع\r\nعلامهء بحر العلوم در « فوائد رجاليهء » خود كه آن را از « آل ابو رافع » شروع كرده در ذيل عنوان « آل ابو رافع » چنين افاده كرده است : « از رفيعترين بيوت شيعه و عالى شأنترين و از قديمترين آنها از لحاظ اسلام و ايمان مىباشد « ابو رافع بندهء پيغمبر ( ص ) بوده كه عبّاس بن عبد المطلب او را در مكَّه به پيغمبر ( ص ) بخشيده و هنگامى كه بشارت اسلام آوردن عباس به پيغمبر ( ص ) رسيده پيغمبر ( ص ) او را آزاد ساخته است .\r\n« در اسم ابو رافع اختلاف شده : برخى ابراهيم و برخى اسلم گفته‌اند .\r\nابو رافع از كسانى مىباشد كه در آغاز دعوت پيغمبر ( ص ) در مكَّه اسلام را پذيرفته و در هر دو بيعت : بيعت « عقبه » و بيعت « رضوان » ، حاضر بوده و بيعت كرده .\r\nو هم به دو قبله : « بيت المقدس » و « كعبه » ، نماز گزارده . و به دو هجرت : « حبشه » و « مدينه » مهاجرت كرده و با پيغمبر ( ص ) در جنگها حاضر بوده و امير المؤمنين على عليه السّلام را ملازمت داشته و با آن حضرت به كوفه رفته و با اين كه پير و شكسته شده بوده و هشتاد و پنج سال عمر داشته است در جنگها در ركاب آن حضرت حضور مىيافته و در كوفه بيت المال بدست او بوده است . و پس از شهادت على عليه السّلام به مدينه برگشته و چون هنگام مهاجرت به كوفه و ملازمت على عليه السّلام خانه و زمين خود را فروخته و موقع مراجعت خانه و زمينى نداشته حضرت حسن عليه السّلام نيمى از خانهء على عليه السّلام را به او داده و زمينى در عوالى مدينه ( بالاى شهر ) بوى بخشيده كه همان زمين به فرزندش عبيد الله رسيده و معاويه آن را به صد و هفتاد هزار دينار ! از وى خريده است .\r\n« ابو رافع مردى عالم بوده ، و نجاشى او را از جملهء سلف صالحين كه در تصنيف و تأليف تقدّم داشته‌اند بشمار آورده و گفته است : او را كتابى است كه از امير المؤمنين على عليه السّلام آن را روايت كرده و آن « كتاب السّنن و الأحكام و القضايا » مىباشد .\r\n« ابو رافع را دو پسر است : على و عبيد الله كه هر دو از اصحاب على عليه السّلام و كاتب آن حضرت بوده‌اند . عبيد الله در عداد خواص اصحاب آن حضرت بشمار رفته است .\r\n","description":"","footnote":"","page_name":" 493 ","page_number":520},
  {"content":"\r\n« چنان كه در خلاصه » و « اختصاص » گفته شده عبيد الله را كتابى در قضاياى امير المؤمنين و كتابى ديگر در « من شهد معه » بوده است . على بن ابو رافع هم از خيار شيعه است . او را كتابى در فنون فقه : وضوء و نماز و ديگر ابواب آن ، بوده است . . » نجاشى نيز كتاب خود را از ابو رافع شروع كرده و ترجمهء او را به تفصيل ، كه غالب آن را بحر العلوم نقل كرده ، آورده از جمله در طىّ آن حديث را روايت كرده كه در ذيل آن اين جمله از پيغمبر ( ص ) مىباشد : « أيّها النّاس من احبّ أن ينظر إلى أميني على نفسى و أهلي فهذا ابو رافع امينى على نفسى » و هم نجاشى روايت كرده كه چون با على عليه السّلام به خلافت ، بيعت شد و معاويه در شام به مخالفت برخاست و طلحه و زبير پيمان بشكستند و به بصره گريختند ، ابو رافع گفت : اين گفتهء پيغمبر است كه على به زودى در راه خدا به حق مقاتله خواهد كرد پس خانه و زمينى كه در خيبر داشت بفروخت و با اين كه هفتاد و پنج سال از عمرش گذشته و پير شده بود با على عليه السّلام از مدينه بيرون رفت و گفت : « الحمد للَّه لقد أصبحت لا احد بمنزلتى لقد بايعت البيعتين : بيعة العقبة و بيعة الرضوان . و صلَّيت القبلتين و هاجرت الهجر الثّلاث :\r\nهاجرت مع جعفر إلى ارض الحبشه و هاجرت مع رسول الله إلى المدينة و هذه الهجرة مع على بن ابى طالب إلى الكوفة . . » فاضل ممقانى نيز غالب آن چه را نجاشى و بحر العلوم آورده‌اند آورده بعلاوه در بارهء نام ابو رافع از كتاب « أسد الغابة » نقل كرده كه به قولى نامش ثابت و به قولى ديگر هرمز بوده است .\r\n2 - خالد بن سعيد\r\nدانشمند معاصر مرحوم ممقانى در كتاب « تنقيح المقال » در ترجمهء خالد چنين افاده كرده است : « ابن عبد البرّ و ابن منده و ابو نعيم او را از صحابه شمرده‌اند . سيّمين يا چهارمين يا پنجمين كسى است كه به پيغمبر ( ص ) گرويده و به اسلام در آمده است »\r\n","description":"","footnote":"","page_name":" 494 ","page_number":521},
  {"content":"\r\nآنگاه همهء آن چه را بحر العلوم در « فوائد رجاليّه » خود در ترجمهء خالد آورده ( از نقل خوابى كه باعث تشرّف خالد به اسلام شده و با ابو بكر اسلام آورده و از آزارى كه پدرش به او كرده و از مهاجرت او به حبشه و مراجعتش با جعفر و سائر مهاجران حبشه در هنگامى كه پيغمبر ( ص ) در خيبر بوده و از رفتن ايشان به خيبر و وصول آنان بدانجا پس از فتح خيبر و سهيم ساختن پيغمبر ( ص ) ايشان را در غنائم و ادراك خالد فتح مكَّه و جنگ حنين و طائف و تبوك را ) نقل كرده و قسمتى از كتاب مجالس المؤمنين تأليف قاضى نور الله ( كه بر حسن حال خالد و برادرش ابان بن سعيد بعد از وفات پيغمبر ( ص ) و خيريّت مآل ايشان دلالت دارد ) و هم خطبه‌اى را ، كه در آغاز بيعت جمعى با خليفهء اول ، در مقام مخالفت با او ، در روز جمعه انشاء كرده ، و بحر العلوم نيز عين آن را ذكر نموده ، آورده است .\r\nبهر جهت خالد از قدماء اصحاب بوده و به واسطهء علم و عمل ، از جانب پيغمبر ( ص ) جبايت صدقات را متولَّى گشته و در آن عمل باقى و برقرار بوده تا خبر رحلت پيغمبر ( ص ) بوى رسيده در آن وقت كار جبايت را وا گذاشته و به مدينه باز گشته و ملازمت على عليه السّلام را اختيار كرده و تا از او بيعت گرفته نشده بيعت نكرده است .\r\n3 - عباده\r\nفاضل ممقانى در ترجمهء عبادة ( بر وزن سعادة ) بن صامت چنين افاده كرده است : « عبادة بن صامت را ابن عبد البرّ و ابن منده و ابو نعيم و ابن حجر از اصحاب پيغمبر ( ص ) شمرده شيخ نيز در رجال خود چنين آورده است :\r\n« حضرت رضا عليه السّلام ، بنا بروايت كتاب خصال ، در حقّ عبادة اين مضمون را گفته است :\r\nعباده از اشخاصى است كه بر منهاج پيغمبر ( ص ) رفته و تغيير و تبديلى پيش نياورده است .\r\n","description":"","footnote":"","page_name":" 495 ","page_number":522},
  {"content":"\r\nپيغمبر ( ص ) او را بر جبايت بعضى از صدقات ، متولَّى و عامل قرار داده و او يكى از پنج كس « 1 » مىباشد كه در زمان حيات پيغمبر ( ص ) قرآن را جمعآورى كرده‌اند . عبادة به اهل صفّه قرآن ، تعليم مىكرده و هم او از كسانيست كه چون مسلمين شام را گشودند عمر ايشان را براى تعليم قرآن و آموختن فقه و ياد دادن دين به شام فرستاد : پس او در حمص بدين وظيفه قيام داشت و ابو درداء در دمشق اين مهم را انجام مىداد و معاذ بن جبل در فلسطين به تعليم پرداخت و پس از چندى عباده به فلسطين رفته و به تعليم قرآن و احكام دين مشغول شده است .\r\n« اوزاعى در بارهء عباده گفته : او نخستين كسى است كه در فلسطين منصب قضاء يافته و آن شغل را متصدى بوده است . عباده مردى تنومند و بلند بالا بوده به حدى كه برخى گفته‌اند : درازى هيكل اندام او بده وجب مىرسيده است ! ! عباده در سال سى و چهار هجرى به سن هفتاد و دو سال ( 72 ) در رمله و به قولى در بيت المقدّس وفات يافته است . »\r\n\r\n","description":"","footnote":"\r\n« 1 » - سيوطى در كتاب « الاتقان » در خصوص كسانى كه در عهد پيغمبر ( ص ) به جمع قرآن مجيد پرداخته‌اند چند روايت و قول ، نقل كرده كه هم از لحاظ مجموع عدد و هم از لحاظ اشخاص معدود ميان آن اقوال ، اختلافست : از آن جمله از ابن ابى داود ، به سندى حسن ، از محمد بن كعب قرظى روايت كرده كه گفته است : « جمع القرآن على عهد رسول اللَّه ( ص ) خمسة من الانصار : معاذ بن جبل و عبادة بن صامت و ابىّ بن كعب و ابو درداء و ابو ايّوب الانصارى . » و همو در كتاب « اتمام الدّراية لقرّاء النقاية » پس از اين كه گفته است : « اشتهر بحفظ القرآن و اقرائه من الصحابة : عثمان و على و ابىّ و زيد و ابن مسعود و ابو الدّرداء و معاذ و ابو زيد الانصارى » از قتاده روايت آورده و گفته است : « سالت انس بن مالك من جمع القرآن على عهد رسول اللَّه صلَّى اللَّه عليه و سلم ؟ فقال اربعة كلهم من الانصار :\r\nابىّ بن كعب و معاذ بن جبل و زيد بن ثابت و ابو زيد »\r\n","page_name":" 496 ","page_number":523},
  {"content":"\r\n\r\nخصوصيات عهد صحابه\r\nعهد صحابه ، به جهاتى چند ، از عهود متأخر ، ممتاز و بر آن عهودش مزيت و امتياز است كه ياد كردن برخى از آن وجوه امتياز در اين موضع ، به مورد مىباشد از آن جمله چند جهت زير ياد مىگردد :\r\n1 - تفقّه و استنباط حكم در اين عهد آسان بوده است .\r\n2 - مسائلى كه در اين عهد ، بويژه در اوائل آن ، مورد ابتلاء و در نتيجه محلّ نظر و تفقه و استنباط مىشده بيشتر به امورى از قبيل طلاق و نكاح و ميراث و غنيمت ، كه جنبهء مادى مىداشته ، مربوط مىبوده و مسائلى از قبيل قسم عبادات ، بطور ندرت مطرح يا مورد اختلاف مىگرديده است .\r\n3 - شخصى كه در موارد اختلاف نظر ، رأى وى نسبت به حكمى فقهى فرعى قاطع و نظر و حكمش مورد قبول و رجوع به او در مسائل اختلافى متداول و معمول باشد در آن عهد ، وجود مىداشته است .\r\n4 - به كار بردن رأى و هم عمل به استشاره كه نخست به منزلهء قياس ، بلكه اعم از آن ، و دوم به منزلهء اجماع در دوره هاى بعد بشمار مىآيد بلكه حتى عمل بصريح قياس در آن عهد پديد آمده است .\r\nبه تعبيرى ديگر چنان كه در مقام استنباط و براى تفقّه ، استناد بكتاب و سنّت ( كه دو اصل اوّلى و مورد اتفاق عموم مذاهب اسلام مىباشد ) در آن عهد ، متداول و رايج گشته استناد به اجماع و رأى و قياس نيز ، كه در دوره هاى بعد ميان مذاهب اهل سنّت و جماعت معتبر شناخته شده در همان عهد ، كم و بيش ، معمول گرديده است .\r\n5 - تأليف كتاب در اين عهد آغاز شده است .\r\n","description":"","footnote":"","page_name":" 497 ","page_number":524},
  {"content":"\r\n6 - در اين عهد ، تفقّه و استنباط به صورت صناعى در نيامده و فنّى خاص نشده بوده است كه شغل شاغل استنباط كنندگان يا عنوان شخصيت و اعتبار آنان باشد تا در صدد بحث و جدل و تظاهر و تبرّز بر آيند بلكه بيشتر به كارهاى زندگانى خود مىپرداخته و در هنگام ابتلاء به فرع و موضوعى در همان هنگام به فحص از دلائل و خوض در تشخيص مدارك و تحقيق آنها مىپرداخته‌اند .\r\n7 - در عهد صحابه در مورد ظهور اشتباه و خطاء منصفانه بدان اعتراف مىشده است .\r\n8 - مادهء لغت « اجتهاد » در اين عهد بر معنى و مفهومى نزديك بمعنى مصطلح آن كه در دوره هاى بعد اصطلاح بر آن استقرار گرفته اطلاق شده است .\r\n9 - اشخاصى از افتاء ، ممنوع شده و هم افتاء به اشخاصى خاص ، محدود و مخصوص گرديده است .\r\n10 - خوارج و فقه مخصوص به ايشان در اين عهد آغاز يافته است .\r\nاين چند جهت ، از جمله جهاتى است كه عهد صحابه را از عهود ديگر ممتاز ساخته و بى مورد نيست كه در پيرامن هر يك از آنها ، با رعايت اختصار ، توضيحاتى به عمل آيد و همين توضيحات براى بحث از « عهد صحابه » ، كه خاتمهء جلد اول از اين تأليف است ، خاتمه قرار يابد .\r\n","description":"","footnote":"","page_name":" 498 ","page_number":525},
  {"content":"\r\n1 - آسان بودن تفقّه در عهد صحابه\r\nهر كس اندك اطلاعى از تاريخ اسلام و از فقه داشته باشد ترديدى نخواهد داشت كه در عهد صحابه كار استنباط و تفقّه نسبت به عهود لا حقه بسيار آسانتر بوده است . پس نويسندهء تحوّلات فقه ، از اين كه بر اين مطلب به استدلال پردازد بى نياز مىباشد ليكن براى اين كه اين مطلب از آن چه هست واضحتر گردد به عوامل و عللى كه در كار سهولت تفقّه و استنباط در آن عهد دخالت داشته اشاره به عمل مىآيد .\r\nعلل و عواملى كه در تسهيل امر تفقّه در « عهد صحابه » تاثير داشته بسيار است از آن جمله چند امر در اينجا ياد مىگردد :\r\nالف - كسانى كه در آن عهد از اهل فتوى بشمار مىرفته و به استنباط و افتاء مىپرداخته اشخاصى بوده‌اند كه به سعادت ادراك محضر شريف پيغمبر ( ص ) فائز شده و بر اثر ادراك اين سعادت و در نتيجه فوز به استفاده و تربيت يافتن مستقيم از آن حضرت استعدادى كاملتر و قويتر در طريق استنباط احكام براى آنان پيدا شده و از اين رو نه تفقّه بر ايشان ، همين بس ، آسانتر بوده بلكه شايد صحيحتر و به واقع نزديكتر هم بوده است .\r\nب - فتوى دهندگان آن عهد ، بر آيات قرآن مجيد و اسباب و شئون نزول آنها و هم بر سنن و صحّت و سقم و علل و وجوه منظور از صدور آنها ، و بالجمله بر همه يا بيشتر مناسبات و حدود مدارك حكم ، بطور كامل اطلاع مىداشته‌اند .\r\nج - شكوك و ترديدهايى كه در عهود بعد ، بر اثر بعد عهد ، به ميان آمده و حدوث فنون و علومى را از قبيل فنّ « رجال » و « درايه » و « اصول فقه » ايجاب و فرا گرفتن\r\n","description":"","footnote":"","page_name":" 499 ","page_number":526},
  {"content":"\r\nآنها را بر متصديان افتاء ، واجب كرده در آن عهد از اصل جا نداشته يا راه نيافته يا دست كم بسيار ناچيز و كم بوده است .\r\nد - فروع و مسائلى كه مورد ابتلاء و مراجعه مىشده و به كار بردن تفقّه و استنباط در آنها ضرورت مىيافته محدود و انگشت شمار بوده است .\r\nه - همان فروع و مسائل محدود براى نخستين بار مورد نظر واقع مىگرديده و آرائى متعدد و انظارى مختلف در آن باره وجود و سابقه نمىداشته تا از توجّه به آنها فكر استنباط كننده مشوب گردد و براى جرح و تعديل آن آراء و انظار و تحقيق و تنقيح رأيى از آن ميان ، يا ابتكار نظرى تازه بنيان ، به تفحص و تفتيش گرايد و به ترديد و تشويش گرفتار آيد .\r\nو - فقه به صورت صناعت در نيامده و فنّى خاصّ نشده بوده است تا مسائل و فروعى كه شايد جنبهء نظرى محض داشته و هر گز به مقام عمل در نيامده و صرف احتمال و قوهء خيال آنها را اختراع كرده بس از جنبهء علمى ، موضوع سؤال و جواب و مورد قيل و قال و گفتگو و جدال و نقض و ابرام و استنباط و استدلال واقع گردد و متفقّه از صرف عمر در مطالعه و مراجعه و مدارسه و مباحثه در پيرامن آنها ناگزير شود .\r\n","description":"","footnote":"","page_name":" 500 ","page_number":527},
  {"content":"\r\n\r\n\r\n2 - مسائل مورد ابتلاء در عهد صحابه\r\nچنان كه گفته شد در « عهد صحابه » بيشتر مسائلى مطرح نظر و مورد استنباط و تفقّه واقع مىشده كه به محضر خليفه مىرسيده و در آنجا مطرح مىگرديده است و اين گونه مسائل بيشتر در زمينهء امورى اجتماعى و اكثر در موارد منازعات و مشاجرات به ميان مىآمده كه براى حلّ اختلاف و تشاجر ناگزير آن را به محضر خليفه ( كه مجمع قرّاء و فقهاء صحابه مىبوده ) مىبرده‌اند و در آنجا بسا كه آن مسأله مورد نظر و اختلاف رأى واقع مىگرديده است ليكن در مسائل انفرادى ، مانند قسم عبادات فقه ، هر كسى مىخواسته عملى كند به دانستهء خويش عمل مىكرده و اگر خود نمىدانسته بيكى از صحابه كه به او نزديكتر بوده يا بعلم او زيادتر اعتماد و اعتقاد مىداشته رجوع مىكرده و گفتهء او را به كار مىبسته است .\r\nدر آن عهد كم اتفاق مىافتاده كه به قصد امتحان يا بر وجه فضل فروشى و خودنمايى يا براى وقت گذرانى و رفع بىكارى يا از راه توليد مباحثه در ميان جمعى و نظارهء مناظرات بىجا و مباحثات بى پا بلكه براى مراء و جدال نامشروع ( و بسا حدوث نزاع ميان ايشان ) كسى مسأله‌اى طرح كند بلكه بيشتر براى رفع حاجت و فهم وظيفه و تكليف ، طرح مسائل و بحث در پيرامن دلائل انجام مىيافته است .\r\nاز طرفى ديگر كسانى كه خود نسبت به وظايف دينى و احكام فقهى نادان مىبوده‌اند اغلب صحابه را مورد اعتماد دينى و علمى مىدانسته و چون حكمى را از ايشان مىشنيده آن را بى تزلزل و ترديد مىپذيرفته و به كار مىبسته و از پى كار خود مىرفته و ديگر از اين و از آن\r\n","description":"","footnote":"","page_name":" 501 ","page_number":528},
  {"content":"\r\nنمىپرسيده‌اند تا اختلافى پديد آيد يا اگر اختلافى در ميان و نهان بوده هويدا و عيان گردد .\r\nدر مسائل اجتماعى و مواردى كه جنبهء مادى در كار بوده به طورى كه اشارت شد كار به مشاجره و مراجعه مىكشيده و در مجمع بزرگان صحابه مطرح مىشده و در اين هنگام بسا كه ميان اهل نظر و فتوى اختلاف « 1 » رخ مىداده و در اين گونه موارد بوده كه تفقّه و استنباط را طرزى شبيه و متناسب با آن چه در دوره هاى بعد بوقوع پيوسته پيش مىآمده است اينك چند قضيه از اين قبيل مسائل كه در آن عهد واقع گرديده براى نمونه آورده مىشود :\r\n\r\n","description":"","footnote":"\r\n« 1 » - اين اختلافات ، در دوره هاى بعد جمع آورى شده و از آنها كتابهايى فراهم آمده و شايد چنان كه ابو الوفاء افغانى مصحح كتاب « اختلاف ابى حنيفة و ابن ابى ليلى » تأليف قاضى ابو يوسف در مقدمهء آن كتاب آورده كتاب « اختلاف الصحابة » تأليف ابى حنيفه نخستين كتابى باشد كه در اين زمينه نوشته شده است . مصحح كتاب ياد شده پس از اين كه گفته است : « فان اختلاف الامة فى الفروع رحمة للامة و قد اختلف الصحابة ، رضى اللَّه عنهم ، و من بعدهم من الفقهاء فيها » اين مضمون را آورده است « ابن عبد البرّ در كتاب « جامع بيان العلم » و خطيب در كتاب « الفقيه و المتفقّه » بسيارى از آثارى را كه در اين زمينه ورود يافته ياد كرده‌اند . حتى علماء قديم و حديث در كتاب خود اختلاف ائمه را مىآورده‌اند تا خواص ، به خرق اجماع و عوام ، به حرج گرفتار نگردند و همانا قديمترين كتابى كه در « اختلاف » تصنيف شده كتاب « اختلاف الصحابة » تاليف ابى حنيفه مىباشد و از آن پس شاگردش ابو يوسف كتاب « اختلاف ابى حنيفه و ابن ابى ليلى » را نوشته بعد از او محمد بن شجاع كتاب « اختلاف يعقوب و زفر » را تأليف كرده از آن پس طحاوى كتاب « اختلاف الفقهاء عامة » را نوشته و هم ابن جرير كتابى به نام « اختلاف الفقهاء » تأليف كرده است » ظاهرا مراد مصحح مزبور از كتاب اخير همان باشد كه ياقوت حموى در چند موضع از ترجمهء ابو جعفر محمد بن جرير طبرى در كتاب « معجم الادباء » آن را بعنوان « اختلاف علماء الامصار فى احكام شرائع الاسلام » ياد كرده است .\r\n","page_name":" 502 ","page_number":529},
  {"content":"\r\n1 - قضيهء مخالفت عمر با ابو بكر در مسألهء مقاتله با كسانى كه از دادن زكات سرپيچى كرده بودند\r\nو استدلال ابو بكر بر عمر و اقناع او به شرحى كه از اين پيش از كتاب « طبقات الفقهاء » تأليف ابو اسحاق شيرازى آورده شد .\r\n2 - مسألهء « ميراث اخوه »\r\nكه ابو بكر رأى و عملش اين بوده كه ايشان با وجود جدّ ( چون به منزلهء پدر مىباشد « 1 » و اخوه را با پدر ارثى نيست ) ارث نمىبرند و عمر را رأى و عمل بر خلاف اين مىبود .\r\n\r\n","description":"","footnote":"\r\n« 1 » خود اين مسئله كه آيا جد بمنزلهء پدر يا به منزلهء اخوه مىباشد نيز ميان صحابه اختلاف واقع شده است ابوبكر جصاص ( احمد بن على رازى حنفى متوفى بسال 270 ه‍ . ق ) در جزو اول از كتاب « احكام القرآن » خود در باب ميراث جد پس از اينكه ابن عباس احتجاج به آيه « واتبعت ملة آبائى ابراهيم واسحاق ويعقوب » را كه مفاد گفتهء حضرت يوسف مىباشد ؛ نقل كرده و گفته است : « احتجاج ابن عباس در توريث جد دون اخوه و نازل ساختن جد را بمنزلهء پدر ، در هنگام نبودن پدر ، از لحاظ ميراث ، اقتضاء دارد كه به ظاهر آيهء « و ورثه ابواه فلأمه الثلث » در استحقاق جد دو ثلث را چنان كه پدر ، اگر بود ، اين استحقاق را مىداشت نه اخوه احتجاج شود و گفته شود حكم پدر و حكم جد در موقعى كه پدر نباشد از لحاظ ميراث يك حكم مىباشد » اين مضمون را آورده است :\r\n« و همين مذهب ، مذهب ابوبكر صديق و گروهى از صحابه مىباشد . عثمان گفته است : كه ابوبكر حكم كرده كه جد ، پدر است . ابو حنيفه اين مذهب را پيروى كرده ليكن ابو يوسف و محمد و مالك و شافعى مذهب زيد بن ثابت را دربارهء جد كه گفته است : « جد بمنزلهء اخوه مىباشد تا نصيبش در مقايسه از ثلث كم نيايد ليكن اگر بحسب قسمت سهمش از ثلث كمتر گردد بايد ثلث تمام به او داده شود » متابعت كرده و ابن ابى ليلى دربارهء ميراث جد از مذهب على ( ع ) كه گفته است : « جد بمنزلهء يكى از « اخوه » مىباشد تا در مقاسمه بهره‌اش از سدس كمتر نباشد و اگر در مقاسمه به او كمتر افتد بايد ثلث كامل به او اعطا شود » نموده است . و ما اختلاف صحابه را در اين مسئله و احتجاج هر فرقه را در شرح مختصر طحاوى ذكر كرديم . »\r\nفقيه احمد بن محمد بن عبد ربّه اندلسى ( متوفى بسال 328 قمرى ) در كتاب عقد الفريد ( جزء پنجم ) در قصهء شعبى پس از نقل اينكه چون او را بعد از خروج بر حجاج گرفته و نزد او برده‌اند و او بحليه‌اى در گفتار خود را از كيفر حجاج نجات داده اين مضمون را آورده است : « بعد از آن حجاج در فريضه‌اى به من احتياج پيدا كرد و نزد من فرستاد و پرسيد كه چه مىگويى در اين فريضه كه مادرى و خواهرى و جدى براى مرده باشند ؟ گفتم در اين مسئله پنج تن از اصحاب محمد ( ص ) باختلاف گفته‌اند : عبد الله بن مسعود و على و عثمان و زيد و ابن عباس گفت : ابن عباس را چه عقيده بوده است ؟ گفتم : او جد را به حكم پدر قرار داده و براى خواهر حقى نگفته و بمادر ثلث داده است . گفت : ابن مسعود چه گفته ؟ گفتم : او در اين مسئله مخرجرا شش قرار داده پس بجد سه سهم و بمادر دو سهم و به خواهر يك سهم داده است . گفت : زيد چه گفته ؟ گفتم او سهام را نه قرار داده بمادر سه سهم و بجد سه سهم و به خواهر دو سهم داده ، پس جد را بمنزلهء برادر قرار داده است . گفت : عثمان چه گفته ؟ گفتم : آن را بسه سهم تقسيم كرده است . گفت : ابو تراب ( على ( ع ) ) چه گفته ؟ گفتم : بشش سهم قسمت كرده : به خواهر سه سهم و بمادر دو سهم و بجد يك سهم داده است . گفت : قاضى را دستور ده تا آنچه عثمان گفته به كار بندد . . . »\r\n","page_name":" 503 ","page_number":530},
  {"content":"\r\n3 - مسألهء جدّه\r\nكه ميان ابو بكر و عمر مورد اختلاف بوده و هر يك از ايشان در دورهء خلافت خود موافق رأى و نظر خويش عمل كرده و هر كدام را در ميان صحابه كسانى همرأى و همعقيده بوده‌اند .\r\nاز كتاب « الموطأ » مالك مضمون اين روايت حكايت شده « جدّه‌اى نزد ابى بكر رفت و ميراث خود را از وى مسألت كرد . ابو بكر گفت ترا در كتاب خدا چيزى مقرّر نشده و در سنّت پيغمبر ( ص ) هم براى تو چيزى نمىدانيم . برگرد تا از مردم بپرسم . پس مسأله را طرح و از صحابه سؤال كرد . مغيرة بن شعبه گفت من در حضرت پيغمبر ( ص ) بودم كه به جدّه‌اى يك ششم به ميراث داد . ابو بكر پرسيد آيا\r\n","description":"","footnote":"","page_name":" 504 ","page_number":531},
  {"content":"\r\nكسى ديگر در آن قضيه حضور داشت ؟ گفت محمد بن مسلمه « 1 » پس ابو بكر آن حكم را به انفاذ رساند و جده را يك سدس به ميراث داد آنگاه جده‌اى ديگر به نزد عمر رفت و ميراث خواست . عمر گفت : در كتاب خدا براى تو چيزى معين نگرديده و حكمى كه شده براى تو نبوده و من بر فرائض چيزى نمىافزايم ليكن دادن يك ششم ، دستور و حكم مىباشد پس اگر با هم جمع شويد و هر دو باشيد همان يك ششم ميان شما تقسيم مىگردد و اگر يك جدّه بيشتر نباشد آن سدس ، حقّ او و به تنهاى او مخصوص مىباشد .\r\n4 - مسألهء خروج زن مطلَّقه از عدّهء خود .\r\nزيد بن ثابت گفته است : همان وقت كه زن مطلَّقه در حيض سيم داخل گردد زمان عدّه اش انقضاء مىيابد ليكن ابن مسعود و عمر و برخى ديگر از صحابه گفته‌اند : انقضاء عدّه و خروج از آن هنگامى حاصل مىگردد كه از حيض سيم پاك و از غسل آن فارغ شود « 2 » .\r\n5 - مسألهء تقسيم غنائم\r\n. ابو بكر را در اين موضوع رأى اين بوده كه همه بايد مساوى هم ، سهم ببرند و هيچ كس را در غنائم بر كسى ترجيح و زيادت نمىرسد و تا بوده است بر همين طريق عمل مىكرده است و در پاسخ كسانى كه بر او اعتراض مىداشته و مىخواسته‌اند به كسانى بعنوان فضل و سابقه سهمى بيشتر داده شود مىگفته است : من براى صاحبان فضل و سابقه بس همين مزيّت را مىدانم كه نزد خدا مزد و پاداش خواهند داشت ليكن در مال و معاش برترى و رجحانى براى ايشان نمىدانم پس چنان كه پيغمبر ( ص ) از اين لحاظ ميان مسلمين تفاوتى نمىگذاشته و همه را به يك اندازه سهم مىداده من نيز چنان مىكنم و پيروى از آن بزرگوار را بر تفضيل و ترجيح بعضى بر بعضى ديگر مقدّم مىشمارم .\r\n\r\n","description":"","footnote":"\r\n« 1 » در اين قضيه به سنت عملى استناد شده و براى اثبات آن استشهاد به عمل آمده است .\r\n« 2 » - مشترك بودن لفظ « قرء » ميان دو معنى : « طهر » و « حيض » اين اختلاف را موجب است چه مستند حكم ، آيه شريفه * ( وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ\r\nمىباشد .\r\n","page_name":" 505 ","page_number":532},
  {"content":"\r\nعمر در اين موضوع بر خلاف ابو بكر عقيده داشته و عمل مىكرده و مىگفته است :\r\nمن كسى را كه در ركاب پيغمبر ( ص ) مقاتله مىكرده با كسى كه شمشير بر روى مسلمين كشيده و با پيغمبر ( ص ) به مقاتله پرداخته مساوى قرار نمىدهم پس بحسب اين اجتهاد و استحسان و به استناد اين استنباط ، « مفاضله » را اختيار و به ترجيح و تفاضل رفتار مىكرده و برخى از مسلمين را بيشتر از برخى ديگر سهم مىداده است .\r\nعلى عليه السّلام نيز عقيده و عملش طبق عمل پيغمبر ( ص ) بوده و « مساوات » را درست مىدانسته و به مساوات رفتار مىنموده است . همين عمل يكى از عوامل و علل بوده كه برخى از صحابه با على عليه السّلام مخالفت و نقض بيعت و حتى مقاتله كرده‌اند ! ! چه در زمان عمر به ايشان سهمى بيشتر داده مىشده ، در زمان عثمان هم كه از اصل در بذل و انفاق بيت المال و ارضاء خاطر مخالف و مؤالف حسابى در كار نبوده پس وقتى على عليه السّلام از ترجيح و تفضيل بى دليل و از بذل و انفاق بىوجه ، جلو گرفته و جمعى را از حدّ اغتصابى و حقّ اقتضابى محروم داشته ايشان از او تكدّر يافته و از اطرافش پراكنده شده و با او به ستيزه در آمده‌اند .\r\nابن شهرآشوب در « مناقب » از ابو الهيثم تيهانى و عبد الله بن ابى رافع روايتى بدين مضمون آورده است : « طلحه و زبير نزد على عليه السّلام رفتند و گفتند : عمر با ما نه بدين گونه رفتار مىكرد بلكه او بما سهمى افزونتر مىداد . على عليه السّلام گفت : پيغمبر ( ص ) به شما چه اندازه مىداد ؟ خاموش ماندند . گفت : آيا نه چنان بود كه پيغمبر ( ص ) مسلمين را مساوى سهم مىداد ؟ گفتند چرا ؟ گفت : آيا به عقيدهء شما سنّت پيغمبر ( ص ) به متابعت و پيروى اولى مىباشد يا شيوهء عمر ؟ گفتند : سنّت پيغمبر ( ص ) ليكن ما را سابقهء اسلام و سابقهء جهاد در راه آن و هم فضيلت خويشاوندى با پيغمبر ( ص ) است . گفت : سابقهء شما بيشتر است با سابقهء من ؟ گفتند : تو بر ما پيشى . گفت : قرابت شما به پيغمبر ( ص ) بيشتر است يا از من ؟\r\n","description":"","footnote":"","page_name":" 506 ","page_number":533},
  {"content":"\r\nگفتند : قرابت تو . گفت : رنج و كوشش و جهاد شما در راه اسلام بزرگتر و زيادتر است يا فداكارى و مجاهدهء من ؟ گفتند : جانبازى و مجاهدهء تو . پس على عليه السّلام با دست خود به مزدورى كه داشت و آنجا ايستاده بود اشاره كرد و گفت : « فو الله ما انا و أجيرى هذا إلَّا بمنزلة واحدة » به خدا سوگند من و اين مزدورم در اين موضوع فرقى نداريم و به يك منزلت مىباشيم .\r\nباز همو در همان كتاب نقل كرده كه على عليه السّلام عمر را گفته : سه چيز است كه اگر آنها را بخاطر بسپرى و به كار بندى ترا به غير آنها نيازى نمىباشد و اگر آنها را رعايت نكنى و به كار نبندى از ما سواى آنها سودى به تو عائد نمىگردد ، پرسيد : آن سه امر ، كدام است ؟\r\nگفت : « اقامة الحدود على القريب و البعيد و الحكم بكتاب الله فى الرّضا و السّخط و القسم بالعدل بين الاحمر و الاسود » حدود الهى را نسبت به خويش و بيگانه و دور و نزديك به پا داشتن ، بكتاب خدا در همه حال : خرسندى و خشم ، حكم كردن ميان همهء افراد : سرخ و سياه به عدالت رفتار كردن . پس عمر گفت : « لعمري لقد أوجرت و ابلغت » مطلب را كوتاه و رسا ، رساندى .\r\n6 - مسألهء اراضى مفتوح العنوة\r\nقدامة بن جعفر در كتاب « خراج » بنقل ابن ابى الحديد اين مضمون را آورده است :\r\n« فقيهان در بارهء زمينى كه به غلبه و زور گرفته شده باشد ( ارض مفتوح العنوة ) اختلاف كرده‌اند : برخى گفته‌اند بايد بر پنج سهم تقسيم گردد و چهار سهم از آنها در ميان كسانى كه فتح بدست آنها شده تقسيم شود . برخى گفته‌اند اختيار در اين كار با امام است اگر خواهد با آن معاملهء غنيمت مىكند پس خمس آن را مىگيرد و چهار خمس ديگر را تقسيم مىنمايد ، چنان كه پيغمبر ( ص ) در بارهء زمين خيبر چنان كرده : و اگر خواهد با آن معاملهء « فيء » مىكند پس خمس نمىگيرد و قسمت نمىكند بلكه بر همهء\r\n","description":"","footnote":"","page_name":" 507 ","page_number":534},
  {"content":"\r\nاهل اسلام ، موقوف و به همهء ايشان متعلق و مربوط مىماند ، چنان كه عمر در بارهء « ارض سواد » ( كوفه و نواحى آن ) و « ارض مصر » و جز اين دو از ديگر زمينهايى كه در زمان او فتح شده همين كار انجام داده است .\r\n« از هر يك از اين دو وجه مىتوان پيروى كرد چه پيغمبر ( ص ) خيبر را غنيمت قرار داده و تقسيم كرده است :\r\n« زبير بن عوّام در بارهء مصر و بلاد شام چنين رأى داشته و به عمر گفته است .\r\nمالك بن انس همين مذهب را اختيار و از آن متابعت كرده است ليكن عمر سواد و سائر آن گونه اراضى را « فيء » دانسته و آنها را بر عامّهء اهل اسلام تا روز رستاخيز ، موقوف ساخته و اين رأى علىّ بن ابى طالب و معاذ بن جبل بوده كه عمر را گفته‌اند و او به كار بسته است . سفيان سعيد همين مذهب را اختيار و پيروى كرده و اين رأى كسى است كه اختيار اين گونه اراضى را با امام مىداند تا اگر بخواهد آن را غنيمت قرار دهد و اگر نه با آن معاملهء « فيء » كند كه در هر سال بعموم مسلمين راجع باشد . . »\r\n7 - مسألهء حدّ خمر\r\nابو بكر شارب خمر را چهل تازيانه بيشتر نمىزده عمر نيز تا مدّتى به همين حدّ اقتصار مىكرده و از آن پس به اشارهء علىّ عليه السّلام هشتاد تازيانه براى حدّ شرب خمر مقرّر داشته و كار اين حدّ بر همين قرار ، استوار مانده است .\r\nراجع به حرمت خمر و كيفيّت صدور اين حكم آن چه با اين قسمت متناسب مىنمود در بحث « دورهء صدور » ياد گرديده در اينجا مناسب است در بارهء « حدّ شرب خمر » تا حدّى كه اين مسأله روشن گردد بحث و فحص به عمل آيد .\r\nپس بايد دانست كه آن چه از كتب سيره و كتب حديث عامّه و خاصّه استفاده مىگردد و مىتوان گفت قريب به اتفاق عامّهء مذاهب اسلامى مىباشد اين است كه : « حدّ شرب خمر »\r\n","description":"","footnote":"","page_name":" 508 ","page_number":535},
  {"content":"\r\nبه اين كيفيّت و عددى كه بعد از رحلت پيغمبر ( ص ) معمول گشته تشريع نگرديده بوده و اين عدد و اين كيفيّت از زمان خليفهء دوم مقرّر و معيّن گرديده است .\r\nدر حقيقت نسبت به اين موضوع ، دو مطلب زير مورد ادعاء مىباشد :\r\n1 - اين كه در زمان پيغمبر ( ص ) « حدّ شرب خمر » بر عددى خاصّ مقرّر نشده بوده است .\r\n2 - تعيين عددى مخصوص در اين موضوع در عهد صحابه و تقدير خصوص عدد هشتاد در اواخر زمان خليفهء دوم بوده است .\r\nدر اينجا هر يك از دو مطلب فوق ، تحت عنوان خود مطرح و بطور اختصار بر هر يك از آنها استدلال مىشود :\r\n1 - چگونگى حدّ شرب خمر در زمان پيغمبر ( ص )\r\nاز رواياتى كه در كتب شيعه و سنّى آورده شده چنان برمىآيد كه براى « شرب خمر » در زمان پيغمبر ( ص ) حدّى معدود و محدود مقرّر نشده است .\r\nبراى روشن شدن اين مطلب نخست چند روايت از طريق اهل سنّت و پس از آن رواياتى از طريق اهل بيت طهارت در اينجا آورده مىشود :\r\n1 - روايات عامّه\r\nمحمّد بن اسماعيل بخارى ، در باب « ما جاء فى ضرب الخمر » ، از كتاب صحيح خود ، به اسنادش از انس ، چنين روايت كرده است :\r\n« انّ النّبيّ ( ص ) ضرب فى الخمر بالجريد و النّعال و جلَّد ابو بكر اربعين » همانا پيغمبر ( ص ) در شرب خمر به زدن چوب و نعلين تأديب كرده ابو بكر چهل تازيانه مىزده است .\r\n2 - باز همو در همان كتاب ، به اسنادش از عقبة بن الحارث چنين روايت كرده است :\r\n« جيء بالنّعمان ، او بابن النّعمان ، شاربا . فامر النّبيّ ( ص ) من كان بالبيت ان يضربوه قال : فضربوه . فكنت أنا فى من ضربه بالنّعال » .\r\n","description":"","footnote":"","page_name":" 509 ","page_number":536},
  {"content":"\r\n3 - باز هم بخارى در صحيح خود به اسنادش از ابو هريره چنين روايت كرده است :\r\n« أتى النّبيّ ( ص ) برجل قد شرب . قال : اضربوه . قال : ابو هريره : فمنّا الضّارب بيده و الضّارب بنعله و الضّارب بثوبه . . » 4 - و همو به اسنادش از سائب بن يزيد روايت كرده كه گفته است : « كنّا نأتي بالشّارب على عهد رسول الله و إمرة ابى بكر و صدرا من خلافة عمر فنقوم اليه بأيدينا و نعالنا و ارديتنا حتّى كان آخر إمرة عمر فجلَّد اربعين حتّى اذا عتوا و فسقوا جلد ثمانين » ابن حجر عسقلانى در كتاب « فتح البارى بشرح صحيح البخارى » در ذيل خبر چهارم ( خبر اخير ) قضيهء مكاتبهء خاليد وليد را با عمر مبنى بر افراط مردم در شرب خمر آورده و در دنبالهء آن گفته است : « بر اثر آن نوشته ، حدّ « شرب خمر » بر هشتاد تازيانه قرار گرفت » پس از آن گفته است : « چون خالد وليد در اواسط خلافت عمر وفات يافته پس اين عدد ( هشتاد ) براى « حدّ شرب خمر » در همان اواسط خلافت وى مقرّر گرديده است و اين كه سائب گفته كه در آخر خلافت عمر « حدّ خمر » بر اين عدد استقرار يافته صحيح نمىباشد « 1 » .\r\n\r\n","description":"","footnote":"\r\n« 1 » طبرى در ذيل حوادث سال 21 چنين آورده : « و قال الواقدي فى هذه السنة ، يعنى سنة 21 مات خالد بن وليد بحمص و اوصى إلى عمر بن الخطاب » باز چنين آورده است « قال و فيها غزا عبد اللَّه و عبد الرحمن ابنا عمر و ابو سروعه فقدموا مصر فشرب عبد الرحمن و ابو سروعه الخمر و كان من أمرهما ما كان » و همو در آغاز بيان حوادث سال 18 چنين آورده است : « قالوا : و كتب ابو عبيدة إلى عمر : ان نفرا من المسلمين اصابوا الشراب : منهم ضرار و ابو جندل فسالناهم فتاوّلوا و قالوا : خيّرنا فاخترنا قال : « فهل أنتم منتهون ؟ » و لم يعزم علينا . فكتب اليه عمر : فذلك بيننا و بينهم « فهل أنتم منتهون » يعنى فانتهوا و جمع الناس فاجتمعوا على ان يضربوا فيها ثمانين جلدة و يضمنوا الفسق و من تأول عليها به مثل هذا فان ابى قتل . فكتب عمر إلى ابى عبيدة : ان ادعهم فان زعموا انها حلال فاقتلهم و ان زعموا انهما حرام فاجلدهم ثمانين » فبعث إليهم فسالهم على رؤس الناس فقالوا : حرام فجلدهم ثمانين » . از اين قسمت كه طبرى نقل كرده معلوم مىشود در سال 18 كه سال 5 خلافت عمر بوده هشتاد تازيانه براى حد خمر مسلم بوده و در آن سال بر آن عمل شده است ( ادعاء تغيير يعنى اجتهاد و تاويل شاربان خمر و هم اتفاق و اجتماع عمر و مردم مدينه بر كشتن تاويل كنندگان هم در اين قضيه قابل دقت و توجه است ) . باز طبرى به اسناد خود از نافع در همين قضيه اين مضمون را آورده است : « چون نامهء ابو عبيده در بارهء ضرار و ابو جندل به عمر رسيد عمر بوى نوشت كه مردم را جمع كند و نزد همه ، از ايشان از حرمت و حليت خمر بپرسد پس اگر گفتند : حرام است بر ايشان هشتاد تازيانه بزند و توبه دهد و اگر گفتند : حلالست گردن ايشان را بزند . پس ابو عبيده مردم را فراهم ساخت و جلو ايشان از آنان پرسيد پاسخ دادند : بلكه حرامست پس بر ايشان هشتاد تازيانه زد پس آن دو از شرم خانه نشين شدند و ابو جندل به حال جنون دچار گرديد »\r\n","page_name":" 510 ","page_number":537},
  {"content":"\r\n5 - ابن حجر عسقلانى در « فتح البارى » از كتاب « خلافيّات » بيهقى اين روايت را آورده است : « أتى النّبيّ برجل شرب الخمر فضربه بجريدتين نحوا من اربعين ثمّ صنع ابو بكر مثل ذلك فلمّا كان عمر استشار النّاس فقال له عبد الرحمن بن عوف : اخف الحدود ثمانون . ففعله عمر » و اين روايت را همام از قتاده به اين عبارت آورده است . . فامر قريبا من عشرين رجلا فجلده كلّ جلدتين بالجريد و النّعال » 6 - باز همو در همان كتاب از طحاوى نقل كرده كه گفته است : « جاءت الأخبار متواترة عن عليّ انّ النّبي لم يسنّ فى الخمر شيئا . » 7 - در صحيح مسلم و صحيح ابن ماجه ، بنا بنقل ابن حجر از عمير بن سعيد چنين روايت شده است : « سمعت عليّا يقول . من أقمنا عليه حدا فمات فلا دية له الَّا من ضربنا فى الخمر فانّه شيء صنعناه » .\r\n","description":"","footnote":"","page_name":" 511 ","page_number":538},
  {"content":"\r\n8 - بخارى در صحيح خود از عمير بن سعيد نخعى روايتى به اين عبارت آورده است :\r\n« قال : علىّ ما كنت لاقيم حدّا على احد فيموت فاجد فى نفسى الَّا صاحب الخمر فانّه لو مات و ديته و ذلك انّ رسول الله لم يسنّه » .\r\n2 - روايات خاصّه\r\n1 - محمد بن يعقوب كلينى در كتاب كافى ، به اسنادش 2 - از ابو بصير روايت كرده كه گفته است : از حضرت صادق عليه السّلام پرسيدم « كيف كان يجلد رسول الله ؟ » حضرت پاسخ داد :\r\n« كان يضرب بالنّعال و يزيد كلَّما أتى بالشّارب ثمّ لم يزل النّاس يزيدون حتّى وقف على ثمانين . اشار بذلك علىّ عليه السّلام على عمر فرضى بها » 2 - همو در همان كتاب ، به اسنادش از حلبى ، همين روايت را با اندك اختلافى در عبارت آورده است .\r\n3 - باز همو در همان كتاب ، به اسنادش از زرارة بن اعين ، روايت كرده كه گفته است : از حضرت باقر عليه السّلام شنيدم كه مىگفت : « اقيم عبيد الله بن عمر و قد شرب الخمر فامر به عمر ، ان يضرب فلم يتقدّم عليه احد يضربه حتّى قام على عليه السّلام بنسعة « 1 » مثنيّة فضربه بها اربعين » عبيد الله پسر عمر را كه شراب آشاميده بود براى اجراء حدّ به پا داشته بودند عمر دستور داد كه او را حدّ بزنند كسى بر اين كار اقدام نكرد تا اين كه على عليه السّلام به پا خاست و نوارى دو لا شده بر گرفت و چهل بار بر او بزد .\r\n4 - محدّث نورى در كتاب « مستدرك الوسائل » از تفسير عيّاشى از عبد الله بن سنان از حضرت صادق عليه السّلام چنين روايت كرده است : « أتى عمر بن الخطَّاب بقدامة بن مظعون قد شرب الخمر و قامت عليه البيّنة . فسأل عليّا عليه السلام فأمره أن يجلده ، ثمانين جلدة . . »\r\n\r\n","description":"","footnote":"\r\n« 1 » نسعة بر وزن ( تسعه ) بمعنى نوار و تنك ستور مىباشد .\r\n","page_name":" 512 ","page_number":539},
  {"content":"\r\n5 - همو در همان كتاب از ابو الربيع روايت كرده كه گفته است : از حضرت صادق عليه السّلام چگونگى عمل پيغمبر را ( ص ) در موضوع « حدّ شرب خمر » پرسيدم آن حضرت چنين گفت : « كان يضرب بالنّعال و يزيد و ينقص و كان النّاس بعد ذلك يزيدون و ينقصون ليس بحدّ محدود حتّى وقف عليّ بن ابى طالب على ثمانين جلدة حيث ضرب قدامة بن مظعون « 1 » . . »\r\n2 - زمان استقرار عدد خاصّ در حدّ شرب خمر\r\nاين مطلب از برخى از روايات كه در بارهء مطلب نخست آورده شد تا حدى دانسته مىشود بعلاوه رواياتى ديگر نيز در اين زمينه از طرق عامّه و خاصّه وارد شده كه از آن جمله است روايت ابن حجر عسقلانى ( در فتح البارى ) از ابن شهاب به اين عبارت « فرض ابو بكر فى الخمر اربعين سوطا و فرض عمر ثمانين » .\r\nابن ابى الحديد در شرح خود بر نهج البلاغه چنين افاده كرده است : « مؤرخان گفته‌اند : عمر نخستين كسى است كه قيام به جماعت را در ماه رمضان تشريع كرده ( تراويح ) .\r\nو همو نخستين كسى است كه در « حدّ شرب خمر » هشتاد تازيانه به كار بسته و خانهء رويشد ثقفى را كه مرد نبّاذ ( نبيذ ساز يا نبيذ خوار ) بوده سوزانده است »\r\n\r\n","description":"","footnote":"\r\n« 1 » در خاتمهء اين قسمت به جا است از لحاظ تاريخ فقهى مربوط به حكم طهارت و نجاست « خمر » اين مطلب نيز ياد گردد . طبرى در ذيل حوادث سال 17 چنين آورده است : « قالوا و بلغ عمر ان خالدا دخل الحمام فتدلَّك بعد النّورة بثخين عصفر معجون بخمر فكتب اليه بلغنى انك تدلَّكت بخمر و ان اللَّه قد حرّم ظاهر الخمر و باطنه كما حرّم ظاهر الاثم و باطنه و قد حرّم مسّ الخمر الا ان تغسل كما حرّم شربها فلا تمسّوها اجسادكم فانها نجس و ان فعلتم فلا تعودوا . فكتب اليه خالد : انّا قتلناها فعادت غسولا غير خمر » فكتب اليه عمر : انّي اظنّ آل المغيرة قد ابتلوا بالجفاء فلا أماتكم اللَّه عليه » جواب خالد و باز جواب عمر در اين قضيه بايد مورد تأمل و دقت قرار گيرد .\r\n","page_name":" 513 ","page_number":540},
  {"content":"\r\nدانشمند معاصر سيّد شرف الدين عاملى در كتاب « الفصول المهمّة » از تاريخ الخلفاء سيوطى نقل كرده كه او از عسكرى نقل نموده كه او در بارهء عمر گفته است « 1 » : « هو اوّل من سمى به امير المؤمنين و اوّل من كتب التّاريخ من الهجرة و اوّل من اتّخذ بيت المال و اوّل من سنّ قيام شهر رمضان ( بالتراويح ) و اوّل من عسّ بالليل و اوّل من عاقب على الهجاء و اوّل من ضرب فى الخمر ثمانين و اوّل من حرّم المتعة » بطور خلاصه بايد گفت بيشتر روايات و اخبار و اقوال در اين زمينه بر اين محور مىچرخد كه در دور صدور احكام براى شرب خمر ، حدّى محدود ، مقرر نشده و اين كار در عهد صحابه ( بدين گونه كه در زمان ابو بكر چهل تازيانه و در زمان عمر بر حسب مؤامره و مشاوره هشتاد تازيانه معين گرديده ) انجام يافته و در فرجام ، زدن هشتاد تازيانه بر شارب خمر بعنوان « حدّ » مقرّر گرديده است .\r\nپرسش و پاسخ\r\nدر اينجا ممكن است سؤالى به ميان آيد بدين خلاصه : چطور مىتوان تصور كرد كه حكمى در زمان شارع مقدّس صدور نيافته باشد و بزرگان مسلمين آن را در دوره هاى بعد حكم دانسته و به كار بسته باشند ؟\r\nبراى پاسخ اين سؤال به نظر نويسندهء اين اوراق يكى از دو راه كه در زير ياد مىگردد بايد اختيار گردد :\r\nراه اول\r\nگفته شود حدّ شارب خمر براى ردع و منع او مىباشد و ردّ و منع اشخاص به اعتبار اوقات و اوضاع و احوال و سائر شئون و جهات ممكن است ، با حفظ اصل حدّ ، از لحاظ عدد تفاوت پيدا كند پس اگر اين فرض ، درست باشد مسألهء « حدّ شرب » نظير « تعزير » خواهد بود كه اختيار كيفيت اجراء و عدد آن به اعتبار رعايت اوضاع و احوال شخصى و ظروف و مقتضيات اجتماعى به نظر امام و والى امر ، موكول و رأى و اجتهاد او در اين باره نافذ مىباشد .\r\n\r\n","description":"","footnote":"\r\n« 1 » اين قسمت در پاورقى صفحهء 467 بنقل از خود تاريخ الخلفاء آورده شده است .\r\n","page_name":" 514 ","page_number":541},
  {"content":"\r\nبه تعبيرى ديگر بنا به اين فرض ، اصل حدّ به وحى و الهام از جانب خدا تشريع گشته ليكن عددى خاص براى آن معين نشده و اختيار اين كار به پيغمبر ( ص ) و جانشينان او واگذار شده است . از اين رو عمل پيغمبر ( ص ) در اين باره باختلاف نقل شده و اين كه در رواياتى تصريح بعدم تشريع شده عدم تشريع عدد از آن منظور بوده است نه اصل « حدّ » .\r\nدر عهد صحابه چون على عليه السّلام ، كه بطور اطلاق از همهء اصحاب ، اعلم و افضل بوده ، عدد هشتاد را گفته و خليفهء دوم پذيرفته و اجراء كرده در دوره هاى بعد ، پيروى و متابعت از آن لازم شده است .\r\nابن حجر عسقلانى از مازرى اين مضمون را نقل كرده است : « اگر صحابه مىدانستند كه پيغمبر ( ص ) براى شرب خمر ، حدّى خاص قرار داده بىگمان در اين موضوع از رأى و اجتهاد نمىرفتند ( چه در مسائل ديگر كه حكم آن معين و معلوم بوده به اجتهاد استناد نكرده و رأى را به كار نبرده‌اند ) پس شايد صحابه مىدانسته‌اند كه پيغمبر ( ص ) در اين موضوع ، به اجتهاد و رأى خود عمل كرده نه اين كه وحى و امرى در ميان باشد » .\r\nاين مطلب منقول از مازرى شايد به همان نظر معقول و صحيحى كه ما احتمال داديم اشاره باشد و گر نه درست به نظر نمىرسد كه پيغمبر ( ص ) در امور تشريعى بدون استناد به وحى دستورى فرمايد يا كارى به انجام رساند . « 1 »\r\n\r\n","description":"","footnote":"\r\n« 1 » براى تاييد آن احتمال و نظر جملهء « و كلّ سنّة » كه از على عليه السلام نقل شده قابل توجه است . ابن ابى الحديد از كتاب « الاغانى » تاليف ابو الفرج اصفهانى در قضيهء وليد بن عقبة ابن ابى معيط ( برادر مادرى عثمان ) كه مردى احمق و فاسق بوده و در هنگامى كه از جانب عثمان امارت كوفه را داشته شراب مىآشاميده و مسلمين به عثمان شكايت برده و به فسق و شرب او شهادت داده‌اند چنين آورده است : « انّ الشهادة لمّا تمّت قال عثمان بعلي عليه السلام : دونك ابن عمّك فاقم عليه الحدّ فامر علىّ ، عبد اللَّه بن جعفر و قال :\r\nقم فاجلده . فقام فجلده و عليّ عليه السلام يعدّه حتّى بلغ اربعين . فقال له علىّ : أمسك حسبك جلد رسول اللَّه ( ص ) اربعين و جلد ابو بكر اربعين فكمّلها عمر ثمانين و كلّ سنّة » .\r\n","page_name":" 515 ","page_number":542},
  {"content":"\r\nيادآورى\r\nناگفته نماناد كه اهل سنّت ، رأى و اجتهاد را نسبت به پيغمبر ( ص ) تجويز مىكنند ليكن در مذهب شيعه رأى و اجتهاد را ( بمعنى حقيقى كلمه ) نسبت به پيغمبر ( ص ) جائز نمىدانند .\r\nآرى علماء شيعه مىگويند : تصرّف پيغمبر ( ص ) ، قولى باشد يا فعلى ، بر يكى از سه وجه زير است :\r\n1 - بر وجه تبليغ كه از آن به « فتوى » تعبير شده .\r\n2 - بر وجه امامت .\r\n3 - بر وجه قضاء و حكومت .\r\nشهيد اول در كتاب « القواعد و الفوائد » اين موضوع را تحت عنوان « فائده » تحقيق كرده كه شهيد دوم نيز عين آن را با اندك زيادتى در كتاب « تمهيد القواعد » آورده است در اينجا آن قسمت تلخيص و ترجمه مىشود « 1 » :\r\n« تصرف پيغمبر ( ص ) [ فعلى باشد يا قولى 
  ] يك بار بطريق تبليغ است و آن فتوى مىباشد و بارى بطريق امامت است مانند جهاد و تصرف در بيت المال و بار ديگر بطريق قضاء است مانند فصل خصومت ميان متداعيين از راه بيّنه يا سوگند يا اقرار .\r\nو هر تصرفى در عبادت از باب تبليغ مىباشد .\r\n« گاهى نسبت به موردى ترديد پيش مىآيد كه آيا از قبيل تبليغ است يا از قبيل قضاء ، از آن جمله سه مورد زير در اينجا ياد مىگردد :\r\n« 1 - گفتهء پيغمبر ( ص ) : « من أحيا أرضا ميتة فهى له » پس به قولى اين حديث بر وجه تبليغ و افتاء مىباشد و از اين رو ، بحسب اين قول ، هر كسى مىتواند زمينى را\r\n\r\n","description":"","footnote":"\r\n« 1 » مواردى كه در « تمهيد القواعد » براى زيادت توضيح ، بر عبارت « القواعد و الفوائد » عبارتى افزوده شده در ترجمه ميان اين علامت [ 
  ] قرار داده مىشود .\r\n","page_name":" 516 ","page_number":543},
  {"content":"\r\nاحياء كند ، باذن امام باشد يا بدون اذن امام ، و به قولى ديگر اين حديث بر وجه تصرف به امامت است پس احياء زمين موات بى اذن امام جائز نيست . قول اول را برخى از اصحاب و قول دوّم را اكثر آنان ، اختيار كرده‌اند .\r\n« 2 - گفتهء پيغمبر ( ص ) به هند دختر عتبه ، « خذى لك و لولدك ما يكفيك بالمعروف » اين دستور را پيغمبر ( ص ) به هند هنگامى كه از ابو سفيان شوهر خود شكايت كرده و گفته است : « إنّ ابا سفيان رجل شحيح لا يعطينى و ولدى ما يكفينى » فرموده است . پس برخى گفته‌اند : اين دستور از قبيل افتاء و تبليغ است بنا بر اين تقاصّ از مال كسى كه بدهكارى خود را نپردازد جائز است ، خواه باذن حاكم و خواه بى اذن او ، و برخى ديگر گفته‌اند : از قبيل قضاء و حكومت است پس گرفتن از مال كسى كه بدهكار باشد و به اداء و انفاق تن در ندهد بى حكم حاكم و قضاء قاضى جائز نمىباشد . افتاء و تبليغ چون نسبت به سائر اقسام تصرف ، اغلب است و حمل بر اغلب ، اولى پس حمل اين مورد بر افتاء ارجع و اولى مىباشد .\r\n« 3 - گفتهء پيغمبر ( ص ) : « من قتل قتيلا فله سلبه » كه ابن جنيد و برخى اين گفته را بر سبيل فتوى و تبليغ مىدانند پس اعم است از اين كه باذن امام باشد يا بى اذن او و بقول برخى ديگر بر سبيل تصرف به امامت است پس بر اذن امام ، موقوف مىباشد و اين قول ، اقوى است چه اوّلا اين قضيه در يكى از جنگها بوده پس به همان مورد اختصاص دارد و ثانيا اصل در موضوع غنائم اينست كه به همهء غانمين متعلَّق باشد * ( ( وَاعْلَمُوا أَنَّما غَنِمْتُمْ . . ) ) * و خروج سلب از اين حكم ، بر خلاف ظاهر آيه است و ثالثا موجب اين مىشود كه تمام توجّه مجاهدان به كشتن صاحبان سلب باشد و اين خود موجب اختلال نظام جهاد مىگردد . بعلاوه قصد قربت و اخلاص در عمل كه در كار جهاد منظور و معتبر است از ميان مىرود .\r\n","description":"","footnote":"","page_name":" 517 ","page_number":544},
  {"content":"\r\nراه دوم\r\nاين كه گفته شود هر چند در زمان پيغمبر ( ص ) « حدّ شرب خمر » بطرق و انحايى مختلف و متفاوت اجراء گرديده ليكن آخرين بار به همان عدد هشتاد اين حدّ واقع شده و على عليه السّلام اين سنّت عملى را دريافته و همين عدد را حكم الهى دانسته و در عهد صحابه به ايشان يادآورى كرده است .\r\nگر چه به لحاظ رواياتى كه از اين پيش نقل شد اين راه تا حدى روشن نيست ، چه در برخى از آنها بعدم تشريع عدد هشتاد در عصر پيغمبر ( ص ) تصريح شده ليكن چند روايت موجود است كه از ملاحظهء آنها اين نظر تأييد مىگردد آن روايات عبارت است از :\r\n1 - انّ فى كتاب علىّ عليه السّلام يضرب شارب الخمر ثمانين و شارب النّبيذ ثمانين « 1 » » .\r\n2 - « انّ رسول الله ضرب فى الخمر ثمانين « 2 » » .\r\n3 - « و امّا الثّمانون فشارب الخمر يجلد ، بعد تحريمه ، ثمانون « 3 » [ ؟ 
  ] » .\r\nخلاصه آن كه اگر تصديق شود كه حكم حد شرب از لحاظ عدد در دور صدور مقدر و مقرر نشده بايد گفت به نظر شارع مقدس عددى خاص براى آن معتبر نبوده و تقدير عدد و تعيين تازيانه به نظر والى و امام واگذار شده چون در عهد صحابه بر عدد خاص ، اتفاق و اجماع به همرسيده ناگزير در ادوار لا حقه همان را پيروى كرده و به موقع عمل گذاشته‌اند .\r\n\r\n","description":"","footnote":"\r\n« 1 » محمد بن يعقوب كلينى در كتاب كافى به اسنادش از يزيد بن معاويه كه او گفته است : اين حديث را از حضرت صادق ( ع ) شنيده است .\r\n« 2 » - شيخ حرّ عاملى در كتاب « وسائل الشيعه » از كتاب « خصال » شيخ صدوق به اسنادش از محمد حنفيه كه او از پدرش على عليه السلام روايت كرده كه اين خبر را گفته است .\r\n« 3 » - محدّث نورى در كتاب « مستدرك الوسائل » از كتاب « الاختصاص » تأليف شيخ مفيد از عبد اللَّه بن سلام كه او گفته : پيغمبر ( ص ) چنين فرموده است . پس بموجب اين روايت نبوى ، سنّت قولى براى اين حكم وجود داد و بموجب روايت علوى ( روايت دوم ) سنّت عملى ثابت مىباشد .\r\n","page_name":" 518 ","page_number":545},
  {"content":"\r\n\r\n3 - در موارد اختلاف ، شخصى بوده كه بر عظمت علمى او اتفاق داشته اند\r\nچنان كه دانسته و نمونه هايى آورده شد در « عهد صحابه » اختلافاتى نسبت به احكام دينى و مسائل فقهى به ميان مىآمده و گاهى چنان بوده كه مدتى اين اختلاف از جنبهء علمى ، باقى مىمانده ليكن ، از نظر عمل ، در مسائلى كه خليفه مورد سؤال و مراجعه بوده و لازم مىافتاده كه حكم آن بطور سريع و قطعى صدور يابد تا اگر نزاعى در ميان بوده بر طرف و اگر نه وظيفه و تكليف شخصى روشن و معين گردد روا نبوده و نمىشده است كه اختلاف بر جا بماند بس ناگزير بايد قولى انتخاب و رأى و نظرى اختيار شود در اين گونه مواقع كسى كه قولش قطع و حكمش فصل بوده على عليه السّلام مىباشد .\r\nعامّه و خاصّه به طرقى مختلف ، موارد متعدد را كه صحابه ، و بويژه خلفاء در آن موارد على عليه السّلام را مرجع قرار داده و به او مراجعه مىكرده و آن چه آن حضرت مىگفته مىپذيرفته و به كار مىبرده‌اند در كتب خود آورده‌اند . و اين شگفت نيست چه هيچ كس را در فزونى علم و فضل على عليه السّلام ترديدى نبوده ، بر همه روشن بوده كه على تنها كسى است كه از كودكى در دامان تعليم و تربيت پيغمبر ( ص ) بالش و پرورش يافته و فضل و دانش اندوخته ، همه كس مىدانسته كه قرابت و قرب او به پيغمبر ( ص ) از همه پيش و بر همه بيش بوده ، دشمن و دوست اعتراف داشته‌اند كه از نخستين آن نزول وحى و تنزيل و اوّلين مرحلهء حكم و تشريع تا واپسين دمى كه پيغمبر ( ص ) در اين جهان مىزيسته\r\n","description":"","footnote":"","page_name":" 519 ","page_number":546},
  {"content":"\r\nعلى عليه السّلام با پيغمبر ( ص ) همراه و همدم مىبوده و بر هر حكم و دستور كه از آن حضرت صدور مىيافته مطَّلع و واقف مىگشته و ظاهر و باطن و مستور و منظور و منطوق و مفهوم آن را بهتر و صحيحتر از ديگران ادراك مىكرده است .\r\nدر كتبى متعدد از جمله كتاب « مستدرك الوسائل » از كتاب « الغيبه » تأليف محمد بن ابراهيم نعمانى بطرق متعدد از سليم بن قيس هلالى و از غير او روايتى مفصل آورده شده بدين مفاد « سليم گفت : على ( ع ) را گفتم : از سلمان و مقداد و ابو ذر چيزهايى از تفسير قرآن و احاديث پيغمبر ( ص ) شنيدم كه پس از آن از تو نيز همانها را شنيدم ليكن در ميان مردم از تفسير و حديث چيزهايى مخالف آنها ديدم كه به گمان ايشان اينها دروغ است آيا چنان پندارى كه مردم از روى عمد چيزهايى دروغ به پيغمبر ( ص ) نسبت مىدهند و قرآن را به نظر و رأى خود تفسير مىكنند على ( ع ) گفت : پرسيدى اكنون پاسخ را به فهم : همانا در دست مردم حقّ است و باطل ، راست است و دروغ ، ناسخ است و منسوخ ، عامّ است و خاصّ ، محكم است و متشابه ، حفظ است و وهم . در زمان خود پيغمبر ( ص ) آن قدر بر او دروغ گفتند كه به پا ايستاد خطبه خواند و گفت : « يا أيّها النّاس قد كثرت علىّ الكذّابة فمن كذب علىّ متعمّد فليتبوّأ مقعده من النّار . . » و همانا حديث كه به تو مىرسد از يكى از چهار تن است كه پنجم ندارد :\r\nيكى مردى است منافق كه به ايمان تظاهر و به زبان ، اسلام خود را تصنّع مىكند پروا ندارد از اين كه عمدى بر پيغمبر ( ص ) دروغ بگويد پس اگر اهل اسلام مىدانستند كه او مردى است منافق و دروغ گو از او نمىپذيرفتند و او را تصديق نمىكردند ليكن . .\r\nپس اين يكى از چهار تن .\r\nدوم مردى است كه از پيغمبر ( ص ) چيزى شنيده و چنان كه بايد آن را حفظ نكرده و در آن بوهم افتاده نه اين كه بطور عمد دروغ بسته باشد . . و اگر اهل اسلام مىدانستند كه وهم است آن را نمىپذيرفتند و خود او نيز اگر مىدانست كه وهم است آن را نمىگفت .\r\n","description":"","footnote":"","page_name":" 520 ","page_number":547},
  {"content":"\r\nسيم مردى است كه چيزى را از پيغمبر ( ص ) شنيده كه امر كرده و پس از آن نهى كرده ، ليكن او نهى را نشنيده و به عكس پس منسوخ را حفظ كرده نه ناسخ را و اگر مىدانست منسوخ است تركش مىكرد و هم مردم اگر مىدانستند كه منسوخ است آن را ترك مىكردند .\r\nو چهارم مردى است كه بر خدا و پيغمبر ( ص ) او ، چون دروغ را دشمن داشته و از خدا مىترسيده و پيغمبر ( ص ) را عظيم مىداشته است ، دروغ نگفته و به توهّم چيزى نگفته بلكه حديث را چنان كه بايد حفظ كرده و همانطور كه شنيده بىكم و زياد آورده و ناسخ و منسوخ را حفظ و به ناسخ عمل و منسوخ را رها كرده . . » تا آنجا كه على عليه السلام گفته است : « . . و چنان نبود كه همهء اصحاب پيغمبر ( ص ) چون چيزى از او مىپرسيدند بفهمند ، بلكه بعضى از ايشان مىپرسيدند و نمىفهميدند به طورى كه دوست مىداشتند كه اعرابى يا قارى بيايد بپرسد و ايشان بشنوند و بفهمند ليكن من همه روز را بر پيغمبر ( ص ) داخل مىشدم و تنها با او مىبودم و بهر جا مىرفت مىرفتم و همهء اصحاب ( پيغمبر ( ص ) مىدانند كه پيغمبر ( ص ) با هيچ كس جز من اين شيوه را نداشت من چنان بودم كه چون مىپرسيدم جوابم مىداد و چون خاموش مىشدم او آغاز مىكرد و از خدا خواست كه مرا حافظ و معصوم از فراموشى قرار دهد از آن وقت كه اين دعا را در حقّم كرد هيچ چيز را فراموش نكرده‌ام همانا به پيغمبر ( ص ) گفتم : از هنگامى كه تو در باره‌ام دعا كردى هيچ چيز از آن چه به من آموختى فراموش نكرده‌ام و چيزى از من فوت نشده است ، با اين كه ننوشته‌ام ، پس چرا بر من املاء مىكنى ؟ و چرا مرا به نوشتن مىفرمايى ؟ آيا مىترسى فراموش كنم ؟ ! ! فرمود : نه ، برادرم بر تو از فراموشى و نادانى نمىترسم چه خدا به من خبر داده كه دعاء من در بارهء تو به اجابت رسيده است . . » پس على ( ع ) از همهء صحابه ، بطور اطلاق ، به اصول و فروع و مبادى و مبانى و مسائل و دلائل احكام دين زيادتر احاطه مىداشته و حقائق و دقائق\r\n","description":"","footnote":"","page_name":" 521 ","page_number":548},
  {"content":"\r\nآيات و سنن را بهتر مىدانسته و از مصالح و حكم و عوامل و علل تشريع فرائض و سنن آگاهتر مىبوده و بر دقائق و رموز تكاليف فقهى و مقاصد دينى وقوفى كاملتر مىداشته است .\r\nحقائق ياد شده مورد اعتراف مخالف و موافق بوده « 1 » و از اين رو مراجعه به على در مسائل دينى ، بلكه بطور كلَّى در مسائل علمى ، از امور عادى و متعارف بشمار مىرفته است اين ادعائى نيست كه شيعيان على ( ع ) گفته و نوشته باشند كتب اهل سنت و جماعت مشحونست به روايات و آثارى كه اين مطلب به صراحت در آنها ياد گرديده است .\r\nدر اينجا براى نمونه چند روايت آورده مىشود :\r\n1 - ابو اسحاق شيرازى در « طبقات الفقهاء » از حسن بصرى روايت كرده كه\r\n\r\n","description":"","footnote":"\r\n« 1 » احمد بن محمد بن عبد ربّه اندلسى ( متوفى 328 ) در كتاب « عقد الفريد » در ذيل شرح خلافت على ( ع ) احاديثى دال بر خلافت آن حضرت مانند حديث غدير و حديث منزلت ( اما ترضى ان تكون منّي بمنزلة هارون بن موسى ) آورده ( حديث غدير را به وجهى كامل ، خطيب بغداد هم آورده است ) از جمله احاديث كه دالّ بر عظمت على است در « عقد الفريد » اين حديث است از عائشه قالت : « ما رأيت رجلا احب إلى رسول اللَّه ( ص ) من على و لا رأيت امرأة كانت احب اليه من امرأته » باز همو گفته است : « دخل رجل على الحسن ابن ابى الحسن البصرى فقال : يا ابا سعيد إنهم يزعمون انك تبغض عليّا ! قال : فبكى الحسن حتى اخضلَّت لحيته ثم قال : كان على بن ابى طالب سهما صائبا من مرامى اللَّه على عدوّه و ربّانىّ هذه الامة و ذا فضلها و سابقتها و ذا قرابة قريبة من رسول اللَّه ( ص ) ، لم يكن بالنّومة عن رسول اللَّه ( ص ) و لا الملومة فى ذات اللَّه و لا السّروقة لمال اللَّه . اعطى القرآن عزائمه ففاز منه برياض مونقة و اعلام بيّنة ذلك على بن ابى طالب يا لكع ! » جلال الدين سيوطى در كتاب « الاشباه و النّظائر » از « سنن » سعيد بن منصور به اسناد وى از شعبى از على عليه السلام چنين حديث كرده : « الحمد للَّه الذي جعل عدوّنا يسألنا عما نزل به من امر دينه : ان معاوية كتب إليّ يسالنى عن الخنثى فكتبت اليه : ان توريثه من قبل مباله »\r\n","page_name":" 522 ","page_number":549},
  {"content":"\r\nچنين گفته است : « جمع عمر اصحاب النّبيّ ( ص ) يستشيرهم و فيهم على . فقال : أنت أعلمهم و أفضلهم . » 2 - شيخ سليمان حسينى نقشبندى در كتاب « ينابيع المودّة » از احمد بن حنبل نقل كرده كه او در كتاب مناقب خود چنين روايت نموده : « انّ عمر بن الخطَّاب اذا اشكل عليه شيء اخذ من علىّ رضى الله عنه » .\r\n3 - همو در همان كتاب و ابو اسحاق در « طبقات » و غير اين دو در كتب خود از عائشه روايت كرده‌اند كه چون پرسيده « من أفتاكم بصوم عاشورا ؟ » و پاسخ شنيده است كه اين فتوى از على ( ع ) مىباشد گفته است : « امّا انّه أعلم النّاس بالسّنّة » 4 - از صحيح مسلم نقل شده كه چون حكم « مسح خفّين » از عائشه پرسيده شده او به على ( ع ) ارجاع داده و گفته است : « ائت عليّا فسله » .\r\n5 - ابو اسحاق از مسروق روايت كرده كه گفته است : « انتهى العلم إلى ثلاثة :\r\nعالم بالمدينة و عالم بالشّام و عالم بالعراق . فعالم المدينة علىّ بن ابى طالب و عالم العراق عبد الله بن مسعود و عالم الشّام ابو الدّرداء . فاذا التقوا سال عالم العراق و عالم الشّام عالم المدينة و لم يسألهما » 6 - همو از عبد الملك بن ابى سليمان روايت كرده كه گفته است : عطاء را گفتم :\r\n« أكان من اصحاب النّبيّ ( ص ) احد أعلم من علىّ ؟ قال : لا و الله و لا اعلمه » 7 - نقشبندى در « ينابيع المودّه » از كتاب مسند احمد بن حنبل و كتاب مناقب موفّق بن احمد بسند آن دو از سعيد بن جبير اين عبارت را روايت كرده : « لم يكن احد من الصّحابة يقول : « سلوني » الَّا علىّ بن ابى طالب » .\r\n8 - ابن شهرآشوب در مناقب از عبادة بن صامت از عمر نقل كرده كه گفته است :\r\n« كنّا أمرنا اذا اختلفنا فى شيء ان نحكم علىّ بن ابى طالب . » و همو از پيغمبر ( ص )\r\n","description":"","footnote":"","page_name":" 523 ","page_number":550},
  {"content":"\r\nآورده است كه : « اذا اختلفتم فى شيء فكونوا مع علىّ بن ابى طالب » .\r\n9 - ابو اسحاق در كتاب « طبقات الفقهاء » از ابن عباس چنين آورده است : « أعطى على تسعة اعشار العلم و انّه لأعلمهم بالعشر الباقى » « 1 » 10 - صاحب كتاب « ينابيع المودّه » از محمد بن على ، حكيم ترمذى ، در شرح او بر رسالهء « فتح المبين » همين روايت را نقل كرده و نيز همو از ابن المغازلي و موفّق خوارزمى بسند آن دو از علقمه از ابن مسعود روايت كرده كه چنين گفته است : « من نزد پيغمبر ( ص ) بودم وى را از علم على پرسيدند پيغمبر ( ص ) گفت : « قسّمت الحكمة عشرة اجزاء [ لعليّ تسعة اجزاء 
  ] و للنّاس جزء واحد و هو اعلم بالعشر الباقى » .\r\n11 - ابن شهرآشوب از خطيب نقل كرده كه در كتاب اربعين خود از عمر اين عبارت را آورده است : « العلم ستّة اسداس : لعليّ من ذلك خمسة اسداس ، و للنّاس سدس و لقد شاركنا فى السّدس حتّى لهو اعلم منّا به » 12 - باز همو از عكرمه از ابن عبّاس نقل كرده كه عمر على را گفت : « لتعجل\r\n\r\n","description":"","footnote":"\r\n« 1 » محمد طاهر شيرازى در كتاب « اربعين » خود از تفسير ثعلبى و از مناقب ابن مغازلى از ابن مسعود از پيغمبر ( ص ) خبرى به اين عبارت « قسّمت الحكمة عشرة اجزاء فاعطى علىّ تسعة اجزاء و النّاس جزء واحد » نيز نقل كرده است . اين خبر را ابو نعيم نيز در كتاب « حلية » به اسنادش از ابن مسعود روايت كرده است .\r\nمحمد طاهر شيرازى در « اربعين » از رسالهء « لدنّية » امام غزّالى نقل كرده : « عن على ( ع ) ان رسول اللَّه ( ص ) ادخل لسانه فى فمى فانفتح فى قلبى الف باب من العلم مع كل باب الف باب » . همو از تفسير ثعلبى نقل كرده به اسنادش از مجاهد از ابن عباس قال :\r\nقال رسول اللَّه ( ص ) : « أنا مدينة العلم و على بابها فمن اراد العلم فليات الباب » . اين مضمون به همين الفاظ و با الفاظى ديگر از قبيل « حكمت » به جاى « علم » به طرقى متعدد كه شايد نزديك به حد تواتر باشد نقل شده است .\r\n","page_name":" 524 ","page_number":551},
  {"content":"\r\nفى الحكم و الفصل للشّيء اذا سألت عنه » پس على پنجهء خويش را بوى نمود و گفت : « كم هذا » عمر پاسخ داد : پنج ! على گفت : « عجلت يا ابا حفص » عمر گفت : « لم يخف علىّ » على گفت : « و أنا أسرع فى ما لا يخفى علىّ » . بدين عمل ، على خواست به آنان بفهماند كه امور علمى و معقول بر وى بدان پايه روشن و نمايانست كه امور مشاهد و محسوس بر ديگران .\r\n13 - بلاذرى در تاريخ خود ، بنقل ابن شهرآشوب ، اين عبارت را : « لا أبقانى الله لمعضلة ليس لها ابو حسن » از عمر نقل كرده است ، در كتاب « الفائق » و « الإبانة » ، باز بنقل ابن شهرآشوب ، اين عبارت : « اعوذ با لله من معضلة ليس لها ابو حسن » از عمر روايت شده است .\r\n14 - ابن شهرآشوب در كتاب « مناقب » اين مضمون را آورده است : « گروهى زياد كه از ايشانست ابو بكر بن عياش و ابو المظفر سمعانى از عمر روايت كرده‌اند كه گفته است : « لو لا على لهلك عمر » جمعى از عامّه و خاصّه گفته‌اند : عمر در بيست و سه مسأله به فتوى و حكم على ( ع ) برگشت .\r\nاشعار زير كه به خطيب خوارزم منسوبست به همين موضوع اشاره مىباشد :\r\n\r\nاذا عمر تخطَّأ فى جواب\r\nو نبّهه علىّ بالصّواب\r\nيقول بعدله : لو لا علىّ\r\nهلكت هلكت فى ذاك الجواب\r\n\r\n15 - يعقوبى در كتاب تاريخ خود در طىّ مطالبى كه به موقع بيعت مردم با على ( ع ) به خلافت ، ارتباط دارد چنين آورده است : « و قام قوم من الأنصار فتكلَّموا . و كان اوّل من تكلَّم ثابت بن قيس بن شماس الانصارى ، و كان خطيب الانصار ، فقال : و الله يا امير المؤمنين لئن كانوا قد تقدّموك فى الولاية فما تقدّموك فى الدّين و لئن كانوا سبقوك أمس لقد لحقتهم اليوم . و لقد كانوا و كنت لا يخفى موضعك و لا يجهل مكانك ، يحتاجون إليك فى ما لا يعلمون\r\n","description":"","footnote":"","page_name":" 525 ","page_number":552},
  {"content":"\r\nو ما احتجت إلى أحد مع علمك « 1 » » 16 - حافظ ابو نعيم در كتاب « حلية الاولياء » به اسنادش آورده كه پيغمبر ( ص ) گفت : « أدعو إلى سيّد العرب » يعنى على را بخوانيد . عائشه گفت : « ألست سيّد العرب ؟ » پيغمبر ( ص ) گفت : « انا سيّد ولد آدم و على سيّد العرب » چون على ( ع ) آمد پيغمبر ( ص ) انصار را بخواند ، چون انصار آمدند به ايشان چنين گفت : « يا معشر الانصار ألا أدلَّكم على ما إن تمسّكتم به لن تضلَّوا بعده ابدا « 2 » » گفتند : او كيست پيغمبر ( ص ) در پاسخ گفت : « هذا علىّ فأحبّوه بحبى و اكرموه به كرامتى . فانّ جبريل أمرني بالَّذي قلت لكم من الله عزّ و جلّ »\r\n\r\n","description":"","footnote":"\r\n« 1 » شيخ مفيد در آخر مجلس 27 از « امالى » خود ، به اسناد خويش از سعيد بن مسيّب اين مضمون را آورده كه او گفته است : « مردى را شنيدم كه ابن عباس را از على ( ع ) پرسيد پس ابن عباس بوى چنين پاسخ گفت : على به دو قبله نماز گزارده به دو بيعت ، بيعت كرده و هيچ گاه بت نپرستيده و بر فطرت تولد يافته و يك طرفهء عين به خدا شرك نياورده است آن شخص گفت : من از اينها نپرسيدم بلكه مرادم اينست كه چطور على مردم بصره و مردم شام و مردم نهروان را كشت ؟ ابن عباس گفت : آيا به نظر تو على داناتر است يا من ؟\r\nگفت اگر على را من از تو اعلم مىدانستم از تو نمىپرسيدم ! ! ابن مسيّب گفت : ديدم ابن عباس را كه به شدت خشمناك گرديد آنگاه گفت : مادرت به مرگت بنشيند ، علم من از على است و علم على از پيغمبر ( ص ) است و خدا از بالاى عرش به پيغمبر چيز آموخته است علم پيغمبر ( ص ) از خدا و علم على از پيغمبر ( ص ) و علم من از على است و علم همهء اصحاب پيغمبر ( ص ) نسبت بعلم على مانند يك قطره است از هفت دريا »\r\n« 2 » - ابن ابى الحديد نيز نظير اين حديث را از زيد بن ارقم آورده بدين عبارت كه پيغمبر ( ص ) گفته است : « الا ادلَّكم على من ما ان تسالمتم عليه لم [ ظ : لن 
  ] تهلكوا ان وليّكم اللَّه و امامكم على بن ابى طالب فناصحوه و صدّقوه فان جبرئيل أخبرنى بذلك » آنگاه ابن ابى الحديد گفته است : اگر بگويى اين روايت نصّ و صريح است در امامت على مىگويم « يجوز ان يريد انه امامهم فى الفتوى و احكام الشريعة لا فى الخلافة » !\r\n","page_name":" 526 ","page_number":553},
  {"content":"\r\n17 - همو در همان كتاب به طرقى متعدد از حذيفة بن يمان چنين آورده كه گفته است : « قالوا : يا رسول الله ألا تستخلف عليّا ؟ قال ( ص ) : إن تولَّوا عليّا تجدوه هاديا مهديّا يسلك بكم الطَّريق المستقيم « 1 » » 18 - در ينابيع الموده و غير آن از طرق متعدد نقل شده كه على ( ع ) مىگفته است :\r\n« سلوني سلوني فو الله لا تسئلونى عن آية من كتاب الله الَّا حدّثتكم عنها متى نزلت :\r\nبليل او نهار ، فى مقام او مسير ، فى سهل ام فى جبل ، و فى من نزلت : فى مؤمن او منافق و ما عنى الله بها : أعامّ ام خاصّ ؟ فقال ابن الكوّاء : أخبرنى عن قوله تعالى : * ( الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * . فقال : أولئك نحن و اتباعنا . » 19 - در همان كتاب از حموينى به سندش از شقيق از ابن مسعود چنين آورده است :\r\n« نزّل القرآن على سبعة احرف له ظهر و بطن و انّ عند علىّ علم القرآن ظاهره و باطنه 20 - حافظ ابو نعيم به اسنادش چنين آورده است پيغمبر ( ص ) به علىّ ( ع ) گفت :\r\n« يا علىّ انّ الله أمرني أن ادنيك و اعلَّمك لتعي و أنزلت هذه الآية : و تعيها أذن واعية ، فانت أذن واعية لعلمي » از آن چه بعنوان نمونه آورده شد به خوبى دانسته مىشود كه اعلم و افضل بودن\r\n\r\n","description":"","footnote":"\r\n« 1 » ابن الحديد در شرح خود بر نهج البلاغه ( جلد اول ) در قضيهء ابن الحضرمى ( كه از جانب معاويه براى اغواء مردم بصره بدانجا رفته و بنى تميم را اغواء كرده و زياد بن عبيد ( زياد بن ابيه ) كه نمايندهء ابن عباس و خليفهء او در بصره بود ناگزير به قبيلهء ازد پناه برده و على عليه السلام ناگزير جارية بن قدامه را براى اصلاح كار به بصره فرستاده و نامه‌اى با او به مردم آنجا نوشته ) نامه‌اى را كه على ( ع ) به مردم بصره نوشته نقل كرده . از جمله در طى آن نامه چنين آورده شده است :\r\n« فان تفوا ببيعتي و تقبلوا نصيحتى و تستقيموا على طاعتى اعمل فيكم بالكتاب و السنّة و قصد الحق و اقيم فيكم سبيل الهدى . فو اللَّه ما اعلم انّ واليا بعد محمد ( ص ) اعلم بذلك منّي و لا اعمل به قولى »\r\n","page_name":" 527 ","page_number":554},
  {"content":"\r\nعلى ( ع ) در ميان صحابه نسبت به احكام دينى بطور كلى مورد تصديق و اعتراف همه بوده است . نسبت بخصوص احكام قضائى نيز بر مرجع بودن و مسلم بودن آن حضرت همه را اتفاق و اجماع است .\r\nحافظ ابو نعيم به اسنادش از ابو سعيد خدرى آورده كه گفته است : پيغمبر ( ص ) دست به شانهء على زد و گفت : « يا علىّ لك سبع خصال لا يحاجّك فيهنّ احد يوم القيمة :\r\nأنت اوّل المؤمنين با لله ايمانا ، أوفاهم بعهد الله ، و اقومهم بامر الله و أرأفهم بالرّعيّة ، و اقسمهم بالسّوية و اعلمهم بالقضيّة و اعظمهم مزيّة يوم القيمة » .\r\nابن شهرآشوب در مناقب پس از اين كه اين مضمون را گفته كه : همه را بر اين سخن پيغمبر ( ص ) « اقضاكم علىّ » اجماع و اتفاق مىباشد چنين افاده كرده است :\r\nاز سعيد بن ابى الخضيب و غير او روايت شده كه ميان حضرت صادق ( ع ) و عبد الرحمن بن ابى ليلى سخنانى بدين طريق به ميان آمده است :\r\nحضرت صادق : - آيا تو در ميان مردم بقضاء مىپردازى ؟\r\nابن ابى ليلى : - آرى يا ابن رسول الله .\r\nحضرت صادق : - بچه چيز قضا و حكم مىكنى ؟\r\nابن ابى ليلى : - بكتاب خدا .\r\nحضرت صادق : - اگر چيزى را در كتاب خدا نيافتى ؟\r\nابن ابى ليلى : - به سنّت پيغمبر و اگر در كتاب و سنّت دليلى نيابم به اجماع صحابه حكم مىكنم .\r\nحضرت صادق : - اگر اجماعى نباشد بلكه صحابه را در آن مسأله اختلاف باشد قول كدام را اختيار مىكنى ؟\r\n","description":"","footnote":"","page_name":" 528 ","page_number":555},
  {"content":"\r\nابن ابى ليلى : - هر كدام را بخواهم اختيار مىكنم و ديگر اقوال را كنار مىزنم .\r\nحضرت صادق : - اگر در موردى على ( ع ) حكمى كرده باشد بر خلاف ديگران آيا با او مخالفت مىكنى ؟\r\nابن ابى ليلى : - شايد قول او را ترك و از قول ديگران ، قولى را اختيار كنم .\r\nحضرت صادق : - پس اگر روز قيامت پيغمبر ( ص ) بگويد پروردگارا ابن ابى ليلى از قول من مطلع شد و با آن مخالفت كرد ؟\r\nابن ابى ليلى : يا ابن رسول الله من كجا و كى قول پيغمبر ( ص ) را مخالفت كرده‌ام ! ! ؟\r\nحضرت صادق ( ع ) : - آيا اطلاع دارى كه پيغمبر ( ص ) گفته است : « اقضاكم علىّ » ؟\r\nابن ابى ليلى : - آرى .\r\nحضرت صادق : - پس اگر در موردى بر خلاف على ( ع ) قضاء و حكم كنى آيا با پيغمبر مخالفت نكرده‌اى ؟\r\nابن ابى ليلى چون اين سخن بشنيد دگرگون شد و رنگ چهره اش زرد گشت و ساكت گرديد » بهر حال بر اثر اعتراف همهء صحابه به مقام فضل و علم على ( ع ) هر موقع در مسأله‌اى به اشكالى بر مىخورده‌اند يا اختلافى ميان ايشان بهم مىرسيده براى حلّ اشكال و رفع اختلاف ناگزير على ( ع ) را مرجع قرار مىداده و به او مراجعه مىكرده‌اند و آن چه آن حضرت مىگفته فصل الخطاب و لازم الاتّباع بوده است .\r\nبراى نمونه چند قضيه از اين قبيل كه به على ( ع ) مراجعه شده و از عقيده و قول آن حضرت متابعت به عمل آمده در اينجا ياد مىشود :\r\n1 - ابن شهرآشوب اين مضمون را آورده است : « مردى از اهل يمن در مدينه با زنى زنا كرد پس عمر به رجم وى امر كرد على ( ع ) گفت : بر آن مرد « رجم » روا نباشد\r\n","description":"","footnote":"","page_name":" 529 ","page_number":556},
  {"content":"\r\nچه او را در اين شهر اهلى نيست و از اهل خود به دور مىباشد بلكه او را حدّ بايد زد عمر چون اين فتوى بدانست گفت : « لا أبقانى الله لمعضلة ليس لها ابو حسن » .\r\n2 - در مناقب ابن شهرآشوب از طرق عامّه و خاصّه ، و در كافى و وسائل و غير اين دو ، روايتى بدين مضمون آورده شده : « قدامة بن مظعون شراب آشاميده و عمر خواسته است او را حدّ بزند قدامه گفته است : بر وى « حدّ » نمىباشد چه بموجب اين آيه * ( لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا . . ) * حدّ از وى ساقط مىگردد .\r\nعمر به اين استدلال قانع شده و حدّ را از او ساقط پنداشته است .\r\nعلى عليه السّلام گفته است : قدامه و هر كس مانند او حرام را مرتكب شود از اهل اين آيه نمىباشد چه كسانى كه ايمان آورده و عمل صالح انجام داده‌اند حرام خدا را حلال نمىشمارند . پس او را برگردان و بگو از آن چه گفته توبه كند اگر پذيرفت و توبه كرد بر او حدّ اقامه كن و اگر از تو سرپيچى كند او را بكش چه به واسطهء حلال شمردن حرام الهى از دين خارج شده پس خونش مباح گرديده است .\r\nقدامه چون از اين قضيه آگاه شد توبه كرد و عمر بر او هشتاد تازيانه بعنوان حدّ بزد » 3 - باز در مناقب از عمرو بن شعيب ، و اعمش و ابو الضحى و قاضى ابو يوسف از مسروق چنين روايت شده : « أتى عمر بامرأة أنكحت فى عدّتها ففرّق بينهما و جعل صداقها فى بيت المال و قال : لا أجيز مهرا ردّ نكاحه ، و قال : لا يجتمعان ابدا . فبلغ عليّا فقال : و إن كانوا جهلوا السّنّة لها المهر ، بما استحلّ من فرجها و يفرّق بينهما فاذا انقضت عدّتها فهو خاطب من الخطَّاب « 1 » . فخطب عمر النّاس فقال : ردّوا الجهالات إلى السّنّة . و رجع عمر إلى قول علىّ »\r\n\r\n","description":"","footnote":"\r\n« 1 » مجلسى نيز در بحار اين قضيه را نقل كرده و در « بيان » خود چنين گفته است :\r\nانّما ذكرنا ذلك مع مخالفته لمذاهب الشّيعة فى كونه خاطبا من الخطَّاب لبيان اعترافهم بكونه اعلم منهم . »\r\n","page_name":" 530 ","page_number":557},
  {"content":"\r\n4 - شيخ سليمان نقشبندى در كتاب « ينابيع المودّه » از مسند احمد بن حنبل از محمد بن جعفر از سعيد از قتاده از حسن بصرى روايت كرده كه اين مضمون را گفته است :\r\n« همانا عمر بن خطَّاب خواست زنى ديوانه را رجم كند على ( ع ) گفت اين كار روا نيست چه من از پيغمبر ( ص ) شنيدم كه مىگفت : « رفع القلم عن ثلاثة : عن النّائم حتّى يستيقظ و عن المجنون حتّى يبرأ و يعقل و عن الصّبي حتّى يحتلم » عمر چون اين حديث بشنيد آن زن را رها كرد » .\r\n5 - همو در همان كتاب از موفّق بن احمد به سندش از ابى حرب اين مضمون را آورده است : « زنى به شش ماه زاييده بود او را نزد عمر بردند گفت : او را سنگسار كنند على ( ع ) بوى گفت : اين زن را رجم روا نباشد چه خدا در موضعى از قرآن مجيد گفته است :\r\n* ( وَحَمْلُه وَفِصالُه ثَلاثُونَ شَهْراً ) * پس دو سال ، كه بيست و چهار ماهست ، اكثر مدت ارضاع و شش ماه كه باقى مىماند اقل مدت حمل مىباشد . اين استدلال موجب اقناع عمر و اطلاق زن گرديد » .\r\n6 - خطيب خوارزم در كتاب « اربعين » خود ، بنقل ابن شهرآشوب ، اين مضمون را آورده است : « زنى را با مردى بيگانه در حال نزديكى يافتند : عمر به رجم زن دستور داد . زن گفت : خدايا تو مىدانى كه مرا بر اين كار گناهى نيست . عمر خشم آورده و گفت : ترا آن كار زشت بس نبود كه گواهان را نيز جرح و تخطئه مىكنى ؟ .\r\nعلى ( ع ) چون اين بشنيد بفرمود تا از آن زن بپرسند پس آن زن چنين گفت : خانواده و اهل مرا شتر بود من شترها را بيرون بردم و آنها را شير نبود من با خود آب برداشتم . مردى با من بيرون آمد كه شتران او را شير مىبود . آبى كه من با خود داشتم تمام شد . تشنه شدم . از آن مرد آب خواستم . گفت : آب نمىدهم مگر تو به من تن دهى . من از اين سخن بر آشفتم و بدان كار تن ندادم تشنگى بر من سخت چيره شد چنان كه نزديك بود هلاك\r\n","description":"","footnote":"","page_name":" 531 ","page_number":558},
  {"content":"\r\nشوم پس ناچار به خواهش او تن دادم . على ( ع ) گفت : الله اكبر ، فمن اضطرّ فى مخمصة غير متجانف لإثم فلا إثم عليه » 7 - محمد طاهر شيرازى در كتاب « اربعين » از طرق عامّه چنين نقل كرده است :\r\n« و استدعى عمر امرأة ليسألها عن امر و كانت حاملا فلشدّة هيبته ألقت ما فى بطنها جنينا ميّتا ! فاستفتى عمر اكابر الصّحابة فقالوا : لا شيء عليك انّما أنت مؤدّب . فقال على ( ع ) ان كانوا راقبوك فقد غشّوك و ان كان هذا جهد رأيهم فقد أخطئوا . عليك غرّة ، يعنى رقبة .\r\nفرجع عمر و الصّحابة إلى قوله » 8 - شيخ طوسى در كتاب « تهذيب الاحكام » از زرارة از حضرت باقر ( ع ) اين روايت را آورده است : « جمع عمر بن الخطَّاب اصحاب النّبيّ فقال : ما تقولون فى الرّجل ياتى اهله فيخالطها فلا ينزل ؟ فقالت الانصار : الماء من الماء .\r\nو قال المهاجرون : اذا التقى الختانان فقد وجب عليه الغسل .\r\n« فقال عمر : ما تقول يا ابا الحسن ؟ فقال : أتوجبون عليه الرّجم و الحدّ و لا توجبون عليه صاعا من ماء ؟ ! ! إذا التقى الختانان وجب عليه الغسل » 9 - باز از « تهذيب الاحكام » اين مضمون نقل شده « دو مرد مالى را نزد زنى به وديعه نهادند و با وى شرط كردند كه اگر با هم نزد او رفتند و وديعه را استرداد كردند ردّ كند پس از چندى يكى از آن دو مرد نزد آن زن رفت و مال را مطالبه كرد و گفت : رفيقم مرده است . آن زن به دادن وديعه حاضر نشد . مرد زياد رفت و آمد و اصرار كرد تا آن زن ناگزير وديعه را بوى داد . چندى گذشت آن مرد ديگر نزد آن زن رفت و مال را خواست .\r\nزن گفت : رفيقت از من گرفت . مرافعه را به محضر خليفهء دوّم بردند عمر به ضمان زن حكم كرد . زن خرسندى نداد به على عليه السّلام مراجعه شد . على به آن مرد گفت : چون شما با اين زن شرط كرده‌ايد كه تا هر دو با هم نباشيد مالى را به شما ندهد اكنون مال را نزد من انگار پس رفيق خود را بياور و مال را بردار . . »\r\n","description":"","footnote":"","page_name":" 532 ","page_number":559},
  {"content":"\r\n10 - در مناقب ابن شهرآشوب اين مفاد آورده شده : عامّه و خاصّه نوشته‌اند كه مردى شراب آشاميده بود او را نزد ابو بكر بردند خواست بر وى حدّ اقامه كند آن مرد گفت : من نمىدانستم كه در اسلام ، شراب حرام است . مطلب مشكل شد . ابو بكر نزد على ( ع ) فرستاد و از وى حلّ اين مشكل را بخواست . على ( ع ) گفت : دو كس از مردان مسلم را بگو اين مرد را بر مجالس مهاجر و انصار بگردانند و از ايشان بپرسند كه آيا كسى آيهء تحريم خمر را بر او تلاوت كرده يا از پيغمبر ( ص ) خبرى در اين باره بوى داده است پس اگر دو كس بر وى چنين شهادتى داد حدّ بر او اقامه كن و اگر شهادت نداد او را توبه بفرما و رهايش كن . چنان كردند معلوم شد آن مرد در گفتهء خود صادق بوده است » 11 - ابن شهرآشوب از قاضى نعمان و ابو القاسم كوفى نقل كرده كه هر يك از اين دو در كتاب خود اين مضمون را آورده : « عبادة بن صامت گفته است : گروهى از شام به قصد حج وارد شدند در حال احرام بودند به آشيانه و لانه نعامه ( شترمرغ ) برخوردند پنج عدد تخم در آنجا بود آنها را برداشته و پختند و خوردند . پس از آن به خطاى خود متوجه شدند و گفتند : در حال احرام صيد كرديم چون به مدينه آمدند قضيه را به عمر گفتند عمر گفت : به اصحاب پيغمبر ( ص ) مراجعه كنيد و اين مسأله را از ايشان بپرسيد .\r\nپس به جمعى از صحابه مراجعه كردند ايشان باختلاف جواب دادند . عمر گفت : « إذا اختلفتم فهاهنا رجل كنّا أمرنا إذا اختلفنا فى شيء فيحكم فيه » « پس به نزد زنى به نام عطيه كه خرى مىداشت بفرستاد و خر او را بگرفت و بر آن سوار شد و با آن گروه به راه افتاد تا به ينبع كه على ( ع ) در آنجا بود رسيدند على بيرون آمد و گفت :\r\nچرا نفرستادى تا من به مدينه بيايم ؟ عمر گفت : الحكم يؤتى فى بيته . پس مسأله را طرح كردند على ( ع ) چنين دستور داد كه . . چون عمر جواب مسأله را بشنيد گفت : لهذا أمرنا أن نسألك »\r\n","description":"","footnote":"","page_name":" 533 ","page_number":560},
  {"content":"\r\n12 - در قضيهء مغيره با امّ جميل زن حجّاج بن عتيك ثقفى ، و شهادت ابو بكره بر زناى او و همراهى شهود ديگر با وى و حيله بازى زياد در شهادت و اجراء عمر حدّ قذف را بر ابو بكره ، پس از تحمّل حدّ ابو بكره حركت كرده و دوباره بر زانى بودن مغيره شهادت داده است عبارت يعقوبى در اين مقام اينست : « فأراد عمر ان يجلده ثانية فقال له علىّ ( ع ) اذن توفى صاحبك حجارة » قضايائى از اين قبيل كه به على ( ع ) مراجعه شده و به حكومت آن حضرت خاتمه پذيرفته زياد است كه آوردن همهء آنها در اينجا ضرورتى ندارد حتى گاهى مسائلى پيش مىآمده كه حكم آن از لحاظ تشخيص موضوع و تعيين صغرى مورد ترديد و نظر مىشده در اين گونه موارد نيز از معلومات و فضائل على ( ع ) استفاده و حلّ مشكل را به آن بزرگوار مراجعه مىكرده‌اند .\r\nمواردى از اين قبيل نيز زياد مىباشد كه در كتب مربوط ياد گرديده است .\r\nاز باب نمونه قضيهء زير را كه شيخ سعد الدين عبد العزيز بن برّاج معروف به قاضى در آخر كتاب « جواهر الفقه » به دو گونه نقل كرده و ابن شهرآشوب و غير او نيز آن را در كتب خود آورده‌اند در اينجا از كتاب « مناقب » ابن شهرآشوب كه ملخّصتر مىباشد ترجمه و نقل مىكنيم :\r\n« حفص بن غالب گفته است : در زمان خلافت عمر دو كس با هم نشسته بودند در آن اثناء غلامى كه قيدى آهنين در پاى وى بود از آن مكان برده شد يكى از آن دو مرد گفت : اگر وزن قيد ، فلان اندازه نباشد زنش سه طلاق باشد . آن مرد ديگر و زنى ديگر را تعيين و بر آن به سه طلاق بودن زن سوگند ياد كرد . پس از مالك او در خواست كردند كه قيد را از پاى وى درآورد تا وزن آن معلوم گردد او نيز سوگند ياد كرد كه اگر چنين كند زنش سه طلاق باشد . قضيه را نزد عمر بردند به آن دو مرد گفت از زنان\r\n","description":"","footnote":"","page_name":" 534 ","page_number":561},
  {"content":"\r\nخود دورى گزينيد . آنگاه كس نزد على فرستاد و از او حلّ اين عقده را بخواست .\r\nعلى ( ع ) بفرمود تا ظرفى آوردند پس به غلام امر كرد پا را در ميان آن نهاد آنگاه بفرمود در آن ظرف آب بريزند تا پا و قيد را فرا گرفت پس بر موضع آب علامت بگذاشت و گفت قيد را از آب به دور گيرند آب پائين افتاد مقدارى آهن در آب نهاد تا آب به موضع علامت برگشت آهن را وزن كردند گفت همان ، وزن قيد مىباشد در اين موقع ، مالك راضى شد كه قيد از پاى غلام بيرون آورد چون آن را كشيدند وزن آن چنان بود كه على ( ع ) از پيش استخراج كرده و فرموده بود » . « 1 »\r\n\r\n","description":"","footnote":"\r\n« 1 » اين قضيه چون به دو سه وجه نقل شده بطور تحقيق ، طرز عمل حضرت معلوم نيست بهر صورت آن چه مسلم مىباشد چنين قضيه‌اى پيش آمده و از چنين راهى رفع نزاع و حلّ اشكال به عمل آمده و عمر و ديگران بدان قانع و از طرز عمل متعجب شده‌اند .\r\n","page_name":" 535 ","page_number":562},
  {"content":"\r\n\r\n4 - عمل برأى و استشاره\r\nراجع به چگونگى اين موضوع ، پيش از اين به تفصيل سخن رانده شده در اين موضع به آن چه از پيش آورده شده اكتفاء و بخوانندگان اين اوراق ، مراجعه و توجه به آنها را توصيه مىكنيم . فقط براى مزيد فائده دو نكته را در اينجا يادآور مىشود :\r\n1 - چنان كه پيش دانسته شد عمل برأى بر دو معنى اطلاق شده : يكى استخراج و استنباط حكمى از مدارك صحيح و معتبر دينى ، ديگر حكم به چيزى بدون اتكاء و استناد به مدارك شرعى و دينى آن .\r\nدر كلمات على ( ع ) چنان كه به سختى اعتراض بر معنى دوم وارد شده و نقل گرديد جواز معنى اول نيز وارد و از برخى از كلمات آن حضرت مستفاد است از جمله يعقوبى در تاريخ خود اين جمله را از آن حضرت آورده است : « و إنّما هلك الَّذين قبلكم بالتّكلف فلا يتكلَّف رجل منكم ان يتكلَّم فى دين الله بما لا يعرف فانّ الله عزّ و جلّ يعذر على الخطاء إن اجهدت رأيك « 1 » » ليكن در مواردى از اين قبيل براى اشاره به همين معنى غالبا لفظى از مادهء « جهد » گنجانده شده چنان كه در جملهء فوق كلمهء « ان اجهدت » آورده شده و در حديثى كه از اين پيش در همين نزديك نقل گرديد عبارت : « . . و ان كان هذا جهد رأيهم . . » اداء گرديده است « 2 » .\r\n\r\n","description":"","footnote":"\r\n« 1 » - در اين كلمات اعتراض بر عمل برأى بمعنى دوم و جواز آن بمعنى اول ، هر دو با هم جمع شده است .\r\n« 2 » - از اين قسمت چند مطلب زير كه بطور اشاره و فهرست ياد مىگردد قابل استفاده است : 1 - اين كه اصطلاح « اجتهاد » بمعنى صحيح از امثال اين كلمات مأخوذ باشد . 2 - بحث تخطئه و تصويب از دو معنى عمل برأى ، ريشه گرفته باشد . 3 - جمله‌اى را كه ابن حزم در المحلَّى از « فاروق » نقل كرده به اين عبارت « اتّهموا الرّأي على الدّين و انّ الرّأي منّا هو الظَّن و التكلَّف » بر خلاف آن چه او تصور كرده ظاهر است در « رأى » بمعنى باطل و مذموم آن .\r\n","page_name":" 536 ","page_number":563},
  {"content":"\r\n2 - ابو نعيم در كتاب « حلية الاولياء » ( در ترجمهء شريح ) به اسنادش از شعبى از شريح آورده كه عمر به شريح چنين نوشته است : « اذا جاءك الشّيء فى كتاب الله فاقض به و لا يلفتنّك عنه رجال . و ان جاءك ما ليس فى كتاب الله فانظر سنّة نبيّك فاقض بها و ان جاءك ما ليس فى كتاب الله و لم يكن فيه سنّة من رسول الله ( ص ) فانظر ما اجتمع عليه الناس فخذ به » .\r\nاگر اين مكتوب از خليفهء دوم درست باشد معلوم مىشود « اجماع » كه به ظنّ قوى به وسيلهء استشاره و مراجعه و استفتاء به عمل مىآمده در همان عهد به همين عنوان ( اجماع ) در بارهء احكام فرعى نيز مورد توجه و استناد بوده است . چنان كه از نامهء او با موسى اشعرى استفاده شد كه نه تنها « عمل برأى » در آن عهد به شرحى كه در اين اوراق آورده‌ايم وجود و عنوان داشته « 1 » بلكه عنوان « قياس » نيز در همان عهد پديد آمده است .\r\n\r\n","description":"","footnote":"\r\n« 1 » جلال الدين سيوطى در كتاب « تاريخ الخلفاء » بنقل « اخراج » ابو القاسم بغوى از ميمون بن مهران اين مضمون را آورده است : ابو بكر چنان بود كه چون دعوايى بر او وارد مىشد نخست كتاب خدا را در نظر مىگرفت پس اگر چيزى در آن مىيافت ميان ايشان بموجب آن حكم مىكرد و اگر نه اگر از سنت پيغمبر ( ص ) چيزى مىدانست بر حسب آن قضيه را تمام مىكرد و اگر هيچ يك نبود بيرون مىرفت و از مسلمين مىپرسيد و مىگفت : آيا مىدانيد در نظير اين قضيه پيغمبر ( ص ) چه مىكرده و چه حكم مىداده است ؟ پس گاهى همهء ايشان به اتفاق و اجتماع از پيغمبر قضائى را نقل مىكردند در اين هنگام ابو بكر مىگفت : الحمد للَّه الَّذي جعل فينا من يحفظ عن نبيّنا » و اگر از اين راه هم چيزى بدست نمىآمد سران مردم و برگزيدگان ايشان را جمع مىكرد با آنها « استشاره » مىكرد پس اگر بر رأى و نظرى در آن كار اجماع مىكردند به آن حكم مىداد و عمر نيز چنين مىكرد پس اگر در قرآن و سنت چيزى نمىيافت به عمل ابو بكر توجه مىكرد و اگر او را قضائى در نظير آن كار بود او هم چنان مىكرد و اگر نه بزرگان و سران مسلمين را مىخواند و به آن چه ايشان بر آن اجتماع مىكردند حكم مىداد » .\r\n","page_name":" 537 ","page_number":564},
  {"content":"\r\n\r\n5 - تاليف كتاب در عهد صحابه\r\nبطور كلَّى بايد گفت : در « عهد صحابه » پس از آن كه قرآن مجيد از حالت « صحف » بودن به صورت « مصحف » در آمده و تأليف يافته به جهاتى چند عنايتى زياد به تأليف كتابى نبوده است و بهر حال بيشتر مواضيعى كه در عهود لاحقه در بارهء آنها بحث به عمل آمده و اين ابحاث صورت تأليف و تدوين به خود گرفته در « عهد صحابه » هنوز به صورت تأليف در نيامده بوده است . حتى امورى كه به قرآن مجيد ، ارتباط داشته و بحسب ظاهر بايد پيش از هر تأليفى در عالم اسلام و دين پديد مىآمد هنوز بوجود نيامده بوده است « 1 »\r\n\r\n","description":"","footnote":"\r\n« 1 » از قبيل كتب مصنّفه در تفسير و كتب مؤلَّفه در معانى قرآن و مشكل و مجاز آن و كتب مؤلَّفه در غريب قرآن و در لغات قرآن و در قرائات و در نقط و شكل و در لامات قرآن و در وقف و ابتداء در قرآن و در اختلاف مصاحف و در وقف تمام و در آن چه الفاظ و معانى آن در قرآن متفق مىباشد و در متشابه قرآن و در هجاء مصاحف قرآن و در مقطوع و موصول قرآن و در اجزاء قرآن و در فضائل قرآن و در عدد آيات قرآن و در ناسخ و منسوخ و در نزول قرآن و در احكام قرآن .\r\nو همچنين در سائر نواحى و شئون قرآن مجيد : مانند كتاب « جوابات القرآن » تأليف احمد بن على مهرجانى و كتاب « المجاز » تأليف ابو عبيده و كتاب « نظم القرآن » تأليف جاحظ و كتاب « فى متشابه القرآن » تأليف بشر بن معتمر و كتاب « اعجاز القرآن » فى نظمه و تأليفه » تأليف محمد بن يزيد واسطى معتزلى و كتاب « المسائل المنثورة فى القرآن » تأليف ابو شقير و كتاب « نظم القرآن » تأليف ابن اخشيد و كتاب « خلق القرآن » تأليف ابن راوندى و كتاب « فى ان سورة الحمد تنوب عن سائر القرآن » تأليف ابو زيد بلخى و كتاب « الناسخ و المنسوخ » تأليف ابى جعد و كتاب « احكام القرآن » تأليف ابو بكر رازى و كتاب « اللغات فى القرآن » تأليفهايى متعدد از چندين تن از علماء و كتاب « الامثال » تأليف ابن جنيد و غير اينها از تأليفاتى كه بتعبير ابن نديم در « معانى شتّى از قرآن » تأليف شده بوده است و او در كتاب « الفهرست » آن چه در اين زمينه بوده و تا اول شعبان از سال 377 هجرى قمرى ( سال تاليف كتاب الفهرست ) تأليف شده بوده و وى ( ابن نديم ) آنها را ديده و بر آنها اطلاع يافته بوده به تفصيل ياد كرده است .\r\n","page_name":" 538 ","page_number":565},
  {"content":"\r\nدر عين حال نمىتوان راجع به موضوع « حدوث تأليف در عهد صحابه » بر وجه سالبهء كليه بطور منفى پاسخ داد چه قطع نظر از كتابى كه به جمع احاديث نبوى « 1 » مربوط و جمع و تأليف آن به على عليه السّلام منسوب شده و از اين پيش در اين اوراق در آن باره سخن به ميان آمده تأليف كتبى ديگر نيز به اين عهد نسبت يافته است . از آن جمله آن چه اكنون مرا به ياد است در زير آورده مىشود :\r\n1 - كتاب سلمان فارسى .\r\n2 - كتاب ابو ذر غفارى .\r\nابن شهرآشوب در كتاب « معالم العلماء » پس از نقل كلام غزّالى در بارهء نخستين كتابى كه در اسلام تأليف شده و از اين پيش نقل گرديد ، بدين مضمون اظهار عقيده كرده است : « . . بلكه به قولى مشهور و صحيح ، نخستين كسى كه در اسلام تصنيف كرد على عليه السّلام و پس از او سلمان فارسى و از آن پس ابو ذر غفارى و بعد اصبغ بن نباته و بعد عبيد الله بن ابى رافع بوده است . . »\r\n\r\n","description":"","footnote":"\r\n« 1 » بلكه بيان فتاوى و احكام فقهى ( فقه ) در آن مذكور است چنان كه از برخى احاديث اين معنى استفاده مىشود .\r\nاز جمله ابن ادريس در طى احاديث « منتزعه از نوادر احمد بن محمد بن نصر بزنطى صاحب الرّضا عليه السلام » چنين آورده « قلت فرجل طاف فلم يدرا سبعا طاف ام ثمانية ؟\r\nقال : يصلَّى الرّكعتين . قلت : فان طاف ثمانية اشواط و هو يرى انّها سبعة ؟ قال : فقال : فى كتاب على ( ع ) انّه اذا طاف ثمانية اشواط ضمّ إليها ستة اشواط ثمّ يصلَّى الرّكعات بعد » و از جمله كلينى در اصول كافى در « باب فيه ذكر الصحيفة » چند حديث آورده كه از آن جمله است به اسنادش از صيرفى كه گفته است : « سمعت ابا عبد اللَّه يقول : انّ عندنا ما لا نحتاج معه إلى احد من الناس و انّ النّاس ليحتاجون إلينا و انّ عندنا كتابا املاء رسول اللَّه ( ص ) و خط على ، فيها [ ظ : فيه 
  ] كل حلال و حرام و انكم لتأتون بالأمر فنعرف اذا اخذتم به و نعرف اذا تركتموه » .\r\n","page_name":" 539 ","page_number":566},
  {"content":"\r\n3 - كتاب « السّنن و الأحكام و القضايا » تأليف ابو رافع « 1 » .\r\n4 - كتاب علىّ بن ابى رافع . گر چه علىّ بن ابى رافع و برادرش عبيد الله از جمله تابعان بشمار مىباشند نه از جملهء صحابه ليكن هر دو برادر چنان كه در ترجمهء حالشان گفته خواهد شد در دورهء خلافت على عليه السّلام كاتب آن حضرت بوده‌اند و مظنون اينست كه كتب خود را در همان اوقات تأليف كرده باشند به اين جهت در اينجا كتاب على بن ابى رافع نيز ياد شد .\r\nمرحوم سيد حسن صدر در كتاب « الشّيعة و فنون الاسلام » چنين افاده كرده است « 2 » :\r\n« نخستين كسى كه در علم فقه كتاب پرداخت . علىّ بن ابى رافع آزاد كردهء « 3 » پيغمبر ( ص ) بود . نجاشى در طبقهء اول از مصنّفان شيعهء امير المؤمنين عليه السّلام گويد : على بن ابى رافع از طبقهء « تابعان » و در شمار برگزيدگان شيعيانست و در سلك صحبت امير المؤمنين ( ع ) منظوم و كاتب او بود و حديث بسيار حفظ داشت و كتابى در فنون « فقه » از وضوء و نماز و سائر ابواب فقه به پرداخت و فقه را از امير المؤمنين عليه السّلام فرا گرفت و در روزگار آن حضرت آن را جمعآورى نمود و آغاز كتاب اينست : « اذا توضأ أحدكم فليبدأ باليمين قبل الشّمال من جسده . . » 5 - كتاب سليم بن قيس هلالى ظاهرا اين كتاب پيش از شهادت على ( ع ) تأليف گرديده است . در بارهء صحّت انتساب اين كتاب ، نفيا و اثباتا ، و در بارهء مؤلف آن ، جرحا و تعديلا ، بلكه ، حتى وجودا و عدما ، سخنانى بسيار به ميان آمده كه در اينجا برخى از آنها آورده مىشود :\r\n\r\n","description":"","footnote":"\r\n« 1 » چنان كه از نجاشى نقل شد .\r\n« 2 » - اين قسمت عين ترجمهء فاضل محترم معاصر آقا سيد على اكبر برقعى قمى مىباشد .\r\n« 3 » - اين صفت براى پدر است كه از صحابه بشمار است نه براى پسر كه از اتباع شمرده شده است .\r\n","page_name":" 540 ","page_number":567},
  {"content":"\r\nابن نديم در كتاب « الفهرست » اين مضمون را آورده است : « از جمله اصحاب امير المؤمنين ( ع ) سليم بن قيس هلالى است . سليم از حجّاج گريزان بود چه حجّاج مىخواست او را بكشد پس به ابان بن ابى عياش پناه برد و او بوى پناه داد . چون سليم را هنگام وفات در رسيد ابان را گفت : ترا بر من حقّى مىباشد اكنون كه وفاتم نزديك شده بدان كه از امر پيغمبر ( ص ) چنين و چنان بود . آنگاه كتابى به او داد و آن كتاب مشهور سليم بن قيس مىباشد كه ابان آن را از وى روايت كرده است و جز ابان كسى ديگر آن را از او روايت نكرده است . ابان در جملهء گفتهء خود چنين آورده : « و كان قيس ( ؟ ) « 1 » شيخا ، له نور يعلوه » و نخستين كتابى كه در شيعه ظهور يافت كتاب سليم بن قيس است » مرحوم ممقانى از كشّى در اين باره دو روايت نقل كرده است :\r\nنخست مفادش اينست كه : ابان بن ابى عياش كتاب سليم بن قيس را به حضرت على بن حسين ( ع ) ارائه داده و آن حضرت گفته است : « صدق سليم رحمه الله هذا حديث نعرفه » .\r\nدوم بنقل از ابان نيز از قول سليم كه گفته است : « به امير المؤمنين گفتم :\r\nمن از سلمان و از مقداد و ابو ذر در تفسير قرآن و از روايات پيغمبر ( ص ) چيزها شنيدم كه ديدم تو نيز آنها را تصديق دارى در صورتى كه بعنوان تفسير و حديث چيزهايى در دست مردم مىبينم كه با آنها مخالفت دارد . . » « 2 » همو از « تحرير الطَّاوسى » تأليف سيّد بن طاوس اين جمله را نقل كرده « سليم بن قيس تضمّن الكتاب ما يشهد بشكره و صحّة كتابه . . »\r\n\r\n","description":"","footnote":"\r\n« 1 » شايد : « و كان سليم بن قيس » بوده و نام سليم از نسخه افتاده است .\r\n« 2 » - مقدار مهمى از اين گفته در ذيل عنوان « در موارد اختلاف ، شخصى بوده » آورده شد .\r\n","page_name":" 541 ","page_number":568},
  {"content":"\r\nنعمانى در كتاب « الفقيه » ، بنقل مامقانى ، چنين افاده كرده است : « در ميان جميع شيعه از كسانى كه حامل علم و راوى آن از ائمه ( ع ) بوده‌اند نسبت بكتاب سليم بن قيس هلالى ، خلافى نمىباشد . كتاب سليم يكى از « اصول » مىباشد كه اهل علم و حاملان حديث آن را روايت كرده‌اند . از قديمترين « اصول » اين اصل است چه همهء آن چه در آن آورده شده از پيغمبر ( ص ) و امير المؤمنين و مقداد و ابو ذر و سلمان فارسى و نظائر ايشان از اصحاب مىباشد پس آن اصلى است كه شيعه بدان رجوع و بر آن تعويل و اعتماد مىكند . » از مجلسى اول ( ملا محمّد تقى ) نقل شده كه پس از اين كه در شأن كتاب سليم بن قيس گفته است : « و كفى باعتماد الصّدوقين : الكليني و الصّدوق ابن بابويه ، عليه . . » چنين گفته است : « و هذا الاصل عندى ، و متنه دليل صحّته » « 1 » .\r\nديگران نيز در بارهء اصل كتاب و وثاقت مؤلَّف آن عباراتى از قبيل آن چه نقل شد آورده‌اند ، برخى هم در بارهء صحت كتاب و وثاقت مؤلَّف بلكه اصل وجود او تشكيك و ترديد كرده‌اند كه ابن الغضائرى در رأس اين دسته بشمار مىرود . در اينجا نقل وجوه تشكيك و دفاع از آنها زائد است . مامقانى در كتاب « تنقيح المقال » خود اين موضوع را تنقيح كرده هر كس بخواهد مىتواند بدان مراجعه و از تشريح و تنقيح او برخوردار گردد .\r\n\r\n","description":"","footnote":"\r\n« 1 » نسخه‌اى از اين كتاب كه شايد همان نسخهء مجلسى بوده در چند سال پيش به نظر نويسندهء اين اوراق رسيده است .\r\n","page_name":" 542 ","page_number":569},
  {"content":"\r\n\r\n\r\n6 - تفقه و استنباط در « عهد صحابه » صناعى نبوده است\r\nيكى از جهات امتياز و تفاوت « عهد صحابه » با عهود و ادوار لا حق اينست كه در عهد صحابه فقه ، عنوانى خاص نداشته و علمى مخصوص و فنّى ممتاز نبوده تا عقائد و آرائى بعنوان علم و فن مورد تعليم و تعلَّم واقع گردد و موشكافيها و دقتهايى صناعى در آن به كار رود و دسته بندى و تعصّب و بحث و جدل در آن اعمال شود و در نتيجه براى مستنبط دشوارى و سختى در كار استنباط پيش آيد .\r\n7 - در عهد صحابه در مورد ظهور اشتباه و خطا منصفانه بدان اعتراف مىشده است\r\nدر نتيجهء اين كه فقه در آن عهد هنوز جنبهء صناعى نداشته و احراز حقيقت و واقع در كار استنباط منظور بوده و بطور خلاصه به مطالب فقهى و فرعى بيشتر براى رفع حاجت و عمل توجه مىشده نه براى بحث و جدل از اين رو در مواردى كه اختلافى در نظرها پديد مىآمده جانب انصاف ، زيادتر رعايت مىشده و به محض اين كه حقيقت مكشوف مىافتاده و صاحب رأيى بر خطا و اشتباه خود وقوف مىيافته گر چه بالاترين مقام را داشته و يا اعتراض كننده داراى مقامى پايينتر مىبوده حقّ را مىپذيرفته و مورد عمل قرار مىداده و با صراحت به اشتباه خود اعتراف مىكرده است .\r\n","description":"","footnote":"","page_name":" 543 ","page_number":570},
  {"content":"\r\nبراى نمونه يكى دو قضيه از اين قبيل در اينجا آورده مىشود :\r\n1 - ابن ابى الحديد معتزلى در شرح خود بر نهج البلاغه اين مضمون را گفته است :\r\n« خليفهء دوم خطبه خواند و در جمله گفت : اگر بشنوم كابين زنى ، از كابين زنان پيغمبر ( ص ) زيادتر قرار داده شده بى ترديد زيادت آن را برمىگردانم . پس زنى به پاى خاست و گفت :\r\nبه خدا سوگند خدا اين حقّ و اختيار را به تو نداده ! ! چه او گفته است : « و إن آتيتم إحداهنّ قنطارا فلا تأخذوا منه شيئا » عمر گفت : « آيا تعجب نمىكنيد از امامى كه بر خطا رود و زنى كه راه صواب پيمايد اين زن با امام شما مباحثه كرد و بر او غلبه يافت » .\r\n2 - باز همو در همان كتاب آورده است ، « خليفهء دوم به شبگردى بيرون رفته بود از خانه‌اى آوازى شنيد بدگمان شد . از ديوار بالا رفت . مردى را با زنى ديد و مشكى شراب .\r\nپس گفت : اى دشمن خدا آيا گمان كردى كه خدا معصيت تو را پنهان مىدارد ؟ آن مرد گفت : يا امير المؤمنين شتاب مكن اگر من يك خطا كرده‌ام تو سه گناه كرده‌اى ! ! :\r\nخدا گفته است : * ( وَلا تَجَسَّسُوا ) * و تو به تجسّس و تفتيش پرداختى و گفته است : * ( وَأْتُوا الْبُيُوتَ مِنْ أَبْوابِها ) * و تو از ديوار درآمدى ، و گفته است : * ( فَإِذا دَخَلْتُمْ بُيُوتاً فَسَلِّمُوا ) * و تو سلام نكرده بر ما وارد شدى . . »\r\n","description":"","footnote":"","page_name":" 544 ","page_number":571},
  {"content":"\r\n\r\n8 - اطلاق كلمهء « اجتهاد » در عهد صحابه بر نظير معنى مصطلح\r\nكلمهء « اجتهاد » ريشه و اصل آن بمعنى كوشش كردن مىباشد . در قرآن مجيد در مواردى از قبيل آيهء * ( الَّذِينَ جاهَدُوا فِينا لَنَهْدِيَنَّهُمْ سُبُلَنا ) * بمعنى كوشش علمى و عملى در راه خداشناسى و در راه دين به كار رفته . ابن حزم همين جهت را در نظر داشته آنجا كه در كتاب « المحلَّى » گفته است : « و الإجتهاد انّما معناه بلوغ الجهد فى طلب دين الله ، عزّ و جلّ ، الَّذى أوجبه على عباده . . » اين كلمه در صدر اسلام چنان كه بمعنى اعمّ از كوشش در بارهء اصول عقائد و فروع احكام استعمال شده در بارهء خصوص هر يك از اين دو نيز به كار رفته است . در بارهء خصوص كوشش عملى يعنى كوشش در عبادت و زهد نيز زياد استعمال شده است و شايد در قرون اوّليهء اسلام موارد استعمال اين لفظ به اين معنى اخير ، اگر استقصاء شود ، از استعمالات ديگر آن كمتر نباشد .\r\nابو نعيم به اسناد خود از طارق بن شهاب چنين آورده است : « انّه بات عند سلمان ينظر ما اجتهاده ؟ قال : فقام يصلَّى من آخر اللَّيل فكانّه لم ير الَّذى كان يظنّ فذكر ذلك له فقال سلمان : حافظوا على هذه الصّلوات الخمس فانهنّ كفّارات لهذه الجراحات ما لم تصب المقتلة » ( يعنى الكبائر ) .\r\nو از اين قبيل است عبارت عبد الله بن مسعود « أنتم اكثر صياما و اكثر صلاة و اكثر اجتهادا من اصحاب رسول الله ( ص ) و هم كانوا خيرا منكم قالوا يا ابا عبد الرحمن ؟ . . »\r\n","description":"","footnote":"","page_name":" 545 ","page_number":572},
  {"content":"\r\nو هم عبارت عبد الله بن عباس در بارهء خوارج « 1 » « فدخلت على قوم لم أر قوما قطَّ اشدّ اجتهادا منهم : أيديهم كانّها ثفن ابل و وجوههم مقلَّبة من آثار السّجود . . » بهر حال آن چه در اين مورد بيان آن منظور مىباشد اينست كه در همان صدر اوّل اسلام بلكه حتى در زمان خود پيغمبر ( ص ) لفظ اجتهاد بمعنى كوشش در راه استنباط احكام فرعى به كار رفته است . براى نمونه چند مورد در زير ياد مىگردد :\r\n1 - حديث معاذ « اجتهد رأيى » « 2 » كه شايد مكرّر در اين اوراق آورده شده است .\r\n2 - عبارت خليفهء دوم ( يا ابن مسعود ) « و انّ الاقتصاد فى السّنّة خير من الاجتهاد فى الضّلالة . » 3 - ابن حزم در كتاب المحلَّى به عباراتى مختلف و شايد اسنادى متعدد از جمله به اين عبارت از پيغمبر ( ص ) اين روايت را آورده است : « اذا حكم الحاكم فاجتهد ثمّ فاصاب فله أجران و اذا حكم فاجتهد ثمّ اخطا فله اجر » .\r\n4 - رواياتى كه از اين پيش از على عليه السّلام نقل شده و لفظ « جهد رأى » در آنها به كار رفته است .\r\n\r\n","description":"","footnote":"\r\n« 1 » وقتى كه از على ( ع ) اجازه گرفته كه برود با خوارج صحبت بدارد تا شايد بتواند ايشان را از راه كج و باطل برگرداند .\r\n« 2 » - ابن عبد البر ( متوفى 463 ) در كتاب « جامع بيان العلم و فضله » اين حديث را به طرقى متعدد نقل كرده است .\r\n","page_name":" 546 ","page_number":573},
  {"content":"\r\n\r\n9 - ممنوع شدن اشخاصى از افتاء يا محدود شدن فتوى\r\nكلمهء فتوى ، كه بضم فا و فتح آن و فتيا بضم فا استعمال شده ، بمعنى اظهار حكم مىباشد . مشتقات اين كلمهء به همين معنى در قرآن مجيد در مواردى زياد وارد شده است . از آن جمله است :\r\n1 - آيهء 126 از سورهء چهارم ( النّساء ) * ( وَيَسْتَفْتُونَكَ فِي النِّساءِ قُلِ الله يُفْتِيكُمْ فِيهِنَّ . . ) * 2 - آيهء 175 از همان سوره * ( يَسْتَفْتُونَكَ قُلِ الله يُفْتِيكُمْ فِي الْكَلالَةِ . . ) * 3 - آيهء 41 از سورهء 12 ( يوسف ) * ( قُضِيَ الأَمْرُ الَّذِي فِيه تَسْتَفْتِيانِ . . ) * 4 - آيهء 46 از همان سوره * ( يُوسُفُ أَيُّهَا الصِّدِّيقُ أَفْتِنا فِي سَبْعِ بَقَراتٍ . . ) * 5 - آيهء 63 از همان سوره * ( يا أَيُّهَا الْمَلأُ أَفْتُونِي فِي رُءْيايَ . . ) * 6 - آيهء 22 از سورهء 18 ( الكهف ) * ( . . وَلا تَسْتَفْتِ فِيهِمْ مِنْهُمْ أَحَداً . . ) * 7 - آيهء 32 از سورهء 27 ( النّمل ) * ( قالَتْ يا أَيُّهَا الْمَلأُ أَفْتُونِي فِي أَمْرِي . . ) * 8 - آيهء 11 از سورهء 37 ( و الصّافات ) * ( فَاسْتَفْتِهِمْ أَ هُمْ أَشَدُّ خَلْقاً أَمْ مَنْ خَلَقْنا ؟ . . ) * .\r\n9 - آيهء 149 از همان سوره * ( فَاسْتَفْتِهِمْ أَ لِرَبِّكَ الْبَناتُ وَلَهُمُ الْبَنُونَ ؟ ) * در روايات نيز اين كلمه به همين معنى در زمان خود پيغمبر ( ص ) به كار مىرفته است از جمله است روايتى كه در باب « حرمت خمر » از همين كتاب به اين عبارت آورده شد :\r\n« يا رسول الله أفتنا فى الخمر و الميسر فانّهما مذهبة للعقل مسلبة للمال » .\r\n","description":"","footnote":"","page_name":" 547 ","page_number":574},
  {"content":"\r\nبهر حال در « عهد صحابه » اين كلمه درست به همان معنى كه در اعصار متأخّر اصطلاح شده به كار مىرفته يعنى از اين كلمه و مشتقاتش معنى خاص آن كه بيان حكم شرعى فرعى باشد اراده مىشده است .\r\nدر اين عهد اشخاصى كه عنوان فقاهت مىداشته‌اند هم ايشان متصدى مقام افتاء نيز بوده‌اند و خليفه يا مردم فتوى از ايشان مىپرسيده‌اند ، آن چه در اينجا بيان آن منظور مىباشد اينست كه در « عهد صحابه » گاهى برخى از اشخاص ، بطور معين ، به حكم خليفه از افتاء جلوگيرى و ممنوع مىشده‌اند و گاهى فتوايى خاص ، مورد تصويب و اختصاص قرار مىگرفته چنان كه ديگران بطور عموم و نامعيّن از افتاء بر خلاف آن ممنوع مىبوده‌اند براى نمونه يكى دو قضيه از اين قبيل در اينجا ياد مىگردد :\r\nسيّد مرتضى در كتاب « مسائل النّاصريّات » در مسألهء چهلم چنين گفته است :\r\n« . . و ايضا فقد كانت الصّحابة اختلفت فى هذا الباب : فقال جمهورهم به مثل ما حكيناه من مذهبنا و قالت الانصار : الماء من الماء ، فارسلوا بابى سعيد الخدرى إلى عائشة فسالها فقالت : قال : رسول الله ( ص ) اذا التقى الختانان و غابت الحشفة وجب الغسل . فعلته انا و رسول الله فاغتسلنا . و رجعوا إلى قولها .\r\n« و قال عمر : ان خالف احد بعد هذا جعلته نكالا و قال لزيد بن ثابت : لو افتيت بعد هذا بخلافه لأوجعتك . » ابو نعيم در ترجمهء ابو ذر در كتاب « حليه » چنين آورده است كه : مردى نزد ابو ذر رفته و بوى گفته است : « انّ مصدّقى عثمان ازدادوا علينا . أنغيب عنهم به قدر ما ازدادوا علينا ؟ فقال : لا ، قف مالك و قل ما كان لكم من حقّ فخذوه و ما كان باطلا فذروه فما تعدّوا عليك جعل فى ميزانك يوم القيمة . و على رأسه فتى من قريش فقال :\r\nأما نهاك امير المؤمنين عن الفتيا ؟ فقال : أرقيب أنت علىّ ؟ فو الَّذى نفسى بيده لو وضعتم الصّمصامة هاهنا ثمّ ظننت انّي منفذ كلمة سمعتها من رسول الله ( ص ) قبل ان تحتزوا ، لأنفذتها »\r\n","description":"","footnote":"","page_name":" 548 ","page_number":575},
  {"content":"\r\n\r\n10 - پيدا شدن خوارج و فقه و فقهاء ايشان\r\nاز قضايايى مهم كه در اواخر « عهد صحابه » يعنى در زمان خلافت على عليه السّلام « 1 » بر اثر جنگهاى داخلى و شايد به دسائس معاويه و نيرنگ عمرو عاص به وسيلهء ايادى و جواسيس ايشان پديد آمده قضيهء خوارج مىباشد .\r\nتشريح علل پيدا شدن اين مذهب و چگونگى آن و سير و تطوّر آن و ترجمهء رجال متنسّك و متقشّف و از خود گذشتهء آنان ( بويژه كسانى كه در دورهء بنى اميّه خروج كرده‌اند ) « 2 » و توضيح نتائج و خيمه و عواقب سوء آن و بالجمله تشريح همه شئونى كه\r\n\r\n","description":"","footnote":"\r\n« 1 » برخى مبدأ پيدا شدن خوارج را از زمان عثمان دانسته و مخالفان و قاتلان او را سر سلسلهء خوارج بشمار گرفته‌اند . اين مطلب اگر از جنبهء لغوى ( اطلاق خوارج ) درست باشد از جنبهء ظهور عرفى كه شايد به وضع و اصطلاح خاص ، استناد داشته باشد درست نيست چه بحسب عرف ، عنوان « خوارج » بر كسانى اختصاص يافته كه از زمان على ( ع ) پيدا شده و شعار خاص براى خود « لا حكم الَّا للَّه » قرار داده و به مناسبت اين كه جان خويش را در راه رضاى خدا داده و خويشتن را از مصاديق آيه شريفه * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ اللَّه\r\nمعرفى نموده بعنوان « شراة » كه جمع « شارى » مىباشد ، اشتهار يافته‌اند و به مناسبت اين كه در آغاز كار از سپاه على ( ع ) جدا شده و به « حروراء » كه ديهى در نيم فرسنگى كوفه بوده رفته‌اند به نام « حروريّه » خوانده شده‌اند .\r\n« 2 » شجاعت و شهامت و تنسّك و تقشّف برخى از مردان بلكه برخى از زنان ايشان چنان كه از شرح حال شبيب و زنش غزاله دانسته مىشود در تاريخ ، كم نظير و بلكه بىنظير بوده است .\r\nقضاياى معاريف آنان در شجاعت و شهامت به جاى خود اشخاص عادى ايشان نيز عجيب بوده‌اند . ابن ابى الحديد از ابو عبيده ، معمر بن مثنى چنين آورده : « طعن واحد من الخوارج يوم النهروان فمشى فى الرّمح و هو شاهر سيفه إلى ان وصل إلى طاعنه فضربه فقتله ! و هو يقرأ : « وَعَجِلْتُ إِلَيْكَ رَبِّ لِتَرْضى »\r\n! در ميان ايشان زنانى مانند غزاله زن شبيب شيبانى بوده‌اند كه به دلاورى و شجاعت و تمسّك به معتقدات نه تنها از ديگر زنان امتياز مىداشته بلكه در ميان مردان هم نظير آنان كم يافت مىشود از آن جمله است امّ حكيم . ابو الفرج اصفهانى ، بنقل ابن ابى الحديد ، در بارهء وى چنين آورده است : « انّ امرأة من الخوارج كانت مع قطرى بن الفجاءة يقال لها : امّ حكيم . و كانت من اشجع الناس و اجملهم وجها و احسنهم بالدّين تمسّكا . و خطبها جماعة من الخوارج فردّتهم و لم تجبهم . فاخبر من شاهدها فى الحرب انّها كانت تحمل على الناس و ترتجز فتقول :\r\n\r\nاحمل رأسا قد سئمت حمله\r\nو قد مللت دهنه و غسله\r\nالا فتى يحمل عنّى ثقله ؟ !\r\n\r\nو الخوارج يفدونها بالآباء و الامّهات فما رأينا قبلها و لا بعدها مثلها »\r\n","page_name":" 549 ","page_number":576},
  {"content":"\r\nبه خوارج مربوط مىباشد از اموريست كه اهل اطلاع و تتبّع را ذمّه ، عهده دار انجام آن است و بىگمان روشن كردن اين موضوع از همه روى و در همه نواحى و جهاتش از مهمترين فصول مباحث تاريخ اسلام بشمار مىرود ليكن در اين اوراق كه خصوص تحوّل فقه از آن منظور است به تشريح و بسط آن موضوع پرداختن و حقّ بحث را در آن باب ادا ساختن در غير موضع و دور از منظور مىباشد .\r\nاز جنبهء فقهى بطور خلاصه بايد دانست خوارج جز قرآن مجيد آن هم ظواهر آن\r\n","description":"","footnote":"","page_name":" 550 ","page_number":577},
  {"content":"\r\nچيزى را مدرك و مورد استناد نمىدانند « 1 » مگر سنّتى را كه در زمان خليفهء اول و دوم ، مورد نقل و قبول و عمل واقع شده باشد آن هم در صورتى است كه از طريق اسلاف همطريقه و همكيش خودشان به ايشان رسيده باشد .\r\nدر احتجاجاتى كه با على عليه السّلام و اصحاب او مىكردند به آياتى از قرآن مجيد استناد مىنموده بى آن كه حتى در خود قرآن نيز عام و خاصّ و مطلق و مقيّد و ناسخ و منسوخ و محكم و متشابه و مجمل و مبيّن و ظاهر و ماوّل را مورد توجه كامل و عنايت محقّقانه قرار دهد .\r\nخوارج را متكلَّمانى به طريقهء خويش و فقيهانى طبق شيوه و سليقهء خودشان بوده كه در كتب مختلف از قبيل « وفيات الاعيان » تأليف ابن خلَّكان و شرح « نهج البلاغه » تأليف ابن ابى الحديد « 2 » نام ايشان ياد شده و كم و بيش حالات آنان مورد ترجمه و تذكره\r\n\r\n","description":"","footnote":"\r\n« 1 » و از اين جهت در مسألهء « رجم » با عامهء اهل اسلام مخالفت كرده‌اند چنان كه از اين عبارت شيخ طوسى كه در كتاب « التبيان » آورده و پيش از اين آن را نقل كرديم « و ثبوت الرّجم معلوم من جهة التواتر على وجه لا يختلج فيه الشك . عليه اجماع الطَّائفه ، بل اجماع الامّة ، و لم يخالفه فيه الَّا الخوارج ، و هم لا يعتدّ بخلافهم » اين مطلب استفاده مىگردد .\r\n« 2 » و غالب كتبى كه در ملل و نحل و شرح حال طوايف و فرق نوشته شده است . ابو الحسين ملطى شافعى متوفى در 377 در كتاب « التنبيه و الرّد على اهل الاهواء و البدع » كه چنان كه گفته شد است « قديمترين كتابى است كه در فرق ميان فرقه هاى اسلامى و ردّ بر ايشان نوشته شده » در باب حروريّه گفته است « و الحروريّة خمس و عشرون فرقة » آنگاه بيشتر از آن بيست و پنج فرقه را ياد كرده از قبيل : ازارقه ، صفريه ، اباضيه ، نجديه ، شمراخيه عجرديه ، نجرانيه ، بيهسيّه و جز اينان و گاهى بعضى از معتقدات فقهى آنان را نيز آورده است مانند اين كه « فرقه‌اى از ايشان قائل بوجوب حد براى شارب شراب مسكر نيستند » و « فرقه‌اى شهادت در نكاح را لازم نمىدانند و مىگويند : « ننكح بشهادة الكرام الكاتبين » و از بيهسيّه نقل كرده كه « لو انّ رجلا قطر قطرة خمر فى جبّ فلم يشرب من ذلك الجبّ احد الَّا كفر و ان لم يشعر » ! ! .\r\n","page_name":" 551 ","page_number":578},
  {"content":"\r\nواقع گرديده است . ليكن تأليفى در فقه از ايشان در دست نيست و شايد موجود نباشد از اين رو معتقدات فقهى ايشان بطور تفصيل بر نگارنده معلوم نمىباشد . بعلاوه مذهبى بوده فاسد و هم اكنون منقرض و بائد بدين جهت از چگونگى تفصيلى تفقّه در آن مذهب بحث و فحص كردن شايد به جايى نرسد و بهر حال نتيجه و ثمرى بر آن بار نخواهد بود .\r\nابن نديم در كتاب « الفهرست » خود در بارهء فقيهان ايشان تا زمان تأليف آن كتاب ( 377 ) مختصرى آورده است براى اين كه خوانندهء اين اوراق را در اين زمينه نيز اطلاعى اجمالى باشد همان را تلخيص و ترجمه و در اينجا نقل مىكنيم .\r\nمقالهء ششم از كتاب « الفهرست » راجع به اخبار فقهاء مىباشد و اين مقاله در هشت « فنّ » تكميل گشته و « فنّ هشتم » از آن مقاله « در اخبار علماء و اسماء كتابهايى است كه فقيهان شراة ( خوارج ) تصنيف كرده‌اند » . ابن نديم در زير اين عنوان نسبت به ايشان چنين افاده كرده است :\r\n« كتابهاى اين قوم ، پنهانست و كمتر بدست مىآيد چه همهء جهان ايشان را سرزنش و نكوهش مىكنند . و آنان را در فقه و كلام ، مؤلَّفان و مصنّفانى مىباشد و اين در بلادى بسيار كه از آن جمله است عمان و سيستان و بلاد آذربايجان و نواحى سنّ « 1 » و بوازيج « 2 » و كرخ جدّان « 3 » و تلّ عكبراء و حزّه « 4 » و شهرزور اشتهار دارد .\r\n\r\n","description":"","footnote":"\r\n« 1 » بكسر سين مهمله و تشديد نون ( بر وزن جنّ ) نام چند موضع است كه يكى از آنها از اعمال رى مىباشد و شايد مراد از آن در عبارت بالا شهريست كه كنار دجله و در بالاى تكريت واقع است كه به گفتهء ياقوت « آن را سور و جامعى كبير است و در آنجا علماء و كنيسه ها و بيعه هاى نصارى مىباشد » .\r\n« 2 » - با باء موحده و زاء معجمه كه بعد از آن باء و جيم مىباشد ( بر وزن محاويج ) نام شهريست نزديك تكريت و بوازيج الانبار نام موضعى ديگر است .\r\n« 3 » - بضم جيم و تشديد دال مهمله شهريست كوچك در آخر ولايت عراق نزديك خانقين و آن سرحد است ميان ولايت شهر زور و عراق .\r\n« 4 » - بفتح حاء مهمله و زاء معجمه مشدده نام چند موضع است : 1 - در ميان رأس عين و نصيبين 2 - شهر كوچكى در اربل از موصل . 3 - نام موضعى در حجاز .\r\n","page_name":" 552 ","page_number":579},
  {"content":"\r\n« از جمله فقيهان مقدّم ايشانست : ابو فراس جبير بن غالب . جبير مردى خطيب ، فصيح ، شاعر و فقيه بوده از جمله تأليفات اوست : كتاب « السنن و الأحكام » و كتاب « أحكام القرآن » و كتاب « المختصر فى الفقه » و كتاب « الجامع الكبير فى الفقه » و كتاب « رسالته إلى مالك بن انس » .\r\n« و از جمله ابو الفضل قرطلوسى ، از نواحى « عكبراء » ، مىباشد و او كتابهايى بسيار دارد از آن جمله است : كتاب « الجامع الكبير فى الفقه » ( اين كتاب به روش كتب فقهاء تأليف شده يعنى بر كتبى چند مشتمل مىباشد ) و كتاب « الجامع الصغير » ( اعتماد و تعويل خوارج و اصحاب قرطلوسى بر اين كتاب است ) و « كتاب الفرائض » و « كتاب الرّدّ على ابى حنيفة فى الرّأي » و « كتاب الرّدّ على الشّافعي فى القياس » .\r\n« و از جمله فقيهان ايشانست ابو بكر بردعى كه نام او محمد پسر عبد الله مىباشد او را به سال سيصد و چهل ديدم و با من انسى پيدا كرد . مذهب اعتزال را اظهار مىنمود و خارجى و از فقيهان ايشان بود . به من گفت او را در فقه تأليفاتى چند است و نام برخى را بدين گونه ياد كرد : كتاب « المرشد فى الفقه » و كتاب « الرّدّ على المخالفين فى الفقه » ، كتاب « الجامع فى اصول الفقه » ، كتاب « الدّعاء » ، كتاب « النّاسخ و المنسوخ فى القرآن » كتاب « الاذكار و التحكيم » ، كتاب « السّنّة و الجماعة » كتاب « الإمامة » كتاب « نقض كتاب الرّاوندى فى الامامة » ، كتاب « تحريم المسكر » ، « كتاب الرّدّ على من قال بالمتعة » كتاب « النّاكثين » ، كتاب « الأيمان و النّذور » .\r\n« و هم از آن جمله مىباشد ابو القاسم حديثى او را نيز من ديدم . مردى زاهد و به ظاهر فروتن و خاشع بود مذهب خود را اظهار نمىداشت . از اكابر شراة ( خوارج ) و از اعاظم فقيهان ايشان بود . او را تأليفاتى چند است : مانند « كتاب « الجامع فى الفقه » ، كتاب « احكام الله ، عزّ و جلّ » ، كتاب « الامامة » ، كتاب « الوعد و الوعيد » ، كتاب « التّحريم و التّحليل »\r\n","description":"","footnote":"","page_name":" 553 ","page_number":580},
  {"content":"\r\nو كتاب التحكيم فى الله ، جلّ اسمه « 1 » » .\r\nاين بود آن چه ابن نديم در « فنّ هشتم » كه به فقيهان خوارج اختصاص داده آورده است .\r\nو در مقالهء پنجم ( اين مقاله در بارهء علم كلام و متكلَّمانست ) در فنّ چهارم از آن ( كه در اخبار علماء و اسماء تصانيف ايشان و محتوى بر اخبار متكلَّمان از خوارج و اسماء كتب و تصنيفات ايشان مىباشد ) در طىّ ترجمهء يمان بن رباب كه بتعبير او « از جملهء خوارج و رؤساء ايشان بشمار و در آغاز كار ، « ثعلبى » بوده و پس از آن از « بيهسيّه » گرديده و مردى نظَّار و متكلَّم بوده است » در طىّ تعديد كتب وى كتابى به نام كتاب « احكام المؤمنين » ياد كرده كه شايد در احكام فقهى مؤمنان ( خوارج ) بوده است .\r\nابن ابى الحديد در طىّ گفتگو از خوارج و تعديد بزرگان و رؤساء ايشان نجدة بن عويمر حنفى را ( از قدماء و رؤساء خوارج و با عبد الله زبير معاصر بوده هنگام توقف در مكَّه نجده در طرفى از مسجد نماز جمعه مىگزارده و عبد الله در سمتى ديگر و به احترام حرم با هم مقاتله نمىكرده‌اند ) نام برده و اين مضمون را گفته است :\r\n« او عقيده و مقاله‌اى مخصوص مىداشته و اتباع و اصحابى براى وى مىبوده و بر يمن و طائف و بحرين و عمان و وادى تميم و عامر استيلاء يافته و احكامى در مذهب خوارج احداث كرده ، از آن جمله مىگفته است . مجتهد اگر بر خطا برود معذور مىباشد . دين عبارتست از دو چيز : شناختن خدا و شناختن پيغمبر ( ص ) و بقيهء امور را اگر كسى جاهل باشد تا حجّتى بر وى قائم نشود معذور است پس اگر كسى از روى « اجتهاد » حرامى را حلال شمرد هر چند از قبيل محارم باشد معذور و مؤمن مىباشد . . » همين گونه عقائد و مقالات او موجب آن شده كه وى را از رياست خلع كرده و عاقبت هم به قتلش رسانده‌اند .\r\n\r\n","description":"","footnote":"\r\n« 1 » چيزى كه در اين قسمت قابل توجه مىباشد اينست : كه از تأليفات ياد شدهء بالا معلوم مىگردد فقيهان شراة نيز با عمل به قياس و راى مخالف مىباشند و هم معلوم مىشود كه علم « اصول فقه » در نزد ايشان داراى اعتبار و مباحث آن مورد توجه و استناد ايشان بوده است .\r\n","page_name":" 554 ","page_number":581},
  {"content":"\r\nصلتان عبدى به نجدى و اصحاب و اتباع او نظر داشته آنجا كه گفته است :\r\n\r\nأرى أمّة شهرت سيفها\r\nو قد زيد فى صوتها الأصبحى\r\nبنجديّة او حروريّة\r\nو ازرق يدعو إلى الازرق\r\nفملَّتنا انّنا مسلمون\r\nعلى دين صدّيقنا و النّبيّ\r\nأشاب الصّغير و افنى الكبير\r\nمرور الغداة و كرّ العشىّ\r\nاذا ليلة أهرمت يومها\r\nاتى بعد ذلك بيوم فتىّ\r\nنروح و نغدو لحاجاتنا\r\nو حاجة من عاش لا تنقضى\r\nتموت مع المرء حاجاته\r\nو تبقى له حاجة ما بقى .\r\n\r\nديگرى از مشاهير خوارج نافع بن ازرق حنفى بوده است . ابن ابى الحديد راجع به او قسمتى آورده كه چون از جنبهء احكام فقهى و توجه به طرز استدلال خوارج ، دانستن آنها خالى از فائده نمىنمايد آن قسمت را تلخيص و ترجمه مىكنيم :\r\n« . . نافع بن ازرق حنفى مردى شجاع و از متقدّمان خوارج در فقه بود و « ازارقه » بوى منسوب مىباشند .\r\n« از جمله فتاوى او اينست : كشور اسلامى ، بطور اطلاق ، دار كفر و مردم آن ، همه كافر و همه اهل دوزخ مىباشند ، مگر آن كسى كه ايمان خود را آشكار سازد مؤمنان ( خوارج ) نبايد به نماز ديگر مردم حاضر گردند ، و نبايد از ذبائح ايشان بخورند ، و نبايد با ايشان ازدواج كنند ، و ميان كسى كه از خوارج است و ميان غير خارجى توارث نيست . غير خارجى مانند كفّار عرب و بت پرستان مىباشند كه يا بايد اسلام اختيار كنند يا كشته شوند ، و تقيّه جائز نيست چه خدا گفته است : * ( إِذا فَرِيقٌ مِنْهُمْ يَخْشَوْنَ النَّاسَ كَخَشْيَةِ الله أَوْ أَشَدَّ خَشْيَةً ) * « 1 » و هم خدا در بارهء كسانى كه تقيّه نمىكنند و با آن مخالفت دارند\r\n\r\n","description":"","footnote":"\r\n« 1 » آيهء 79 از سورهء النساء ( سورهء 4 ) .\r\n","page_name":" 555 ","page_number":582},
  {"content":"\r\nگفته است : * ( يُجاهِدُونَ فِي سَبِيلِ الله وَلا يَخافُونَ ) * فى الله « 1 » * ( لَوْمَةَ لائِمٍ ) * « 2 » * ( ) * ، غدر و خيانت نسبت به كسى كه از خارجيان نباشد جائز است .\r\n« و امثال اين عقائد و فتاوى كه نافع داشته و همان فتاوى موجب شده كه گروهى از خوارج نسبت به او بدبين شده و از متابعت او برگشته‌اند » .\r\nميان نجدة بن عامر كه يكى ديگر از بزرگان خوارج بوده و ميان همين نافع مكاتبه‌اى به ميان آمده كه بر طرز استدلال فقهى ايشان اشتمال دارد . در اينجا نيز آن را ترجمه و نقل مىكنيم :\r\nابن ابى الحديد آورده كه نجده به نافع نوشته است : « امّا بعد ، من ترا چنان مىشناختم ، و چنان هم بودى ، كه يتيمان را مانند پدرى مهربان و ضعيفان را مانند برادرى نيكوكار . مسلمين ( خوارج ) را پشتيبانى و معاضدت مىكردى و كارها را به سامان مىآوردى لا تأخذك فى الله لومة لائم و از ملامت نمىترسيدى ، و ستم كاران را يارى نمىكردى تو و اصحابت را حال چنين بود .\r\n« آيا به ياد دارى كه مىگفتى اگر نه اينست كه من مىدانم امام عادل را اجرى مثل اجر همهء رعيت مىباشد هر آينه زمام كار دو تن از مسلمين را بدست نمىگرفتم ، پس از اين كه در آرزوى خشنودى و رضاى خدا خودت را در راه طاعت او فروختى « 3 » و بحقّ رسيدى و تلخى اين كار را چشيدى و هماره پاى اصطبار استوار داشتى تا اين كه شيطان ، كه تو و يارانت از همه كس بر او سنگينتر بودى ، براى فريب تو آماده و مجهز شد پس ترا استمالت كرد و به گمراهى افكند تا كسانى از ضعفاء و عجزه را كه خدا در قرآن از جهاد معذور داشته\r\n\r\n","description":"","footnote":"\r\n« 1 » چنان پندارم كه در قرآن كلمهء « فى اللَّه » نيست .\r\n« 2 » - آيهء 59 از سورهء المائده ( سورهء 5 ) .\r\n« 3 » - اشاره به آيهء شريفه * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ اللَّه\r\n( آيهء 203 از سورهء دوم )\r\n","page_name":" 556 ","page_number":583},
  {"content":"\r\nو گفته : * ( لَيْسَ عَلَى الضُّعَفاءِ وَلا عَلَى الْمَرْضى وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّه وَرَسُولِه ) * « 1 » » بلكه ايشان را به نيكوترين نام ياد كرده و گفته است : * ( ما عَلَى الْمُحْسِنِينَ مِنْ سَبِيلٍ ) * « 2 » تو اكفار نموده و ايشان را كافر خواندى . پس از آن كشتن كودكان را مباح ساختى در صورتى كه پيغمبر ( ص ) از كشتن ايشان نهى كرده و خدا گفته است : * ( وَلا تَزِرُ وازِرَةٌ وِزْرَ أُخْرى ) * « 3 » .\r\n« و در بارهء كسانى كه از جهاد ، قاعد گشته در اين آيه * ( وَفَضَّلَ الله الْمُجاهِدِينَ عَلَى الْقاعِدِينَ أَجْراً عَظِيماً ) * « 4 » اجرا و خير قائل شده چه تفضيل مجاهدان بر قاعدان موجب اين نيست كه قاعدان را هيچ منزلتى نباشد مگر اين آيه را * ( لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ ) * « 5 » نمىبينى و نمىشنوى كه خدا چگونه ايشان را از مؤمنان خوانده است ؟ ! .\r\n« پس از خدا بترس و از روزى كه پدر از فرزند و فرزند از پدر پاداش نمىيابد حذر كن همانا خدا در كمين و حاضر و ناظر مىباشد و حكمش عدل و قولش فصل است . و السّلام » .\r\nنافع بوى چنين پاسخ داده است : « امّا بعد ، نامهء تو كه مرا در آن پند و اندرز داده و به نصيحتم پرداخته و گذشته امرا كه بر حقّ بوده و بر راه صواب مىرفته‌ام فرا ياد آورده‌اى به من رسيد از خدا مىخواهم كه مرا از آن اشخاص قرار دهد كه گفته ها را مىشنوند و آن چه را بهتر است پيروى مىكنند و به كار مىبندند « 6 » .\r\n\r\n","description":"","footnote":"\r\n« 1 » آيهء 92 از سورهء التوبه ( سورهء نهم ) .\r\n« 2 » - آخر آيهء 92 از سورهء التوبه ( سورهء نهم ) .\r\n« 3 » - آيهء 164 از سورهء الانعام ( سورهء ششم ) و آيهء 16 از سورهء بنى اسرائيل ( سورهء 17 ) .\r\n« 4 » - آخر آيهء 97 از سورهء النساء ( سورهء 4 ) .\r\n« 5 » - اول همان آيهء 97\r\n« 6 » - آيهء شريفه * ( الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَه\r\n","page_name":" 557 ","page_number":584},
  {"content":"\r\n« بر من عيب گرفته‌اى كه قاعدان از جهاد را كافر دانسته و كشتن كودكان را جائز شمرده و ردّ نكردن امانات مخالفان را مباح ساخته‌ام هم اكنون به يارى خدا آنها را براى تو روشن مىسازم :\r\n« امّا اين قاعدان از جهاد پس اينان از قبيل كسانى كه در زمان پيغمبر ( ص ) بوده‌اند و تو ياد كرده‌اى نمىباشند چه آنان در مكَّه ، مقهور و محصور بودند و نمىتوانستند به جايى بگريزند و راهى نداشتند كه به مسلمين ملحق و متّصل گردند ليكن اينان در دين ، تفقّه يافته و قرآن قرائت كرده‌اند و راه براى ايشان روشن و هويدا مىباشد و تو مىدانى كه خدا در بارهء اشخاصى امثال اينان هنگامى كه گفته‌اند : * ( كُنَّا مُسْتَضْعَفِينَ فِي الأَرْضِ ) * « 1 » فرموده است : * ( أَ لَمْ تَكُنْ أَرْضُ الله واسِعَةً فَتُهاجِرُوا فِيها ) * « 2 » باز خدا ، سبحانه و تعالى ، گفته است : * ( فَرِحَ الْمُخَلَّفُونَ بِمَقْعَدِهِمْ خِلافَ رَسُولِ الله وَكَرِهُوا أَنْ يُجاهِدُوا بِأَمْوالِهِمْ وَأَنْفُسِهِمْ فِي سَبِيلِ الله ) * « 3 » و گفته است : * ( وَجاءَ الْمُعَذِّرُونَ مِنَ الأَعْرابِ لِيُؤْذَنَ لَهُمْ ) * « 4 » و در آخر گفته است : * ( سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ ) * « 5 » پس بر تو لازمست كه صفات و علائم ايشان را به نظر بياورى .\r\n« و امّا قتل كودكان پس نوح پيغمبر ( ص ) از من و از تو به خدا و احكام او داناتر بوده و گفته است : * ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً إِنَّكَ إِنْ تَذَرْهُمْ يُضِلُّوا عِبادَكَ وَلا يَلِدُوا إِلَّا فاجِراً كَفَّاراً ) * « 6 » پس ايشان را با اين كه كودك بوده‌اند و پيش از اين كه متولد شوند كافر خوانده است آيا مىشود چنين چيزى در قوم نوح روا باشد و در قوم ما نباشد ؟\r\n\r\n","description":"","footnote":"\r\n« 1 » آيهء 99 از سورهء النساء ( سورهء 4 ) .\r\n« 2 » - همان آيه از همان سوره .\r\n« 3 » - آيهء 82 از سورهء التوبة ( سورهء نهم ) .\r\n« 4 » - آيه 91 از سورهء التوبة ( سورهء نهم ) .\r\n« 5 » - آخر آيه 91 از سورهء التوبة ( سورهء نهم ) .\r\n« 6 » - آيه 27 و 28 از سورهء نوح ( سورهء 71 ) .\r\n","page_name":" 558 ","page_number":585},
  {"content":"\r\nبا اين كه خداى تعالى گفته است : * ( أَ كُفَّارُكُمْ خَيْرٌ مِنْ أُولئِكُمْ أَمْ لَكُمْ بَراءَةٌ فِي الزُّبُرِ ) * « 1 » و اينان مانند مشركان عرب مىباشند كه از ايشان « جزيه » پذيرفته نمىشود :\r\nيا بايد به اسلام درآيند يا كشته شوند .\r\n« و امّا استحلال امانات مخالفان پس بدان كه خداى تعالى اموال ايشان را بر ما حلال ساخته چنان كه خون ايشان بر ما حلال مىباشد ! پس خونهاى ايشان حلال طلق است و مالهاى ايشان براى فيء مسلمين » « پس از خداى بترس و به خود آى زيرا عذرى براى تو جز از راه توبه نيست و بر تو روا نمىباشد كه بنشينى و ما را مساعدت نكنى و از همراهى ما پاى پس بكشى و راهى را كه براى تو در گفتهء خود نمايانديم نه پيمايى . و السّلام على من أقر بالحقّ و عمل به » .\r\nباز ابن ابى الحديد نامه‌اى را كه نافع به اشخاصى در بصره نوشته و در آنجا ايشان را بر هجرت و جهاد تحريض كرده يعنى از جنبهء فقهى توقف ايشان را در ميان مسلمين ( كه به فتوى و تعبير او مشركين و كافرين بشمار مىبوده‌اند ) حرام شمرده نقل كرده عين آن نامه اينست : « امّا بعد ف * ( إِنَّ الله اصْطَفى لَكُمُ الدِّينَ فَلا تَمُوتُنَّ إِلَّا وَأَنْتُمْ مُسْلِمُونَ ) * انّكم لتعلمون انّ الشريعة واحدة و الدّين واحد ففيم المقام بين اظهر الكفّار ؟ ترون الظَّلم ليلا و نهارا و قد ندبكم الله ، عزّ و جلّ ، إلى الجهاد . فقال : قاتلوا المشركين كافّة و لم يجعل لكم فى التخلَّف عذرا فى حال من الاحوال فقال : * ( انْفِرُوا خِفافاً وَثِقالًا ) * و انّما عذر الضّعفاء و المرضى و * ( الَّذِينَ لا يَجِدُونَ ما يُنْفِقُونَ ) * و من كانت اقامته لعلَّة ثمّ فضّل عليهم مع ذلك ، المجاهدين فقال : * ( لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجاهِدُونَ فِي سَبِيلِ الله ) * .\r\n« فلا تغترّوا و تطمئنّوا إلى الدّنيا فانّها غرّارة مكَّارة ، لذّتها نافدة و نعيمها بائد\r\n\r\n","description":"","footnote":"\r\n« 1 » آيه 43 از سورهء القمر ( سورهء 54 )\r\n","page_name":" 559 ","page_number":586},
  {"content":"\r\nحفّت بالشّهوات ، اغترارا و اظهرت حيرة و اضمرت عبرة فليس آكل منها أكلة تسرّه و لا شارب منها شربة توافقه الَّا و دنا بها درجة إلى اجله و تباعد بها مسافة من اهله و انّما جعلها الله دار المتزوّد منها إلى النعيم المقيم و العيش السّليم فليس يرضى بها حازم دارا و لا حكيم قرارا . فاتّقوا الله * ( وَتَزَوَّدُوا فَإِنَّ خَيْرَ الزَّادِ ، التَّقْوى ) * . * ( وَالسَّلامُ عَلى مَنِ اتَّبَعَ الْهُدى ) * » .\r\nيكى از بزرگان و رؤساء خوارج عبد الله بن يحيى كندى ملقّب به « طالب الحقّ » است شرح حال او را ابو الفرج اصفهانى در كتاب « اغانى » آورده و ابن ابى الحديد آن را تلخيص كرده و در شرح نهج البلاغه اين مضمون را گفته است : « عبد الله از اهل حضر موت بوده و در سال 119 خروج كرده و بهر حال در خطبه‌اى كه هنگام استيلاء بر يمن گفته چنين گفته است « انّا ندعوكم أيّها النّاس إلى كتاب الله و سنّة نبيّه و اجابة من دعا إليهما . الاسلام ديننا و محمّد نبينا و الكعبة قبلتنا و القرآن امامنا ، رضينا بالحلال حلالا لا نبتغى به بدلا و لا نشترى به ثمنا و حرمنا الحرام و نبذناه وراء ظهورنا و لا حول و لا قوّة الا با لله و اليه المشتكى و عليه المعوّل . من زنى فهو كافر و من سرق فهو كافر ، و من شرب الخمر فهو كافر .\r\nو من شكّ فى انه كافر فهو كافر ! . . » بطور خلاصه ، خوارج ، چه كسانى كه در عهد على عليه السّلام بوده و با آن حضرت به مقابله و مقاتله پرداخته‌اند و چه كسانى از ايشان كه در عهد بنى اميّه بوده و با سلطنت غاصبانه و حكومت ظالمانهء ايشان مخالفت داشته و بر عمّال و حكَّام بنى اميّه خروج كرده‌اند ، چنان كه گفته شد مردانى بسيار متقشّف و متنسّك بوده و بر باطل خود سخت ايمان مىداشته‌اند و همان خشكى در طرز فكر و سختى در عمل ، نسبت به طرز تفقّه ايشان بسيار مؤثر بوده به طورى كه نه تنها ديگران را كافر و مشرك مىخوانده و ايشان را اكفار مىكرده‌اند بلكه به اندك شبهه و احتمالى بزرگان خود را نيز كافر مىخوانده و از ايشان طلب توبه مىنموده\r\n","description":"","footnote":"","page_name":" 560 ","page_number":587},
  {"content":"\r\nو بر مطالب خود به ظواهرى از آيات شريفهء قرآن استناد مىكرده « 1 » و در مقام مخالفت بلكه مخاصمت و مقاتلت بر مىآمده‌اند .\r\nقطرى بن فجائه كه يكى از بزرگان و از امراء خوارج مىباشد و معارك او با مهلَّب و ديگر عمّال و امراء حجّاج بن يوسف ثقفى در كتب مربوط ، مضبوط و خدمات و فداكاريهاى او در راه پيشرفت كار خوارج مورد ستايش همهء ايشان مىبوده با همه آن مجاهدات چندين بار خوارج او را بر كارهايش مورد انتقاد قرار داده و به ارتداد و كفرش حكم كرده‌اند و او نيز از همان راه استناد به ظواهر كه حربهء ايشان بوده خود را از كشته شدن نجات داده و عاقبت هم به واسطهء همان جمودت استنباط ، ميان ايشان اختلاف و تفرقه حاصل گرديده است .\r\nوقتى به قطرى گفتند : آيا باز براى جنگ با مهلَّب خارج مىشوى ؟ گفت نه پس از آن تصادف را به جنگ رفت خوارج گفتند : چون دروغ گفت مرتد شد . روزى او را دنبال كردند احساس شرّ كرد و فهميد غرض سوء ، نسبت به او دارند با گروهى از خواص خود در محلَّى فرود آمد و پناهنده شد بر او جمع شدند و فرياد برآوردند كه : اى دابّه بيرون آى . بيرون آمد و گفت : رجعتم بعدى كفّارا ! ؟ گفتند : آيا دابّه نيستى و حال آن كه خدا گفته است : « * ( وَما مِنْ دَابَّةٍ فِي الأَرْضِ إِلَّا عَلَى الله رِزْقُها ) * ؟ پس ما به اين سخن كافر نشديم ليكن تو كافر شدى كه بما گفتى : كافر شده‌ايم . پس بسوى خدا باز گرد و توبه كن . قطرى با يكى از خواصّ خويش مشاوره كرد . او بوى گفت : اگر توبه كنى از تو خواهند پذيرفت .\r\nبه ايشان بگو آن جمله را از راه استفهام گفته‌اى نه بطريق اخبار . همين سخن را گفت و ايشان از وى پذيرفتند .\r\n\r\n","description":"","footnote":"\r\n« 1 » در فتاوى فقهى خود همان ظواهر را مىگرفته و به آن فتوى مىداده‌اند در جنگى خطى اين عبارت را از « كنز الدقائق » نقل كرده است : « السّارق و السّارقة ، ذهب الخوارج إلى ان المقطع هو المنكب ذهابا إلى ظاهر اطلاق اليد » .\r\n","page_name":" 561 ","page_number":588},
  {"content":"\r\n\r\nبهر حال شرح حال خوارج و ترجمه بزرگان ايشان منظور نيست و از جنبهء فقهى هم چنان كه گفتيم اطلاع نويسنده نسبت به فقه ايشان محدود مىباشد ليكن از همين نمونه ها كه ذكر شد و از مطالعهء احوال ايشان طرز فكر آنان در فقه تا حدّى روشن مىگردد « 1 » اكنون به همين مختصر كه در پيرامن « عهد صحابه » آورده شد اقتصار مىرود و گفتگو در بارهء شئون فقهى اين عهد در همين موضع خاتمه داده مىشود . بحث و فحص تفصيلى از عهود ديگر را كه در اين اوراق بطور اجمال و فهرست ياد كرده‌ايم به ديگر مجلَّدات اين كتاب موكول ساخته و بخواست خدا آنها را تشريح و مباحث مربوطه را استيفاء خواهيم كرد .\r\nخداى را سپاس گزارم كه بر جمع و تحقيق اين قسمت موفقم داشت و از درگاه او خواستارم كه در آينده از توفيق تعقيب و تكميل برخوردارم فرمايد . و له الحمد اوّلا و آخرا و به الاستعانة و عليه التكلان ظاهرا و باطنا .\r\nتهران :\r\n23 اسفند ماه 1326 شمسى غرهء جمادى الاولى 1367 قمرى هجرى محمود - شهابى خراسانى\r\n\r\n\r\n","description":"","footnote":"\r\n« 1 » اخيرا شنيدم كتابى در فقه خوارج در اين اواخر در مصر به چاپ رسيده است .\r\nدر هنگام نوشتن اين اوراق كه بايد در تسليم آنها به انجمن تأليف و ترجمهء دانشگاه تسريع و تعجيل شود براى تحصيل آن كتاب مجالى حاصل نشد در آينده اگر چنان كتابى باشد و مطالعه اش ميسور افتد و مطالبى قابل توجه نسبت به تفقّه و تحوّلش در آن به نظر رسد بايد بر اين اوراق افزوده شود .\r\n","page_name":" 562 ","page_number":589}
  ]