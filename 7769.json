[
  {"content":"\r\n\r\nنوشته ى ابولفرج على بن الحسين اصفهانى\r\nميلاد : 284\r\nوفات : 352\r\nفرزندان ابو طالب\r\nترجمه ى جواد فاضل\r\nجلد دوم\r\nحق چاپ محفوظ و مخصوص است به :\r\nكتابفروشى و چاپخانه على اكبر علمى\r\n1339\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\n( 1 ) بِسْمِ اللَّهِ الرَّحْمنِ الرَّحِيمِ\r\n\r\n[ دنبالهء دوران بنى عباس 
  ]\r\n\r\n[ دنبالهء عهد منصور 
  ]\r\n\r\n[ دنبالهء محمد بن عبد الله 
  ]\r\n\r\nپيروان نفس زكيه\r\nاز آن دسته كه اهل علم و خبر بوده‌اند .\r\nو از آن دسته كه قلبا نهضت محمد را تقديس و تصديق مىكرده‌اند .\r\nحسن بن زيد مىگويد :\r\nاز فرزندان امام حسن بن على چهار نفر با محمد بن عبد اللَّه همكارى و همفكرى داشته‌اند :\r\n1 - خودم « حسن بن زيد » 2 - برادرم عيسى 3 - موسى بن جعفر [ 1 
  ] 4 - عبد اللَّه بن جعفر .\r\nحسين بن زيد مىگويد :\r\n« عبد اللَّه بن جعفر « عليه السلام » را ديده‌ام كه همدوش با محمد مىجنگيد و ديده‌ام كه مردى سياه پوست را از سپاه منصور به قتل رسانيد عيسى بن عبد اللَّه مىگويد :\r\nاز بنى هاشم « پسران معاوية بن عبد اللَّه بن جعفر » اين سه نفر در نهضت محمد شركت داشتند .\r\n\r\n\r\n","description":"","footnote":"\r\n[ ( 1 ) 
  ] در جلد يكم اين كتاب ذيلا بيان كرديم كه امام صادق عليه السلام اين نهضت را تصويب نفرموده و به همين جهت فرزندانش هم با سادات حسنى در اين فتنه شريك نبوده‌اند .\r\n","page_name":" 3 ","page_number":3},
  {"content":"\r\n\r\n( 1 ) 1 - حسن بن معاويه 2 - يزيد بن معاويه 3 - صالح بن معاويه از پسران زيد بن على « مصلوب » عيسى و حسين همراه محمد بر ضد ابو جعفر قيام كرده بودند .\r\nهنگامى كه در ديوان نامها چشم منصور به نام اين دو مرد افتاد حيرت زده گفت :\r\n- اى عجب پسران زيد هم بر خلاف من قيام كرده‌اند .\r\nمگر نميدانند كه ما قاتل پدرشان را كشته‌ايم و به كيفر كردارش بدارش زده‌ايم . و بعد همانطور كه نعش زيد را سوزاندند ما هم نعش قاتلش را در آتش سوزانديم .\r\nحمزه و زيد از فرزندان حسن بن زيد حسنى نيز همراه محمد بن عبد اللَّه نهضت كرده بودند . در عين اينكه پدرشان حسن بن زيد طرفدار منصور بود .\r\nابو جعفر منصور به حسن بن زيد گفت :\r\n- مىبينم پسران تو با شمشير برهنه در ركاب محمد بر ضد من مىجنگند .\r\nحسن در جواب گفت :\r\n- يا امير المؤمنين من اين دو پسر را عاق كرده‌ام . دير بازيست\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n( 1 ) كه شكوه‌شان را به پيشگاه خلافت معروض داشته‌ام .\r\nمنصور گفت :\r\n- بله . همين طور است . اين خلاف هم نتيجه‌ى همان شكوه‌هاست .\r\nقاسم بن اسحاق از نسل جعفر بن ابى طالب و على بن جعفر هر دو با محمد بن عبد اللَّه همكار بوده‌اند .\r\nابو جعفر به جعفر بن اسحاق گفت :\r\n- فرزند تو على كه نفيش « مرجى » است نيز چنين از آب درآمده جعفر در پاسخ گفت :\r\n- او پسر من است يا امير المؤمنين و اگر بخواهى من او را از فرزندى خود « نفى » مىكنم .\r\nمنذر بن محمد زبيرى نيز از طرفداران محمد بن عبد اللَّه بود .\r\nپس از قتل محمد روزى حسن بن زيد را ديدار كرد و دست به گردنش انداخت و سخت گريست .\r\nحسن بن زيد گفت :\r\nابن منذر هوشيارترين پيروان محمد بود .\r\nحسين بن على « صاحب فخ » مىگويد :\r\n- خواستم با محمد در اين جهاد شركت كنم . به من گفت :\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n( 1 ) - نه پسرك من ! تو باش تا پس از مرگ من باشد كه زمام امر را به مشت گيرى .\r\n« ابن هرمز » كه پيرى فرسوده بود دستور داده بود او را بر عمارى نشانيدند و همراه با سربازان محمد به ميدان جنگ بردند .\r\nگفته شد .\r\n- از تو چه كارى ساخته است ؟\r\n- جواب داد :\r\n- از من كارى ساخته نيست ولى مردم جاهل كه مرا در چنين حال عازم جنگ به‌بينند همت خواهند كرد و به جهاد خواهد شتافت .\r\nمالك بن انس مىگويد :\r\nهر وقت به سراغ « ابن هرمز » ميرفتم فرمان ميداد كه كنيزش در خانه را به بندد و بعد از خاطرات صدر اسلام و عدل و تقواى آن دوره حكايت‌ها مىگفت و گريه مىكرد .\r\nآنقدر گريه مىكرد كه گريبانش از اشك چشمانش جنس ميشد .\r\nاو با همه ضعف پيرى دنبال محمد بن عبد اللَّه به ميدان رفت .\r\nمىگفت :\r\n- باشد كه جوانان به من اقتدا كنند و از همت من تأسى جويند .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n( 1 ) واقدى مىگويد :\r\nتشكيلات انتظامى مدينه در نهضت محمد بن عبد اللَّه بعهده‌ى عبد المجيد بن جعفر بود .\r\nابن عبد المجيد از علماى روات بود . گروهى اهل خبر از وى احاديثى روايت كرده‌اند . « هيثم » هم از او رواياتى دارد .\r\nحسين بن زياد مىگويد .\r\n- پس از قتل محمد بن عبد اللَّه بدستور عيسى بن موسى « ابن هرمز » را احضار كردند .\r\nعيسى بوى گفت :\r\nآيا علم و فقه تو كافى نبود كه ترا از اين خروج باز دارد .\r\n« ابن هرمز » در جواب عيسى هاشمى گفت :\r\n- فتنه‌اى بود برخاست و ما را هم به فتنه انداخت .\r\nعيسى بوى گفت :\r\n- پر خبر و محترمانه بخانه‌ات باز گرد .\r\nعلى بن برقى ميگويد :\r\n- من ديده‌ام كه يكى از سرهنگان نيروى منصور با جمعى سرباز بخانه‌ى « ابن هرمز » آمدند او را تقريبا يكتا پيراهن بر اسب نشاندند و با خودشان بحضور عيسى بن موسى هاشمى بردند .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n( 1 ) اما ميدانيم كه عيسى نسبت بوى تعرضى نفرمود .\r\nقدامة بن محمد مىگويد :\r\nعبد اللَّه بن يزيد بن هرمز و محمد بن عجلان هر دو را در نيروى محمد بن عبد اللَّه ديده‌ايم كه كمان بدوش انداخته بودند .\r\nما چنين گمان برديم كه اين دو نفر ميخواهند خودشان را مرد نبرد به مردم نشان بدهند .\r\nمحمد بن عجلان با محمد بن عبد اللَّه همفكر و همقدم بود . در لشكر محمد ابن مرد بر قاطرى سوار بود و در صف سربازان قرار داشت پس از قتل محمد هنگامى كه جعفر بن سليمان فرماندار مدينه شد دستور داد كه ابن عجلان را با زنجير دست به گردن بستند عياد بن كثير ميگويد :\r\n- من به ديدار فرماندار رفتم و گفتم اگر والى بصره حسن بصرى عالم معروف را با زنجير به بندد مردم بصره در حق او چه خواهند گفت :\r\nجعفر بن سليمان جواب داد .\r\n- خيلى بد . خيلى بد . به خدا .\r\nگفتم :\r\n- مقام محمد بن عجلان در مدينه همچون مقام حسن بصرى در بصره است . مردم مدينه هم وقتى ابن عجلان را زنجير بسته به‌بينند\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n( 1 ) بد خواهند گفت :\r\nوالى مدينه حرفم را شنيد و محمد بن عجلان را آزاد كرد .\r\nداود بن قاسم مىگويد :\r\n- قاضى مدينه در نهضت محمد بن عبد اللَّه عبد العزيز مخزومى بود و ديوان عطايا در اختيار عبد الرحمن بن مسور قرار داشت .\r\nعبد الحميد بن جعفر مىگويد :\r\n- در آغاز كار فرمانده قواى انتظامى محمد بن عبد اللَّه من بودم .\r\nپس از چندى مرا به سمت ديگرى گماشت و قواى انتظامى را بدست عثمان بن محمد زبيرى سپرد .\r\nعبد اللَّه مىگويد .\r\nعيسى بن على بن الحسين از همراهان محمد بن عبد اللَّه بود . اين مرد به محمد مىگفت :\r\n- هر كس از فرزندان ابو طالب كه به بيعت تو تسليم نميشود فرمان كن تا با شمشير گردنش را بزنم .\r\nگفته‌اند :\r\nمالك بن انس امام مذهب مالكى فتوى داده بود كه مردم با محمد بن عبد اللَّه بر ضد منصور نهضت كنند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n( 1 ) گفتند آخر بيعت ابو جعفر بر گردن ماست چگونه بر ضدش قيام كنيم .\r\nمالك توجيه كرد كه بيعت ابو جعفر يك الزام حكومتى بود .\r\nمردم جبرا با وى بيعت كرده بودند بنابر اين آن بيعت مشروع و قانونى نيست .\r\nبه همين جهت مردم گروه گروه بسوى محمد ميرفتند .\r\nاز هر بن سعدى مىگويد :\r\nمتصدى امور اسلحه در دولت محمد بن عبد اللَّه « عبد العزيز بن محمد در آوردى » بود .\r\nعبد الحميد بن جعفر نيز از پيروان محمد بن عبد اللَّه بود :\r\nمىگويد در آن روز كه با عيسى بن موسى هاشم نبرد ميداديم شمار ما سيصد و چند نفر بود تقريبا برابر همان عده كه در روز « پدر » در ركاب رسول اكرم با بت‌پرستان قريش مىجنگيدند .\r\nعبد اللَّه بن عمر بن على مىگويد :\r\nحسن افطس در ركاب محمد بن عبد اللَّه با سپاه منصور مىجنگيد .\r\nيك پرچم زرد رنگ بدست داشت كه بر آن پرچم صورت مارى نقش شده بود .\r\nپيروان محمد بن عبد اللَّه آنان كه از نسل امير المؤمنين على عليه السلام بودند هر كدام پرچمى بدست داشتند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n( 1 ) شعار اين قوم در روز جنگ « احد احد » بود . و اين بود شعار اصحاب رسول اللَّه در آن جهاد كه به جهاد « حنين » معروف است .\r\nداود بن قاسم مىگويد :\r\nمنذر بن محمد زبيرى از همراهان محمد بن عبد اللَّه بود . و اين مرد شخصيتى صالح و فقيه بود . وى در شمار علماى اخبار و روايت قرار دارد .\r\nهارون بن موسى مىگويد :\r\n- مصعب ثابت زبيرى شاعر معروف در نهضت محمد بن عبد اللَّه بر ضد خليفه منصور شركت داشت .\r\nمصعب در ميان مردم اشعار خود را كه حاكى از مذمت آل عباس و مناقب آل على بود انشاد مىكرد و مردم را بر ضد منصور ميشورانيد .\r\nهارون بن موسى مىگويد :\r\n« ابو بكر بن ابى سيره » فقيه معروف كه « واقدى » از وى حديث روايت مىكند در ركاب محمد بن عبد اللَّه با سپاه منصور مىجنگيد .\r\nبه دستش پرچمى بود كه حاشيه‌اش با نخ سرخ رنگ سوزن كارى شده بود .\r\nابن سلمه عمرى مىگويد :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n( 1 ) يزيد بن هرمز و عبد الواحد بن ابى عون كه برده‌ى آزاد شده‌ى قبيله‌ى ازد بود هر دو با محمد بن عبد اللَّه در قيام ضد منصور شركت داشتند . عبد اللَّه بن عامر اسلمى نيز از طرفداران محمد بن عبد اللَّه بود .\r\nو همچنين .\r\n1 - عبد العزيز بن محمد 2 - اسحاق بن ابراهيم 3 - عبد المحمد بن جعفر 4 - عبد اللَّه بن عطا و فرزندانش ابراهيم . اسحاق . ربيعه . جعفر .\r\nعبد اللَّه . عطا . يعقوب . عثمان . عبد العزيز همه از پيروان محمد بن عبد اللَّه بودند .\r\nهارون بن موسى قروى مىگويد :\r\nعبد الواحد بن ابى عون هم . از قبيله‌ى « دوس » بود . او نيز طرفدار محمد بن عبد اللَّه بود .\r\nپس از قتل محمد در جستجوى او كوشش بسيار به كار رفت اما نتوانستند گيرش بياورند .\r\nوى در خانه‌ى محمد بن يعقوب « عيينه » پنهان بود .\r\nدر همان جا زندگى را بدرود گفت . تاريخ وفات او صد و چهل و چهار هجرت است .\r\nمردى از علماى روايت و درايت بود .\r\nواقدى مىگويد :\r\n« ابن عجلان از علماى عابد و عامل مدينه بود . همه بوى اعتماد و\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n( 1 ) اتكا ميداشتند .\r\nابن عجلان در مسجد مدينه انجمنى داشت و در آنجا براى مردم فتوى ميداد و اختلافات مردم را حل و فصل مىكرد و از رسول اكرم بر ايشان حديث مىگفت .\r\nوقتى محمد بن عبد اللَّه بر ضد منصور قيام كرد او هم در ركاب محمد با همراهانش پيوست .\r\nپس از قتل محمد جعفر بن سليمان والى مدينه او را به دار الاماره جلب كرد و گفت :\r\n- اين تو بودى كه با « دروغگو » همكارى داشتى ؟\r\nو بعد دستور داد كه دست ابن عجلان را قطع كنند .\r\nابن عجلان در برابر اين فرمان وحشت‌انگيز سخنى نمىگفت .\r\nيعنى از خود دفاع نمىكرد . فقط لبهاى خود را تكان ميداد آن چنان كه گوئى به ذكر دعائى مشغول است .\r\nدر اين وقت گروهى از فقها و اشراف مدينه كه همنشين والى مدينه بوده‌اند از جاى خود برخاستند و پس از عرض تشريفات گفتند .\r\n- محمد بن عجلان فقيه اهل مدينه است و در اين شهر به عبادت و زهد شهرت دارد . در ماجراى اخير اين مرد عالم عابد به اشتباه رفته .\r\nخيال كرده كه محمد بن عبد اللَّه همان مهدى موعود است . او در اين اقدام گناهكار نيست .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n( 1 ) فقهاى مدينه آنقدر سماجت و اصرار به كار بردند تا جعفر بن سليمان را از تصميمش باز گردانيدند .\r\nمحمد بن عجلان خود را آزاد ديد بى آنكه سخنى بگويد به خانه‌اش رفت و در به روى خود بست .\r\nواقدى مىگويد :\r\n- من محمد بن عجلان را ديده‌ام . و از وى حديث نيز شنيده‌ام .\r\nواقدى مىگويد :\r\nعبد الرحمن بن ابى الموالى با سادات بنى الحسن آميزش داشت .\r\nوى محل اختفاى محمد و ابراهيم فرزندان عبد اللَّه را مىشناخت بعلاوه از دعات آل حسن نيز بود .\r\nاين گزارش بعرض ابو جعفر منصور رسيد و دستور داد كه او را نيز بازداشت كنند .\r\nواقدى از قول عبد الرحمن مىگويد :\r\nهنگامى كه ابو جعفر منصور آل حسن را دستگير كرد و به رياح بن عثمان فرمان داد كه اسراى بنى الحسن را به « ربذه » اعزام دارد به رباح گفت :\r\n- بفرست عبد الرحمن ابى الموالى نيز بحضور من بياورند .\r\nرياح اين فرمان را به من ابلاغ كرد و مرا تقريبا به صورت اسير از\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n( 1 ) مدينه به ربذه فرستاد .\r\nمن در ربذه بنى الحسن را بسته در طناب و زنجير ميان آفتاب قهار ديدم . ابو جعفر مرا بحضورش طلبيد . فقط مرا در ميان جمع بحضور خود خواست .\r\nهنگامى كه بر او وارد شدم عيسى بن على « عموى منصور » در خدمتش نشسته بود .\r\nتا چشم عيسى به من افتاد منصور به او گفت .\r\n- خودش است ؟\r\nعيسى جواب داد :\r\n- خودش است يا امير المؤمنين و اگر بر او سخت بگيرى محل اختفاى محمد و ابراهيم را نشان خواهد داد . من جلو رفتم و سلام كردم :\r\nابو جعفر گفت :\r\nلا سلم اللَّه عليك اين الفاسقان خدا سلامتت ندارد . بگو آن دو فاسق كجا هستند .\r\nگفتم يا امير المؤمنين اگر راست بگويم راستى نجاتم خواهد داد .\r\nچه ميخواهى بگويى ؟\r\nگفتم همسرم مطلقه باشد اگر من از محل استتار فرزندان عبد اللَّه با خبر باشم .\r\nمنصور به اين قسم من اعتنا نكرد و انكار مرا نپذيرفت و فرياد كشيد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n( 1 ) - تازيانه . تازيانه .\r\nتازيانه آوردند و جلادهاى خليفه مرا ميان دو چوب « عقابين » قرار دادند و چهار صد ضربه تازيانه بر من زدند .\r\nمن در همان ضربات نخستين از هوش رفتم . ديگر نفهميدم چه بر سرم آوردند تا لحظه‌اى كه مرا به بازداشتگاه سادات آل حسن باز گردانيدند .\r\nهارون قروى در خبر مخصوص خود مىگويد :\r\n- عبد اللَّه بن عطا از خواص اصحاب امام محمد بن على « صلوات اللَّه عليهما » بود .\r\nوى از عبد اللَّه بن الحسن « پدر همين محمد بن عبد اللَّه » نيز روايت حديث كرده و به اين خاندان خصوصيت و صميميتى داشته است .\r\nحميد قروى مىگويد :\r\n- هنگامى كه محمد بن عبد اللَّه به قتل رسيد عبد اللَّه بن عطا از اجتماعات بدور شد و همچنان متوارى و مستور ماند تا از اين جهان رخت بربست .\r\nهنگامى كه جنازه‌ى او را از محل استتارش بدر آوردند تا بگورستانش ببرند جعفر بن سليمان والى مدينه آگاه شد .\r\nدستور داد پيكرش را از لاى كفن بدر آوردند و بدارش زدند .\r\nاين جنازه تا سه روز به بالاى دار ماند . بالاخره رجال مدينه با\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n( 1 ) جعفر بن سليمان سخن گفتند و از وى اجازت يافتند كه پيكر بى جان عبد اللَّه بن عطا را به خاك بسپارند .\r\nهارون بن موسى مىگويد :\r\n- عثمان بن محمد زبيرى نيز از آن كسان بود كه در نهضت محمد بن عبد اللَّه شركت داشت .\r\nابن عثمان از علماى روايت است .\r\nعبد اللَّه بن مصعب و ضحاك بن عثمان از وى نقل حديث كرده‌اند .\r\nمردى راستگو و صريح بود .\r\nاو را بحضور ابو جعفر منصور بردند . از وى پرسيد :\r\n- آن پولها كه پيش تو بود چه شد ؟ عثمان بن محمد با صراحت حيرت انگيزى جواب داد :\r\n- آن پولها را به امير المؤمنين تسليم كرده‌ام .\r\nمنصور گفت :\r\n- امير المؤمنين كيست ؟\r\n- امير المؤمنين محمد بن عبد اللَّه منصور خشمناك شد و گفت :\r\n- زنازاده ! عثمان زبيرى به منصور چنين جواب داد :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n( 1 ) - زنازاده آن كس است كه از مادر تو سلامه بوجود آمده است .\r\nابو جعفر در اين وقت فرمان داد گردن او را با شمشير بزنند .\r\nمحمد بن عثمان . « پسر همين عثمان » مىگويد :\r\n- پدرم به ابو جعفر منصور گفته بود :\r\n- من و تو با هم دست بيعت در مكه به مردى داديم . « يعنى محمد بن عبد اللَّه » من به بيعت خود وفا كردم اما تو آن بيعت را در هم شكستى و به طغيان كردن افراشتى .\r\nمنصور خشمناك شد و به پدرم دشنام داد پدر من هم دشنام‌هاى او را برگردانيد و به همين جهت منصور دستور داد گردنش را زدند .\r\nواقدى مىگويد :\r\nعبد اللَّه بن جعفر از آل مسور بن مخزنه از اصحاب محمد بن عبد اللَّه بود طرف اعتماد و اعتبار محمد بود .\r\nوى از جايگاه محمد بن عبد اللَّه خبر داشت محمد پنهان از چشم مردم هر وقت به مدينه مىآمد در خانه عبد اللَّه بن جعفر نزول مىكرد عبد اللَّه كه با امرا و رجال شهر رابطه داشت براى محمد اخبار و اطلاعات تازه‌اى از اوضاع دولت فرا مىگرفت و بوى گزارش ميداد .\r\nاين مرد بالاستحقاق از فقهاى مدينه بود هم در فقه دانش سرشارى داشت و هم مردى پارسا و راستگو بود و در فتوى بر همه‌ى فقها تقدم و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n( 1 ) برترى داشت و به عدالت قضاوت ميكرد .\r\nواقدى ميگويد :\r\n- هر قاضى كه در مدينه از كارش بر كنار ميشد يا جهان را بدرود ميگفت مردم گمان ميبردند كه عبد اللَّه بن جعفر بر جايش خواهد نشست زيرا كمال او در علم و شايستگىاش در مروت و عفاف براى همه آشكار بود .\r\nعبد اللَّه بن جعفر در طول حيات خود براى آل عباس نه قضاوت كرد و نه بخاطر قضاوت با دربار عباسىها تماس گرفت تا روزى كه همركاب با محمد بن عبد اللَّه بر ضدشان قيام كرد .\r\nپس از قتل محمد روزگارى در پنهانى بسر برد . بالاخره امانش دادند و او هم خود را آشكار ساخت .\r\nپس از قتل محمد هنگامى كه بر جعفر بن سليمان والى مدينه در آمد جعفر از او پرسيد :\r\n- تو با اين همه دانش و فقه چرا با محمد بن عبد اللَّه بر ضد خليفه قيام كرده‌اى ؟\r\nجواب داد :\r\n- من در آن وقت كه محمد را برگزيدم ويرا مطمئنا مهدى موعود مىشمردم اما وقتى كشته‌ى او را ديدم باشتباه خود پى بردم .\r\nديگر پس از كس را مهدى نناميده‌ام .\r\nديگر فريب نخورده‌ام .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n( 1 ) جعفر بن سليمان از اعتراف و صراحت او شرم كرد و دستور داد كه آزادش كند .\r\nمحمد بن اسماعيل مىگويد :\r\n- سال صد و چهلم هجرت سفيان بخاطر پاره‌ى از احتياجات زندگيش مرا بخانه‌اش طلبيد و در ضمن از من سراغ محمد بن عبد اللَّه را گرفت كه او چگونه است ؟\r\nدر پاسخش گفتم :\r\n- خوب است .\r\nسفيان گفت :\r\n- اگر خدا بخواهد كه امت اسلام را بسعادت برساند زمام امرش را بدست محمد خواهد داد .\r\n- گمان نداشتم كه اين همه خوشحالم كنى .\r\nسفيان گفت :\r\n- سبحان اللَّه ، مگر در ميان بندگان خدا از ملت شيعه ملتى گرامىتر ميشناسى ؟\r\nو بعد نام زبيد و سلمة بن كهيل و حبيب بن ابى ثابت و ابو اسحاق سبيعى و منصور بن معتبر و اعمش را بر زبان آورد .\r\nبه او گفتم :\r\n- ابو الحجاف فراموشت نشود .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n( 1 ) گفت :\r\n- او ( يعنى ابو الحجاف ) شك و ترديد را در اين عقيدت كفر مىشمرد .\r\nو بعد گفت :\r\n- فقط رافضه و معتزله ملت شيعه را در چشم مردم كريه جلوه داده‌اند .\r\nيحيى بن سعد ميگويد :\r\nعبيد اللَّه بن عمر و هشام بن عروه و محمد بن عجلان با محمد بن عبد اللَّه در نهضتى كه كرده بود همكارى داشتند .\r\nابن فضاله نحوى ميگويد :\r\nو اصل بن عطا و عمرو بن عبيد در خانه‌ى عثمان بن عبد الرحمن مخزومى انجمنى كردند و در آنجا از ظلمت محيط و ستم حكام و انحراف خلفا سخن گفتند :\r\nعمرو بن عبيد گفت :\r\n- آن كس كه امروز بر پا خيزد و باصلاح امور بپردازد و بخاطر اين قيام صلاحيت و اهليت داشته باشد كيست ؟\r\nو اصل بن عطا گفت :\r\n- سرآمد امت محمد در فضائل يعنى محمد بن عبد اللَّه حسنى .\r\nعمرو بن عبيد گفت :\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n( 1 ) - ما فقط با كسى بيعت خواهيم كرد كه عفاف و زهد و سيرت و صلاحيتش را آزمايش كرده باشيم .\r\nو اصلا چنين جوابش داد :\r\n- اگر براى صلاحيت محمد جز گواهى عبد اللَّه بن حسن دليل ديگرى نبود همين كافى بود .\r\nعبد اللَّه بن حسن با همه سن و فضل و مقام خانوادگيش اين پسر را صالح و فاضل شناخت و او را بر خود رجحان داد .\r\nابو عبد اللَّه بن حمزه چنين ميگويد :\r\n- از مردم بصره پيرو مذهب اعتزال و اصل بن عطا و عمرو بن عبيد بسراغ عبد اللَّه بن حسن بسويقه رفتند و از او خواستند كه با پسرش محمد صحبت كنند .\r\nعبد اللَّه دستور داد كه بخاطر مشايخ معتزله خيمه‌اى برافراشتند و آنان را در آن خيمه جا دادند .\r\nو بعد با خواص اصحاب خود بمشورت نشست كه آيا محمد را به اين قوم نشان بدهد يا نه .\r\nسرانجام چنين مصلحت ديدند كه ابراهيم را بجاى محمد به - سوىشان بفرستند .\r\nابراهيم بن عبد اللَّه بسوى آن خيمه كه مجمع علماى معتزله بود رفت و بر عصائى كه بدست داشت تكيه كرد و لب به حمد و ثناى الاهى آن وقت از اينكه محمد نتوانست در آن مجمع حضور يابد پوزش خواست\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n( 1 ) و دست آخر علماى بصره را ببيعت با محمد دعوت كرد .\r\nابراهيم حق اين وظيفه را آنچنان دلپسند ادا كرد كه مشايخ بصره دست بسوى آسمان برداشتند و گفتند :\r\n- خدايا ، ما با مردى كه يك چنين نماينده‌ى صالح و لايق دارد از صميم قلب بيعت ميكنيم و به حكومتش رضايت ميدهيم .\r\nو بعد با ابراهيم بيعت ميكردند [ ( 1 ) 
  ] حسن بن حماد ميگويد :\r\nابو خالد واسطى و قاسم بن مسلم سلمى در ركاب محمد بن عبد اللَّه بر ضد منصور نهضت كردند .\r\nاين دو تن از اصحاب زيد بن على بن الحسين عليهم السلام بودند .\r\nقاسم بن مسلم بارى به محمد بن عبد اللَّه گفته بود كه مردم ترا در علم فقه جاهل ميشمارند .\r\nمحمد بن عبد اللَّه تازيانه‌اش را از روى زمين برداشت و گفت :\r\n- اى قاسم بن مسلم ، من دوست نميدارم كه ملت اسلام خود را همچون اين تازيانه بدست من تسليم سازد و اگر از من در باب حلال و حرام مسأله‌اى بپرسد از عهده‌ى جواب آن نيايم .\r\nاى قاسم بن مسلم ، من عقيده دارم كه گمراهترين و شايد كافر - ترين مردم در ميان امت اسلام آن كس باشد كه بيش از همه دعوى دانش\r\n\r\n\r\n","description":"","footnote":"\r\n[ ( 1 - ) 
  ] ابو الفرج اصفهانى نويسنده‌ى كتاب خود مىگويد كه عمرو بن عبيد محمد بن عبد اللَّه را مردى صالح نميشمرد .\r\n","page_name":" 23 ","page_number":23},
  {"content":"\r\n\r\n( 1 ) كند و در عين حال نتواند بسؤالشان از حلال و حرام پاسخ گويد .\r\nمعهذا محمد بن عبد اللَّه در جواب مسأله‌اى از مسائل فقه درمانده بود و نتوانست آن مشكل فقهى را حل كند .\r\nعيسى بن عبد اللَّه از قول پدرش ميگويد :\r\nابو جعفر منصور دو بار با محمد بن عبد اللَّه بيعت كرد :\r\nيك بار در مدينه . و بار ديگر در مكه . من در بيعت دوم حضور داشتم .\r\nابو جعفر منصور در مسجد الحرام دست بيعت بدست محمد بن عبد اللَّه داده بود .\r\nهنگامى كه محمد بن عبد اللَّه از مسجد بدر آمد و خواست بر مركبش بنشيند ابو جعفر منصور پيش دويد و ركابش را گرفت .\r\nمحمد بن عبد اللَّه در اين وقت بابو جعفر گفت .\r\n- در آن روز كه زمام امر را به مشت گيريد روزگار امروز را فراموش خواهيد داشت .\r\nعبد اللَّه بن عمر ميگويد :\r\nهنگامى كه عبد اللَّه محمد حسنى بچنگ ابو جعفر منصور گرفتار شد وادارش كرد كه اصحاب پدرش را نام ببرد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n( 1 ) او در محضر ابو جعفر منصور پيروان پدر خود را نام برد .\r\nدر ميان آنان نام عبد الرحمن بن ابى المولى نيز بر زبانش ادا شد .\r\nابو جعفر دستور داد كه عبد الرحمن را بزندان بيندازند .\r\nگفته‌اند كه على و حسن پسران صالح شمشير به كمر بسته از محمد بن عبد اللَّه استقبال كرده‌اند و گفته‌اند :\r\n- يا بن رسول اللَّه براى اجراى فرمان تو آماده‌ايم .\r\nمحمد در پاسخشان گفت :\r\n- شما به وظيفه‌ى خويش قيام كرده‌ايد ، بخانه‌ى خويش باز گرديد .\r\nآن دو نفر بخانه‌ى خود باز گشتند [ ( 1 ) 
  ] حارث بن اسحاق ميگويد :\r\nدر دولت محمد بن عبد اللَّه اين سازمان برقرار شده بود .\r\n1 - عثمان بن محمد زبيرى والى مدينه بود .\r\n2 - عبد العزيز بن مطلب مخزومى قضاوت شهر مدينه را به عهده داشت .\r\n3 - ابو القاسم عثمان بن عبد اللَّه عمرى قواى انتظامى شهرى\r\n\r\n\r\n","description":"","footnote":"\r\n[ ( 1 - ) 
  ] در جلد اول ابو الفرج ياد كرده كه اين دو نفر با عبد اللَّه بن حسن سخن گفتند و از وى اجازه خواستند .\r\n","page_name":" 25 ","page_number":25},
  {"content":"\r\n\r\n( 1 ) را اداره ميكرد .\r\n4 - امور مالى در دست عبد اللَّه بن مخزمه بود .\r\nگفته‌اند :\r\nعيسى بن زيد در دولت محمد بن عبد اللَّه ميگفت :\r\nاگر محمد به من اجازت دهد هر كس از آل ابو طالب كه از بيعت وى سر برتابد گردنش را خواهم زد .\r\nدر آن روز كه عبد اللَّه بن حسين حسينى را بحضور محمد آوردند .\r\nمحمد بن عبد اللَّه پلكهاى خود را بهم نهاد و گفت :\r\n- قسم خورده بودم هر جا اين مرد را دستگير كنم بكشمش .\r\nعيسى بن زيد با شمشير برهنه گفت :\r\n- بگذار گردنش را با اين شمشير بزنم .\r\nولى محمد نگذاشت .\r\nو گفته‌اند :\r\nهشام بن عروهء زبيرى با محمد بن عبد اللَّه بيعت كرد و از وى فرمان حكومت مدينه را دريافت داشت .\r\nمردى مطمئن و موثق بود . احاديث بسيارى بسيار داشت .\r\nوى در مدينه به سال صد و چهل و هشت و يا نه در عهد خلافت ابو جعفر زندگى را بدرود گفت .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) واقدى مىگويد :\r\nعبد اللَّه بن عمر عمرى و برادرانش ابو بكر نيز در ركاب محمد بن عبد اللَّه مىجنگيدند و پس از قفل محمد در گوشه‌اى پنهان شدند اما سرانجام بچنگ عمال منصور افتادند .\r\nابو جعفر دستور داد كه عبد اللَّه را در « مطبق » زندان وحشتناك خود چند سال بازداشت كرد و بعد او را بحضور خود خواند و گفت :\r\n- پاداش آن همه افضال و اكرام كه در حق تو روا داشته‌ام اين بود كه با كذاب « يعنى محمد بن عبد اللَّه » بر ضد من قيام كنى .\r\nعبد اللَّه در جواب گفت :\r\n- فتنه‌اى بود با امير المؤمنين كه گريبان گروهى را گرفت و من نيز در اين فتنه فرو افتادم . بى آنكه حقيقتش را بشناسم . اكنون اگر امير المؤمنين بر من ببخشايد و شخصيت عمرو بن خطاب را در حق من رعايت كند روا باشد .\r\nابو جعفر از گناهش گذشت و آزادش ساخت .\r\nكنيت ابن عبد اللَّه ابو القاسم بود ولى كنيه خود را به « ابو عبد الرحمن » عوض كرد و گفت :\r\nروا نميدارم كه كنيه‌ى رسول اللَّه را به خود به بندم و به مقام شامخش\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n( 1 ) جسارت كنم .\r\nواقدى مىگويد :\r\nابن عبد اللَّه بن عمر عمرى « از نسل عمر بن خطاب » مردى كثير الحديث بود .\r\nاز « نافع » فراوان روايت كرد .\r\nروزگارى دراز در اين جهان بسر برد و حوادث بسيار ديد .\r\nبه سال صد و هفتاد و دو در خلافت هارون الرشيد ديده از جهان فرو بست .\r\nعبد اللَّه بن زبير اسدى از اصحاب محمد بن عبد اللَّه بود . وى مىگويد :\r\nمحمد بن عبد اللَّه را ديدم كه شمشيرى آذين بسته و آويزه دار به كمر بسته بود .\r\nگفتم :\r\n- آيا شايسته است كه يك چنين شمشيرى حمايل كرد .\r\nجوابم داد :\r\nمانعى ندارد اصحاب رسول اللَّه هم از اين شمشيرها به كمر بسته مىبسته‌اند .\r\nابن عبد اللَّه بن زبير همان ابو احمد محدث است . وى از رجال محدثين\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n( 1 ) شيعه شمرده مىشود .\r\nعباد بن يعقوب و گروهى مانند او از وى حديث روايت كرده‌اند .\r\n\r\nحسن بن معاويه\r\nوى نواده‌ى عبد اللَّه بن جعفر بن ابى طالب بود .\r\nاو و دو برادرش يزيد و صالح از فاطمه دختر حسين و حسن عليه السلام به دنيا آمده بودند .\r\nحسن بن معاويه از سادات آل ابو طالب است كه به گناه همراهى و اطاعت از محمد بن عبد اللَّه حسنى محكوم به حبس و تازيانه و عذاب شده بود .\r\nحسن بن معاويه در دولت محمد بن عبد اللَّه نامزد حكومت مكه بود .\r\nو پس از قتل محمد بدست منصور ابو جعفر اسير شد .\r\nبفرمان خليفه تازيانه خورد و به زندان رفت .\r\nتا روزى كه ابو جعفر زنده بوده ابن حسن در زندان بسر ميبرد .\r\nپس از مرگ منصور خليفه‌ى بعد مهدى او را از زندان آزاد ساخت .\r\nعيسى بن عبد اللَّه مىگويد :\r\n- عيسى بن موسى هاشمى به ابو جعفر منصور گفت :\r\n- مژده‌اى براى تو دارم .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n( 1 ) - كدام مژده ؟\r\n- من خانه‌ى عبد اللَّه بن جعفر را از نواده‌هايش حسن و يزيد و صالح خريده‌ام .\r\nمنصور با لحن توبيخ كننده‌اى گفت :\r\n- خللى خوشحالى ؟ نميدانى كه فرزندان معاويه خانه‌شان را چرا فروخته‌اند ؟ به خدا با پول همين خانه كه از تو دريافت داشته‌اند ميخواهند بر ضد خانواده‌ى تو تجهيز سپاه كنند .\r\nاين سخن راست بود زيرا حسن و يزيد و صالح هر سه با محمد بن عبد اللَّه بر ضد بنى عباس نهضت كرده بودند .\r\nمحمد بن اسحاق جعفرى مىگويد :\r\nمحمد بن عبد اللَّه در دولت خود حسن بن معاويه را بحكومت مكه و عموى او قاسم بن عبد اللَّه را بحكومت به من گماشته بود .\r\nعبد اللَّه بن يزيد جعفرى حكايت مىكند .\r\nپس از قتل محمد بن عبد اللَّه پسران معاويه بن عبد اللَّه بن جعفر تصميم گرفتند بر ضد منصور قيام كنند .\r\nپدرم يزيد به عمويم حسن گفت بصلاح ما نيست كه دست جمعى ظهور كنيم زيرا در اين صورت جعفر بن سليمان ترا دستگير خواهد ساخت « جعفر در اين هنگام والى مدينه بود » اما عمويم حسن جواب داد من مسلما با\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n( 1 ) شما ظهور خواهم كرد .\r\nپدرم گفت :\r\n- پس بگذار من پنهان شوم زيرا جعفر بن سليمان تا روزى كه مرا پيدا نكند به شما تعرض نخواهد كرد .\r\nحسن گفت :\r\n- نه . من آن زندگانى را كه با تو نباشد دوست نميدارم .\r\nبالاخره با هم ظهور كردند . جعفر بن سليمان هم عمويم حسن را دستگير كرد .\r\nو او را هدف بازجوئى قرار داد :\r\n- كو آن پولها كه در مكه دريافت كرده‌اى ؟\r\nجواب داد :\r\n- آن پولها به مصرف رسيد و امير المؤمنين از اين ماجرا در گذشت .\r\nابو جعفر منصور به جعفر بن سليمان قبلا نوشته بود :\r\n« وقتى حسن بن معاويه را دستگير كرده‌اى تازيانه‌اش بزن .\r\nجعفر بن سليمان از نو با حسن بن معاويه به گفتگو پرداخت .\r\nاو با حسن حرف ميزد و حسن در پاسخش اهمال ميورزيد .\r\nجعفر فرياد كشيد :\r\n- من با تو سخن مىگويم و تو از جواب من سرباز ميزنى ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n( 1 ) حسن گفت :\r\n- پر من دشوار است كه با تو صحبت كنم . من با تو هرگز سخن نخواهم گفت .\r\nجعفر بن سليمان احساس كرد كه بايد فرمان ابو جعفر را به جريان بيندازد .\r\nجلاد خواست و گفت :\r\n- حسن را چهارصد تازيانه بزنيد .\r\nو بعد به زندانش فرستاد .\r\nحسن بن معاويه در زندان مدينه ماند تا ابو جعفر منصور به هلاكت رسيد و مهدى بر تخت خلافت نشست و از قيد زندان خلاصش كرد .\r\nعيسى بن عبد اللَّه مىگويد :\r\n- وقتى كه جعفر بن سليمان حسن بن معاويه را زير تازيانه خوابانيده بود اروى مىپرسيد تا كنون كجا بودى .\r\nاو از ابراز اين راز مضايقه مىكرد .\r\nجعفر گفت :\r\n- چنين و چنان باشم اگر از تو دست بردارم إلا آن كه بگويى كجا بودى ؟\r\nحسن بن معاويه بناچار گفت :\r\n- در خانه غسان بن معاويه پنهان بودم .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n( 1 ) جعفر بى درنگ دستور داد خانه‌ى غسان را ويران سازند .\r\nعيسى بن عبد اللَّه مىگويد :\r\n- حسن بن معاويه در خانه‌ى غسان بسر نمىبرد بلكه محل اختفاى او قصر نفيس بود .\r\nاين غسان بن معاويه برده‌ى آزاد شده‌ى عبد اللَّه بن حسن بود و اما قصر نفيس به نفيس بن محمد منسوب به انصار تعلق داشت . قصر نفيس دو ميل دور از شهر مدينه بنا شده بود .\r\nعيسى بن عبد اللَّه مىگويد :\r\n- حسن بن معاويه در زندان جعفر بن سليمان « والى مدينه » همچنان بسر ميبرد تا سالى كه ابو جعفر منصور براى اداى مناسك حج به مدينه آمد .\r\nدر مسير موكب ابو جعفر ناگهان « حماده » دختر معاويه و خواهر حسن خودش را در برابر منصور آشكار ساخت و فرياد كشيد :\r\n- مدت حبس حسن به طول كشيد يا امير المؤمنين منصور كه تا آن وقت نام حسن بن معاويه را به ياد نداشت يكباره خاطرات گذشته بخاطرش باز گشت و دستور داد حسن بن معاويه را از زندان مدينه به زندان بغداد انتقال دهند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n( 1 ) تا روزى كه منصور خليفه بود حسن در زندان بسر ميبرد .\r\nپس از منصور كه نوبت به مهدى افتاد اين زندانى بينوا را از قيد حبس رها كردند .\r\nعبد اللَّه حسن بن قاسم علوى مىگويد :\r\nحسن بن معاويه در زندان منصور محبوس بود كه خبر مرگ برادرش يزيد بوى رسيد .\r\nدر اين هنگام يك قطعه شعر براى منصور فرستاد كه در آن از كودكان خردسال برادرش و زندان خودش و فقر بينوائى خانواده با لحن استرحام ياد كرده بود .\r\nباشد كه منصور ويرا از زندان خلاص كند اما منصور به اين شعرها نيز اعتناد و التفاتى نكرد و گذاشت اين مرد جعفرى در حبس بماند .\r\nدر اينجا ابو الفرج اصفهانى نويسنده‌ى كتاب از اشعارى كه در رثاى محمد بن عبد اللَّه حسنى انشاء شده چند قطعه نقل مىكند ولى مترجم چون در نقل و ترجمه‌ى اين اشعار فايده‌اى جز تطويل نمىبيند و ناديده‌اش مىانگارد و به فصل آينده مىپردازد .\r\nعبد اللَّه اشتر عبد اللَّه معروف به اشتر پسر محمد و محمد پسر عبد اللَّه و عبد اللَّه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n( 1 ) پسر حسن مثنى پسر امام حسن بن على عليها الصلوات و السلام بود .\r\nمادرش ام سلمه دختر محمد است كه از سادات حسنى و علوى به شمار مىآيد .\r\nام سلمه دختر عموى محمد بن عبد اللَّه بود .\r\nپس از قتل محمد بن عبد اللَّه پسرش همراه عبد اللَّه بن محمد بن مسعده به هندوستان رفت تا در آنجا بسر ببرد .\r\nاما در آنجا بدستور منصور سر از تنش جدا كردند و به بغداد فرستادند پسر اين عبد اللَّه كه نامش محمد كودكى صغير بود .\r\nاو را به عموى پدرش موسى بن عبد اللَّه سپردند .\r\nاين « ابن مسعده » كه عبد اللَّه اشتر را با خود به هندوستان برده بود روزگارى معلم و مربى فرزندان عبد اللَّه بن حسن بود .\r\n« ابن مسعده » همين مرد است كه ابراهيم بن عبد اللَّه « برادر محمد نفس زكيه » در اين قطعه شعر از او ياد مىكند .\r\n زعم بن مسعدة المعلم انه * سبق الرجال براعه و بيانا \r\nابن مسعده‌ى معلم گمان مىكند كه بر همه در فصاحت و بيان سبقت جسته است\r\n و هو الملقن للحمامه شجوها * و هو الملحن بعدها العزبانا \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n( 1 ) گمان مىكند كه معلم كبوتران و انتقاد كننده از غراب‌ها اوست .\r\nاشاره به اين حكايت است كه يك روز كلاغى قارقار مىكرد .\r\nابن مسعده به قارقارش گوش داد و آن وقت گفت :\r\n- واى بر تو اى كلاغ چرا مىگوئى « غاق غاق » ؟ اين غلط است .\r\nگفته شد :\r\n- پس بگويد چى ؟\r\nابن مسعده توضيح داد كه بايد بگويد :\r\n- غاقن غاقن همين ابن مسعده تعريف مىكند - وقتى محمد بن عبد اللَّه به قتل رسيد با پسرش عبد اللَّه اشتر از مدينه به كوفه رفتيم و از آنجا به سمت بصره سرازير شديم . و از راه بصره به « سند » سفر كرديم .\r\nچند روزى در يكى از كاروانسراهاى سند اقامت گرفتيم .\r\nعبد اللَّه اشتر بر ديوار آن كاروانسرا كه محل اقامت ما بود سه بيت شعر با خط خود نوشت كه معنىاش اين است .\r\nمردى آواره با چكمه‌هاى دريده در بيابانها مىگردد و از\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n( 1 ) ترس دشمنان خود سرگردان است و كيفر مردم ترسناك نيز جز اين نيست .\r\nهر چند كه مرگ براى او آسايشى آيديست .\r\nمرگ . آن مرگ كه بر بندگان خدا حتمى و قطعى است .\r\nابن مسعده مىگويد كه عبد اللَّه نام خود را نيز زير اين شعرها نوشت و بعد ما از آنجا به « منصوره عزيمت كرديم و چون در آنجا وسيله زندگى بدست نياورديم به قندهار رخت كشيديم .\r\nمن قندهار را قلعه‌اى تسخير ناپذير شمرده بودم و گمان داشتم كه به آنجا پاى كسى نخواهد رسيد .\r\nاقوامى كه در قندهار ديده بوديم كه همچنان بروش جاهليت زندگى مىكردند مثلا يك نفر دنبال خرگوشى ميدويد و آن خرگوش هراسان به سايه‌ى خانه‌ى ديگرى پناه ميبرد .\r\nاينجا بود كه ميان صياد خرگوش و صاحب خانه جنگ در مىگرفت .\r\nصاحب خانه شمشير بدست پيش ميدويد و در برابر صياد خرگوش خصمانه مىايستاد و مىگفت :\r\n- از پناهنده‌ى من دست بردار در اينجا من بدنبال حاجتى كه داشتم قندهار را ترك گفتم .\r\nدر غيبت من گروهى از تجار عراق با عبد اللَّه اشتر خلوت كردند و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n( 1 ) به او گفتند كه مردم منصوره به تو دست بيعت دادند .\r\nآنقدر از اين ترهات به گوش آن جوان خواندند كه او را از قندهار به منصوره باز گردانيدند .\r\nدر اين هنگام به منصور گزارشى رسيد كه شعرى بر ديوار كاروانسرائى بامضاى عبد اللَّه بن محمد ديده شد ابو جعفر منصور گفت :\r\n- اين خود اوست .\r\nو بعد هشام بن عمرو ثعلبى را به سمت فرمانفرماى سند منصوب ساخت ساخت و به او گفت :\r\n- من ترا بر سرزمين سند حكومت داده‌ام . عبد اللَّه بن محمد در آن سرزمين بسر ميبرد . به‌بينم چه خواهى كرد .\r\nهشام ثعلبى به سمت سند عزيمت كرد و در آنجا عبد اللَّه بن محمد را دستگير ساخت و سرش را براى منصور فرستاد .\r\nابن مسعده مىگويد :\r\nدر مدينه بوديم كه سر عبد اللَّه اشتر به آنجا رسيد .\r\nدر اين وقت حسن بن زيد حسنى « يعنى پسر عم همين عبد اللَّه » فرماندار مدينه بود .\r\nخطبا و شعراى مدينه در مدح ابو جعفر منصور و مذمت دشمنانش داد سخن ميدادند .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n( 1 ) من ديدم كه حسن بن زيد بر منبر نشسته بود و سر عبد اللَّه اشتر دم پاى او بر پله منبر قرار داشت .\r\nشبيت بن شبيه خطيب حكومت در خطابه‌ى خود مىگفت :\r\n- مثل امير المؤمنين منصور و مثل شما اى مردم مدينه شعريست كه فرزدق ميسرايد .\r\n« هنگامى كه دو دريا به هم موج مىاندازند قبله‌ى وائل به حساب نمىآيد » و بعد حسن بن زيد به سخن در آمد و در ستايش منصور و محاسن اطاعت و تسليم سخن سرائى كرد و گفت :\r\n- هر كس بر ضد امير المؤمنين سر بردارد و از اطاعت او گردن به پيچد خداوند او را از ميان بر خواهد داشت .\r\nهمچنان ابن مسعده حديث مىكند :\r\n- عبد اللَّه اشتر و همراهانش سپيده دم در سرزمين سند به مزرعه‌اى رسيدند و در آنجا فرود آمدند و خوابيدند .\r\nاسبهايشان به مزرعه تاخته بود .\r\nبرزگران كه از اين پيش آمد خشمناك شده بودند بر عبد اللَّه و همراهانش حمله‌ور شدند و با چوب دستى آنان به قتل رسانيدند .\r\nهشام بن عمر . والى سند كه اين جريان را شنيد دستور داد سر از پيكر\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n( 1 ) عبد اللَّه و همراهانش برداشتند و براى منصور فرستادند .\r\nابن مسعده مىگويد :\r\nمن و محمد فرزند عبد اللَّه در قلعه قندهار بسر برديم تا روزى كه ابو جعفر منصور به هلاكت رسيد .\r\nدر اين وقت من محمد و مادرش را از قندهار به مدينه رسانيدم .\r\n\r\nابراهيم بن عبد اللَّه\r\nوى برادر محمد بن عبد اللَّه مشهور به نفس زكيه است .\r\nكنيه‌اش ابو الحسن بود و مادر او هم هند دختر ابو عبيد يعنى همان هند كه مادر برادرش محمد بود .\r\nعمر بن شبه مىگويد :\r\n- ابراهيم بن عبد اللَّه كنيه‌اش ابو الحسن بود و در ميان فرزندان ابو طالب هر كدام كه ابراهيم ناميده ميشدند كينه‌اى جز ابو الحسن نداشتند .\r\nهر چند سديف بن ميمون شاعر معروف آل هاشم كه عهد بنى اميه نيز را گذرانيده بود در شعر خود ابراهيم را « ابو اسحاق » مينامد و بايد دانست كه سديف در اين گفتار بر سبيل « مجاز » به ابراهيم چنين كينه‌اى مىبخشد .\r\nابراهيم بن عبد اللَّه در شجاعت و سطوت و علم و فقه و دين همانند\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n( 1 ) برادرش محمد بود . بعلاوه طبعى شعر آفرين نيز داشت .\r\nدر يك قطعه‌ى منظوم كه با همسرش بحيره دختر زياد شيبانى سخن مىگويد قدرت طبع او در شعر آشكار مىشود .\r\nسعيد بن هريم مىگويد :\r\nمحمد و ابراهيم در خدمت پدرشان عبد اللَّه ايستاده بودند .\r\nشتران محمد از صحرا باز گشته بودند .\r\nميان اين گله يك شتر ماده سركش بود . آنچنانكه هيچكس قدرت نداشت به بينىاش مهار بيندازد .\r\nابراهيم به اين شتر با دقت نگاه مىكرد .\r\nمحمد رو به ابراهيم كرد و گفت :\r\n- به گمانم فكر مىكنى كه ميتوانى اين شتر را از سركشى باز بدارى و به بينىاش مهار بزنى . ؟ اگر يك چنين قدرت در بازوى تو به‌بينم همان شتر را به تو مىبخشم .\r\nابراهيم پابرچين پابرچين به طرف گله رفت . در گوشه‌اى كمين گرفت .\r\nهمين كه « ناقه‌ى سركش » خواست از كمين گاه بگذرد پريد و دمش را به مشت گرفت .\r\nشتر سركش ابراهيم را با خود برداشت و سر به صحرا گذاشت .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n( 1 ) محمد با پدرش عبد اللَّه اين ماجرا را تماشا ميكردند .\r\nشتر همچنان ابراهيم را با خود ميبرد . تا آنجا كه از چشم انداز ناپديد شد .\r\nوقتى كه از چشم اندازشان ناپديد شد پدرش عبد اللَّه به محمد رو كرد و گفت :\r\n- برادرت را به هلاكت انداختى .\r\nاما ديرى نگذشت كه ديدند ابراهيم با همان شنلى كه بتن داشت از صحرا بازگشت .\r\nپدر و برادرش با خورسندى مقدمش را پذيرفتند .\r\nمحمد گفت :\r\n- ديدى كه نتوانستى اين هيولاى عاصى را از عصيان باز گردانى .\r\nابراهيم از زير شنل خود دم شتر را در آورد و جلويشان انداخت و گفت :\r\n- به گمانم كسى كه تا اين اندازه از خود مقاومت نشان دهد عذرش پذيرفته باشد .\r\nمطهر بن حارث ميگويد :\r\nهمراه ابراهيم بن عبد اللَّه از مكه بسوى بصره ميرفتيم .\r\nدر موصل شبى ابراهيم از ما پيشى گرفت او تنها ببصره رفت و ما\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n( 1 ) فردا در پى او به راه افتاديم .\r\nابو نعيم ميگويد :\r\nمن از « مطهر » پرسيدم آيا ابراهيم را در كوفه يافتيد .\r\nجواب داد :\r\n- نه به خدا ، اصلا به كوفه پا نگذاشت از همان موصل به انبار رفت و از انبار ببغداد و از بغداد به مدائن رفت و بعد به نيل و بعد واسط اين همه راه را در يك شب طى كرد .\r\nبكر بن كثير ميگويد :\r\n- ابراهيم بن عبد اللَّه در خانه‌ى ابراهيم بن درست و ابو مروان و معاد بن عون اللَّه پنهان بود .\r\nنصر بن قديد مىگويد :\r\nابراهيم بن عبد اللَّه در خانه‌ى ابو فروه مردم را بسوى خود خواند .\r\nنخستين كسى كه دست بيعت به او داد نميلة بن مره بود .\r\nو بعد عفو اللَّه بن سفيان و بعد عبد الواحد بن زياد و بعد عمرو بن سلمه‌ى جهنى و بعد عبد اللَّه بن يحيى رقاشى با او بيعت كردند و اين هيئت مردم را ببيعت او خواندند .\r\nجوانان عرب دعوت ابراهيم را با اشتياق و حرارت پذيرفتند .\r\nآنچنانكه گفته شد در ديوان سازمان ابراهيم نام چهار هزار جوان سلحشور\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n( 1 ) كه با وى بيعت كرده‌اند ثبت شده است .\r\nشهرتش بالا گرفت .\r\nبصره را ترك گفت و در واسط بخانه‌ى ابو مروان نقل مكان داد و آنجا را ستاد تشكيلات خود ساخت .\r\nعفو اللَّه بن سفيان ميگويد :\r\nيك روز حضور ابراهيم بن عبد اللَّه را دريافتيم . او را مرعوب و پريشان ديديم .\r\nنامه‌اى برادرش محمد را نشانم داد .\r\nمحمد بن عبد اللَّه در آن نامه ببرادرش نوشته بود كه نهضت علنى خود را آغاز كرده است و اكنون دستور مىدهد كه او هم در بصره ظهور كند .\r\nابراهيم اندوهناك بود .\r\nگفتم :\r\n- غصه مداريد ، تشكيلات ما ناقص نيست .\r\n- اينكه من و طهوى و مغيره و گروهى ديگر در خدمت تو آماده‌ى كار هستيم .\r\nشب هنگام به زندان حمله ميآوريم . در زندان را ميشكنيم و زندانيان را آزاد ميسازيم .\r\nدر روشنائى روز خواهى ديد كه مردم جهان همه در ركاب تو گوش بفرمان تو خواهند ايستاد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n( 1 ) ابراهيم از سخنان من شور و نشاطى گرفت و غصه‌ى خود را فراموش كرد .\r\nابو جعفر منصور دستور داده بود كه مردم كوفه سياه بپوشند .\r\nجامه‌ى سياه شعار بنى عباس بود .\r\nاين دستور را در نهضت سادات بنى الحسن با شدت اجرا ميكردند .\r\nمردم كوفه را مخصوصا بنام اينكه از پيروان علوى هستند بيشتر تحت شكنجه و فشار ميگذاشتند .\r\nكار بر مردم كوفه چنان سخت شده بود كه اگر دسترسى بپارچه‌ى سياه نداشتند بناچار جامه‌هاى خود را با مركب سياه ميكردند .\r\nعباس بن مسلم ميگويد :\r\n- ابو جعفر منصور هر كس از مردم كوفه را كه بپيروى ابراهيم ابن عبد اللَّه متهم ميكرد بپدرم فرمان ميداد او را از ميان بردارد .\r\nپدرم شبانه به ديوار آن خانه نردبان ميگذاشت و بسراغ او ميرفت و كارش را ميساخت و انگشتريش را از انگشتش در ميآورد .\r\n« جميل » ، برده‌ى آزاد شده‌ى ابو العباس بعباس بن مسلم ميگفت .\r\n- اگر پدرت آن انگشتريها را براى تو ميراث نميگذاشت امروز به قوت لا يموت نيازمند بودى .\r\nسهل بن عقيل از قول پدرش تعريف مىكند :\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( 1 ) - سفيان بن معاويه از طرف ابو جعفر والى بصره بود .\r\nابن سفيان آمده بود كه ابراهيم را دستگير كند . وى دو نفر از امرا را نيز كه فرستادگان ابو جعفر بود و « فرزندان عقيل » ناميده ميشدند با خود داشت .\r\nاما با ابراهيم قرارى گذاشته بود كه شب موعود « فرزندان عقيل » را بازداشت كند .\r\nآن شب فرزندان عقيل را باز داشت كردند و ابراهيم ظهور خود را اقدام كرد .\r\nخالد ، برده‌ى آزاد شده‌ى بنى ليث حكايت مىكند :\r\nكودكى بودم كه در خانه‌ى ابى مروان ابراهيم بن عبد اللَّه را ديدم نشسته بود .\r\nمردى هم بر بالاى سرش ايستاده بود . گروهى از اصحاب او هم در پيرامونش نشسته بودند .\r\nابراهيم بن عبد اللَّه شمشيرى حمايل كرده بود كه تسمه‌ى حمايلش از يك بند انگشت پهن‌تر بود .\r\nيك اسب هم دم در آمده بود .\r\nهنوز يك ماه مانده بود كه وى ظهور كند .\r\nاما آن شب .\r\nآن شب كه ميخواست ظهور كند ، ناگهان بانك تكبيرى به -\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n( 1 ) گوشمان .\r\nاين صدا چند دفعه پس از مغرب به گوش ما رسيد .\r\nو بدنبال اين تكبير باز هم صداها بتكبير بلند شد .\r\nابراهيم و پيروانش از خفاگاه خود بدر آمدند و تكبير گويان پيش ميرفتند تا به مقبره‌ى « بنى يشكر » رسيدند .\r\nدر آنجا نى ميفروختند .\r\nپيروان ابراهيم چهار سوى اين مقبره را فرا گرفتند و بعد دسته‌هاى نى را آتش زدند .\r\nشعله‌هاى آتش سراسر آن مقبره را روشن ساخت .\r\nاين وعده‌اى بود كه ابراهيم با اصحاب خود داشت .\r\nهر دسته از اصحاب و ياران او كه ميآمدند اللَّه اكبر ميگفتند .\r\nبالاخره جمع آنان تكميل شد .\r\nآنگاه به سمت دار الاماره يورش بردند . در اين وقت پاسى از شب گذشته بود .\r\nنصر بن قديد روايت مىكند :\r\nابراهيم بن عبد اللَّه شب دوشنبه غره‌ى ماه مبارك رمضان سال صد و چهل و پنجم هجرت قيام كرد .\r\nبا چهار نفر سوار بقبائل بنى يشكر رفت . در آنجا عبد اللَّه بن يحيى رقاشى به دو پيوست .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n( 1 ) عبد اللَّه بر اسبى سمند سوار بود .\r\nعمامه‌اى سياه بسر داشت .\r\nدر مقبره از آغاز شب تا نيمه شب بانتظار نميله ايستاد .\r\nوى از بنى نميم هم انتظار مىكشيد .\r\nسرانجام دوستانش رسيدند و عدت او را تكميل كردند .\r\nيونس بن نس بن بن نجده ميگويد كه اصحاب ابراهيم در ميدان جلوى قصر آتش افروختند و بدين وسيله قصر را آتش زدند .\r\nعبد اللَّه بن سنان ميگويد :\r\nابو جعفر منصور سپاهى بفرماندهى جابر بن توبه براى سركوبى ابراهيم بن عبد اللَّه فرستاد .\r\nهنگامى كه ابراهيم كاخ دار الاماره را محاصره كرد هفتصد رأس اسب و شتر از مال جابر و همدستانش در آنجا يافت .\r\nاين غنيمت را بنفع نهضت خود تصرف كرد .\r\nابو عاصم به نيل ميگويد :\r\nسفيان بن معاويه والى بصره از كاخ دار الاماره فرود آمد و از ابراهيم امان گرفت و بصره را ترك گفت .\r\nخالد ليثى ميگويد :\r\nمردم يكباره به دار الاماره ريختند و در آنجا هر چه بود به - غارت بردند .\r\nابراهيم از دار الاماره به مسجد رفت .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( 1 ) محمد بن مسعر حكايت مىكند :\r\nوقتى ابراهيم بن عبد اللَّه بدار الاماره رفت تا از مردم بيعت بگيرد من هم با همراهانش به آنجا رفته بودم .\r\nدر ديوان دار الاماره حصيرى افتاده بود .\r\nابراهيم به سمت آن حصير رفت تا مراسم بيعت انجام شود .\r\nناگهان طوفانى افتاد و آن حصير را پشت و رو كرد . از رو به پشت انداختش .\r\nمردم اين حادثه را بفال بد گرفتند .\r\nاما ابراهيم بى اعتنا به اين پيش روى همان حصير واژگون نشست و آماده‌ى بيعت شد .\r\nبا همه كوششى كه به كار ميبرد خود را خونسرد نشان دهد آثار اضطراب و كراهت بر چهره‌اش آشكار بود .\r\nمحمد بن ابى حرب ميگويد :\r\nابراهيم بن عبد اللَّه به مسجد رفت و بر منبر نشست و بايراد خطابه‌اى پرداخت .\r\nدر طى ايراد خطابه ناگهان مردى از در در آمد و گفت :\r\n- اينك جعفر و محمد با گروهى از غلامان خود بسوى مسجد مىآيند .\r\nابراهيم بر سر « مضا » و طهوى » كه از خواص درگاهش بودند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n( 1 ) فرياد كشيد :\r\n- برويد بجعفر و محمد بگوييد پسر دائى شما ميگويد اگر ميخواهيد در كنار ما دوستانه بسر ببريد با امان و بركت بيش بيائيد .\r\nاز هيچكس و هيچ چيز نترسيد ولى اگر اين ديدار دوستانه نيست هر چه زودتر دور شويد .\r\nبجاى ديگرى روى آوريد زيرا من نميخواهم كه ميان ما خونى ريخته شود .\r\nو بعد به « مضا » و « طهوى » گفت :\r\n- تا اين دو نفر بجنگ اقدام نكردند هرگز پيشدستى نكنيد عبد اللَّه بن مغيره مىگويد :\r\n- من بر در خانه‌ى عمر بن شبهء نشسته بودم . محمد و جعفر را ديدم كه چند قاطر بار كرده را بان سمت ميرانند .\r\nبار اين قاطرها تير بود .\r\nآمدند و از جلوى من گذشتند .\r\nپس از چند لحظه ديدم دارند بر مىگردند .\r\n« مضا » از پشت سرشان نيزه‌ى بدست دارد و تقريبا آنها را به اين طرف ميراند و ميگويد :\r\n- فرار كنيد ، اى پسران كنيزك‌ها فرار كنيد .\r\nسميد بن مشعر ميگويد :\r\nمحمد در برابر « مضا » با لحن حماسى ميگفت :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n( 1 ) نا الغلام القرشى ولى وقتى « مضا » دستگيرش كرد به او گفت :\r\n- براى من از حسب و نسب خود تعريف مىكنى به خدا اگر عموى تو عبد اللَّه بن على بر گردن من حق نداشت امروز معنى مفاخره را به تو مىآموختم .\r\nعمر بن شبه مىگويد :\r\nوقتى « مضا » با اين قوم به جاده‌ى وسيع‌ترى رسيد . عمر بن سلمه خود را به غلامان محمد زد و با نيزه اندكى جنگيد و آنگاه بازگشت .\r\n« مضا » با لحن توبيخ كننده‌اى بوى گفت :\r\n- گمان نميكنم اى ابو حفص كه بيش از امروز نبردى كرده باشى .\r\nعمر جواب داد :\r\n- چرم نبرد كرده‌ام .\r\nمضا گفت :\r\n- من نميدانم اما وصيت مىكنم ديگر اين جور با دشمن جنگ مكن زيرا بدين ترتيب حريف ترسو را وقتى به سختى و تنگى بلندارى ترا خواهد كشت .\r\nابراهيم بن عبد اللَّه در بيت المال بصره ده ميليون درهم به چنگ\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n( 1 ) آورد و بوسيله‌ى اين ذخيره هنگفت تجهيزات نظامى تهيه ديد و نيروى خود را تقويت كرد . و ماليات را پنجاه پنجاه تعيين فرمود .\r\nمردم از اين طرز ماليات خوشنود بودند مىگفتند خمسون و الجنة حكم بن بندويه مىگويد :\r\nمغيره بن فزع « فررز هم مىگفتند » از طرف ابراهيم والى اهواز شده بود . والى اهواز از طرف ابو جعفر منصور محمد حصين بود .\r\nدو فرسنگ مانده به اهواز . در كنار نهرى كه از شهر « فرخ » مىگذشت اين دو حريف همديگر را دريافتند .\r\nمغيره بر محمد بن حصين حمله كرد و او را تا « اهواز » عقب راند .\r\nمحمد به اهواز رفت و مغيره هم همچنان تعقيبش مىكرد تا بالاخره به « صيارفه » رسيدند .\r\nدر اين هنگام مغيره به مسجد رفت . و بر منبر نشست .\r\nطرفداران محمد بن حصين ويرا هدف تير قرار دادند .\r\nاو از منبر فرود آمد و از نو به جنگ پرداخت و محمد بن حصين را تا در خانه‌اش و از آنجا تا دم پل تار و مار ساخت .\r\nابن حصين از دست مغيره شكست خورد . به پل هندوان رسيد .\r\nدر آنجا ايستاد و پسرش حكم را دستور داد كه با مغيره به جنگند .\r\nبالاخره شب رسيد و محمد بن حصين از دست مغيره در هم شكست و نيرويش پراكنده شدند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n( 1 ) مغيره جهازات جنگى او را بغارت برد .\r\nمىگويند :\r\n- ابو ايوب موريانى محمد بن حصين را دوست ميداشت .\r\nاز وى طرفدارى مىكرد .\r\nدر پس اين واقعه به ابو جعفر منصور گفت :\r\n- ابن محمد بن حصين را نمىبينى يا امير المؤمنين چه رشادتى به كار برده . در جنگ با مغيره هيجده زخم برداشت و معهذا استقامت به كار برد .\r\nو اين حرف دروغ بود .\r\nبه ابو ايوب گفته شد :\r\n- اگر امير المؤمنين شخصا بديدار محمد بن حصين ميرفت و ميديد كه هيچ زخم بر نداشته . آن وقت چه مىكردى ؟\r\nابو ايوب موريانى جواب داد :\r\n- در اين صورت خودم بيش از همه چيز به سراغش ميرفتم و هيجده ضربه را بر او فرود مىآوردم تا بدروغ نيفتم .\r\nربيع حاجب ميگويد :\r\nابراهيم بن عبد اللَّه وقتى ظهور كرد ابو جعفر منصور حازم بن خزيمه را با چهار هزار نفر مرد مسلح به اهواز فرستاد .\r\nعلى بن سويد مىگويد :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n( 1 ) با مغيره « مبعوث ابراهيم » در اهواز چند روزى بسر برديم .\r\nبه ما خبر دادند كه خازم خزيمه بر سر ما سايه انداخته است مغيره با نيروى خود بر ساحل « دجيل » اردو زد و به حزيم بن عثمان فرمان داد كه پل را قطع كند .\r\nو بعد دستور داد كشتىها را از ساحل شط جمع كنند و همه را از ساحل شط جمع كنند و همه را تحت نظر بگيرند .\r\nگمان برديم كه اصلا در سواحل اين شط كشتى نيست .\r\nاما خازم بن حزيمه . به دهكده‌اى كه مال قبيله‌ى هجيم بود و « قرقوب » ناميده ميشد اردو زد .\r\nميان آن دهكده و اهواز بيش از يك فرسنگ راه نبود .\r\nنيروى خازم در آنجا به دوازده هزار نفر سواره « سواى پياده » ميرسد مغيره در برابر يك چنين نيرو فقط پانصد نفر سرباز در اختيار داشت .\r\nپيادگان را به پشت اردو جا داد و عفو اللَّه بن سفيان را بجاى خود در اهواز گذاشت و آماده‌ى نبرد شد .\r\nخازم بن جزيه به طلب كشتى فرستاد تا از دجيل بگذرد هر چه گشتند از كشتىها نشانى نديدند .\r\nمردى گفت :\r\n- به من كمك نظامى كنيد تا براى شما كشتى تهيه كنم .\r\nاين مرد با گروهى سپاه كه حمايتش مىكردند در دهكده‌اى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n( 1 ) بنام « دارقطن » ( نزديك جندىشاپور ) چند دستگاه كشتى تهيه كرد و شبانه باردوى خازم رسانيد .\r\nو بدين ترتيب نيروى خازم بن خزيمه از شط دجيل گذشتند .\r\nسپيده دميد .\r\nعلى بن سويد مىگويد :\r\nوقتى روز روشن شد مغيره خود را در برابر دشمن يافت .\r\nآن روز يكشنبه بود .\r\nباد مخالف بر اردوى دشمن ميوزيد .\r\nصفوف ما آراسته شد . ناگهان باد از طرف دشمن به طرف ما دامن كشيد .\r\nخازم بن ابى حزيمه لشكر خود را آراست و مغيره هم در مقابل به صف آرائى پرداخت .\r\nعصب بن قاسم را بر ميمنه‌ى سپاه و ترجمان بن هريمه را بر ميسره گماشت و خود در قلب سپاه ايستاد .\r\nدر اين هنگام عقابى بال كشان بر بالاى سر ما پرواز كرد و قار قار منكر خود را براى ما سر داد .\r\nمن اين پيش آمد را بفال بد گرفتم .\r\nعمر بن ضحاك ميگويد .\r\nخازم بن خزيمه هر چند پى گشتى گشت كشتى بدست نياورد .\r\nبالاخره بدسته‌هاى نى را بهم بست و نفرات خود را روى آن\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( 1 ) دسته‌هاى نشانيد و از آن سمت شط به اين سمت فرستاد .\r\nبيش و كم سيصد نفر از سپاه او بدين ترتيب از شط « دجيل » گذشتند .\r\nاو با مغيره در برابر هم قرار گرفتند .\r\nمغيره بسپاه خود مىگفت :\r\n- مگر نمىخواهيد بجنگيد ؟\r\nسپاه مغيره آماده‌ى جنگ شد .\r\nمن بخازم نگاه ميكردم .\r\nاو با دست خود ريشش را دانه دانه مىكند و به زبان فارسى مىگفت :\r\n- جنگ نكنيد .\r\n- او با زبان فارسى نفرات خود را از جنگ باز ميداشت .\r\nدسته‌هاى ديگرى از نى آماده شد .\r\nاين بار پانصد نفر توانستند از شط بگذرند .\r\nمن يك تن از اين پانصد نفر بودم كه در بار دوم از نهر گذشته بودم .\r\nنيروى مغيره در حدود هزار تن مرد مبارز بودند كه در برابر ما صف آراسته بودند .\r\nولى ما در زمان كوتاهى توانستيم مغيره را در همان بشكنيم .\r\nشبيب بن شبه ميگويد :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n( 1 ) خازم بن خزيمه دشمن خود مغيره را بنيكى و شهامت مىستود .\r\nمىگفت :\r\n- خدا بركت به او دهد ، اين مغيرة بن فزع ، چه مردى بود . هرگز زنها مانند او فرزندى نتواند آورد .\r\nبه خدا من سپاه خود را بسوى او برانگيختم .\r\nگروه پشت گروه به طرف او حمله ميبردند . من او را ميديدم . در آن دست شط با لشكر من مىجنگيد .\r\nديدمش كه دارد او را ادرار مىكند .\r\nاسبش پهلويش ايستاده است .\r\nهمراهانش مردمى فرومايه بودند .\r\nاما او همين كه از كارش فراغت يافت دوباره بر اسبش سوار شد و حملات خود را آغاز كرد .\r\nمن ميديدمش كه خود را بر صفوف سپاه من مىزند ، ميجنگد .\r\nتا سرانجام اين جنگ بنفع ما خاتمه يافت .\r\nاما وقتى به حساب افراد خود رسيدم ديدم در اين پيكار هزار تن از سپاه من به خاك و خون غلطيدند .\r\nمحمد بن خالد مىگفت :\r\nمغيرة بن فزع بسواران خود فرياد زد و آنان را بحمله واداشت .\r\nسپاه مغيره بر سپاه خازم حمله‌اى سنگين آورد ، گروهى از سواران خازم را بدجيل فرو ريختند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n( 1 ) خازم بن خزيمه دامادى داشت « شوهر خواهرش بود » نامش « عبدويه كردا » از مردم خراسان بود .\r\nاين مرد ميان دو صف براى جنگ تن بتن ايستاد .\r\nمغيره شخصا به جنگش رفت .\r\nعبدويه شمشير خود را بر خود مغيره فرود آورد .\r\nكلاه خود از سر مغيره فرو افتاد ولى او بنوبت خود شمشيرش را بر گردن « عبدويه » زد . اين شمشير تا ريه‌ى عبدويه را دريد .\r\nدر اين هنگام خازم بن خزيمه را ديدم از شدت جزع و افسوس ريش‌هاى خود را مىكند .\r\nعفو اللَّه بن سفيان از قول پدرش كه در جنگ بود مىگويد :\r\n- به خدا من در آن روز جنگى نكرده‌ام من پانصد تن از همراهان مغيره را ديدم كه خود را به آب زده بودند .\r\nخازم بن خزيمه بحيله‌هاى سياسى و نظامى پرداخته بود .\r\nگروهى از سپاه خود را در دامنه‌ى كوه گذاشته بود تا موضع گرفته بودند . در اين هنگام كودكى را ديدند كه از دور جيغ مىكشد .\r\n- خازم بن خزيمه به اهواز آمد .\r\nاهواز را گرفت :\r\nاصحاب مغيره وقتى اين فرياد را شنيدند به كشتىها نشستند و از دحيل گذشتند و بر روى كشتى خودشان علامت صلح نصب كردند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n( 1 ) يعنى به سپاه خازم تسليم شدند .\r\nمغيره بن فزع بسوى اهواز بر ميگشت سالم بن غالب قمى هم كه از اصحاب مغيره بود به او گفت :\r\n- خازم بن ابى خزيمه باهواز رسيده .\r\nدر اين وقت مردى از سپاه خازم بر مغيره حمله آورد تا او را با نيزه او را فرو اندازد .\r\nمغيره از اسب خود پائين پريد . و اين طعن نيزه را از خود رد كرد .\r\nمغيره ايستاده بود . تقريبا كمين گرفته بود كه حريف او باسب خود مهميز كشيد و آمد از جلويش بگذرد مغيره و با شمشير انداخت .\r\nاين شمشير كار آن مرد را ساخت اما او همچنان اسب ميدوانيد .\r\nدر اين هنگام مغيره فرياد كشيد :\r\n- من ابو الاسود هستيم .\r\nو مردى كه ميخواست او را از اسب فرو بينداز در اثر ضربت مغيره از پشت اسب خود به زمين غلطيد ، مغيره از آنجا باهواز آمد و بر منبر رفت و تا مردم را با خطابه‌ى اميد بخش خود آرام سازد .\r\nدر اين وقت به او خبر دادند كه نيروى خازم بن خزيمه گوسفندان مردم را هدف تير قرار داده‌اند .\r\n- در كجا . ؟\r\n- در كوچه‌ى « باب ازار »\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n( 1 ) مغيره غلام سياهى داشت كه اسمش « كعبوبه » بود .\r\nبه كعبوبه گفت :\r\n- برو جلوى اينها را بگير .\r\nكعبوبه بفرمان مغيره شد اين قوم را از سر گوسفندان مردم كند .\r\nمغيره از منبر پياده شد و ما همراه او از اهواز راه بصره به پيش گرفتيم .\r\nبنا بگفته‌ى مغيره ابو جعفر منصور حكومت رامهرمز را بدست سالم بن غالب قمى سپرده بود .\r\nبدين ترتيب خازم بن خزيمه بر اهواز غلبه كرد و چون اين شهر را جبرا كشور فرمان قتل و عام و غارت داد .\r\nاين فرمان را سه روزه مقرر كرد اما قتل و غارت عام در اهواز بيش از همان شب و فردايش دوام نداشت .\r\nخازم فرمان ديگرى فرستاد كه ديگر قتل و غارت بس است .\r\nمحمد بن خالد مىگويد :\r\n- آن روز كه مغيره از اهواز به بصره آمد درست با روز قتل ابراهيم مصادف بود .\r\nدر همانروز ابراهيم بن عبد اللَّه يعنى هدايت كننده‌ى اين انقلاب نيز بقتل رسيده بود .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n( 1 ) عمر بن هراز مىگويد :\r\n- مغيرة بن فزع از اهواز به بصره آمد و به مسجد رفت و بر منبر نشست .\r\nاو ميخواست براى مردم بصره خطابه‌اى ايراد كند .\r\n« سوار » در اين هنگام دور از بصره در مسجد دهكده‌اى نشسته بود .\r\nبه او خبر دادند كه مغيرة بن فزع هم اكنون در مسجد بصره براى مردم صحبت مىكند .\r\nبيدرنگ از آن دهكده به شهر آمد و به مسجد رفت و بسوى منبر دويد و سر مغيره فرياد كشيد :\r\n- از منبر بيا پائين اى ستمكار ديگر نميدانى كه امير تو « يعنى ابراهيم » كشته شده است ؟\r\nمغيره از منبر فرود آمد .\r\nابو الهيثم كه مردى از خاك فارس بود چنين مىگويد :\r\n- انسانى بنام عمرو بن شداد با سى نفر از همراهان خود بفارس آمده بودند .\r\nاين قوم از طرف ابراهيم بن عبد اللَّه به فارس سفر كرده بودند .\r\nوالى فارس تا نام ابراهيم را شنيد مقام حكومت خود را ترك گفت و از شهر گريخت و تقريبا فارس را به اين عمرو بن شداد تسليم كرد رجال فارس هم با عمرو سازش كردند و بحضورش شتافتند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n( 1 ) پس از چندى خبر قتل ابراهيم و شكست اين نهضت بمردم فارس رسيد .\r\nعمرو بن شداد در اين وقت به شهرهاى دور افتاده فارس براى سركشى رفته بود .\r\nاعيان فارس دور هم نشسته و گفتند :\r\n- ما كشور فارس را كه تحت فرمان ابو جعفر منصور بود به اين شداد تسليم داشته‌ايم و اين گناه عظيمى است كه كيفر عظيمى هم بهمراه دارد . براى كناره‌ى اين گناه هيچ چيز مناسب‌تر از اين نيست كه عمرو بن شداد را به ابو جعفر تسليم كنيم . تا خشمش را نسبت به خود فرو بنشانيم .\r\nبيدرنگ تجهيز كردند و بسوى او حركت كردند .\r\nعمرو بن شداد از خبر قتل ابراهيم آگاهى يافته بود .\r\nوقتى كه بعرضش رسيد كه اشراف و از رجال فارس ميخواهند .\r\nاز او ديدار كنند مطلب را دريافت .\r\nبه آرامى ناهارش را خورد و آن وقت اجازه داد رجال فارس بحضورش باريابند .\r\nپس از اندكى گفت و شنود به غلام خود فرمان حركت داد .\r\nمردم فارس هم با اطمينان از اينكه عمرو بن شداد از جريان ماجراى بى خبر است آرام بودند و بانتظار فرصت همراهش به راه افتادند .\r\nمردمى كه همراهش بود از هفتاد هشتاد نفر تجاوز نمىكرد ولى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n( 1 ) يك لشكر جرار از مردم فارس در تعقيب وى راه مىپيمودند .\r\nبالاخره شب فرا رسيد .\r\nاين كاروان همچنان راه ميپيمود .\r\nعمرو بن شداد طى راه همراهان خود را از جريان امر آگاه ساخت .\r\nگاهى از ميمنه به ميسره ميرفت و گاهى از ميسره به ميمنه . آهسته آهسته مطلب را تعريف كرد و قرار گذاشت كه همراهانش دو نفر سه نفر از اين كاروان بر كنار شوند و در محل مخصوصى يك ديگر را به‌بينند .\r\nهنوز روز ندميده عمرو بن شداد با همراهانش از دست مردم فارس گريختند و از فارس بكرمان رفتند .\r\nعمرو بن شداد دست و پاى والى كرمان را با همان هفتاد مرد كه در تحت فرمان داشت بست و آنچه اندوخته در خزانه‌ى دار الاماره بود برداشت و بعد از راه دريا ببصره آمد و در آنجا با همراهانش پنهان شد .\r\nملت فارس هر چه در جستجويش كوشيدند اثرى از او بدست نياوردند .\r\nمحمد بن اسماعيل مىگويد :\r\n- هنگامى كه بدستور ابو جعفر منصور عمرو بن شداد دستگير شد من حضور داشتم . ابن دعلج دستور داد دست و پاى عمرو بن شداد را قطع كنند .\r\nعمرو با شهامت حيرت انگيزى دست راستش را پيش آورد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n( 1 ) قطعش كردند و بعد دست چپش را جلو برد . اين دست را هم بريدند .\r\nبعد نوبت بپاهاى عمرو رسيد .\r\nبر پاهايش را هم ابتدا راست و بعد چپ اره گذاشتند .\r\nصدايش در نمىآمد .\r\nبالاخره كار باينجا رسيد كه گفته شد :\r\n- گردن بكش .\r\nاو مردانه گردنش را پيش آورد .\r\nشمشيرى كه بر گردنش زدند كند بود . كارى از پيش نبرد .\r\nعمرو بن شداد آنچنانكه گوئى شاد و آزاد نشسته گفت :\r\n- شمشير برنده‌اى بياورد كه كارى صورت بدهد .\r\nشمشير ديگر آوردند . آن شمشير هم نتوانست گردن عمرو را ببرد .\r\nعمرو دوباره گفت :\r\n- از اين برنده‌تر .\r\nابن دعلج كه مأمور اين جنايت بود شمشير خود را از غلاف كشيد و به جلاد داد .\r\nجلاد با آن شمشير سر از بدن عمرو برداشت در اين هنگام ابن دعلج به سر بريده‌ى عمرو گفت :\r\n- به خدا هيچ شمشيرى از تو برنده‌تر نبود .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n( 1 ) محمد بن معروف از قول پدرش مىگويد :\r\n- خدمتكار عمرو به جاسوسان منصور محل اختفاى عمرو بن شداد را نشان داد .\r\nجنازه‌ى عمرو را در موضعى كه به « خانه‌ى اسحاق بن سليمان » معروف بود بدار زدند .\r\nعبد العفار بن عمرو فقمى مىگويد :\r\nابراهيم بن عبد اللَّه بر هارون بن سند خشمناك بود . با او حرف نميزد .\r\nوقتى كه ابراهيم بن عبد اللَّه ظهور كرد هارون بن سعد خود را به او نزديك كرد و بهر ترتيبى بود او را از خويش رضا ساخت و در دولت او حكومت واسط را به عهده گرفت .\r\nهشام بن محمد روايت مىكند .\r\nابو جعفر منصور گروهى را كه در ميانشان صالح بن يزداد و ابن مرزبان بودند به جنگ مردم واسط فرستاد .\r\nاين گروه تحت فرمان مردى موسوم به « عامر » مىجنگيديد .\r\nپيكار عامر با مردم واسط تا قتل ابراهيم دوام داشت .\r\nپس از ابراهيم عامر با هارون بن سعد صلح كرد و به او امان داد . و مقرر داشت كه از مردم واسط كسى را نكشد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n( 1 ) هارون بن سعد با امانى كه از عامر داشت معهذا به بصره گريخت و تا روز مرگ در بصره بسر ميبرد .\r\nمعاذ بن شبه از قول پدرش خبر ميدهد :\r\nكه ابراهيم بن عبد اللَّه وقتى بر ضد ابو جعفر قيام كرد محمد بن عطيه را بحضور طلبيد .\r\nالبته محمد از طرف ابو جعفر منصور بر بعض شهرهاى فارس حكومت داشت داشت .\r\nبه او گفت :\r\n- آيا از خراج فارس چيزى پيش تو موجود است .\r\nمحمد بن عطيه به خدا قسم ياد كرد كه نه .\r\nابراهيم او را آزاد ساخت .\r\nمحمد بن عطبه وقتى از حضور ابراهيم باز مىگشت به فارسى چنين مىگفت :\r\n- اين مرد از جنس ابو جعفر نيست .\r\n( يعنى با اين همه فتوت و گذشت نمىتواند از جنس ابو جعفر باشد » ابو سلمه‌ى نجار از اصحاب ابراهيم بن عبد اللَّه بود :\r\nگفت :\r\n- در آن وقت‌ها كه ابراهيم در بصره بسر ميبرد روزى در حضورش بوديم .\r\nگروهى از مردم « دهگردان » بخدمتش آمد و گفتند :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n( 1 ) - يا ابن رسول اللَّه ما مردمى هستيم كه عرب نيستيم و با هيچكس و هيچ فرقه عهد و پيمانى نداريم بما كمك كنيد ما مستمنديم .\r\nدهگرانىها مردمى مرتع‌دار بودند .\r\nابراهيم باصحاب خود فرمود :\r\n- براى هر كس مقدور است مىتواند از برادرش دستگيرى كند و بعد گفت :\r\n- آيا اين سيرت من سيرت على على بن ابى طالب نيست ؟\r\nبمحمد بن طلحه‌ى عذرى گفت :\r\n- آيا در پيش تو از خراج مبلغى موجود است كه بما بپردازى .\r\n- اين محمد خود را از ابراهيم پنهان داشته بود .\r\nدر جوابش گفت :\r\n- بله ، من از خراج پول بسيارى دارم ولى اگر به تو تحويل كنم ابو جعفر نيز همان را از من خواهد خواست .\r\n- ابراهيم فرمود :\r\n- از تو گذشت كرديم .\r\nبعبد الحميد بن لاحق گفت :\r\n- گزارش داده‌اند كه پيش شما از اموال ظلمه يعنى ( موريانىها ) مبلغى موجود است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n( 1 ) عبد الحميد گفت :\r\n- اينطور نيست .\r\nابراهيم بن عبد اللَّه نام خدا را بر زبان آورد .\r\n- به خدا ؟\r\nعبد الحميد در جواب گفت :\r\n- به خدا .\r\nابراهيم از تعقيب وى در گذشت و گفت :\r\n- اگر آشكار شود كه سخن بدروغ گفته‌اى ما ترا يك آدم دروغگو خواهيم شمرد .\r\nعبه الحميد بن جعفر مىگويد :\r\nابراهيم بن عبد اللَّه مردى را كه محمد بن يزيد ناميده ميشد و از افسران نيروى ابو جعفر بود باسارت گرفت .\r\nاين مرد اسب قشنگى داشت .\r\nاسبش آنقدر گردن بلند بود كه وقتى سوارش ميشدند سرش با سر سوارش محاذى بود .\r\nبه او گفت :\r\n- اين اسب را به من به فروش .\r\nمحمد بن يزيد اسب را به او تقديم كرد :\r\n- تقديمش ميكنم يا ابن رسول اللَّه .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n( 1 ) ولى ابراهيم قبول نكرد .\r\nاز اصحاب خود پرسيد :\r\n- اين اسب به چند ميارزد ؟\r\nگفته شد :\r\n- به دو هزار و پانصد درهم .\r\nدستور فرمود به اين مرد اسير دو هزار درهم پرداختند و اسب را از وى خريدند .\r\nو در آن روز كه خود ميخواست بجنگ منصور برود محمد بن يزيد را آزاد ساخت و قيمت اسب را هم به او پرداخت .\r\nشبيه كه منشى مسعود موريانى بود ميگويد :\r\n- گروهى از پيروان مذهب « زيديه » پيش من آمدند و گفتند :\r\n- از مال ظلمه « يعنى موريانىها ) هر چه دارى تسليم كن .\r\nگفتم :\r\n- مرا پيش ابراهيم ببريد .\r\nبه خدمت ابراهيم رفتيم .\r\nآثار كراهت در چهره‌اش آشكار بود .\r\nقسمم داد .\r\nمن هم قسم خوردم كه از مال موريانىها دينارى ندارم دستور فرمود آزادم كنند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n( 1 ) من از آن تاريخ هميشه سراغ او را مىگرفتم و در حق او دعا ميكردم .\r\nولى مسعود موريانى مرا از اين كار باز داشت .\r\nبكر بن كثير مىگفت :\r\n- ابراهيم بن عبد اللَّه ، حميد بن قاسم را بازداشت كرد . اين حميد از عمال ابو جعفر منصور بود .\r\nمغيرة بن فزع گفت :\r\n- حميد را به من بسپاريد .\r\nابراهيم پرسيد :\r\n- با او چه جور رفتار خواهى كرد ؟\r\nمغيره گفت :\r\n- شكنجه‌اش خواهم داد .\r\nابراهيم گفت :\r\n- نه ، من در آن ثروت كه با شكنجه و عذاب مردم بدست آيد بركتى نمىبينم .\r\nابراهيم بن محمد جعفرى ميگويد :\r\nابراهيم بن عبد اللَّه در بصره بر جنازه‌اى نماز خواند و در نمازش چهار تكبير گفت :\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n( 1 ) عيسى بن زيد بن على ( ع ) به او اعتراض كرد .\r\nچرا عوض پنج تكبير چهار تكبير گفته‌اى در عين اينكه خانواده‌ى تو همه در نماز ميت پنج تكبير مىگويند ؟\r\nابراهيم توضيح داد كه اين عمل با ذوق مردم مناسب‌تر است و ما به اجتماع مردم احتياج‌منديم .\r\nعيسى بن زيد به اين جواب و توضيح قناعت نكرد و از ابراهيم دورى جست .\r\nابو جعفر منصور كه اين برودت را ميان دو پسر عم ديد بعيسى بن زيد پيغام داد كه زيديه را از دور ابراهيم پراكنده سازد .\r\nعيسى بن زيد با اينكه نسبت بابراهيم دلسرد بود اين فرمان را اطاعت نكرد .\r\nپس از قتل ابراهيم و تمركز قدرت در دست منصور گفته شد :\r\n- يا امير المؤمنين عيسى بن زيد را دستگير كن زيرا او از فرمان تو سر باز زده است .\r\nابو جعفر گفت :\r\n- هرگز اين كار را نخواهم كرد .\r\nپس از محمد و ابراهيم كسى را هدف تعرض قرار نخواهم داد .\r\nآيا اين مردم ( مانند عيسى بن زيد ) شايسته‌اند كه پس از محمد و ابراهيم ياد شوند .\r\nابو الفرج اصفهانى مىگويد :\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n( 1 ) گمان ميكنم جعفرى در اين روايت باشتباه رفته باشد زيرا عيسى بن زيد بابراهيم ايمان داشت و هرگز از وى جدائى نمىجست .\r\nدر ركابش به « باخمرى » رفت و در همانجا بشهادت رسيد و كنار ابراهيم به خاك رفت .\r\nوقتى نوبت به او برسد از سرگذشتش ياد خواهيم كرد .\r\nسفيان بن يزيد ميگويد :\r\nمىشنيدم كه ابراهيم بن عبد اللَّه در مسجد بصره خطابه‌اى ايراد مىكند و مىگويد :\r\n- اى مردم بصره شما غريبى را كه در آسمان و زمين مأوائى نداشت به خود راه داديد .\r\nاگر من بر دشمن چيره شوم و حكومت بدست آورم البته پاداش محبت شما را خواهم داد و اگر در اين پيكار از ميان بروم خداى متعال وفاى شما را بى جزا نخواهد گذشت .\r\nفرقه‌ى زيه پس از قتل ابراهيم ، گفتار او را . همين گفتار را به صورت نوحه زمزمه مىكردند و بر او مىگريستند :\r\nيا اهل البصره عملتم الحسنى و آويتم الغريب . لا ارض و لا سما . فان املك فلكم الجزاء و ان اهلك فعلى اللَّه عز و جل الوفاء .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n( 1 ) ابراهيم بر منبر مسجد بصره ميگفت ، - آل عباس آن را كه پروردگار متعال كوچك شمرد بزرگ شمردند و آن را كه خداوند بزرگ و محترم دانست تحقير كردند .\r\nهنگامى كه از منبر فرود آيد اين آيت شريفه را از كلام كريم تلاوت كرد :\r\n وَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ  .\r\nاز آن روز بترسيد كه بخداى خود باز ميگرديد .\r\nدر آن روز هر كس هر چه كرده همان را خواهد ديد و بر هيچكس ستم نخواهد رفت .\r\nهمچنان بر منبر بصره ميگفت :\r\n- من در آنچه مردم بنام خير ميجويند و رضاى خداى خويش را مىطلبند بيش از سه حقيقت نيافته‌ام .\r\nآن سه حقيقت كه ميتواند خير حيات را در بر داشته باشد و رضاى الاهى را تأمين كند ، گفتار است و سكوت است و نظر است .\r\n1 - آن گفتار كه با ياد خدا توأم نباشد گفتارى بيهوده است .\r\n2 - آن سكوت كه از تفكر تهى باشد ارزشى نخواهد داشت .\r\n3 - آن نظر كه عبرت نگيرد غفلتى بيش نيست .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n( 1 ) اى خوش به آن كس كه منطقش ذكر نيست و سكوتش فكر است و نظرش عبرت آموز است .\r\nاى خوش به آن كس كه ميتواند در خانه‌اش بنشيند بر خطاها و گناهانش بگريد .\r\nمردم از سخنان ابراهيم لذت ميبردند .\r\nابراهيم بن عبد اللَّه هر چه ميگفت براى مردم اعجاب‌انگيز و شايسته‌ى تحسين بود .\r\nدر پايان خطابه‌اش فرياد كشيد :\r\nاللهم انك ذاكر اليوم اباء بابنائهم و ابناء بآبائهم فاذكرنا عندك بمحمد صلى اللَّه عليه و آله . اللهم و حافظ الابناء فى الاباء و الاباء فى الابناء . احفظ ذريه محمد نبيك صلى اللَّه عليه و آله .\r\nخداوندا تو پدران را بنام پسران ياد ميكنى و در ذكر پسران از پدرانشان نام ميبرى .\r\nخداوندا ما را كه فرزندان محمد رسول اللَّه باشيم بنام پدران ياد كن .\r\nپروردگارا حق پدران را در زندگى پسران و حق پسران را بحرمت پدران ياد دار .\r\nخداوندا ذريه‌ى محمد صلّى اللَّه عليه و آله و سلم را نگاه دار .\r\nدر اين هنگام مردم مسجد با صداى بلند بگريه درآمدند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n( 1 ) موفق حكايت مىكند :\r\nابراهيم بن عبد اللَّه مرا با چند نامه بكوفه فرستاد .\r\nنامه‌هاى او را به هم پيمان‌هايش رسانيدم و جواب‌هايش را هم دريافت داشتم .\r\nمن جواب‌ها را توى پالان شترم پنهان كردم و بسوى بصره به راه افتادم .\r\nناگهان دوازده تن از جاسوس‌هاى ابو جعفر منصور راه را بر من بستند .\r\nبازجوئىام كردند .\r\nبرگه‌اى بدستشان نيامد .\r\nمن در برابرشان قسم خوردم .\r\nگفتم :\r\n- زنم مطلقه باد . آنچه در ملك من است از ملك من بيرون باد .\r\nقسم به مكه ، بكعبه كه من پيرو ابراهيم نيستم ، دوستش نميدارم ، از عقيده‌اش پيروى نميكنم .\r\nبدين ترتيب از چنگ قراول‌هاى ابو جعفر منصور خلاص شدم اما سخت دلشكسته بودم چون هر چه گفتم همه دروغ بود .\r\nدر روز سوم وقت نماز صبح بحضور ابراهيم رسيدم . او تازه نمازش را خوانده بود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n( 1 ) من گريه ميكردم .\r\nابراهيم نگران شد و شمشيرش را برداشت و به طرف من پريد و گفت :\r\n- مگر چه شده يا ابا عبد اللَّه چرا گريه ميكنى ؟\r\nگفتم :\r\n- خبر بدى ندارم .\r\n- ابراهيم گفت :\r\n- اگر خبر بدى نيست پس اين گريه چيست ؟ گريه هميشه مقدمه‌ى خبرهاى ناگوار است .\r\nبرايش تعريف كردم كه در راه بر سر من چه آمد و من چه قسم‌هائى بدروغ ياد كرده‌ام .\r\nگفتم :\r\n- بنا به اين قسم هم هم زن من مطلقه است و هم اموال من از آن من نيست .\r\nابراهيم آرام گرفت و گفت :\r\n- اينطور نيست يا ابا عبد اللَّه ، نه زن تو مطلقه شده و نه اموالت از دستت رفته .\r\nدر روز رستاخيز در پيشگاه عدل الاهى بگو خدايا ابراهيم بن عبد اللَّه به من فرمان داد كه نسبت به او وفادار باشم .\r\n- به خدا دشمنان ما هستند كه بايد كفاره‌ى قسم بپردازند .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n( 1 ) محمد بن سليمان ميگويد :\r\n- مفضل ضبى مهماندار ابراهيم بن عبد اللَّه بود .\r\nدر طى مدتى كه ابراهيم به حال استتار زندگى ميكرد در خانه‌ى همين مفضل بسر ميبرد .\r\nمفضل مذهب زيدى داشت .\r\nابراهيم به او گفته بود :\r\n- حوصله‌ام در اين كنج عزلت سر ميرود .\r\nبراى من از كتابهائى كه دارى چند جلد بياور تا با مطالعه خود را سر گرم بدارم .\r\nمفضل چند كتاب از اشعار عرب به اختيار ابراهيم گذاشت .\r\nابراهيم از آن كتاب‌ها چندين قصيده بذوق و سليقه‌ى خود انتخاب كرد .\r\nمفضل قصائد انتخابى ابراهيم را در جزوه‌اى جا داد و به صورت كتاب جداگانه‌اى درآورد .\r\nمفضل ميگويد :\r\n- پس از قتل ابراهيم من بر آنچه او انتخاب كرده بود چند قصيده‌ى ديگر افزودم .\r\nتعداد اين قصائد به صد و بيست و هشت قصيده رسيد .\r\nآن وقت اين كتاب را بنام خود انتشار دادم و اسمش را\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n( 1 ) برگزيده‌هاى مفضل » گذاشتم .\r\n\r\nخبر قتل محمد\r\nخبر قتل محمد به برادرش ابراهيم رسيد و او بسوى باخمرى حركت كرد .\r\nو ابو جعفر منصور به طرف او نيرو گسيل ساخت .\r\nمسعود بن حارث مىگويد :\r\n- آن روز روز عيد فطر بود .\r\nابراهيم در مسجد جامع بصره بر منبر قرار داشت .\r\nمن و عبد الواحد بن زياد بر منبر از همه نزديك‌تر نشسته بوديم .\r\nشنيدم كه ابراهيم بن عبد اللَّه اين شعر را بر روى منبر انشاد كرد .\r\nاى شهسوار . آن كس مرك ترا ببيند در حقيقت فاجعه‌اى را ديده است خدا ميداند اگر من از اين قوم ميترسيدم .\r\nبا قلب من دچار تشويش شده بود .\r\nهرگز ترا نمىكشتند و هرگز برادرم را بدستشان تسليم نميكردم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n( 1 ) تا هر دو بميريم يا هر دو زندگى كنيم اين شعرها از يك شاعر عرب است .\r\nو ابراهيم بن عبد اللَّه بعنوان مثل آن را خوانده بود .\r\nمسعود بن حارث مىگويد .\r\n- ابراهيم وقتى اين شعرها را انشاد كرد بر روى منبر گريست .\r\nو بعد گفت :\r\nخداوندا . تو ميدانى كه برادرم محمد بخاطر رضاى تو بر ضد اين سيه‌پوشان نهضت كرد .\r\nخداوندا او را بيامرز و در آن جهان خوشنودش بدار .\r\nدر اين هنگام آب دهانش به گلويش جست . اندكى مكث كرد و يكباره با صداى بلند بگريه افتاد .\r\nقومى كه در پيرامون منبرش نشسته بودند همه بگريه افتادند .\r\nعبد الواحد بن زياد پهلوى من نشسته بودم .\r\nبه خدا ديدمش كه مىلرزيد و مىگريست .\r\nآنقدر اين مرد گريه كرد كه ريشش از اشك چشمانش خيس شد .\r\nابراهيم بن عبد اللَّه براى آنكه كارش را با منصور يكسره كند در « مأجور » اردو زد .\r\nبرد بن وليد لشكرى را بر ميسرى سپاه و عيسى بن زيد را بر ميمنه‌ى سپاه خود گماشت .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n( 1 ) در اين وقت عيسى بن موسى هاشمى هنوز از مدينه بازنگشته بود .\r\nابو جعفر منصور بوى نوشت .\r\n« نامه‌ى من وقتى به تو رسيده بيدرنگ مدينه را ترك كن و بسوى من بشتاب .\r\nعيسى بن موسى هم بيدرنگ آهنگ عراق كرد .\r\nابو جعفر منصور به مسلم بن قبتبه كه در « رى » بسر ميبرد نامه‌اى نوشت و او را با نيروئى كه در اختيار داشت ضميمه‌ى سپاه جعفر بن سليمان ساخت .\r\nبنا اين بود كه جعفر بن سليمان هم با سپاه خود به نيروى عيسى بن موسى بپيوندد ولى جعفر از اطاعت عيسى سر پيچى كرد و خود اردوئى جداگانه بوجود آورد .\r\nعيسى بن موسى از حجاز بعراق مىآمد .\r\nعبد الواحد بن زياد بابراهيم بن عبد اللَّه پيشنهاد كرد كه بر عيسى هاشمى شبيخون بزند ولى فرقه‌ى زيديه اين پيشنهاد را قبول نكردند و گفتند :\r\n- شبيخون كار دزدهاست .\r\nدوباره بابراهيم پيشنهاد داد :\r\n- تو ببصره برگرد و ما را با عيسى بن موسى وا بگذار . اگر از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n( 1 ) دست او شكست خورديم براى ما كومك بفرست .\r\nاز نو فرقه‌ى زيديه اين پيشنهاد را هم رد كردند و گفتند :\r\n- آيا از دشمن خود با اينكه در برابرت قد علم كرده روى بر مىگردانى ؟\r\nعبد الواحد بن زياد گفت :\r\n- پس در پيرامون اردوى خود خندق مىزنيم تا هدف حملات ناگهانى قرار نگيريم .\r\nزيديه گفتند :\r\n- ميان خودمان با خداى خودمان هيچ چيز را حائل نخواهيم ساخت .\r\nعبد الواحد بن زياد كه ديد هر چه پيشنهاد مىكند مردود مىشود گفت :\r\n- اگر مردم مرا به خيانت و ضعف متهم نميداشتند تكليف خودم را ميدانستم .\r\nابراهيم بن سلم از قول پدرش حكايت مىكند .\r\n- عبد الواحد بن زياد اين پيشنهاد را هم داده بود كه سپاه خود را خوبست به چند قسمت تقسيم كنيم تا هميشه نيروى تازه نفس به اختيار داشته باشيم .\r\nولى فرقه‌ى زيديه خلاف اين پيشنهاد گفتند ما در يك صف\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n( 1 ) قرار خواهيم گرفت آن چنان كه پروردگار متعال در كلام عظيم خود تعريف مىكند .\r\n كَأَنَّهُمْ بُنْيانٌ مَرْصُوصٌ  محمد بن جعفر مىگويد :\r\nمردى زاغ چشم و بلند بالا از سپاه عيسى بن موسى به ميدان اسب دوانيد و فرياد كشيد :\r\n- قاتل محمد بن عبد اللَّه من هستم .\r\nاز سپاه ابراهيم چهار نفر بسوى اين مرد حمله بردند .\r\nاين چهار سرباز همچون چهار شهباز به طرف او پرواز كرده بودند .\r\nاز چهار طرف شمشير بر او فرود آمد .\r\nطى چند لحظه سرش را بپاى ابراهيم انداختند .\r\nاز سپاه عيسى هيچكس به كومك اين مرد كه مدعى قتل محمد بود جلو نيامده بود .\r\nمسعود در حال كوفى مىگويد :\r\nمن در باخمرى شاهد معركه بوده‌ام .\r\nبه ابراهيم نگاه مىكردم .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n( 1 ) او در خيمه‌ى خويش بود شنيدم كه گفت :\r\n- ابو حمزه كجاست .\r\nپير مردى كوتاه قامت اسب به پيش جهانيد . جلو آمد .\r\nوقتى نزديك شد ديدم اين همان پير مرديست كه در خانه‌ى « ابن مسعود » در كوفه كلاه فروشى داشت .\r\nابراهيم به او گفت :\r\n- اين پرچم را بگير و برو در ميسره‌ى سپاه . همانجا بايست . از جايت تكان نخور .\r\nآن پير مرد « ابو حمزه » پرچم را برداشت و به ميسره رفت .\r\nجنگ آغاز شد و ابراهيم بن عبد اللَّه به قتل رسيد و سپاهش پراكنده شدند اما ابو حمزه‌ى پرچمدار همچنان سر جاى خود ايستاده بود .\r\nبه او گفته شد :\r\n- مگر نمىبينى فرمانده سپاه بقتل رسيد و اصحابش هم تار و مار شدند .\r\nابو حمزه چنين پاسخ داد :\r\n- به من ابراهيم بن عبد اللَّه گفت از جايت تكان نخور .\r\nبالاخره سپاه ابو جعفر بوى حمله آوردند .\r\nاو به جنگ پرداخت .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n( 1 ) دست و پاى اسبش را با شمشير قلم كردند پياده شد و با پاى پياده آنقدر جنگيد تا به قتل رسيد .\r\nشراحيل بن وضاح گفت :\r\n- در سپاه ابو جعفر مىجنگيدم . از دست لشكر ابراهيم شكست خورديم .\r\nامير ما عيسى بن موسى هاشمى پشت سر هم مىگفت :\r\n- آيا اين همانست ؟\r\nو من در دلم مىگفتم :\r\n- خدايا اين شكست را محقق فرماى .\r\nبالاخره به نهر رسيديم و من و عيسى با هم از آن نهر گذشتيم .\r\nسلم بن فرقد روايت مىكند .\r\nسپاه عيسى بن موسى از ابراهيم بن عبد اللَّه چنان عقب نشستند كه به شهر كوفه رسيدند .\r\nابو جعفر منصور با اسبهاى زين كرده و شتران آماده شده انتظار مىكشيد كه چه وقت بايد فرار كند .\r\nسلم بن فرقد مىگويد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n( 1 ) سپاه ابراهيم به دنبال نيروى ابو جعفر مىتاختند .\r\nمحمد بن ابى العباس هم با گروهى از نيروى منصور در گوشه‌اى اردو زده بودند .\r\nوقتى كه ديد عيسى بن موسى در حال فرار است او هم پا به گريز نهاد .\r\nهمچنان گريزان به « منساة » رسيدند .\r\nدر آنجا جاده به انحنائى بر مىخورد .\r\nاز آن انحنا كه پيچيدند به پشت سر نگاه كردند . گمان بردند كه اينجا كمين گاه سپاه ابراهيم است . فرياد كشيدند .\r\nكمين كمين .\r\nو بعد به فرار ادامه دادند .\r\nتوى اين گير و دار ناگهان تبرى به پيشانى ابراهيم اصابت كرد و او را از اسب به زمين افكند .\r\nبشير رحال ابراهيم را به آغوش كشيد .\r\nسر خونين ابراهيم بر سينه بشير تكيه داشت كه در همان حال جان سپرد .\r\nبشير و ابراهيم با هم در معركه به قتل رسيدند .\r\nآخرين سخنى كه ابراهيم بن عبد اللَّه بر زبان راند اين آيت شريف از كلام كريم بود .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n( 1 )  وَ كانَ أَمْرُ اللَّهِ قَدَراً مَقْدُوراً  خبر شكست عيسى وقتى به ابو جعفر منصور گزارش شد فرياد كشيد :\r\n- واى بر تو اى ربيع ! پس كو بازى كردن كودكان با خلافت ؟ چه شد كه خلافت به فرزندان ما نرسيده ؟ [ 1 
  ] هشام بن محمد مىگويد :\r\n- چهار صد نفر از اصحاب ابراهيم در ركاب او سخت پافشارى به كار ميبردند .\r\nهنگامى كه ابراهيم بن عبد اللَّه از اسب فرو غلطيد اين چهار صد تن مىگفتند :\r\n- ما ميخواستيم ترا به سلطنت برسانيم ولى خدا خواست تو شهادت را دريابى .\r\nاين چهارصد تن همچنان به جهاد خويش ادامه دادند تا به قتل رسيدند .\r\nعبد الحميد مىگويد\r\n\r\n\r\n","description":"","footnote":"\r\n[ ( 1 ) 
  ] اشاره به خبريست كه امام صادق صلوات اللَّه عليه داده بود :\r\nكودكانشان با خلافت بازى خواهند كرد و زنها را طرف مشورت قرار خواهد داد .\r\n","page_name":" 86 ","page_number":86},
  {"content":"\r\n\r\n( 1 ) از ابو صلابه پرسيدم كه ابراهيم چگونه به قتل رسيد .\r\nاو در جواب من چنين گفت :\r\nمن نگاهش مىكردم . ابراهيم سپاه ابو جعفر منصور را در هم شكسته بود .\r\nپرچم سياه را ميديدم كه عقب مىنشست .\r\nميدانستم ابن عيسى بن موسى هاشمى است كه عقب‌نشينى مىكند .\r\nابراهيم قبائى زرد رنگ ببر كرده بود .\r\nهوا گرم بود . او بند قباى خود را گشود تا اندكى خنك شود .\r\nدر اين هنگام تيرى از صف دشمن بر كشيد و بر پيشانيش نشست .\r\nو او دست به گردن اسب خود انداخت و از ميدان بسوى خرگاه اردو برگشت جنگجويان زيديه دورش را گرفته بودند .\r\nاين ابى الكرام جعفرى حكايت مىكند كه اقطع غلام آزاد شده‌ى عيسى بن موسى را ديدم توبره‌اى به گردن اسبش انداخته بود وى مىگفت :\r\n- بجان تو سر ابراهيم بن عبد اللَّه در اين توبره‌ى من است . من حالا بيا اين سر را به‌بين . قسم ياد كن كه اگر سر او بود تصديقم كنى و اگر سر او نيست خاموش باشى و اشتباه مرا فاش نسازى .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n( 1 ) با هم به گوشه‌اى رفتيم . او دست توى توبره كرد . گوشت‌هاى چهره‌اش از ناراحتى اعصابش لرزش داشت سر ابراهيم بود كه توى توبره‌اش پنهان بود .\r\nگفتم واى بر تو چطور شناختىاش .\r\n- چه ميدانم ديدم تبرى به او اصابت كرد و او از اسب فرو غلطيد .\r\nاصحابش دورش را گرفتند و دست و پايش را مىبوسيدند .\r\nاز محبوبيت او ميان اصحابش فهميدم كه ابراهيم بن عبد اللَّه همين است .\r\nبعد خودم را به كنارى كشيدم ولى در عين حال مصرع ابراهيم را از نظر دور نميداشتم .\r\nاصحاب او مىجنگيدند و كشتار ميدادند اصحاب او بىباكانه خود را به مرگ ميزدند . پيدا بود كه ديگر زندگانى را دوست نميدارند .\r\nبالاخره پيروانش كشته شدند . آن محيط خلوت شد . من از خفاگاه خودم بدر آمدم و بسراغش رفتم و سر از پيكرش برداشتم .\r\nابراهيم بن عبد اللَّه در ماه رمضان سال صد و چهل و پنج هجرت قيام كرد و در ذى الحجه همان سال به شهادت رسيد .\r\nشعار اصحاب ابراهيم هم مانند اصحاب برادرش محمد « احد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n( 1 ) احد » بود .\r\nولى ابو نعيم مىگويد :\r\nابراهيم بن عبد اللَّه در بيست و پنجم ماه ذى القعده چاشتگاه روز دوشنبه به سال صد و چهل و پنج هجرت كشته شد و شب سه‌شنبه سرش را جلوى ابو جعفر منصور گذاشتند .\r\nبايد دانست كه ميان كوفه و باخمرى سيزده ميل راه فاصله بود و اين مسافت در يك نيمه روز پيموده شد تا مژده‌ى فتح به ابو جعفر داده شود .\r\nمنصور دستور داد سر ابراهيم را در بازار كوفه نصب كردند .\r\nاين سر به حنا خضاب شده بود .\r\nعبد الحميد مىگويد :\r\nاز طرف منصور مردى كنار سر بريده ابراهيم فرياد مىكشيد :\r\nاين سر به يك فاسق كه پسر فاسق است تعلق دارد .\r\nبر پيشانى ابراهيم از سجده‌هاى بسيار نشانى تيره رنگ افتاده بود .\r\nابن الكرام بدستور منصور سر ابراهيم را به مصر برد .\r\nيونس بن ابى يعقوب مىگويد :\r\n- از دهان مقدس امام ابو عبد اللَّه جعفر بن محمد شنيدم . او\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n( 1 ) مىگفت :\r\nپس از قتل ابراهيم در باخمرى منصور دستور داد هر چه مرد علوى دو مدينه بسر مىبرند همه را از مدينه به كوفه اعزام دارند .\r\nوالى مدينه علويون را يكباره به كوفه فرستاد .\r\nپيش و كم يك ماه در كوفه بسر برديم و طى اين مدت انتظار مىكشيدم كه چه وقت حكم قتل ما امضاء شود .\r\nبالاخره يك روز ربيع حاجب به بازداشت گاه ما آمد و گفت :\r\n- علويون كجا هستند . از ميان خود دو مرد خردمند انتخاب كنند تا با امير المؤمنين كه ميخواهد آنان را ببيند صحبت كنند .\r\nامام صادق مىگويد :\r\nمن و حسن بن زيد انتخاب شديم كه با منصور حرف بزنيم .\r\nوقتى چشمش به من افتاد گفت :\r\n- اين تو هستى كه علم غيب ميدانى ؟\r\nگفتم :\r\n- جز خدا هيچكس علم غيب نميداند - پس خراج كشورهاى اسلامى را به تو تسليم مىكنند .\r\n- هرگز حراج كشورها را به امير المؤمنين تحويل مىدهند .\r\nمنصور اندكى مكث كرد و گفت :\r\n- ميدانيد با شما چه روشى ميخواهم به پيش گيرم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n( 1 ) گفتم نه .\r\n- ميخواهم خانه‌هاى شما را ويران كنم . قلب‌هاى شما را بترسانم .\r\nنخلستانهاى شما را زير و رو كنم و درخت‌هاى شما را از ساقه قطع كنم .\r\nشما را بيچاره وار تحت نظر بگيرم . اجازه ندهم كه هيچ حجازى هيچ عراقى به شما نزديك شوند . زيرا ممكن است اين تماس‌ها مايه‌ى فساد گردد .\r\nامام صادق فرمود :\r\nمن گفتم يا امير المؤمنين خداوند به سليمان حشمت اللَّه نعمت و دولت عطا كرد و او در برابر نعماى الاهى شكر گذاشت و ايوب پيغمبر به بلا مبتلا شد و بر رنج فقر و مرض صبر كرد . تو از نسل پيامبران هستى . بايد صبر و شكر هميشه پيشه‌ى تو باشند .\r\nمنصور لبخندى زد و گفت :\r\n- دوباره بگو به‌بينم .\r\nاين سخن را تكرار كردم .\r\nگفت :\r\n- مانند تو شايسته است كه پيشواى قبيله‌ى باشد شما را بخشيدم و از گناه مردم بصره همه بخاطر شما درگذشتم هم اكنون بنشين و براى من حديثى از پدران گرامى خود بگوى .\r\nاز آن احاديث كه مصدر روايتش رسول اللَّه است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n( 1 ) گفتم :\r\nحدثنى ابى عن آبائه عن على عن رسول اللَّه ص صلة الرحم تعمر الديار و تطيل الاعمار و ان كانوا كفارا\r\nرسول اكرم فرمود صله‌ى ارحام خانه را آباد مىكنند و بر عمرها مىافزايد هر چند كه صله كنندگان كافر باشند گفت اين را نخواستم گفتم همچنان پدرم از پدران خود و سرانجام از رسول اكرم روايت مىكند كه فرمود :\r\nخداوند متعال رحمان است و كلمه‌ى رحمان مشتق از رحم است .\r\nپروردگار متعال مىگويد :\r\n- رحم را آفريدم و از اسم خود نامى بر او گذاشتم .\r\nآن كس كه رحم را وصل كند مرا خوشنود كرده و به من پيوسته و آن كس كه قطع رحم كند از من بريده است .\r\nمنصور گفت :\r\n- نه . اين حديث نيست .\r\nگفتم .\r\n- پدرم از پدرانش و از رسول اكرم چنين روايت كرده كه پادشاهى عمرش بپايان رسيده بود . پيش از سه سال از عمر او بجا نمانده بود . اين پادشاه صله‌ى رحم كرد و خداوند متعال عمر سه ساله‌اش را تا سى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n( 1 ) سال دوام داد .\r\nمنصور گفت :\r\n- اين حديث را ميخواستم بشنوم .\r\nو بعد از من پرسيد :\r\n- دوست ميداريد در كدام شهر بسر ببريد ؟ به خدا من ميخواهم با شما صله‌ى رحم كنم .\r\nگفتم ما را به همان مدينه باز گردانيد .\r\nخداوند ما را از شر منصور خلاص فرمود .\r\nعيسى بن رويه مىگويد :\r\n- هنگامى كه سر ابراهيم را بحضور منصور آوردند گريه كرد . من اشكهاى او را ميديدم كه قطره قطره بر چهره‌ى ابراهيم مىچكيد .\r\nمنصور مىگفت :\r\n- به خدا دوست نميداشتم چنين روز را به‌بينم ولى چكنم كه دست تقدير من و ترا در برابر هم قرار داد .\r\nزيد بن حسن مىگويد :\r\n- هنگامى كه سر ابراهيم را براى منصور آوردند من در آن محفل\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n( 1 ) حضور داشتم .\r\nسر ابراهيم را روى سپرى گذاشته بودند .\r\nاز اعماق قلب من گرهى بالا آمد و گلوى مرا بست .\r\nسخت فشرده شدم و در عين حال سعى مىكردم كه منصور اين انقلاب را در چهره‌ام نبيند .\r\nاما منصور بجانب من التفاتى كرد و گفت :\r\n- اين خودش است اى ابو محمد ! گفتم :\r\n- خودش است . و دوست ميداشتم كه خداوند او را به اطاعت امير المؤمنين وا ميداشت و ترا به خون او مبتلا نميساخت .\r\nمنصور گفت :\r\nمادر موسى مطلقه باد اگر دروغ بگويم « اين بزرگترين قسم منصور بود » من هم دوست ميداشتم او دست طاعت بدست من ميسپرد و مرا به خون خود مبتلا نمىكرد اما چه كنم . او همىخواست ما را از اوج عزت فرو كشد . ديديم كه نفس ما از نفس او عزيزتر است .\r\nعبد اللَّه بن نافع گفت :\r\nوقتى چشم منصور به سر ابراهيم افتاد به اين شعر تمثل جست\r\n فالقت عصاها و استقرت بها النوى * كما قر عينا بالاياب المسافر \r\n\r\n","description":"","footnote":"","page_name":" 94 ","page_number":94},
  {"content":"\r\n\r\n( 1 ) كنايت از خوشنودى او بود .\r\nحسن بن جعفر ميگويد :\r\nمن در كوفه بسر ميبردم .\r\nنيروى منصور بفرماندهى عيسى بن موسى هاشمى آن روز بكوفه باز گشته بودند .\r\nشب هنگام بخواب ديدم كه نعشى از زمين به آسمان ميرود و مردم مىنالند :\r\n- اى ابراهيم پس از تو چه كسى براى ما خواهد ماند .\r\nدر اين هنگام برادرم مرا از خواب بيدار كرد گفتم :\r\n- ترا چه شده كه بيدارم كردى ؟\r\nگفت :\r\n- از در قصر ابو جعفر صداى تكبير ميشنوم .\r\nدرست در همان وقت سر ابراهيم بن عبد اللَّه را براى منصور آورده بودند .\r\n\r\nهمراهان ابراهيم\r\nآنان كه از علما و روايت احاديث در ركاب ابراهيم با نهضت او شركت داشتيد .\r\nابراهيم بن مسلم از قول برادرش محمد بن مسلم ميگويد :\r\n- پدرم به من گفت كه ابراهيم بن عبد اللَّه حسنى در بصره ظهور كرده\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 ) زود براى من عمامهء و قبائى از پشم تهيه كن .\r\nبرايش عمامه و قبازا خريدم .\r\nاو و سه نفر ديگر بهواى ابراهيم از حجاز بسوى كوفه عزيمت كردند .\r\nحسنى بن حسين عرفى ميگويد :\r\n- گروهى از طايفه‌ى زيديه با لباس ناشناس همراه قافله‌ى حج به راه افتادند .\r\nوقتى ببصره رسيدند در صف پيروان ابراهيم قرار گرفتند .\r\nاز اين گروه سلام بن ابى و اصل و عيسى بن ابى اسحاق و ابو خالد احمر را مىشناسيم .\r\nابن سلام بن ابى و اصل در دولت ابراهيم متصدى امور بيت المال بود ؟\r\nعبد اللَّه بن محمد ميگويد :\r\n- قطر بن خليفه هم از پيروان ابراهيم بود .\r\nوى در اين هنگام سن و سالى بسيار داشت .\r\nكان يومئذ شيخا كبيرا عربان ابى سفيان مىگويد :\r\nابراهيم به عبد اللَّه جعفر مدائنى گفت :\r\n- برخيزيم و در اردوى خود گشتى بزنيم .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n( 1 ) با هم توى اردو مىگشتند .\r\nاز گوشه‌اى صداى سازى به گوششان رسيد .\r\nابراهيم به عبد اللَّه بن جعفر گفت :\r\n- سربازانى كه در جبهه‌ى جنگ ساز بزنند هرگز پيروز نخواهند شد .\r\nاز همراهان ابراهيم بن عبد اللَّه گروهى را بنام ميشماريم :\r\n1 - سلام بن ابى و اصل 2 - هارون بن سعد 3 - عواد بن عوام 4 - يزيد بن هارون 5 - هشيم بن بشير 6 - حجاج بن بشير 7 - عبد الواحد بن زياد 8 - ايوب بن سليمان 9 - ابو حنيفه ، پيشواى مذهب حنفى كه بهمراهى و پيروى از ابراهيم فتوى داده بود .\r\n10 - مسلم بن سعيد 11 - اصبغ بن يزيد 12 - عباد بن عوام 13 - عامر بن كثير\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n( 1 ) 14 - حمزه تركى 15 - سالم حداء 16 - خليفة بن حسان 17 - اسحاق بن يوسف 18 - شعبة بن حجاج ابو اسحاق فزارى ميگويد :\r\nپيش ابو حنيفه رفتم و گفتم :\r\n- از خدا نترسيدى كه برادرم را بپيروى ابراهيم بن عبد اللَّه تشويق كردى .\r\nاو رفت و در ركابش به خون غلطيد .\r\nابو حنيفه گفت :\r\n- آنچنانست كه برادر تو در روز بدر . همراه رسول اكرم بشهادت رسيده باشد .\r\nگفتم :\r\n- پس چرا خود تو همراه ابراهيم به ميدان جهاد نشتافتى ؟\r\nگفت :\r\n- من ، نتوانستم .\r\nگفتم :\r\n- چرا ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n( 1 ) ابو حنيفه توضيح داد كه امانت‌هاى مردم پيش من بود و اگر من بقتل ميرسيدم اين اموال بهدر ميرفت .\r\nسليمان بن مهران معروف به « اعمش » ميگفت :\r\n- چرا بكومك ابراهيم نميشتابيد ؟ به خدا اگر چشمان بينا داشتم از نصرت او باز نمىنشستم .\r\nابو حنيفه بابراهيم نوشت :\r\nفرقه‌ى زيديه را وادار ساز يا ابو جعفر را ناگهانى بقتل رسانند و يا دستگيرش كنند و زنده به تو تسليمش سازند .\r\nباز هم بابراهيم نوشته بود .\r\n- وقتى بنيروى عيسى بن موسى دست يافتى روش پدرت على بن ابى طالب را در جنگ جمل به كار مبر بلكه روش او را در صفين سرمشق خويش ساز كه فرارىها را ميكشت و از دشمنش اسير ميگرفت و اموالشان را تاراج مىكرد .\r\nاين نامه بدست ابو جعفر منصور افتاد . دستور داد ابو حنيفه را احضار كردند .\r\nچندى تحت بازداشت نگاه داشت و بعد مسمومش ساخت .\r\nابو حنيفه در زندان منصور جان سپرد و در بغداد به خاك رفت .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n( 1 ) مفضل ضبى مىگويد :\r\n- ابراهيم بن عبد اللَّه در خانه‌ى من پنهان بود .\r\nمن او را تنها مىگذاشتم و خود بدنبال كارهايم ميرفتم .\r\nيك روز به من گفت :\r\n- مفضل از تنهائى حوصله‌ام سر ميرود كتابى در اختيار من بگذار تا مطالعه‌اش سرگرم باشم .\r\nاز دواوين شعر آنچه داشتم در اختيارش گذاشتم .\r\nوى از آن كتاب‌ها هفتاد قصيده انتخاب كرد و من بر آن هفتاد قصيده قصيده‌هائى افزودم و نامش را « مفضليات » گذاشتم .\r\nهنگامى كه ابراهيم ظهور كرد من هم در ركابش روان شدم .\r\nدر طى راه به « مربد » رسيديم .\r\nخانه‌ى سليمان بن على ( عموى منصور ) در « مربد » بود .\r\nابراهيم بن عبد اللَّه تشنه شده بود .\r\nاز خانه‌ى سليمان آب خواستيم براى ما آوردند .\r\nدر اين هنگام چند كودك از كودكان خاندان سليمان بن على بيرون دويدند .\r\nابراهيم بچه‌ها را بآغوش كشيد . و بر سينه‌ى خود چسبانيد و گفت :\r\nخدا اين بچه‌ها از ما هستند و ما از آنانيم . خون ما در رگهاى\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n( 1 ) اين كودكان جريان دارد منتها پدرانشان حق ما را ربودند و اين وقايع را ميان ما بوجود آوردند .\r\nدر اينجا ابراهيم قطعه‌اى انشاد كرد .\r\n مهلا بنى عمنا ظلامتنا * ان بنا سوره من العلق \r\nشعرها عالى بود .\r\nگفتم :\r\nيا ابن رسول اللَّه سراينده‌ى اين شعرهاى فخيم كيست .\r\nجواب داد :\r\n- اين شعرها را ضرار بن خطاب سروده در جنگ خندق و پس از او على بن ابى طالب در صفين و ابو عبد اللَّه الحسين در يوم الطف و زيد بن على در روز قتل خود و پسر زيد يحيى در جوزجان انشاد كننده‌ى اين شعرهايند .\r\nو اكنون من دارم براى خود از اين اشعار شاهد ميآورم .\r\nناراحت شدم زيرا آنانى كه به اين شعرها استشهاد كرده بودند همه بقتل رسيدند .\r\nاز آنجا بباخمرى عزيمت كرديم .\r\nدر باخمرى خبر قتل برادرش محمد به او رسيد .\r\nرنگش برگشت و بر مرگ برادر گريه كرد و گفت :\r\n- خداوندا اگر محمد در اين نهضت رضاىترا طلب مىكرد او را بيامرز و آخرتش را از دنيايش روشن‌تر و شاداب‌تر فرماى .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n( 1 ) من ابراهيم را تسلا دادم .\r\nابراهيم همچنان باشعار شعرا تمثل مىجست .\r\nدر اين هنگام لشكر ابو جعفر منصور همچون مور و ملخ صحرا را فرا گرفت .\r\nابراهيم تصميم داشت شخصا بميدان بتازد .\r\nگفتم :\r\nاين كار بمصلحت شما نيست زيرا بقاى سپاه بسته ببقاى تست .\r\nاما او كه از مرگ برادر سخت دلشكسته بود از من خواهش كرد شعرى انشاد كنم تا براى نبرد تحريم شود .\r\nمن شعرهائى از عويف قوافى انشاد كردم .\r\nبسيار تكان دهنده بود .\r\nابراهيم وقتى اين شعرها را شنيد آن چنان بر تسمه‌ى ركاب ايستاد كه تسمه گسيخته شد .\r\nو بعد خود را بقلب سپاه عيسى بن موسى زد .\r\nدرين گير و دار تيرى بر پيشانيش نشست و از زين به خاك درش انداخت .\r\nآخرين لحظه‌اى كه من او را ديدم همان روز بود .\r\nجعفر بن سليمان ضبى مىگويد :\r\nاز برادرم شنيدم ، او ميگفت كه ابراهيم بن عبد اللَّه از مردم بصره\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n( 1 ) صد هزار سرباز جنگجو در اختيار داشت .\r\nنام اين سربازان در ديوان نظاميش ثبت شده بود [ ( 1 ) 
  ]\r\n\r\nحسين بن زيد بن على\r\nاز آنان كه با محمد و ابراهيم پسران عبد اللَّه بن حسن همفكر و همدست بودند بايد نام حسين بن زيد بن على بن الحسين عليهما السلام را ياد كنيم .\r\nوى روزگارى پنهان بسر مىبرد ، كسى از او سراغ نميگرفت تا بالاخره امان يافت .\r\nو آن وقت ظهور كرد .\r\nنامش حسين و كنيه‌اش ابو عبد اللَّه بود .\r\nدر آن تاريخ كه زيد بن على عليهما السلام در عهد بنى اميه بشهادت رسيد كودك بود .\r\nامام ابو عبد اللَّه جعفر بن محمد صلوات اللَّه عليهما حسين بن زيد را دامن خود پرورش داد .\r\nحسين زيد در كنار امام صادق نشو و نما يافت .\r\nبرادر اين حسين محمد بن زيد با ابو جعفر منصور همفكر بود ، از سياه پوشان بود .\r\nدر انقلاب محمد و ابراهيم شركتى نداشت اما حسين بن زيد\r\n\r\n\r\n","description":"","footnote":"\r\n[ ( 1 ) 
  ] از پيروان ابراهيم بن عبد اللَّه به تكرار نام برده شد . مترجم در تكرار مكررات فايده‌اى نديد .\r\n","page_name":" 103 ","page_number":103},
  {"content":"\r\n\r\n( 1 ) بر ضد ابو جعفر و خلاف روش برادرش از محمد و ابراهيم بن عبد اللَّه پيروى ميكرد .\r\nميان اين دو برادر مكاتبه و مراسله برقرار بود .\r\nحسين بن زيد در مدينه بر ضد خليفه‌ى عباسى ابو جعفر منصور بنهضت پرداخت .\r\nاما در پذيرفتن مردم بسيار سخت‌گير بود .\r\nوى تا از كسى اطمينان نمىيافت او را به همكارى با خود نمىپذيرفت .\r\nاين حسين بن زيد ( ذو الدمعه ) ميناميدند .\r\nاز بس گريه ميكرد .\r\nپسرش يحيى ميگويد :\r\nمادرم از پدرم پرسيد :\r\n- چه بسيار گريه مىكنى .\r\nاو در جواب ميگفت :\r\n- مگر قتل پدر و برادرم ميگذارند مسرور باشم .\r\nحسين بن زيد مىگويد :\r\nعبد اللَّه بن حسن « پدر محمد و ابراهيم » را ديدم داشت نماز ميخواند .\r\nخواستم بگذرم با دست اشاره‌ام كرد .\r\nنشستم تا نمازش بپايان رسيد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n( 1 ) رويش را به من كرد و گفت :\r\nگوش كن اى برادر زاده ، خداوند متعال ترا در موقعيت ممتازى قرار داد .\r\nتو با همه جوانى خود در معرض خبر و شرار قرار گرفته‌اى .\r\nنيكوئى و بدى از دو طرف بسوى تو مىشتابند تا تو كدام يك را برگزينى .\r\nاگر تو زنده بمانى و در وجود خويش نشان از پدران گذشته‌ات ببينى خوشبخت خواهى بود .\r\nنزديك‌ترين پدرانت به تو زيد است .\r\nآن زيد كه در خانواده‌ى ما بى مانند بود و بعد هر چه در سلسله‌ى نسب خود بالاتر فكر ميكنى پدران خود را هر كدام از ديگرى بزرگتر و شريف‌تر مىيابى .\r\nپدر تو زيد بود و پدر زيد على بن الحسين بود . پدر على حسين بن على « سيد الشهداء » بود و پدر حسين على بن ابى طالب .\r\nچشم مردم را كه نگران تست درست بنگر و نام پدران خويش را زنده بدار . [ 1 
  ]\r\n\r\n\r\n","description":"","footnote":"\r\n[ ( 1 ) 
  ] به تكرار نوشته‌ايم امام ابو عبد اللَّه جعفر بن محمد هر چند بر قتل سادات حسنى سخت اندوهناك بود ، ولى نهضت‌شان را دوست نمىداشت .\r\n","page_name":" 105 ","page_number":105},
  {"content":"\r\n\r\n( 1 ) از اين حسين زيد روايت ميكنند كه گفته :\r\n- از فرزندان ابو عبد اللَّه الحسين در نهضت محمد و ابراهيم چهار سرشناس شركت كرده بودند .\r\n1 - موسى بن جعفر صلوات اللَّه عليه .\r\n2 - عبد اللَّه بن جعفر 3 - عيسى بن زيد 4 - حسين بن زيد اين چهار نفر در ركاب محمد بن عبد اللَّه و ابراهيم بن عبد اللَّه مىجنگيدند .\r\n\r\nموسى بن عبد اللَّه\r\nاو پسر عبد اللَّه و عبد اللَّه پسر حسن بن حسن مجتبى عليه - السلام بود .\r\nاو برادر محمد و ابراهيم هدايت كنندگان نهضت عظيم بر ضد ابو جعفر منصور افتاد .\r\nكنيه‌اش ابو الحسن بود .\r\nاز هند دختر ابو عبيده ( كه وصفش در جلد اول گذشت ) به دنيا آمده بود .\r\nهند در شصت سالگى حامله شد و اين موسى را به دنيا آورد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n( 1 ) گفته مىشود كه زنان قرشى تا سن شصت فرزند ميآورند .\r\nاما زنان ديگر از عربستان فقط تا پنجاه سالگى مىتوانند حامله شوند .\r\nمادرش ويرا در قنداق ميرقصانيد و اين شعرها را ميخواند :\r\nتو اگر سياه كوچولوى من باشى شايسته‌اى كه روى شخصيت تو حساب كنند شايسته‌اى كه زندگى خوشى داشته باشى چه تنها باشى و چه ميان مردم بثينه‌ى شبانى ميگويد :\r\nهنگامى كه موسى از شام به بصره آمد در خانه‌ى من ورود كرد .\r\nخانه‌ى بثينه در محله‌ى « بنى عنبر » بود .\r\nبه او گفتم :\r\n- پدرم فداى تو باد ، برادرت را كشتند و اكنون محمد بن سليمان والى بصره است ، تو دائى محمد هستى ، براى تو چندان خطرى نيست .\r\nبثينه ميگويد :\r\n- موسى بن عبد اللَّه مردى را فرستاد كه برايش از كوچه غذا بخرد .\r\nآن مرد رفت و غذا را خريد و داد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n( 1 ) بيك پسرك حمال كه غلام سياهى بود به خانه بياورد .\r\nآن پسرك از حمالهاى ميدان بود .\r\nكرايه‌ى حمالىاش به چند شاهى پول طى كرده بود .\r\nاما وقتى كه اين سياهك كوچولو ، بار را به منزل رسانيد دبه درآورد و عوض چند شاهى چند درهم گرفت و رفت .\r\nغذا را روى سفره چيديم و پاى سفره نشستيم ، اما هنوز موسى را دستش را از آلايش غذا نشسته بود كه ناگهان سربازان والى بصره خانه‌ى ما را محاصره كردند .\r\nموسى از احساس اين خطر سخت به هراس افتاد .\r\nمن نگاهى به كوچه انداختم و گفتم :\r\n- به ما مربوط نيست ، اين سربازها آمده‌اند همسايه‌ى ما را جلب كنند .\r\nاما هنوز حرفم تمام نشده بود كه ديدم به داخل حياط ما حمله‌ور شدند .\r\nروى اسب يكى از اين سربازها چيزى توى يك چادر پيچيده شده بود .\r\nموسى بن عبد اللَّه با پسرش و نوكرش و مردى از دوستانش در خانه‌ى من بودند .\r\nبى آنكه با ما حرفى بزنند آن چيز بسته را كه روى اسب بود پائين آوردند و بازش كردند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n( 1 ) چشم ما به آن غلام سياه افتاد كه حمالى كرده بود .\r\nتا پياده شد گفت :\r\n- اين موسى بن عبد اللَّه است و آن يكى هم پسرش عبد اللَّه و اين هم نوكرش .\r\nاما آن مرد را نمىشناسم .\r\nاين غلام سياه موسى بن عبد اللَّه را چنان شناخته بود كه گوئى همراه خود او از شام آمده بود .\r\nموسى بن عبد اللَّه بدين ترتيب دستگير شد و بدار الاماره رفت .\r\nتا چشم محمد بن سليمان به او افتاد گفت :\r\n- هرگز يك چنين خويشاوند زنده مباد .\r\nهمه جاى دنيا را گذاشته‌ايد و ببصره آمده‌ايد تا مرا دچار محظور سازيد .\r\nاگر از شما چشم بپوشم و حق رحامت را رعايت كنم بامير - المؤمنين خيانت كرده‌ام و اگر فرمان امير المؤمنين را انجام دهم حق رحم را زير پا گذاشته‌ام و اين كار براى من آسان‌تر است زيرا من نميتوانم نسبت بخليفه خيانت كنم .\r\nمحمد بن سلمان موسى را از بصره بكوفه فرستاد .\r\nمنصور دستور داد كه موسى بن عبد اللَّه را زير تازيانه بخوابانند .\r\nپانصد تازيانه بر پيكر موسى نواخته شد و او در زير اين ضربات طاقت فرسا كاملا خاموش بود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n( 1 ) ابو جعفر منصور از اين بردبارى غرق حيرت شد .\r\nبه عيسى بن على گفت :\r\n- اين عرب‌هاى بيابانى اگر زير ضربات تازيانه تحمل كنند عجيب نيست اما اين عجيب است كه موسى بن عبد اللَّه نازپرورده اين همه تازيانه بخورد و صدايش در نيايد .\r\nموسى بن عبد اللَّه گفت :\r\n- يا امير المؤمنين در آنجا كه اهل باطل وقتى در زير شكنجه صبر كنند مسلم است اهل حق بصبر كردن سزاوارترند .\r\nابو جعفر دستور داد كه موسى بن عبد اللَّه را بيرون برانند .\r\nربيع حاجب در اين هنگام به موسى گفت :\r\n- گمان داشتم كه تو از نجباى قوم هستى اما كيفيت تو را زير تازيانه‌ها خلاف گمان مرا نشان داد .\r\n- چطور ؟\r\n- آخر اين همه تازيانه ، انگار بتن ديگرى فرود مىآمد .\r\nموسى بن عبد اللَّه جواب داد :\r\n انى من القوم الذين تزيدهم * قسوا و صبرا شدة الحدثان \r\nمن از آنانى كه هستم كه حوادث هر چه شديدتر باشد بر بردبارى و سنگين طبعى آنان ميافزايد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( 1 ) گفته شد كه موسى بن عبد اللَّه چندان در زندان منصور بسر برد تا پسرش مهدى بخلافت رسيد .\r\nو مهدى او را از حبس آزاد ساخت .\r\nو گفته شد كه موسى بن عبد اللَّه پس از مرگ پدر و قتل برادرانش همچنان در بيابانها آواره ماند تا در همان آوارگى جان سپرد .\r\nموسى بن عبد اللَّه از ذوق شعر و ادب نير بهره‌مند بود .\r\nدر نامه‌اى كه به همسرش ام سلمه دختر محمد بن طلحه مينويسد قطعه‌ى شعرى نيز ديده مىشود .\r\n لا تتركينى بالعراق فانها * بلاديها اس الخيانة و الغدر \r\nمرا در عراق مگذار زيرا عراق سرزمينى است كه كانون خيانت و حيله است موسى بن عبد اللَّه تا زمان هارون الرشيد زندگانى كرد .\r\nروزى از خدمت هارون بر ميخاست ، در تالار خليفه ناگهان پايش بر فرش لغزيد و بر زمين غلطيد .\r\nغلامان و خدمتكاران و گارد محافظ خليفه بر موسى خنديدند .\r\nموسى بن عبد اللَّه بى آنكه با اين قوم سخنى بگويد رويش را به\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n( 1 ) هارون برگردانيد و گفت :\r\nضعف صوم لا ضعف سكر اين لغزش من نتيجه‌ى ضعف من است اما ضعف من با امير المؤمنين از روزه‌دارى است نه از مستى و شرابخوارى .\r\n( در اينجا كنايه‌اى بامير المؤمنين زده بود چون هارون اهل مى و مستى بود ) .\r\nاسماعيل بن يعقوب ميگويد :\r\nابو جعفر منصور وقتى عبد اللَّه بن حسن را دستگير كرد و بزندان انداخت اموالش را نيز مصادره كرد .\r\nپس از مرگ عبد اللَّه در زندان همسرش عاتكه مادر عيسى و سليمان و ادريس يك نوبت در فصل مناسك حج هنگام طواف با سر و روى پوشيده بمنصور گفت :\r\n- يا امير المؤمنين يتيمان تو يعنى فرزندان عبد اللَّه بن حسن كه پدرشان در زندان تو بدرود زندگى گفته گرسنه‌اند و اموال آنان در ضبط دولت است .\r\nمنصور از اين سخن متأثر شد و دستور داد اموال عبد اللَّه بن حسن را به فرزندانش واگذارند .\r\nموسى بن عبد اللَّه در اين هنگام گفت :\r\n- به خدا نميگذارم اين اموال بر اساس قرآن تقسيم شود زيرا پدرم\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) عبد اللَّه فرزندان هند را هميشه بر فرزندان ديگرش رجحان ميداد .\r\nعاتكه گفت :\r\n- اين حرف معنى ندارد زيرا اموال عبد اللَّه تحت توقيف حكومت بود و اكنون آزاد شد و بايد على ما فرض اللَّه ميان فرزندانش تقسيم شود .\r\nاما موسى بن عبد اللَّه پافشارى كرد تا آنجا كه ابو جعفر منصور دستور داد اين اموال بدلخواه موسى عبد اللَّه قسمت شود .\r\n\r\nعلى بن حسن\r\nوى نواده‌اى زيد بن على بن الحسين عليهما السلام بود .\r\nكنيه‌اش ابو الحسن بود .\r\nمادرش كنيزى بود كه « كنيز حميد » ناميده ميشد .\r\nاين على بن الحسن با پدرش مغضوب ابو جعفر منصور واقع شدند بزندان افتادند .\r\nاو در زندان جان سپرد اما پدرش آزاد شد .\r\nحسن بن زيد حكايتى طولانى دارد كه مادر « كتاب كبير » خودمان آن حكايت را نقل كرده‌ايم .\r\nاز آنجايى كه حسن بن زيد در رديف مقتولين آل ابى طالب قرار ندارد و اين كتاب ويژه‌ى كشته‌شدگان و آوارگان اين طايفه است از ذكرش در اينجا خوددارى كرده‌ايم .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n( 1 )\r\n\r\nحمزة بن اسحاق\r\nاين حمزه پسر اسحاق و اسحاق پسر على و على پسر عبد اللَّه بن جعفر بن ابى طالب است .\r\nوى از يك كنيز به دنيا آمده بود .\r\nحمزة بن اسحاق هم از سادات آل ابى طالب است كه در زندان منصور زندگى وداع گفته است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( 1 )\r\n\r\nعهد مهدى\r\n\r\nعلى بن عباس\r\nعلى پسر عباس و عباس پسر حسن بن حسن مجتبى عليه - السلام است .\r\nكنيه‌اش ابو الحسن بود .\r\nمادرش عايشه دختر محمد بن عبد اللَّه از نسل ابو بكر ابى - قحافه بود .\r\nعلى ببغداد آمد و محرمانه‌ى مردم را بسوى خود خواند .\r\nگروهى از پيروان مذهب زيديه دعوتش را اجابت كردند .\r\nمهدى خليفه‌ى وقت از اين جريان آگاه گرديد . او را باز داشت كرد .\r\nعلى بن عباس در زندان مهدى خليفه ماند تا حسين بن على ( مقتول فخ ) به بغداد آمد و با مهدى صحبت كرد و خواهش كرد على\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n( 1 ) را آزاد كند .\r\nمهدى هم بنا به خواهش حسين بن على اين مرد را آزاد ساخت .\r\nاما پنهانى دستور داد كه ويرا مسموم سازند .\r\nزهرى كه بكام على بن عباس ريختند ويرا به تدريج از - ميان برداشت .\r\nهنگامى كه على بن عباس از بغداد بمدينه برگشت گوشت بدنش فروريخته بود .\r\nبيش از سه روز در مدينه نماند كه زندگانى را بدرود گفت .\r\n\r\nعيسى بن زيد\r\nعيسى پسر زيد بن على بن الحسين عليهما السلام بود .\r\nاز آن دسته است كه آواره شده و در آوارگى جان سپرد .\r\nكنيه‌اش ابو الحسن بود .\r\nمادرش كنيز بود .\r\nوى در وقتى به دنيا آمد كه پدرش زيد بديدار هشام بن عبد الملك بدمشق رفته بود .\r\nمادر عيسى بن زيد در اين سفر همراهش بود .\r\nتوى راه در دير يك راهب مسيحى درست در شب ميلاد مسيح اين پسر به دنيا آمد و به همين جهت نامش را « عيسى » گذاشتند .\r\nعلت آوارگيش را باختلاف نوشته‌اند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n( 1 ) گفته شد كه چون ابراهيم بن عبد اللَّه بر جنازه‌اى چهار تكبير گفت وى از پيروانش جدا شد و به تنهائى خو گرفت و گفته شد كه با ابراهيم وفادار ماند و پس از قتل ابراهيم از سطوت منصور هراس كرده و آواره شد تا از اين جهان رخت كشيد .\r\nمحمد نوفلى از قول پدرش مىگويد :\r\nوقتى به منصور گزارش دادند كه حسين و عيسى پسران زيد به طرفدارى از ابراهيم و محمد فرزندان عبد اللَّه بن حسن برخاسته‌اند حيرت زده گفت :\r\n- مگر ما نبوديم كه قاتلين پدرشان را به قتل رسانيدم ؟ مگر ما نبوديم كه خون زيد را از كشندگانش باز جسته‌ايم ؟ ما را با پسران زيد چكار كه بر ضد ما قامت بر افراشته‌اند .\r\nمحمد بن عمر بن على مىگويد :\r\nعيسى بن زيد به محمد بن عبد اللَّه حسنى گفته بود :\r\n- بگذار مرا تا هر كس از آل ابو طالب بيعت ترا نمىپذيرد گردنش را بزنم .\r\nعلى بن سلم مىگويد :\r\n- هنگامى كه از سپاه ابو جعفر منصور شكست خورديم در پيرامون عيسى بن زيد جمع شديم .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n( 1 ) عيسى ايستاده بود . اندكى مكث كرديم .\r\nگفت :\r\n- پس از اين حوادث ديگر ملامتى نيست .\r\nو بعد رو به راه نهاديم . در طى راه به قصر خرابى گذرمان افتاد .\r\nهمراه عيسى به آن قصر رفتيم تا شب را در آنجا بسر ببريم .\r\nوقتى شب به نيمه رسيد عيسى ناپديد شد .\r\nهر چه بدنبالش گشتيم ويرا پيدا نكرديم .\r\nيا فقدان عيسى سازمان نهضت ما هم يكباره پاشيد .\r\nعيسى بن زياد در عهد خود از همه فاضل‌تر و زاهدتر و دانشمندتر و روشن‌بين‌تر بود .\r\nوى از پدرش زيد بن على و امام جعفر بن محمد و عبد اللَّه بن محمد و سفيان ثورى و حسن بن صالح و شعبه بن حجاج و يزيد بن ابى زياد و حسن بن عماره و مالك بن انس و عبد اللَّه عمرى احاديث بسيارى روايت كرده بود .\r\nمحمد بن عبد اللَّه حسنى وقتى بر ضد منصور علنا قيام كرد و با نيروى عيسى بن موسى هاشمى رو به رو شد چنين وصيت كرد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n( 1 ) - پس از من رهبرى اين نهضت با برادرم ابراهيم است و پس از ابراهيم عيسى بن زيد جانشين ما خواهد بود .\r\nپس از قتل محمد و ابراهيم عيسى بن زيد در خانه‌ى على بن صالح پنهان شد و با دختر على ازدواج كرد و دخترى هم از اين ازدواج نصيبش شد كه در حيات پدر از دنيا رفت .\r\nيحيى پسر حسين بن زيد مىگويد :\r\n- به پدرم گفتم كه دوست ميدارم عموى خود عيسى را به‌بينم چون بسيار زشت ميدانم كه من در اين دنيا بسر ببرم و بزرگان خاندانم را نشناسم .\r\nپدرم در جواب من طفره رفت .\r\nو هر بار كه اين تقاضا تكرار مىشود او به نحوى از اجابت مسئول من سر باز ميزد . پيدا بود كه اين اجابت بر او دشوار است .\r\nتا روزى به من گفت :\r\n- ميترسم عموى تو براى اينكه ترا نپذيرد خانه‌ى خود را ترك بگويد و همين آوارگى ناراحتش كند .\r\nاما من دست از دامن پدرم برنداشتم بر اصرار و الحاحم افزودم سرانجام راضىاش كردم كه مرا به عمويم عيسى بن زيد راهنمائى كند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n( 1 ) به من گفت وقتى به كوفه رسيدى در محله‌ى بنى حى از فلان كوچه سراغ بگير . در آن كوچه خانه‌اى است كه وصفش چنين و چنان است .\r\nدور از آن خانه در گوشه‌اى بنشين بهنگام غروب پيرى بلند بالا مىبينى كه شترى آبكش را به سمت خانه مىآورد .\r\nاين مرد در هر قدم كه بر ميدارد نام خدا را بر زبان مىآورد چشمانش غرق اشك است .\r\nاو عموى تو عيسى بن زيد است . به طرف او خواهى رفت . از ديدار تو همچون آهوان وحشى رم خواهد كرد .\r\nتو نترس . حرف بزن . بگو چه كسى هستى و چه نسبتى با او دارى .\r\nدر اين وقت او با تو انس خواهد گرفت و تو را نوازش خواهد داد .\r\nاما بيش از همين يك بار از وى سراغ مگير زيرا مسلما خانه‌اش را عوض مىكند و اين جابجا شدن برايش آسان نيست .\r\nيحيى بن حسين مىگويد :\r\n- همانطور كه پدرم نشانى داده بود خانه‌ى عمويم را در محله‌ى بنى حى پيدا كردم و بانتظار او تا غروب در گوشه‌ى دور دست نشستم .\r\nغروب هنگام ديدمش كه با همان شتر آبكش پديدار شد .\r\nهمچنان لبهاى او به ذكر خدا مىجيد و از چشمانش احيانا\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( 1 ) قطره‌هاى اشك سرازير بود .\r\nپا شدم و به طرف او رفتم . از ديدارم رم كرد اما وقتى به او گفتم :\r\n- عمو جان من يحيى برادرزاده‌ى تو هستم مرا بآغوش گرفت و آرام شد .\r\nعموى من ابتدا به پرس و جو از خاندان خود پرداخت .\r\nاز مردها و زنهاى خانواده حتى كودكان خانواده جدا جدا احوال پرسيد و گريه كرد .\r\nمن با او حرف ميزدم و او اشك ميريخت .\r\nو بعد خودش به حرف آمد :\r\n- پسرك من با اين شتر كه مال پدر زن من است براى مردم آب كشى مىكنم .\r\nمعهذا كرايه‌اش را شب بشب به او بپردازم و با آنچه از كسب من باقى مانده زندگى مىكنم .\r\nصاحب اين شتر دخترش را به من داده و من از دخترش پدر دخترى شده‌ام .\r\nهيچكس مرا نميشناسد . نه زنم . نه پدر زنم . حتى دختر من هم نميداند كه دختر چه كسى است . گمان مىكنند كه من يك عرب عادى هستم و كارم سقايت است . دخترم بزرگ شده و برايش از همين طايفه‌ى آبكش‌ها خواستگارى پيدا شده است .\r\nمادر اين دختر اصرار مىكرد كه من او را به همين خواستگار كه مثل خودمان سقايت بدهم اما من بى آنكه به همسرم حقيقت امر را\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n( 1 ) ابراز كنم از قبول اين داماد سرپيچى ميكردم و محرمانه بدرگاه خدا استغاثه داشتم كه راز مرا پوشيده بدارد و دخترم را از شوهرى كه فرا خور او نيست حفظ كند .\r\nهمسرم چنديست از دنيا رفته و غم من اينست كه بالاخره اين زن نفهميده در دودمان پيغمبر چه عنوانى دارد .\r\nمن از ترس اينكه ميان مردم آفتابى شوم خودم را گمنام نشان داده بودم . اكنون تو اى برادر زاده برگرد و ديگر از من سراغ مگير عمويم به من قسم داد كه ديگر بسراغش نروم و بعد مرا بوسيد و از من جدا شد .\r\nپس از چندى بار دوم به همان كوچه رفتم ولى ديگر عمويم عيسى بن زيد را نديدم .\r\nاو همانطور كه پدرم گفته بود از آن كوچه بجاى مجهولى خانه‌اش را عوض كرده بود .\r\nگفته مىشود كه مهدى خليفه بعد از منصور عيسى بن زيد را امان داده بود .\r\nحتى براى او هدايا و جواهرى هم برقرار ساخته بود ولى عيسى مىگفت زندگى من در آوارگى و هراس از آنچه در اين دنياست شريف‌تر است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n( 1 ) يعقوب بن داود ميگويد :\r\n- همراه مهدى عباسى در راه خراسان به كاروانسرائى رسيديم .\r\nبر ديوار اتاقى اين شعرها نوشته شده بود .\r\n و اللَّه ما اطعم طعم الرقاد * خوفا اذا نامت عيون العباد \r\nبه خدا مزه‌ى آرامش را نمىچشم حتى پس از آنكه مردم همه آرميده‌اند\r\n شردنى هل اعتداء و ما * اذنب ذنبا غير ذكر المعاد \r\nمرا ستمكاران آواره كرده‌اند و گناهم اينست كه از معاد ياد ميكنم « اين شعرها بالغ بر هفت بيت است » .\r\nمهدى عباسى در زير هر يك از اين ابيات مينوشت :\r\nلك الامان من اللَّه و منى فاظهر متى شئت تو در امان من و در امان خدا هستى ، هر وقت كه خواستى آشكار شو گفتم :\r\n- به گمان تو بامير المؤمنين سراينده اين اشعار كيست .\r\nدر جوابم گفت :\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n( 1 ) - خود را بنادانى ميزنى . نميدانى كه اين شعرها از عيسى بن زيد است .\r\nجعفر احمر حكايت مىكند :\r\n- من با عيسى بن زيد و حسن و على پسران صالح بن حى و ايسرائيل بن يونس و جناب نسطاس و گروهى از فرقه‌ى زيديه با هم در كوفه انجمنى داشتيم .\r\nگزارش اين اجتماع بعرض مهدى عباسى رسيده بود .\r\nبه ستونى از سربازان خود فرمان داد كه ما را دستگير كنند .\r\nشبى ما در آن خانه دور هم نشسته بوديم كه ناگهان در محاصره‌ى سربازان حكومت قرار گرفتيم .\r\nجز من همه فرار كردند . من دستگير شدم .\r\nتا چشم مهدى به من افتاد لب به دشنام و ناسزا گشود .\r\nبه من گفت :\r\n- زنا زاده . تو با عيسى بن زيد انجمن محرمانه دارى و ميخواهى ملت را بر من بياشوبى و عيسى را تشويق مىكنى كه بر ضد من قيام كنند . ؟\r\nگفتم :\r\n- تو از خدا شرم نميدارى تو تقوى پرهيز ندارى كه ناحق زنان شوهر دار را « فاحشه » مىنامى تو خود را امام امت ميشمارى اين وظيفه‌ى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n( 1 ) تست كه اگر دمگرى زنان محصنه را بزنا متهم كند و دليل نياورد تحت مواخذه‌اش در آورى و به روى حد قذف را جارى سازى .\r\nخشم مهدى زياد شد . از نو دشنام و ناسزايم گفت و بعد پا شد و مرا زير دست و پاى خود لگد كوب كرد .\r\nبه او گفتم :\r\n- راستى كه معنى شجاعت و جوانمردى همين است . مردى در شرايط تو پيرى مثل من بى دفاع را لگدمال كند دستور داد مرا بزندان ببرند و بر من سخت بگيرند .\r\nسالها من در زندان مهدى با منتهاى سختى بسر بردم . تا آنكه خبر مرگ عيسى بن زيد به او گزارش شد .\r\nمرا از زندان خواست و گفت :\r\n- از چه طايفه‌اى ؟\r\nگفتم :\r\n- از مسلمانان .\r\n- از نژاد عرب ؟\r\nگفتم :\r\n- نه . برده‌ى آزاد شده‌ى يك خانواده كوفى .\r\nمهدى گفت :\r\n- عيسى بن زيده مرده .\r\nگفتم :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n( 1 ) - مصيبت بزرگيست . خدا رحمتش كناد . مردى دانشمند و زاهد بود .\r\nدر عبادت خدا اجتهاد و سعى بليغ داشت هرگز از ملامت مردم در راه خدا نمىترسيد .\r\nمهدى گفت :\r\n- تو ميدانستى كه او زندگى را بدرود گفته ؟\r\nگفتم :\r\n- آرى ميدانستم .\r\n- پس چرا مژده مرگ او را به من نداده‌اى ! گفتم دوست نميداشتم به تو مژده‌اى را بگويم كه براى رسول اللَّه آن مژده مايه‌ى غم و اندوه است .\r\nدير بازى مهدى مكث كرد و آن وقت گفت :\r\n- در عقوبت تو فايده‌اى نمىبينم زيرا خانواده‌ى تو آن لياقت را ندارد كه مورد مواخذه‌ى من قرار گيرد . ميترسم اگر بر تو فشار بيشترى بياورم تو زير فشار بميرى .\r\nاكنون كه دشمنم مرده و از شرش آسوده شده‌ام . برو كه خدا ترا حفظ نكند . از اينجا برو و بر حذر باش اگر روش گذشته را بپيش گيرى گردنت را بدم شمشير خواهم داد .\r\nمن از حضور مهدى باز گشتم و شنيدم كه دنبال من مهدى به ربيع حاجب گفت :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n( 1 ) - ديدى اين سر نترس و قوت قلب را . اصحاب بصيرت بايد چنين باشند .\r\nحسن بن صالح به عيسى بن زيد گفت :\r\n- پس چه وقت قيام خواهيم كرد .\r\nهم اكنون در ديوان نظامى ما نام ده هزار مرد مسلح ثبت شده است آيا اين عده كافى نيست ؟\r\nعيسى بن زيد در پاسخ او گفت واى بر تو سياهى لشكر به من نشان ميدهى ؟ به خدا اگر در اين ده هزار مرد مسلح سيصد نفر مرد بشناسم كه جز خدا و رضاى خود هدفى در اين نبرد نداشته باشند و در برابر دشمن پايدار و بردبار بايستند و راست بگويند بيش از سپيده‌ى فردا نهضت ميكنم و تكليف خويش را انجام مىدهم اما افسوس در ميان اين ده هزار تن يك تن كه طرف اعتماد و اطمينان من باشد نمىبينم .\r\nعيسى بن زيد را « موتم الاشبال » ميناميدند .\r\nداستانش اينست .\r\nدر آن سال كه از حادثه‌ى باخمرى باز ميگشت ماده شيرى با شير بچه‌هاى خود بر سر جاده ايستاده بود راه را بر مردم بسته بود .\r\nهيچكس جرأت نميكرد پيش برود .\r\nعيسى بن زيد شمشيرش را برداشت و تك و تنها جلو رفت و آن شير\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n( 1 ) ماده را كشت و راه را به روى راهگذران گشود .\r\nخدمتكار او به او گفت :\r\n- چرا آقاى من اين شير را كشتى و شير بچه‌ها را يتيم كردى .\r\nعيسى بن زيد خنديد و گفت :\r\n- آرى من يتيم كننده‌ى شير بچه‌ها هستم .\r\nاصحاب عيسى بن زيد اين لقب را به صورت رمزى در ميان خود به كار مىبردند .\r\nوقتى ميخواستند از عيسى نام ببرند عوض هر عنوان مىگفتند :\r\n- يتيم كننده شير بچه‌ها .\r\nگفته‌اند .\r\n- پس از واقعه‌ى باخمرى و قتل ابراهيم بن عبد اللَّه بن زيد بكوفه آمد و در خانه‌ى صالح بن حى اقامت گزيد .\r\nوى در آن خانه مخفى بود . ابو جعفر منصور از او سراغ مىگرفت و جستجو مىكرد اما نمىتوانست پيدايش كند .\r\nپس از منصور پسرش مهدى به اين جستجو ادامه ميداد .\r\nمهدى دستور داده بود كه همه جا ندا بدهند و امان عيسى بن زيد را اعلام بدارند باشد كه از پرده‌ى اختفا و استتار بدر بيايد اما از او خبرى نشد .\r\nمهدى دستور داد طرفداران او را كه با مردم تماس\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n( 1 ) داشتند مانند اين علاق صيرفى و حاضر . و صباح زعفرانى دستگير كند .\r\nجز « حاضر » آن دو نفر فرار كردند . فقط حاضر را به زندان انداختند .\r\nمهدى هر چه با حاضر مدارا كرد و هر چه نوازشش داد و تهديد و تحبيبش كرد نتيجه‌اى نگرفت نتوانست نشانى از عيسى بن زيد بدست بياورد .\r\nبالاخره ، « حاضر » را به قتل رسانيد .\r\nبه جستجوى صباح و ابن علاق دستورهاى اكيد و شديد داد .\r\nتا عيسى بن زيد زنده بود از صباح و ابن علاق خبرى به او نرسيد .\r\nوقتى عيسى بن زيد از اين جهان رخت بربست صباح زعفرانى به حسن بن صالح گفت :\r\n- مىبينى ما در چه عذاب و رنجى بسر ميبريم . اكنون عيسى بن زيد از جهان رفته و غائله‌اش فرو نشسته ، آيا بهتر نيست بديدار اين مرد « يعنى مهدى » بروم و ماجرا را برايش تعريف كنم و به دوران اين بدبختى كه ما را به آغوش دارد خاتمه دهم .\r\nحسن صالح گفت :\r\n- نه . به خدا اين سزاوار نيست كه مرگ دوست خدا را براى دشمن خدا به مژده‌ى ببرى . به او بگويى كه ولى اللَّه پسر نبى اللَّه از\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n( 1 ) جهان رفته تا خوشحال شود و چشمش روشن شود . به خدا يك شب كه با ترس و هراس از اين ستمكاران بگذرانم براى من از يك سال جهاد و عبادت شريفتر است .\r\nدو ماه بعد از اين گفتگو حسن بن صالح هم جهان را بدرود گفت .\r\nصباح زعفرانى حكايت مىكند احمد و زيد : پسران عيسى بن زيد پيش من بودند .\r\nپس از مرگ عيسى و حسن بن صالح اين دو كودك را با خودم برداشتم و به بغداد رفتم .\r\nابتدا به سراغ ربيع بن حاجب رفتم و به غلامش گفتم .\r\n- بايد امير المؤمنين را به‌بينم و برايش مژده‌اى ببرم كه مايه‌ى مسرت اوست .\r\nربيع حاجب مرا بحضورش پذيرفت و گفت : هر چه ميخواهى به من بگو تا بعرض امير المؤمنين برسانم گفتم فقط به خليفه خواهم خبر داد .\r\nربيع لج كرد :\r\n- تا ندانم اين خبر چيست براى تو امير المؤمنين اجازت ديدار نخواهم گرفت .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n( 1 ) گفتم :\r\n- آن مژده كه بايد به امير المؤمنين بدهم شخصا به او خواهم گفت اما شما ميتوانيد اطلاع بدهيد كه صباح زعفرانى مبلغ عيسى بن زيد اجازت حضور مىطلبيد .\r\nربيع حاجب مرا جلو كشيد و گفت :\r\n- گوش كن . تو در اين ادعا يا دروغگوئى و يا راستگو . در هر حال امير المؤمنين ترا خواهد كشت . چه صباح زعفرانى باشى و چه نباشى .\r\nچون اگر صباح باشى به قتل محكومى و اگر صباح نباشى بجرم دروغى كه گفته‌اى كشته خواهى شد .\r\nاين مرد سالهاست كه ترا مىطلبد .\r\nامروز كه ترا بشناسد محال است بگذارد از دستش جان بدر ببرى .\r\nاما من ضمانت مىكنم كه حاجت ترا هر چه باشد بر آورم .\r\nگفتم :\r\n- من صباح زعفرانى نيستم . بخدائى كه بى شريك و بىهمتاست از خليفه هيچ تمنائى ندارم . اگر هر چه دارد در اختيار من بگذارم عطاى او را به او باز خواهم گردانيد من به تو راست گفته‌ام . بنابر اين بعرض امير المؤمنين برسان كه به من اجازت ديدار بدهد و گر نه از راه ديگر بديدارش خواهم رسيد و دست حاجب بسوى تو دراز نخواهم كرد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n( 1 ) ربيع حاجب در برابر اين اصرار گفت :\r\n- خداوندا . من از خون اين مرد بر كنارم و بعد چند نفر از سربازان دربار را بر من گماشت كه فرار نكنم و آن وقت به تالار خليفه رفت .\r\nگمان نداشتم بحضور مهدى رسيده باشد كه ناگهان از آستان تالار يكى از پرده‌داران فرياد كشيد :\r\n- صباح زعفرانى شرفياب شود .\r\nبر مهدى در آمدم .\r\nگفت :\r\n- تو صباح زعفرانى هستى ؟\r\nگفتم آرى .\r\nمهدى گفت :\r\n- هرگز ترا خدا زنده ندارد . هرگز نزديكى تو نصيب كس مباد .\r\nاين تو بودى كه بر ضد دولت من اينجا و آنجا كوشش مىكردى تا ملت را بر آشوبى ؟ اين تو بودى كه بخاطر دشمنان تبليغ مىكردى ؟\r\nگفتم :\r\n- آرى من بودم و من هستم و آنچه بعرض مقام خلافت رسيده است همه‌اش راست است .\r\nمهدى گفت :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n( 1 ) - پس تو آن خيانت كارى كه با پاى خويش به كيفر گاه آمده‌اى .\r\nآيا كاملا به خطاياى خود اعتراف دارى و معهذا با من خونسردانه سخن مىگويى . ؟\r\nگفتم :\r\n- بحضور رسيدم تا هم بشارتى بعرض رسانم و هم به مقام خلافت تسليت گويم .\r\n- كدام بشارت ؟ كدام تسليت ؟\r\n- بشارت به مرگ عيسى بن زيد .\r\nو تسليت باينكه عيسى پسر عم تو و خون تو و گوشت تو بود .\r\nمهدى روى خود را از من برگردانيد و بسوى قبله سر بر سجده‌ى شكر گذاشت و بعد به طرف من برگشت و گفت :\r\n- چند وقت است كه مرده ؟\r\n- دو ماه .\r\n- تا كنون اين خبر را به من نداده‌اى ؟\r\nچرا ؟\r\nگفتم :\r\n- حسن بن صالح نمىگذاشت كه اين بشارت را بعرض رسانم .\r\n- حسن بن صالح كجاست ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n( 1 ) گفتم :\r\n- او هم زندگانى را بدرود گفته است و اگر او امروز زنده بود مرگ عيسى همچنان مكتوم ميماند . او تا زنده بود نمىگذاشت اين خبر معروض شود .\r\nمهدى از تو سجده‌ى شكر گذاشت و گفت الحمد للَّه كه مرا از شرش آسوده ساخته است . اين مرد كينه‌ى شگرفى از من به سينه داشته و از همه دشمنانم نسبت به من عنودتر و لجوج‌تر بوده است .\r\nبه گمانم او زنده مانده بود كه پس از عيسى دشمن ديگرى را براى من بتراشد .\r\nاكنون از من هر چه ميخواهى بخواه .\r\nهر چه بخواهى به تو خواهم داد . هر مسئلت كه دارى اجابت خواهد شد .\r\nگفتم به خدا سواى اين حاجت هيچ مسئلت ديگر ندارم .\r\n- كدام حاجت .\r\n- بچه‌هاى عيسى بن زيد .\r\nگفتم به خدا من آن ثروت ندارم كه اين كودكان را در سايه خويش نگاه بدارم و اگر داشتم به خدا هرگز بسوى تو پيش نمىآوردم . و بخاطرشان از تو كومك نمىخواستم اما چكنم . كودك هستند و كوچك هستند و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 ) ميترسم از گرسنگى و بينوائى بميرند . بيچاره‌اند هيچ كس و هيچ چيز در اين دنيا ندارند .\r\nپدرشان با يك شتر آبكش براى مردم سقايت مىكرد و نانشان را بدست ميآورد . او ديگر زنده نيست و جز من كسى نيست كه به فريادشان برسد و من هم مردى ناتوانم . اكنون اين كودكان در كنار من بسر مىبرند و تو از همه مردم سزاوارتر و شايسته‌ترى كه در سايه‌ى خود نگاهشان بدارى . اين بچه‌ها گوشت و خون تو هستند يتيمان تو هستند و نسبت به خاندان تو ميرسانند .\r\nصباح زعفرانى مىگويد :\r\n- مهدى از سخنان من به گريه افتاد . آنقدر گريست كه اشكش به گريبانش سرازير شد و بعد گفت :\r\n- به خدا اين بچه‌ها را در كنار خود نگاه خواهم داشت . همچون كودكان خودم .\r\nمن فرزندان خود را هرگز بر فرزندان عيسى رجحان نخواهم داد .\r\nخدا به تو اى مرد جزاى خير دهاد كه اين جوجه‌هاى بى بال و سر را به من رسانيدى و حق پدرشان را صميمانه ادا كردى بار سنگينى را از دوش من برداشتى و سرور عظيمى به قلب من افكندى .\r\nگفتم من بر ايشان امان ميخواهم . امان خدا و امان رسول خدا و امان تو .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n( 1 ) من ميخواهم كه تو بنام خود و پدرانت به عهده بگيرى كه نسبت به اين كودكان و پيروان پدرشان هيچگونه آزار و شكنجه و تهديد و تعقيب روا ندارى .\r\nمهدى قبول كرد . و من اطمينان يافتم . خاطرم آرام گرفت .\r\nبه من گفت :\r\n- دوست من . اين كودكان معصوم كه گناهى نكرده‌اند . به خدا اگر بر پدرشان هم دست مىيافتم در كنار من جز مهربانى و لطف نمىدهد .\r\nتا چه رسد به اين بچه‌ها .\r\nهم اكنون بر گرد خداوند به تو جزاى خير دهاد . برگرد و كودكان را به من برسان و به حق خودم بر تو قسم مىدهم كه عطائى از من بپذير و بدين وسيله زندگى خود را تأمين كن .\r\nگفتم اين مرحمت را قبول نخواهم كرد .\r\nمن يك مسلمان از مسلمانان جهانم و ميتوانم خود با دسترنج خويش زندگانيم را تأمين كنم .\r\nكودكان عيسى بن زيد را بحضور مهدى بردم . وى آنان را يك يك به آغوش كشيد و دستور داد در قصر سلطنتى برايشان اتاق‌ها آماده سازند و كنيزان و غلامان باختيارشان گذاشت كه خدماتشان را انجام دهند .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n( 1 ) من همچنان بسراغشان ميرفتيم و از حالشان جستجو مىكردم تا مهدى از دنيا چشم فرو بست و نوبت به هادى و بعد از خلافت به هارون الرشيد رسيد .\r\nدر حيات هارون فرزندان عيسى در همان قصر سلطنتى بسر ميبردند و هنگامى كه هارون هم هلاك شد و پسرش محمد امين با دست طاهر ذو اليمينين بقتل رسيد فرزندان عيسى قصر خلافت را ترك گفتند .\r\nالبته در اين وقت زيد بن عيسى وفات يافته بود اما احمد بن عيسى زنده بود و از قصر خليفه به نقطه‌ى مجهولى رفت و پنهان شد .\r\nمحمد بن ابى العتابيه از قول پدرش حكايت مىكند .\r\nدر آن سال كه من از قول و غزل توبه كردم و تصميم گرفتم ديگر لب به شعر نگشايم مهدى فرمان داد مرا به زندان انداختند .\r\nزندان خليفه دخمه‌ى هولناكى بود .\r\nمن در آن تاريك خانه چنان هراس كردم كه عقل خود را از دست دادم .\r\nهرگز چنين محيط مظلم و مخوف در عمرم نديده بودم . كورمال كورمال به اين طرف و آن طرف گشتم تا سرانجام گوشه‌اى براى خودم انتخاب كردم .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n( 1 ) در آنجا مردى سالمند و زيبا روى و خوش پوش ديدم كه شمايلى پسنديده داشت .\r\nبه طرف او رفتم . در خدمتش نشستم .\r\nفراموش كرده بودم كه سلام كنم ، يا با وى سخنى بميان آورم .\r\nشدت اضطراب و ترس آداب زندگى را از يادم برده بود .\r\nاندكى در آنجا ماندم .\r\nهمچنان خاموش و افسرده بودم .\r\nدر اين هنگام آن مرد ناشناس لب بسخن گشود و اين دو شعر را انشاد كرد .\r\n تعودت مس الضر حتى الفته * و اسلمنى حسن العزاء الى الصبر \r\nآنچنان به رنج و غم عادت كرده‌ام كه اكنون با هر چه غم و رنج است الفت دارم .\r\nو مرا اين خصلت بصبر واداشته است .\r\n و صيرنى ياسى من الناس واثقا * بحسن صنيع اللَّه من حيث لا ادرى \r\nنوميدى من از مردم مرا به لطف پنهان و فصل ناگهانى خدا دلخوش و مطمئن ساخته است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( 1 ) از اين دو شعر بسيار خوشم آمد .\r\nعقل من سر جا آمد و فكرم آرام شد و بسوى اين مرد ناشناس برگشتم و گفتم :\r\n- خداوند عزيزت بدارد . خواهش دارم اين شعرها را تكرار كنيد .\r\nهمچنان خونسردانه گفت :\r\n- واى بر تو اسماعيل ! ( اسم تنهاى مرا بر زبان آورد ) چه بى ادبى تو عقل و جوانمردى تو چقدر سبك است .\r\nتو بر ما در آمدى بى آنكه سلام كنى در عين اينكه دو نفر مسلمان و منتى بهم رسيدند بايد بهم سلام كنند .\r\nبرخورد تو با من نه برخورد يك مسلمان با مسلمان ديگر بود و نه همچون يك بيچاره با بيچاره‌اى ديگر .\r\nدست كم مانند يك ناشناس كه بر ناشناس ديگرى ديگرى ورود مىكند با من سخن نگفتى .\r\nاين چه روش بود كه بپيش داشتى . اما همين كه دو بيت شعر از دهان من شنيدى شعرى كه وسيله‌ى معاش بود بيدرنگ با من به سخن پرداختى ، معذرتى نجستى و پوزشى نخواستى .\r\nمثل اينكه ميان من و تو آشنائى از دير باز بر قرار باشد تقاضا ميدارى كه اين شعرها را بخاطر تو تكرار كنم .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n( 1 ) گفتم :\r\n- از جوانمردى خويش عذرم را بپذير ، مرا ببخش كه من خود را سخت باخته بودم .\r\nدر سياه چالى كه از اين دخمه روشن‌تر باشد آدميزاده عقل خويش را از دست ميدهد . تا چه رسد باينجا .\r\nگفت :\r\n- ماجراى تو چندان مهم نيست به تو شاعرى هستى كه اكنون از شعر سرائى لب فرو بستى ، به زندانت انداختند تا از نو برايشان قول و غزل فروخوانى .\r\nبالاخره وادارت خواهند كرد كه شعر بسرائى . تو هم خواهى پذيرفت و آزاد خواهى شد .\r\nاما من چه بگويم كه هم اكنون احضارم خواهند كرد و از من عيسى بن زيد را خواهند خواست .\r\nاگر من عيسى را كه نبيره‌ى رسول اللَّه است به اين قوم تسليم كنم خون او دامن مرا خواهد آلود و در پيشگاه عدل الاهى ، در محضر رسول اكرم به اين خون ناحق گرفتار خواهم بود و اگر امتناع كنم مرا خواهند كشت .\r\nبنابر اين من از تو بيشتر حق دارم كه خودم را ببازم .\r\nگفتم :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n( 1 ) - خدا بفرياد تو خواهد رسيد .\r\nو سر از خجلت بگريبان فرو افكندم .\r\nآن مرد كه خجلت و انفعال مرا ديد گفت :\r\nمن كه توبيخ و سرزنشت كرده‌ام ديگر بيشتر عذابت نمىدهم .\r\n- آن شعرها را كه شنيده‌اى براى تو باز هم انشاد خواهم كرد تا بخاطر بسپارى .\r\nآن دو بيت شعر را آنقدر براى من تكرار كرد تا حفظم شد .\r\nدر اين وقت حاجب خليفه از پله‌هاى « طاموره » پائين آمد تا من و او را بحضور خليفه ببرد .\r\nوقتى بر مىخاستيم ، گفتم :\r\n- خدا ترا گرامى بدارد بگو ببينم كيستى ؟\r\nگفت :\r\n- نام من « حاضر » است و از پيروان عيسى بن زيد هستم .\r\nبا هم به خدمت مهدى رفتيم .\r\nبر مسندش لميده بود .\r\nرو بسوى « حاضر » كرد و گفت :\r\n- عيسى بن زيد كجاست ؟\r\nجواب داد :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n( 1 ) - چه ميدانيم ، شما او را ترسانديد و تارانديد ، او هم از ترس شما پنهان شد . بشهرهاى دور دست فرار كرد .\r\nپس از او مرا به زندان انداختند ، من محبوس چگونه ميتوانم خفاگاه يك آواره‌ى هراسان را كه از دست شما گريخته نشانتان بدهم .\r\nمهدى گفت :\r\n- بكجا فرار كرد ؟ در آخرين لحظه شما كجا يك ديگر را ديده‌ايد ؟\r\nحاضر گفت :\r\nاز آن ساعت كه فرار كرد ديگر نديدمش . هيچ خبر هم از او ندارم .\r\nمهدى خشمناك شد و گفت :\r\n- به خدا اگر مرا بخفاگاه او دلالت نكنى همين ساعت گردنت را خواهم زد .\r\nحاضر گفت :\r\n- هر چه ميخواهى بيدرنگ اقدام كن . تو اصرار دارى كه من پسر رسول اللَّه را بدست تو بسپارم تا به خاك و خونش بكشى .\r\nو آن وقت من در پيشگاه خدا و رسول خدا آلوده به خون او كيفر ببينم .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n( 1 ) به خدا اگر عيسى بن زيد لاى پيراهن من هم پنهان باشد بند پيراهنم را باز نميكنم تا چشم تو به او بيفتد .\r\nمهدى فرياد كشيد :\r\n- گردن اين مرد را بزنيد .\r\nفرمان او در دم اجرا شد .\r\nحاضر را به قتلگاه بردند و گردنش را زدند .\r\nنوبت به من رسيد .\r\nمهدى گفت :\r\n- شعر خواهى سرود يا تو را هم بدنبال اين مرد به قتلگاه بفرستم .\r\nگفتم :\r\n- شعر ميسرايم .\r\n- پس ابو العتاهيه را آزاد كنيد .\r\nمحمد بن قاسم بن مهرويه ميگويد :\r\nآن دو شعر كه حاضر براى ابو العتاهيه انشاد كرد در ديوان ابو العتاهيه ديده شد .\r\nگوئى كه از اشعار خود اوست .\r\nابو الفرج اصفهانى ميگويد :\r\n« ابن مهرويه » چنين روايت مىكند كه حاضر مبلغ نهضت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n( 1 ) احمد بن عيسى بود ، و قصه‌ى او با ابو العتاهيه در عهد هارون الرشيد وقوع يافت .\r\nهارون الرشيد هم حاضر را بجرم تبليغات او براى احمد بن عيسى بقتل رسانيد .\r\nاين رشيد بود كه حاضر را احضار كرده بود تا خفاگاه احمد را نشانش بدهد .\r\nاما روايت خودمان صحيح‌تر است .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n( 1 )\r\n\r\nعهد موسى هادى\r\n\r\nحسين بن على\r\nاين حسين پسر على و على پسر حسن مثلث و حسن مثلث پسر حسن و حسن مثنى پسر اما حسن مجتبى سلام اللَّه عليه است .\r\nوى به « صاحب فخ » معروف است .\r\nكنيه‌اش ابو عبد اللَّه بود .\r\nمادرش زينب دختر عبد اللَّه بن حسن بود .\r\nو بدين ترتيب اين حسين بن على خواهرزاده‌ى محمد و ابراهيم پسران محمد بوده است .\r\nزينب دختر عبد اللَّه پسرش حسين را كه هنوز شير خوار بود روى دستش ميرقصانيد و مىگفت :\r\n تعلم يا ابن زينب و هند * كم لك بالبطحاء من معد\r\nمن خال صدق ماجد و جد \r\n\r\n","description":"","footnote":"","page_name":" 145 ","page_number":145},
  {"content":"\r\n\r\n( 1 ) اى پسر زينب ! اى پسر هند ! آيا ميدانى كه تو در سرزمين بطحا چند دائى و چند جد شريف و عاليقدر دارى ؟\r\nبه اين زينب و شوهرش على بن حسن مردم مدينه « زوج صالح » لقب داده بودند زيرا هر دو در عفاف و زهد و عبادت مقامى شامخ و مشهور داشتند .\r\nابو جعفر منصور در حق اين زن بمنتها درجه ستم كرد زيرا پدرش و برادرانش و شوهرش و عموهايش و پسر عموهايش را به قتل رسانيد .\r\nهنگامى كه زينب اين همه داغ بر دل گرفت يكباره به عزا نشست .\r\nوى پيراهن از مو مىپوشيد و ديگر زير اين پيراهن هيچ جامه‌ى لطيفى بعنوان « زير پوش » به تن نميكرد .\r\nبدين ترتيب بر خود سختى و عذاب داد تا بالاخره جان سپرد .\r\nاين بانو بخاطر شوهر و پدر و برادرانش گريه مىكرد . آنقدر گريه مىكرد تا از حال ميرفت و بيهوش بر زمين مىافتاد اما در عين حال ابو جعفر منصور را به بدى ياد نمىكرد . مبادا اين بد گوئى جراحات قلبش را تسكين نبخشد و در دفتر اعمالش بنام گناه ثبت شود .\r\nفقط اين كلمات را بر زبان ميراند .\r\nيا فاطر السماوات و الارض يا عالم الغيب و الشهاده . الحاكم بين عباده . احكم بيننا و بين قومنا بالحق و انت احكم الحاكمين\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n( 1 ) از خدا ميخواست كه ميان او و منصور به حق حكومت كند .\r\nرقيه دختر موسى بن عبد اللَّه مىگويد :\r\nعمه‌ى من زينب دختر عبد اللَّه همچنان بر پيكر برهنه‌ى خود جامه‌ى موئين ميپوشيد تا به خداى خود رسيد .\r\nهم اكنون به ياد خويشاوندان حسين بن على آنان كه با وى در واقعه‌ى « فخ » به شهادت رسيدند مىپردازيم .\r\n\r\nسليمان بن عبد اللَّه\r\nاين سليمان پسر عبد اللَّه بن حسن و برادر ناتنى محمد و ابراهيم بود .\r\nمادرش عاتكه دختر عبد الملك مخزومى نام داشت .\r\nاين عاتكه همان زن بود كه با ابو جعفر منصور در طى طواف كعبه برخورد كرد و درباره‌ى املاك مصادره شده‌ى شوهرش عبد اللَّه سخن گفت و اموالش را از مصادره در آورد .\r\n\r\nحسن بن محمد\r\nحسن پسر محمد بن عبد اللَّه « نفس زكيه » بود .\r\nاين پسر را خداوند از ام سلمه دختر حسن مثلث به محمد عبد اللَّه داده بود .\r\nپس از واقعه‌ى فخ گردن اين حسن را با شمشير زدند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n( 1 )\r\n\r\nعبد اللَّه بن اسحق\r\nپدرش اسحاق پسر ابراهيم بن حسن يعنى برادرزاده‌ى عبد اللَّه بن حسن و خواهر محمد بن عبد اللَّه بود .\r\nبه عبد اللَّه بن اسحق مردم لقب « جدى » داده بودند .\r\nپس از واقعه‌ى فخ . او هم به شهادت رسيد .\r\n\r\nواقعه‌ى فخ\r\nحسين بن زيد از قول نامادرى خود ريطه دختر عبد اللَّه بن محمد حنفيه مىگويد :\r\n« هر چند ريطه مادر او نبود . مادر برادرش يحيى بن زيد بود » معهذا او اين بانو را « مادر ميخواند » گفت كه يك روز رسول اكرم در راه مكه به سرزمين « فخ » رسيد .\r\nبا اصحابش نماز ايستاد و در آن بيابان نماز ميت خواند .\r\nپس از نماز فرمود :\r\nدر اين بيابان مردى از نسل من بقتل خواهد رسيد و در ركابش گروهى از مسلمانان هم به خاك و خون خواهند طپيد .\r\nبراى اين قوم كفن و حنوط از آسمان خواهد آمد و ارواحشان پيش از اجسادشان ببهشت خواهد رفت .\r\nبعلاوه از فضائل اصحاب فخ سخنانى فرمود كه در خاطر « ريطه » نماند .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n( 1 ) از ابو جعفر محمد بن على باقر « صلوات اللَّه عليهما » روايت شده كه فرمود :\r\nرسول اكرم صلّى اللَّه عليه و آله از فخ گذر كرد . به نماز ايستاد .\r\nاز ركعت اول به ركعت دوم رسيد . وقتى ركعت دوم بپايان آمد گريه كرد .\r\nاو همچنان نماز ميخواند و ميگريست .\r\nاصحاب رسول كه اين گريه را ديدند بگريه افتادند .\r\nدر پايان نماز رسول اللَّه « ص » پرسيد :\r\n- براى چى گريه مىكنيد ؟\r\nگفتند :\r\n- ديده‌ايم كه تو گريه كنى ما نيز به رقت آمديم و گريستيم فرمود :\r\n- وقتى ركعت اول را در نماز انجام دادم جبرائيل بر من نزول كرد و گفت :\r\nيا محمدا ان رجلا من ولدك يقتل فى هذا المكان و اجر الشهيد فيه اجر شهيدين\r\nدر اين صحرا از فرزندان تو مردى بقتل رسيد كه ثواب شهداى ركاب او هر كدام ثواب شهيد است .\r\nنصر بن قرواش مىگويد :\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n( 1 ) بابو عبد اللَّه جعفر بن محمد صلوات اللَّه عليه شترى كرايه داده بودم .\r\nاز مدينه به مكه مىآمديم . وقتى از « بطن مر » حركت كرديم فرمود :\r\n- نضرا در يادت بماند . به « فخ » كه رسيديم مرا آگاه كن .\r\nگفتم :\r\n- مگر فخ را نميشناسى ؟\r\nفرمود :\r\n- مىشناسم اما ميترسم توى راه خوابم ببرد و از آنجا بگذريم .\r\nبالاخره به فخ رسيديم . من به محمل صادق عليه السلام نزديك شدم او خوابيده بود . سرفه كردم شايد بيدار شود . بيدار نشد . محمد را تكان دادم .\r\nبيدار شد نشست .\r\nگفتم به فخ رسيديم فرمود :\r\n- شترم را از قطار باز كن .\r\nباز كردم - قطار را ببند .\r\nشترها را بقطار بستم و شتر او را از جاده بكنار بروم و بعد خواباندمش ابو عبد اللَّه صادق از محمل بدر آمد و از من كوزه‌ى آب\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n( 1 ) را خواست .\r\nديدم وضو ساخت و به نماز ايستاد . پس از نماز به محمل رفت و دستور داد حركت كنيم .\r\nگفتم فداى تو شوم . تو در اينجا اعمالى بجا آورده‌اى . آيا اين اعمال از مناسك حج است و همه بايد چنين كنند ؟\r\nفرمود نه . ولى در اين سرزمين از خانواده‌ى من مردى به قتل ميرسد و اين مرد گروهى در التزام ركاب خود دارد كه ارواحشان پيش از اجسادشان ببهشت ميرود .\r\nموسى بن عبد اللَّه بن حسن ميگويد :\r\nبه مكه ميرفتيم . با پدرم بودم . وقتى به فخ رسيديم برادرم محمد بن عبد اللَّه « نفس زكيه » شتر خود را خوابانيد .\r\nپدرم به من گفت :\r\n- برو شترش را از جا برانگيز .\r\nبه سمت برادرم دويدم و شترش را از جا برانگيختم و بعد از پدرم پرسيدم :\r\n- چرا نخواستى محمد در اين زمين پياده شود .\r\nپدرم گفت :\r\n- در اين موضع مردى از خاندان ما بقتل مىرسد كه اهل حج بر او گريه مىكنند . ترسيدم آن مرد پسرم محمد باشد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 1 ) حسن بن هذيل ميگويد :\r\n- زمين محصورى از مال حسين بن على ( صاحب فخ ) را به مبلغ چهل هزار سكه‌ى طلا فروختم و پولش را به او تحويل دادم .\r\nحسين بن اين سكه‌هاى زرين را در آستانه‌ى خانه‌ى خود ميان مستمندان مدينه تقسيم كرد .\r\nيك شاهى از اين چهل هزار دينار طلا بخانه‌ى خود نبرد .\r\nاو مشت مشت از اين دينارها به من ميداد و من بر دامن فقراى مدينه ميريختم .\r\nباز هم حسن بن هذيل ميگويد :\r\nحسين بن على ( صاحب فخ » به من گفت براى او چهار هزار درهم قرض كنم .\r\nبسراغ دوستى از دوستانم رفتم و تقاضايم را ابراز كردم . دوست من به من گفت :\r\n- اكنون دو هزار درهم آماده دارم اين مبلغ را ببر و فردا دو هزار درهم ديگر را تسليم خواهم كرد .\r\nمن اين دو هزار درهم از آن دوست دريافت كردم و به خدمت حسين ابن على بردم و زير حصيرى كه در مصلاى او پهن بود پنهانش كردم .\r\nفردا كه دوست من دو هزار درهم ديگر را تحويل دادم برداشتم و بسراغ همان حصير رفتم كه زيرش پنهان كنم .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( 1 ) وقتى حصير را برگردانيدم يك شاهى از دو هزار درهم ديروزى در آنجا نبود .\r\nگفتم :\r\n- يا ابن رسول اللَّه ، دو هزار درهم چه شده ؟\r\nفرمود :\r\n- از آن پول نپرس .\r\nمن دست برنداشتم . اصرار كردم .\r\nفرمود :\r\nمردى زرد روى از اهل مدينه دنبال من راه ميآمد .\r\nاز حاجتش پرسيدم .\r\nگفت :\r\n- حاجتى ندارم . فقط خواستم شما را تنها نگذارم .\r\nمن اين دو هزار درهم را به آن مرد زرد روى بخشيدم ولى افسوس كه در اين بخشش ثوابى نبرده‌ام .\r\nچون پروردگار متعال در كلام كريم ميفرمايد :\r\n لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  هرگز بنيكويى نخواهيد رسيد مگر آنكه از آنچه دوست ميداريد ببخشيد .\r\nمن حسن اين دو هزار درهم را دوست نميداشتم .\r\nچون اين پولها محبوب من نبود از بخشش آن اجر و ثوابى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( 1 ) توقع ندارم .\r\nيحيى بن سليمان ميگويد :\r\nحسين بن على ( صاحب فخ ) دو طاقه پيراهن خريد .\r\nيكى را خودش پوشيد و ديگرى را به خدمت‌گزارش ابو حمزه پوشانيد .\r\nداشت به مسجد ميرفت ، مستمندى راه را بر او گرفت و از او كمك خواست .\r\nحسين بن على بخدمتگزارش گفت :\r\n- ابو حمزه ! پيراهنت را بده به اين مرد .\r\n( ابو حمزه تعريف مىكند ) گفتم :\r\n- من چه طورى با تن برهنه به مسجد بروم .\r\nحسين بن على اصرار كرد . بالاخره پيراهنش را كند و به بسائل داد .\r\nهنگامى كه حسين بخانه‌اش برگشت بيدرنگ پيراهن خود را از تن خود درآورد و بسائل گفت :\r\n- حالا پيراهن ابو حمزه را به او برگردان و اين جامه را كه مال من است بپوش .\r\nمن از نو ببازار رفتم و دو طاقه‌ى ديگر پيراهن به دو دينار\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n( 1 ) طلا خريدم .\r\nهنگامى كه بخدمتش آوردم قيمتش را پرسيد :\r\nگفتم :\r\n- دو دينار .\r\nدستور داد آن گدا را بحضورش بياورند تا از اين پيراهن كه فاخرتر و گران‌قيمت‌تر است به او بدهد .\r\nگفتم :\r\n- يا ابن رسول اللَّه اگر من اين پيراهن را به آن گدا وا بگذارم زنم سه طلاقه باشد .\r\nوقتى كه ديد من قسم خورده‌ام فرمود :\r\n- حالا ديگر نميخواهد دنبال آن گدا برويد .\r\nمرد مسكينى به خدمت حسين بن على « صاحب فخ » آمد حسين به او فرمود :\r\n- من اكنون از مال دنيا يك شاهى در دست ندارم اما تو هم نوميد از اينجا مرو .\r\nبنشين چند دقيقه‌ى ديگر برادرم حسن باينجا خواهد آمد تا احوال مرا بپرسد .\r\nوقتى كه او آمد تو الاغ او را بردار و ببر .\r\nمرد مسكين سر جاى خود ماند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n( 1 ) در اين هنگام حسن بن على از راه رسيد .\r\nاين حسن از هر دو چشم نابينا بود .\r\nاز الاغش پياده شد و غلام او دستش را گرفت و به خدمت برادرش رسانيد .\r\nوقتى حسن به گفتگو نشست حسين آن مرد فقير را با اشاره از جايش جنبانيد :\r\n- پا شو بر الاغ بنشين و برو .\r\nمردك كه بسراغ الاغ رفت غلام حسن بن على از تسليم الاغ امتناع كرد .\r\nحسين بن على دوباره به غلام برادرش اشاره كرد كه بگذار سوار شود .\r\nبالاخره مرد سائل الاغ را برداشت و رفت .\r\nساعت ديگر كه حسن بن على بعزم بازگشت از جا برخاست و غلامش را صدا زد و گفت :\r\n- الاغم را آماده كن .\r\nغلام گفت :\r\n- قربانت شوم برادر تو اين چهارپا را در اختيار يك مرد فقير گذاشت .\r\n- حسن بن على رويش را به طرف برادرش برگردانيد و گفت :\r\n- عاريه‌اش دادى قربان تو شوم يا بخشيديش ؟\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n( 1 ) ولى پيش از آنكه برادرش توضيح بدهد خودش گفت :\r\n- من ميدانم خصلت تو عاريه دادن نيست حتما بخشيدى .\r\nو بعد غلامش را صدا كرد :\r\n- بيا دستم را بگير پياده برويم .\r\nحسين بن على « صاحب فخ » سخت مقروض بود .\r\nبه طلبكارانش گفت :\r\n- مرا به بغداد برسانيد تا از خليفه مهدى براى شما پول در بياورم .\r\nبا طلبكارانش از مدينه به بغداد آمدند .\r\nدر آستان قصر حمراى منصور به دربان گفت :\r\n- برو امير المؤمنين را آگاه كن كه پسر عم « نبيعى » او بر در كاخ ايستاده است .\r\nتا اين خبر به گوش مهدى رسيد گفت :\r\n- واى بر شما هر چه زودتر او را بحضور من هدايت كند .\r\nحسين همچنان بر شتر سوار بود كه به صحن حياط رسيد . در وسط حياط از مركبش پياده شد .\r\nمهدى از دور به او سلام داد و بعد به آغوشش كشيد و او در كنار خود بر مسند خويش نشانيد و بعد از خاندان و خويشاوندانش پرس و جو\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n( 1 ) كرد و آن وقت گفت :\r\n- چه شده كه از من سراغ گرفته‌اى حسين بن على چنين جواب داد .\r\n- سخت مقروض شده‌ام . تا آنجا كه ديگر هيچكس به من حتى يك درهم قرض نميدهد .\r\n- پس چرا نمىنوشتى ؟\r\nحسين فرمود :\r\n- ميخواستم از امير المؤمنين ديدارى تازه كنم .\r\nمهدى دست بهم كوفت و فرياد كشيد :\r\n- دينار و درهم بياوريد .\r\nيك بدره دينار . يك بدره درهم .\r\nيك بدره دينار . يك بدره درهم . تا آنجا كه ده بدره دينار و ده بدره درهم بحضورش گذاشتند .\r\nاز نو فرمان داد :\r\n- ده طاقه پيراهن هم بياوريد ده طاقه پيراهن را هم آوردند .\r\nاين همه به حسين بن على عطا كرد .\r\nحسين عطاياى مهدى را از دار الخلافه بخانه‌اى كه مسكنش بود برد و در آنجا طلبكارانش را بحضور خواست .\r\nيك يك را پيش مىطلبيد و مىگفت : - شما از من چقدر ميخواهيد ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n( 1 ) مبلغى را بر زبان مىآورد .\r\nحسين بن على آن مبلغ را بعلاوه مشتى از درهم و مشتى از دينار هم به او ميپرداخت و ميفرمود :\r\n- اين هم جائزه‌ى شما .\r\nجز اندكى از آن همه دينار و درهم برايش باقى نماند .\r\nاز بغداد بسوى مدينه باز مىگشت .\r\nبه كوفه رسيد . در آنجا توى « قصر ابن هبيره » در كاروانسرائى منزل كرد .\r\nبه صاحب كاروانسرا گفته شد كه اين مرد يكتن از فرزندان رسول اللَّه است .\r\nحسين بن على به غلامش گفت :\r\n- از عطاياى خليفه چى مانده ؟\r\nغلام جواب داد .\r\n- مبلغى اندك با اين راه دور و دراز كه در پيش داريم .\r\nفرمود :\r\n- آن مبلغ را هر چه هست به صاحب اين كاروانسرا تسليم كنيد .\r\nمردى به خدمت حسين بن على رسيد .\r\nمرد مسكينى بود ولى حسين هم از مال دنيا تهى دست بود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n( 1 ) فرمود :\r\n- بنشين تا من به حال تو بينديشم .\r\nو بعد به خدمتكارش فرمود :\r\n- لباسهاى مرا بياوريد تا اين مرد ببرد بشويد .\r\nهر چه لباس از او در خانه بود همه را ريختند جلوى اين مرد فقير .\r\nآهسته به آن مرد گفت :\r\nاين جامه‌ها را بردار ببر .\r\nحسن بن هذيل مىگويد :\r\nهمراه ابو عبد اللَّه حسين بن على حسنى از بغداد باز مىگشتيم .\r\nوى در بغداد زمين خود را به نه هزار دينار طلا فروخت .\r\nپولها را برداشتيم و در حال بازگشت به « سوق اسد » رسيديم .\r\nبراى ما در كاروانسرا بساطى پهن كردند و فرشى انداختند .\r\nدر اين هنگام مردى از راه رسيد . با او يك سبد هم بود .\r\nسلام كرد و تقاضا كرد اين سبد را از او بپذيريم .\r\nابو عبد الحسين به من فرمود :\r\n- به غلام بگو اين سبد را از دست مردك بگيرد .\r\nو بعد از خود آن مرد پرسيد :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n( 1 ) - توى اين سبد چيست .\r\n- من كارم اينست . وقتى كه شخصيت شريف و فاخرى از اين راه مىگذرد برايش غذاى گوارائى تهيه مىبينيم و تقديمش مىكنم .\r\nابو عبد اللَّه فرمود :\r\n- بسيار خوب . ما اين هديه را قبول كرديم .\r\nو شما ميتوانيد ساعت ديگر كه اين سبد خالى شده باينجا باز گرديد و ظرفتان را ببريد .\r\nهنوز اين مرد از كنار ما نگذشته بود كه مستمند ديگرى از راه فرا رسيد و گفت :\r\n- از آنچه خدا بشما داده بما نيز سهمى بدهيد .\r\nحسين بن على بى آنكه به محتويات سبد سركشى كند گفت :\r\nسبد را به همين مرد ببخشيد .\r\nو بعد به اين مرد سائل فرمود :\r\n- سبد خالى را به ما برگردان آن وقت بسوى من نگريست و گفت :\r\n- وقتى اين گدا سبد خالى را باز آورد پنجاه دينار طلا به او عطا كند و به آن مرد كه سبد طعام را به ما هديه كرده صد دينار طلا بپردازيد .\r\nمن بنام دلسوزى گفتم :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n( 1 ) - قربان تو گردم اين چه بناست كه گذاشته‌اى . براى اين گدا غذاى همين سبد كافى است و حق آن كس هم كه سبد را براى براى ما آورده دو دينار بيش نيست . پنجاه دينار طلا به اين گدا و صد دينار طلا به آن مرد دادن نقدينه‌ى ما را بپايان خواهد رسانيد .\r\nشما اين زمين را فروخته‌ايد كه دين مردم را بپردازيد .\r\nابو عبد اللَّه الحسين فرمود :\r\n- اى حسن . ما خدائى داريم كه قيمت نيكوكارىها را مىشناسد .\r\nبه حرف من گوش كن . به مرد گدا پنجاه دينار و به صاحب سبد صد دينار بپرداز . قسم به خدائى كه جان من در قدرت اوست ميترسم - دهش‌هاى من بدرگاهش قبول نشود زيرا در چشم من طلا و نقره و خاك برابرند .\r\n\r\nسخنى از مقتل حسين بن على\r\nچنين گفته‌اند .\r\nبر سرير خلافت موسى بن هارون « ملقب به هادى » قرار داشت .\r\nاز طرف او اسحاق بن عيسى هاشمى فرماندار مدينه بود .\r\nاسحاق هم بجاى خود مردى از آل عمر بن خطاب را نشانيده بود كه نامش عبد العزيز بن عبد اللَّه بود .\r\nاين مرد « عمرى » با آل ابى طالب دشمنى و كينه‌اى شديد داشت .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n( 1 ) بر طالبين سخت ميگرفت و در سخت گيرى خود افراط مىكرد .\r\nهمه روزه فرمان ميداد كه آل ابو طالب بحضورش برسند .\r\nاو خود در مقصوره‌ى مسجد مىنشست و فرزندان ابو طالب را در برابر خود سان ميديد و بدين حركت شنيع نسبت به آنان تحقير و توهين روا ميداشت .\r\nهر يك از آل ابو طالب ضمانت ديگرى را به عهده داشت تا اگر براى سان حضور نيافت ضامنش در اختيار حكومت باشد .\r\nابو عبد اللَّه حسين بن على حسنى ضمانت يحيى بن عبد اللَّه حسنى را قبول كرده بود .\r\nدر همين ايام كه حجاج بخاطر مناسك حج راه مكه به پيش داشتند هفتاد مرد از پيروان مذهب شيعه به مدينه آمده بود و در بقيع مهمان « ابن افلج » شده بودند .\r\nاين قوم با حسين بن على محرمانه ديدارى تازه كرده بودند .\r\nگزارش اين ملاقات به گوش والى مدينه « همين عبد العزيز عمرى » رسيد و سخت بر آشفت زيرا اين ملاقات را خلاف مقتضيات حكومت خود شمرده بود .\r\nاين مرد عقب بهانه مىگشت كه بنى هاشم و مخصوصا آل ابى طالب را در چشم مردم كوچك سازد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n( 1 ) چندى پيش از اين مواخذه‌ى سياسى حسن بن محمد حسنى و ابن جندب شاعر معروف و مردى از بردگان آزاد شده‌ى خاندان عمرو بن خطاب را كه دور هم نشسته بودند باتهام شرابخوارى توقيف كرده و حتى تازيانه شان زده بود .\r\nبه حسن بن محمد هشتاد تازيانه و به ابن جندب شاعر پانزده تازيانه و به آن برده آل خطاب هفت تازيانه نواخته بود و ميخواست كه اين سه نفر را با شانه‌هاى برهنه در بازارهاى مدينه بگرداند و رسوايشان كند اما هاشميه صاحب پرچم سياه كه در دربار بنى عباس نفوذ شديدى داشت بوى پيام داد :\r\n- هرگز اجازه ندارى نسبت به بنى هاشم اين گونه تحقيرها را روا دارى .\r\nهمين پيام ويرا از تصميمى كه گرفته بود باز گردانيد .\r\nدر محيط حكومت يك چنين مرد گروهى از مردم شيعى المذهب در خانه‌ى « ابن افلج » جمع شده بود و آل ابى طالب متهم بودند كه با اين قوم مراوده و مذاكره دارند .\r\nعمرى بر سخت گيرى خود نسبت به طالبين افزود .\r\nمرد گمنامى را كه ابو بكر حائك ناميده ميشد بر بنى طالب گماشت و او را مأمور ساخت كه ترتيب سان سادات طالبى را بدهد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n( 1 ) آن روز روز جمعه بود .\r\nهنگامى كه آل ابى طالب مثل همه روزه در دم مقصوره‌ى مسجد خودشان را به ابو بكر عرضه كردند ديگر اجازه نداد بخانه‌هايشان باز گردند .\r\nآنقدر نگاهشان داشت كه نوبت به نماز ديگر رسيد . و مردم براى اداى نماز راه مسجد به پيش گرفته بودند .\r\nدر اين هنگام اجازه‌شان داد آزاد باشند اما اين آزادى تا اين حدود مقرر شده بود كه بروند وضويشان را تجديد كنند و از نو به مسجد باز گردند .\r\nدر اين نوبت وقتى آل ابو طالب به مسجد باز گشتند يكباره توقيفشان كرد .\r\nپس از نماز عصر بار ديگر دستور داد براى سان آماده شوند .\r\nنام يك يك را بر زبان آورد وقتى فرياد زد :\r\n- حسن بن محمد بن عبد اللَّه .\r\nديد حاضر نيست .\r\nرويش را به طرف يحيى بن عبد اللَّه و حسين بن على برگردانيد و گفت :\r\n- بايد حسن بن محمد را در اينجا حاضر كنيد و گر نه هر دوتايتان\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n( 1 ) را به زندان خواهم فرستاد .\r\nو بعد گفت :\r\n- ابن حسن بن محمد سه روز است كه نيامده خودش را به من نشان دهد .\r\nيا از مدينه بيرون رفته و يا خودش را پنهان كرده . بايد حاضر شود .\r\nبايد بيايد اينجا من به‌بينمش .\r\nيحيى بن عبد اللَّه اين اهانت را از آن مردك كه ابو بكر حائك ناميده ميشد تحمل نكرد و دشنامش داد و بعد با خشم از صف جماعت بيرون رفت .\r\nابو بكر حائك كه ديد هدف حمله يحيى قرار گرفته بيدرنگ با عمرى تماس گرفت و ماجراى را گزارش داد .\r\nعبد العزيز عمرى كه ديد سياستش دارد با شكست بر مىخورد دستور داد حسين بن على و يحيى بن عبد اللَّه را بحضورش احضار كنند .\r\nو بعد لب بر توبيخ و تهديدشان گشود .\r\nابو عبد اللَّه حسين بن على خنده كنان بوى گفت :\r\n- ابو حفص ، شما مردى خشمناك هستيد .\r\nعمرى از اين لحن بر آشفت و گفت :\r\n- مسخره‌ام مىكنيد . مرا با كينه صدا ميزنيد . مگر من امير\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n( 1 ) مدينه نيستم .\r\nحسين بن على جواب داد .\r\n- ابو بكر و عمر كه از تو شريفتر بودند با كنيه شهرت داشتند و بدشان نمىآمد كه مردم آنان را « ابو بكر » و « ابو حفص » بنامند . اين چيست كه تو از كنيه خوشت نمىآيد و اصرار ميورزى كه حتما با لقب « امير » صدايت كنند ؟\r\nعمرى فرياد كشيد :\r\n- اين لحن اخير شما از لحن نخستينتان درشت‌تر و زننده تر است .\r\nحسين بن على گفت :\r\n- هرگز . هرگز . درشتگوئى در شان من نيست . خدا نخواسته كه من چنين باشم . و از خانواده‌اى نيستم كه به بدگوئى متهم باشند .\r\nعمرى همچنان خشمناك بود :\r\n- من ترا احضار نكرده‌ام كه براى اصل و نسب سوا كنى و بعنوان خانواده‌ى خود به من افتخار بفروشى .\r\nدر اين هنگام يحيى بن عبد اللَّه غضب كرده گفت :\r\n- از ما چه ميخواهى ؟\r\n- از شما ؟ از شما حسن بن محمد را ميخواهيم بايد او را\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n( 1 ) احضار كنيد .\r\nيحيى گفت :\r\n- از ما ساخته نيست . او هم انسانى است كه بدلخواه خود ميان انسانهاى ديگر زندگى مىكند . اگر بنابر اين است كه ملت مدينه را سان به بينى يك بار هم آل عمر بن خطاب را سان به بين .\r\nبه همان ترتيب كه ما را در برابر خود واميدارى خطابىها را هم يك بار بازديد كن . اگر همه‌شان حضور داشتند به تو حق ميدهيم اما اگر حاضرين آنان از حاضرين ما كمتر بود حق را به ما واگذار .\r\nعمرى كه از گستاخى يحيى سخت ناراحت شده بود كاملا از كوره در رفت و گفت :\r\n- اگر طى اين بيست و چهار ساعت حسن بن محمد را حاضر نسازيد زنم سه طلاقه و غلامانم همه آزاد باد كه او را هزار تازيانه نزنم و خانه‌اش را ويران نكنم و دوباره قسم خورد :\r\n- تا چشم من به حسن بن محمد بيفتد او را خواهم كشت .\r\nيحيى بن عبد اللَّه با خشم گفت :\r\n- زن من هم سه طلاقه باد اگر حسن بن محمد را حاضر نسازم و و در هر وقت شب باشد در خانه‌ى ترا نكوبم و از حضورش آگاهت نكنم .\r\nحسين بن على و يحيى بن عبد اللَّه هر دو از پيش عبد العزيز عمرى با خشم رفتند حسين رويش را به يحيى بر گردانيده و گفت :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( 1 ) - اين چه قسم بود كه خورده‌اى . حالا حسن بن محمد را در كجا به يابيم .\r\nيحيى كه همچنان خشمناك بود گفت :\r\n- من نام خود را از خاندان رسول اللَّه و امير المؤمنين محو ميكنم اگر حسن بن محمد را حاضر نسازم حتى نخواهم خوابيد تا در خانه‌ى اين عمرى را نكوبم و حسن را نشانش ندهم .\r\nولى در آن حال با شمشير عمرى را خواهم ديد و با همان شمشير كارش را خواهم ساخت .\r\nمعهذا حسين بن على گفت :\r\n- اين كار كار خوبى نيست . نقشه‌ى ما را بهم خواهد ريخت .\r\n- چطور ؟ نقشه‌ى تو بهم ميريزد ؟ ده روز با هم قرار مىگذاريم تو بسوى مكه سفر كن . طى اين مدت ده روز به مكه خواهى رسيد .\r\nحسين بن على در اين وقت حسن بن محمد را بسوى خود خواند و گفت :\r\n- اى پسر عم ! تو كه ميدانى ميان من و اين فاسق عمرى چه گذشته . بهر جا ميخواهى برو .\r\nحسن جواب داد :\r\n- نه به خدا . به هيچ جا نخواهم رفت بلكه همراه تو خواهم آمد و دست خود را در دست اين مرد خواهم گذاشت .\r\n- نه . ترا بهمراهم نمىبرم . ميترسم خونت بر خاك ريخته شود\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n( 1 ) و من نمىتوانم رسول اللَّه را در روز رستاخيز دشمن خود بيابم . اگر دامنم به خون تو آغشته باشد رسول اكرم دشمن من خواهد بود ، تو برو و من خود را فداى تو خواهم ساخت . اميدوارم بدين ترتيب از عذاب جهنم در امان بمانم .\r\nنقشه‌ى انقلاب بدست عمل افتاد .\r\nيحيى بن عبد اللَّه - سليمان - ادريس برادرانش از عبد اللَّه بن حسن - ابراهيم بن اسماعيل « طباطبا » عمر بن حسن حسنى - عبد اللَّه بن اسحاق حسنى عبد اللَّه بن جعفر حسينى و گروهى ديگر از سادات علوى و دوستانشان كه جمعا بيست و شش نفر شده بودند .\r\nبعلاوه ده نفر از حاج كه بخاطر مناسك حج در مدينه بسر ميبردند و گروهى از مردم در خدمت حسين بن على اجتماع كردند .\r\nبهنگام سپيده دم بسوى مسجد رفتند شعارشان در اين قيام همچون شعار سادات علوى « احد ، احد » بود .\r\nعبد اللَّه بن حسن معروف به افطس بر گلدسته‌اى كه بالاى سر رسول اكرم « آنجا كه جنازه‌ها را ميگذارند » بالا رفت مؤذن را كه داشت اذان صبح مىگفت وادار كرد كلمه‌ى مقدسه‌ى :\r\nحى على خير العمل را بر زبان بياورد مؤذن ابتدا پافشارى كرد كه امتناع جويد اما وقتى چشمش بشمشير برهنه افتاد تسليم شد ! عبد العزيز عمرى كه خود را براى نماز صبح آماده ميساخت\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n( 1 ) ناگهان صداى مؤذن را به :\r\nحى على خير العمل شنيد ، دريافت كه علويين قيام كرده‌اند و محيط محيط خطرناكى شده است .\r\nفرياد كشيد : اطعمونى حبتى ماء - درها را ببنديد ، به من آب بدهيد .\r\n« على بن ابراهيم در روايتش مىنويسد » :\r\n« اولاد عبد العزيز عمرى همچنان در مدينه به « بنى حبتى ما » شهرت دارند . »\r\nعبد العزيز عمرى سراسيمه به سمت خانه‌ى عمر بن خطاب دويد و از آنجا راهى به سمت كوچه‌ى معروف به « كوچه‌ى عاصم بن عمر » پيدا كرد و گريخت .\r\nوى در اين حال با قبيح‌ترين حركت و شنيع‌ترين عملى ميدويد .\r\nحسين بن على در مسجد اعظم بر جماعت مردم امامت كرد . نماز صبح در آن روز بدين ترتيب ادا شد .\r\nپس از نماز ابو عبد اللَّه حسين بن على حسنى در ميان مردم قيام كرد و گفت :\r\n- شما كه از ماجراى ميان من و عبد العزيز عمرى آگاهيد اينك حسن بن محمد كه حاضرش ساختيم . عبد العزيز كجاست او را حاضر سازيد تا بداند من بعهد و قسم خود وفا كرده‌ام . اگر عمرى حاضر نشود\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n( 1 ) مسلم است گردن من از قيد تعهد آزاد خواهد بود .\r\nدر ميان سادات آل ابى طالب دو تن از اين جريان خود را بر كنار داشته بودند .\r\n1 - حسن بن جعفر حسنى كه از ابو عبد اللَّه حسين بن على حسنى خواهش كرد كه او را معاف بدارد . حسين بن على هم خواهش او را پذيرفت .\r\n2 - امام موسى بن جعفر صلوات اللَّه عليهما نيز با ابو عبد اللَّه الحسين در مسجد ديدار كرد و بالاى سرش خم شد و فرمود دوست ميدارم . مرا از اين جريان بر كنار دارى .\r\nحسين بن على پس از يك مكث طولانى گفت :\r\n- اطاعت مىكنم .\r\nموسى بن جعفر « در روايت ديگر » به او فرمود :\r\n- اين قوم ترا تنها خواهند گذاشت .\r\nزيرا جمعى فاسق و فاجر بيش نيستند كه بدروغ و ريا ايمان از خود نشان ميدهند . و در نهان نفاق و شرك ميورزند .\r\n إِنَّا لِلَّهِ وَ إِنَّا إِلَيْهِ راجِعُونَ  بالاخره بقتل خواهى رسيد . من از خدا در برابر اين مصيبت عظمى اجر جزيل مسئلت ميدارم .\r\nحسن بن على پس از نماز بر منبر بر آمد و ابتدا به حمد و ثناى الهى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n( 1 ) گشود و سپس فرمود :\r\n- من پسر رسول اللَّه هستم و در حرم رسول اللَّه بر منبر رسول اللَّه نشسته‌ام و شما را به سنت رسول اللَّه دعوت مىكنم .\r\n- شما اى مردم مسلمان آثار نبى اكرم را در چوب و سنگ مجوئيد شما حقيقت بين و حقيقت جو باشيد . اگر رسول اكرم را محترم ميشماريد ذريت او را دريابيد .\r\n« راوى اين حديث كه خود در مسجد اعظم حضور داشته مىگويد » در اين هنگام من بسيار آهسته . آنچنانكه گوئى در ضمير خود مىگذرانم گفتم :\r\n- اى داد بيداد . اين مرد با خود چه مىكند و براى خود چه درد سرى بوجود مىآورد .\r\nناگهان يك زن از زنان مدينه بر سرم داد زد :\r\n- خاموش . واى بر تو . نسبت به فرزند رسول اللَّه چنين مىگوئى گفتم :\r\n- خدا رحمتت كناد . من اين سخن را بنام دلسوزى بر زبان رانده‌ام به خدا درباره‌ى او بد نينديشيده‌ام .\r\nدر اين وقت خالد بربرى كه فرمانده نيروى مسلح مدينه بود با يك ستون مجهز از سربازان خود به مسجد حمله آورد .\r\nوى از آن در كه معروف به « باب جبرئيل » است خواست حمله‌ى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n( 1 ) خود را آغاز كند .\r\nمىديدم كه يحيى بن عبد اللَّه با شمشير برهنه جلويش را گرفت و بيدريغ شمشير خود را بر سر خالد فرود آورد .\r\nضربت اين شمشير سر خالد بربرى را تا سينه شكافت .\r\nاز مركب خود بر خاك فرو غلطيد .\r\nوقتى خالد به قتل رسيد مردم مسجد سربازانش يورش بردند و يكباره همه را پراكنده و پريشان ساختند .\r\nدر اين سال از طرف موسى هادى خليفه وقت مردى بنام « مبارك تركى » بنام « امير الحاج مأمور بود مراسم حج را اداره كند .\r\nمبارك در اين گير و دار بمدينه رسيد .\r\nوقتى كه شنيد ابو عبد اللَّه حسين بن على حسنى در مدينه قيام كرده خودش را كنار كشيد . و محرمانه به ابو عبد اللَّه پيام داد :\r\n- من نميخواهم با شما در آويزم و از طرفى نميخواهم بى طرف بمانم . خوبست امشب كه ما در بيرون شهر خرگاه زده‌ايم جمعى از سربازان خود را بنام شبيخون بر سر ما بريزى « هر چند عده‌شان ده نفر باشد » همين كافيست : ما خواهيم گريخت و اين مسئله بى درد سر حل خواهد شد .\r\nابو عبد اللَّه الحسين هم ده نفر از اصحاب خود را بسوى اردوى مبارك تركى فرستاد . اما به آنها خاطرنشان ساخت كه اين شبيخون\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( 1 ) يك تظاهر سياسى بيش نيست .\r\nمبارك هم بنا بقرارى كه داشت از مدينه عنان پيچيد و راه خود را پيش گرفت و با كومك چند نفر راهنما از جاده‌ى ديگر به مكه رفت .\r\nحسين بن على بدين ترتيب مدينه را تسخير كرد و به قصد مكه عزيمت فرمود :\r\nحكومت مدينه را بدينار خزاعى سپرد و خود با سيصد مرد مسلح خيمه بيرون زد .\r\nموكب ابو عبد اللَّه حسين بن على حسنى با اين سيصد نفر از مدينه به موضعى كه « فخ » ناميده مىشود رسيد .\r\nدر اينجا سپاه خليفه راه را بر او گرفت .\r\nفرماندهى سپاه با موسى بن عيسى هاشمى بود .\r\nبيش از همه چيز عباس بن محمد عباسى كه از امراى لشكر هادى بود براى حسين بن على امان فرستاد ولى حسين با منتهاى شدت و رشادت امان او را رد كرد .\r\nسليمان بن عباد ميگويد :\r\n- وقتى سياه‌پوشان . سپاه بنى عباس پديدار شدند ابو عبد اللَّه حسين بن على مردى از اصحاب خود را بر شترى سوار كرد و فرمود :\r\n- هر چه من مىگويم كلمه به كلمه تو با فرياد به گوش اين سپاه برسان .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n( 1 ) آن مرد خود را آماده كرد .\r\nحسين بن على فرمود :\r\n- بگو ، اى مردم . اى سياه پوشان اينك حسين بن على فرزند رسول اللَّه و فرزند على امير المؤمنين است كه پسر عم رسول اكرم است حسين بن على شما را بحكومت قرآن كريم و روش رسول اكرم دعوت مىكند .\r\nمحمد بن مروان از ارطاة روايت مىكند كه در مراسم بيعت حسين بن على حضور داشتيم .\r\nصيغه‌ى بيعتش بدين تعبير بود .\r\n- با شما بر اساس قرآن كريم و سنت رسول اكرم بيعت مىكنيم در بيعت من مقرر است كه خداوند متعال را بندگى كنيم و از عصيانش بپرهيزيم . من شما را بسوى برگزيده‌اى از آل محمد صلّى اللَّه عليه و آله ميخوانم . و تعهد مىكنم آن كس كه امام شد « هر كه باشد » كتاب خدا و سنت رسول خدا را رعايت فرمايد .\r\nمقرر ميدارم تا آن لحظه كه امام شما سر از طاعت خدا نه پيچد در ميان امت مطاع باشد و اگر جانب عصيان را گرفت و از حدود بندگى تجاوز كرد ديگر ميان ما قول و قرارى موجود نباشد .\r\nما با شما بيعت مىكنيم كه با رعيت بر اساس عدل و انصاف رفتار كنيم و عطايا را بالسويه بپردازيم .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n( 1 ) و از شما ميخواهم كه همه جا و هميشه با ما باشيد و بر ضد دشمنان ما بجنگيد و تا آنجا كه ما با شما وفا داريم شما هم با ما وفادار باشيد و اگر از ما انحراف ديده‌ايد بيعت ما طبعا از گردن شما گشوده خواهد بود .\r\nاسحاق بن ابراهيم مىگويد :\r\nاز حسين بن على در « بطن مر » شنيدم .\r\nآن شب شب جمعه بود و ما با هم بوديم .\r\nعبيد بن يقطين و مفضل و صيف با هفتاد سوار با ما روبرو شده بودند .\r\nابو عبد اللَّه حسين بن على حسنى بر الاغ ادريس بن عبد اللَّه سوار بود و مىگفت :\r\n- اى مردم عراق ، جهاد با دشمنان موهبتى است كه پيروزيش افتخار و شكستش بهشت است .\r\nمسلم است آن عمل كه يكى از دو طرفش بهشت باشد شريف خواهد بود .\r\nبه خدا اى مردم عراق اگر با من جز من كسى نماند با شما در در مىافتم تا سرانجام باسلاف خود ملحق شوم .\r\nسپاه موسى هادى تحت فرماندهى موسى بن عيسى هاشمى و عباس بن محمد و جعفر و محمد فرزندان سليمان و مبارك تركى و مناره و حسن حاجب و حسين بن يقطين در برابر ابو عبد اللَّه الحسين حسنى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n( 1 ) صف كشيدند .\r\nروز هشتم ماه ذى الحجه بود كه معروف به روز « ترويه » است .\r\nسپيده‌ى صبح تازه از افق دميده بود .\r\nوقت نماز صبح بود .\r\nموسى بن عيسى فرمان داد كه صفوف سپاه سازمان نظامى گيرند .\r\nمحمد بن سليمان را بر ميمنه گماشت و سليمان بن ابى جعفر امير ميسره شد .\r\nعباس بن محمد بر قلب سپاه فرماندهى يافت .\r\nموسى بن عيسى ابتدا بجنگ كرد .\r\nفرمان حمله داد .\r\nدر نخستين حمله اصحاب حسين بن على از جا كنده شدند و به سمت دره پائين رفتند ، محمد بن سليمان از پشت سر حمله آورد و بدنبال آنان تاخت .\r\nدر اين واقعه كه موسى بن عيسى از جلو و محمد بن سليمان از پشت سر اصحاب حسين بن على را ميان گرفته بودند همراهان حسين بن على سخت آسيب ديدند .\r\nبيشترشان بقتل رسيدند .\r\nسياه پوشان ، پيروان بنى عباس فرياد ميكشيدند :\r\nيا حسين لك الامان ولى حسن بن على گفت :\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n( 1 ) - من امان نميخواهم و پشت سر هم حمله ميكرد .\r\nسليمان بن عبد اللَّه حسنى و عبد اللَّه بن اسحق حسنى كه همراه حسين بودند هر دو بقتل رسيدند .\r\nتيرى از سپاه عباسيان بر چشم حسن بن محمد نشست .\r\nاو بى آنكه تير را از چشمش در بياورد بجنگ ادامه ميداد .\r\nو با منتهاى شدت و حدت مىجنگيد .\r\nمحمد بن سليمان فرياد كشيد :\r\n- پسر دائى . از مرگ پرهيز كن ما به تو امان ميدهيم .\r\nحسن گفت :\r\n- هر چند شما را امانى نيست اما من قبول مىكنم .\r\nبعد شمشيرش را شكست و تسليم شد .\r\nعباس بن محمد بر سر پسرش عبيد اللَّه فرياد كشيد :\r\n- اگر او را نكشى خدا ترا بكشد . آيا پس از نه زخم كه از او برداشتى باز هم انتظار مودت دارى ؟\r\nموسى بن عيسى امير سپاه گفت :\r\n- آرى به خدا ، او را بكشيد ، شتاب كنيد .\r\nعبيد اللَّه بن عباس با نيزه‌اى كه در دست داشت زخمى بر او وارد ساخت و عباس بن محمد پيش رفت و گردنش را هم زد . در اين وقت محمد بن سليمان سر رسيد و گفت :\r\n- من پسر دائى خودم را امان دادم . شما او را پس از امان كشته‌ايد\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n( 1 ) و دست بشمشير برد . بيم آن رفت كه جنگ داخلى ميان سپاهيان بنى عباس در گيرد ديگران پيش آمدند و گفتند :\r\n- آرام باش اى محمد ! ما يك تن از مردم قبيله‌ى خود را به تو تسليم مىكنيم ، عوض پسر دائى خود گردنش را بزن .\r\nاحمد بن حارث در روايت خود مىگويد :\r\n- آن كس كه سر حسن بن محمد را از بدن جدا كرد موسى بن عيسى هاشمى بود .\r\nگفته‌اند كه حماد تركى از سربازان سپاه هادى در واقعه‌ى فخ بود .\r\nگفته بود اين حسين بن على را نشانم بدهيد .\r\nنشانش دادند .\r\nكمانش را بزه كرد و او را نشانه كرد ، با يك تير از اسب او را فرو انداخت .\r\nمحمد بن سليمان در برابر اين خدمت بوى صد هزار درهم و صد قواره پيراهن بخشيد .\r\nگفته‌اند كه موسى هادى « خليفه » مبارك تركى را مورد غضب خود قرار داد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n( 1 ) به اين گناه كه در مدينه از شبيخون اصحاب حسين بن على شكست خورد .\r\nقسم خورد كه مبارك را متصدى اصطبل‌هاى سلطنتى قرار دهد و كار مهترهاى طويله را به او واگذارد .\r\nو همچنين بر موسى بن عيسى بجرم اينكه حسن بن محمد را كشته و اموالش را ضبط كرده خشمگين شد .\r\nنوشته‌اند كه موسى هادى « خليفه » مىگفت :\r\n- اگر چشمم به فاطمه خواهر حسين بن على حسنى بيفتد او را جلوى شيرها خواهم انداخت اما چشم او هرگز فاطمه را نديد زيرا چشم خودش بسيار زود از ديدار جهان فرو بسته شد .\r\nگفته‌اند :\r\n- ابو عبد اللَّه حسين بن على حسنى در ميدان فخ به گوشه‌اى رفت و چيزى در دل خاك دفن كرد . گمان بردند كه اين « چيز » متاعى بها دار از جنس جواهر است اما پس از قتل او وقتى آن گوشه ميدان را كاوش كردند ديدند پاره‌اى از بدن خود او بود كه با دست او در خاك دفن شد .\r\nابو العرجا ، جمال مىگويد :\r\nموسى بن عيسى هاشمى مرا احضار كرد و گفت :\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n( 1 ) - شترهاى خود را آماده ساز .\r\nمن صد شتر داشتم ، آماده‌شان ساختم .\r\nموسى بن عيسى دستور داد بر گردن اين شترها مهر زدند و نشان - شان كردند .\r\nبه من گفت :\r\n- اگر از سر اين شترها يك مو كم شود گردنت را خواهم زد .\r\nو بعد به سمت « فخ » بسيج كرد .\r\nمن بمناسبت شترهاى خودم همراه او بودم .\r\nوقتى به بستان بنى عامر رسيديم در آنجا خيمه و خرگاه زد و آنگاه به من گفت :\r\nبرو از اردوى حسين بن على بازديد كن . هر چه ديدى براى من تعريف كن .\r\nبسوى آن اردو رو آوردم .\r\nبه خدا در آن صحرا كه ابو عبد اللَّه حسين حسنى اردو داشت نه خيمه و نه سايبانى ، هيچ نديدم ، فقط گروهى را ديدم كه نماز ميخواندند ذكر خدا مىكردند . يا بتلاوت قرآن كريم سرگرم بودند .\r\nالبته جمعى هم داشتند شمشير خود را براى نبرد صيقل ميزدند .\r\nبه سمت اردوى موسى برگشتم و آنچه ديدم برايش تعريف كردم گفتم بعقيده‌ى من اين قوم پيروز خواهند شد .\r\nموسى بن عيسى با لحن بسيار وقيحى گفت :\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( 1 ) - چطور ! اى ولد زنا ! از نماز و نياز آنان حكايت‌ها گفتم .\r\nموسى هاشمى به گريه در آمد .\r\nآنچنان گريه كرد كه گمان بردم از جنگ با ابو عبد اللَّه الحسين باز خواهد گشت .\r\nولى وقتى اندكى آرام گرفت گفت :\r\n- به خدا اين طايفه در درگاه خدا از ما كريم‌تر و عزيزترند . اين طايفه بخلافت و امامت مردم از ما سزاوارترند ولى اشكال در اينجاست كه سياست حق و ناحق نمىشناسد .\r\nالملك عقيم . سياست با هيچكس خويشاوند نيست .\r\nو بعد گفت :\r\n- به خدا صاحب قبر « يعنى رسول اللَّه صلّى اللَّه عليه و آله » اگر سر از خاك بردارد و با ما بر سر خلافت نزاع كند پاسخى جز شمشير نخواهد داشت .\r\nدر اين هنگام به غلام خود گفت :\r\n- زود باش طبل جنگ را بنواز .\r\nموسى بن عيسى هاشمى پس از قتل ابو عبد اللَّه حسين بن على حسنى به مدينه در آمد و در دار الاماره اقامت گرفت .\r\nاو با عباس بن محمد بر سرير حكومت نشسته بودند و در پيرامونشان\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n( 1 ) گروهى از آل هاشم حضور داشتند .\r\nدر اين وقت سربازان او سرهاى شهداى فخ را به پيشگاهش تقديم كردند . از فرزندان ابو طالب ، حسينى و حسنى عده‌اى حاضر بودند .\r\nاز هيچكس صدا در نمىآمد . موسى بن عيسى اشاره به سرى كه در پيش پايش روى سپر قرار داشت كرد و گفت :\r\n- اين سر حسين بن على است .\r\nهيچكس سخنى نگفت فقط موسى بن جعفر فرمود :\r\nآرى به خدا مردى بود كه همه شب به نماز مىايستاد و همه روز روزه ميداشت .\r\nاسيران واقعه‌ى فخ را ببغداد اعزام داشتند .\r\nموسى هادى خليفه وقت دستور داد همه را گردن زدند .\r\nدر ميان اسراى جنگى فخ « عذافر صيرفى » و على بن سابن قلانسى » و مردى از خانواده‌ى حاجب بن زراره نيز بوده‌اند .\r\nدر ميان اسيران فخ مردى از جا برخاست و گفت :\r\n- من برده‌ى آزاد شده‌ى تو هستم يا امير المؤمنين ! موسى جواب داد :\r\n- آن كدام برده است كه بر ضد من قيام مىكند .\r\n« در دست موسى كاردى برهنه بود » - به خدا با همين كارد بند از بند تو جدا خواهم كرد .\r\nاما موسى نتوانست اين قسم را وفا كند زيرا در همين لحظه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( 1 ) به سكته‌ى قلبى دچار شد و جابجا به هلاكت رسيد .\r\nآن مرد از خطر مرگ بسلامت جست .\r\nموسى بن عيسى هاشمى پس از واقعه‌ى « فخ » در مدينه بار عام داد .\r\nمردم مدينه حضور يافتند .\r\nموسى دستور داد كه مردم نسبت بآل ابو طالب لب به ناسزا و دشنام بگشايند .\r\nهمه اطاعت كردند جز يك تن . . .\r\nموسى گفت :\r\n- آيا كسى مانده كه آل ابى طالب را بناسزا ياد نكند .\r\nگفته شد :\r\n- اين موسى بن عبد اللَّه بن حسن است كه همچنان خاموش است .\r\nدر اين هنگام موسى بن عبد اللَّه پيشتر آمد و در ميان مردم پهلوى سرى بن عبد اللَّه كه از نسل حارث بن عبد المطلب بود نشست .\r\nموسى بن عبد اللَّه در اين هنگام پيراهنى درشت و سنگين در بر داشت و نعلين پايش نيز از پوست شتر بود .\r\nخاك آلود و پريشان و غصه دار بود .\r\nمعهذا بر موسى بن عيسى هاشمى سلام نكرد :\r\nسرى بن عبد اللَّه به موسى بن عبد اللَّه گفت :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n( 1 ) - بگذار برخيزم و بجاى او با تو حرف بزنم و ضمنا شخصيت او را نيز به او بشناسانم .\r\n- نه . ميترسم ترا بقتل برساند .\r\nسرى اصرار كرد .\r\nموسى بن عبد اللَّه اجازه داد .\r\nسرى بن عبد اللَّه پا شد و گفت :\r\n- اى موسى عبد اللَّه .\r\nموسى گفت :\r\n- هر چه ميخواهيد بگوييد . ميشنويم .\r\nسرى بن عبد اللَّه هاشمى لب به سخن گشود :\r\n- اين جبهه‌هاى فساد را ديده‌ايد كه چگونه بر ضد بنى اعمام مهربان و بخشنده‌اى خود ميگشائيد و چگونه بجاى نيكى بدى ميكنيد شما در برابر اين كفرانها چه مىگوئيد ؟\r\nموسى بن عبد اللَّه جواب داد :\r\n- ما ميگوئيم :\r\n بنى عمنا ردوا فضول دمائنا * نيم ليلكم اولا يلمنا اللوائم \r\nاى پسر عموهاى ما اين باقيمانده‌ى از خون را بما ببخشيد .\r\nتا شب شما آرام بسر رسيد و زبان ملامت كنندگان ما را بباد ملامت نگيرد\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n( 1 )\r\n فانا و اياكم و ما كان بيننا * كذى الدين يفضي دينه و هو راغم \r\nو ما و شما و اين حوادث به آن طلبكار ميمانيم كه وام خود را پس ميگيرد و در عين حال خشمناك است .\r\nسرى بن عبد اللَّه ( كه در اين صحنه نقش مخالف را بازى ميكرد ) گفت :\r\n- به خدا اين فسادها و فتنه‌ها جز ذلت براى شما نتيجه‌ى ديگرى نميبخشد .\r\nاگر شما همچون پسر عم خود موسى بن جعفر ( عليهما السلام ) ميبوديد محترم و مصون ميمانديد .\r\nمىبينيد كه موسى بن جعفر حقوق بنى اعمام خود را رعايت مىكند و آنان را بر خود فضيلت و رجحان ميبخشد و آنچه حق او نيست نميطلبد .\r\nموسى بن عبد اللَّه در پاسخ گفت :\r\n فان الاولى تثنى عليهم تعيبنى * اولاك بنو عمى و عمهم ابى \r\nاين قوم را كه تو ثنا گوئى پسران عموى من هستيد .\r\nو عمويشان نيز پدر من است\r\n فانك ان تمدحهم بمديحه * تصدق و ان تمدح اياك تكذب \r\n\r\n","description":"","footnote":"","page_name":" 187 ","page_number":187},
  {"content":"\r\n\r\n( 1 ) بر اين قوم اگر ثنا گوئى سخن تو راست است و اگر پدر خويش بستائى دروغ گوئى در سايه‌ى اين صحنه سازى موسى بن عيسى هاشمى را از توهين نسبت بآل ابو طالب باز داشتند و مدينه را آرام ساختند .\r\nمدائنى ميگويد :\r\nاز خاندان ابو طالب اين عده همراه با ابو عبد اللَّه حسين بن على حسنى بر ضد موسى بن مهدى عباسى در فخ نهضت كرده بودند :\r\n1 - يحيى بن عبد اللَّه 2 - سليمان بن عبد اللَّه 3 - ادريس بن عبد اللَّه 4 - على بن ابراهيم 5 - ابراهيم بن اسماعيل ملقب به « طباطبا » 6 - حسن بن محمد 7 - عبد اللَّه بن اسحاق حسينى 8 - عمر بن اسحاق حسينى .\r\n9 - عبد اللَّه بن اسحاق حسنى .\r\nسعيد بن خيثم ميگويد :\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n( 1 ) - من و على بن هشام و يحيى بن على نيز از همراهان حسين ابن على بوده‌ايم .\r\nعلى بن احمد بانى ميگويد :\r\nمحمد بن ابراهيم كه از پيروان ابو السرايا بود با عامر بن كثير صحبت ميكرد .\r\nطى صحبت به او گفت :\r\n- آيا تو هم با حسين بن على در فخ همكارى داشته‌اى ؟\r\nجواب داد :\r\n- آرى ، من از اصحاب او بودم .\r\nابراهيم بن اسحاق قطان ميگويد :\r\nحسين بن على و يحيى بن عبد اللَّه هر دو حديث ميكرده‌اند كه ما پيش از نهضت خود بر ضد موسى بن مهدى خليفه‌ى عباسى با اهل بيت خود مشورت كرديم .\r\nامام موسى بن جعفر صلوات اللَّه عليهما بما فرمان داد بر ضد هادى قيام كنيم .\r\nنصر حفاف هم از اصحاب حسين بن على بود .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n( 1 ) مىگويد :\r\nدر واقعه‌ى فخ بازوى من زخم دردناكى برداشته بود گوشت و استخوان مر آن ضربه‌ى فجيع دريده بود .\r\nهمه شب از شدت درد مىناليدم و در عين حال سعى ميكردم آهسته بنالم زيرا ميترسيدم دستگيرم كنند و گردنم را بزنند .\r\nبالاخره در دل شب خوابم برد .\r\nرسول اللَّه صلّى اللَّه عليه و آله را در روياروى خود ديدم ببالين من آمد و با دست خود استخوان و گوشتم را بهم التيام داد و سپيده دم كه بيدار شدم بازوى من مطلقا درد نمىكرد . چنان كه گوئى آسيبى اصلا نديده است .\r\nيك تن از غلامان محمد بن سليمان روايت مىكند كه محمد بن سليمان وقتى داشت ميمرد هر چه به او كلمه‌ى طيبه‌ى لا إله الا اللَّه را تلقين ميكردند او يك بند اين شعر را تكرار ميكرد :\r\n الا ليت امى لم تلدنى و لم اكن * لقيت حسينا يوم فخ و لا الحسن \r\nاى كاش مادرم مرا نمىزائيد .\r\nو من حسين بن على و حسن بن محمد را در روز « فخ » نميديدم .\r\nآنقدر اين شعر را تكرار كرد تا جان داد ،\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n( 1 ) از شعراى وقت عيسى بن عبد اللَّه علوى و شاعر گمنام ديگرى حسين ابن على بن حسن مثلث را رثا گفته‌اند [ 1 
  ]\r\n\r\n\r\n","description":"","footnote":"\r\n[ ( 1 - ) 
  ] براى اينكه تطويل بلا طائل نشود از ترجمه‌ى مراثى خوددارى شده است .\r\n","page_name":" 191 ","page_number":191},
  {"content":"\r\n\r\n( 1 )\r\n\r\nعهد هارون\r\n\r\nيحيى بن عبد اللَّه\r\nاو برادر محمد و ابراهيم پسران عبد اللَّه بن حسن است .\r\nنام مادرش قريبه بود .\r\nاين قريبه برادرزاده‌ى هند بنت ابى عبيده بود كه نخستين همسر عبد اللَّه بن حسن و مادر محمد و ابراهيم و موسى است .\r\nيحيى بن عبد اللَّه مردى پاكدين و مهذب و شريف و در ميان خانواده‌ى خود ممتاز و برجسته بود .\r\nاز آن عيب‌ها كه گروهى هاشمى نسب را آلوده ميداشت اين مرد مبرا و بر كنار بود .\r\nوى از روات حديث است اما احاديثش بيشتر از امام ابو عبد اللَّه جعفر بن محمد صادق صلوات اللَّه عليهما روايت مىشود .\r\nبعلاوه از پدر و برادرش محمد و از ابان بن ثعلب هم احاديثى\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n( 1 ) روايت كرده است .\r\nمحول بن ابراهيم و به كار بن زياد و يحيى بن مساور و عمرو بن حماد از وى روايت حديث كرده‌اند .\r\nوى از اوصياى امام ابو عبد اللَّه جعفر بن محمد شمرده مىشود .\r\nاوصياى ديگر امام صادق حميده مادر مادر موسى بن جعفر و يك كنيز كه از امام فرزند داشت بوده‌اند .\r\nوى وكيل و ولى كودكان صغير امام صادق بود ( 1 ) يحيى عبد اللَّه حسن ميگفت :\r\nامام جعفر بن محمد به من و پسرش موسى و همسرش موسى و كنيزش وصيت كرد .\r\nآيا كداميك از ما چهار نفر وصى او هستيم معلوم نيست .\r\nعبد الرحمن كثير ميگويد :\r\nيحيى بن عبد اللَّه حسنى بر دامن ابو عبد اللَّه جعفر صادق تربيت يافته بود .\r\nيحيى از امام صادق بنام « حبيب » ياد ميكرد و وقتى ميخواست از قول امام حديثى روايت كند ميگفت :\r\nحدثنى حبيبى جعفر بن محمد اسماعيل بن موسى فزارى ميگويد :\r\nيحيى بن عبد اللَّه را ديده‌ام كه بر انس بن مالك امام مذهب مالكى وارد شد .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n( 1 ) انس باحترام يحيى از جايش برخاست و او را در كنار خود نشانيد .\r\nبعلاوه او را در جاهاى ديگر نيز ديده‌ام در كوچه ، در بازار ، در راه مكه مردى كوتاه قامت و زيبا روى بود . نور نبوت بر چهره‌اش مىدرخشيد .\r\nرضوان اللَّه عليه و رحمته .\r\nسختى از كيفيت قتل او ايراد ميكنم .\r\nگفته‌اند .\r\nوقتى ماجراى فخ بپايان رسيد يحيى بن عبد اللَّه حسنى كه از اصحاب حسين بن على بود و در نهضت فخ شركت داشت تا چندى پوشيده و پنهان بسر ميبرد .\r\nآواره وطن در شهرها و بيابان‌ها سرگردان بود . پى گوشه‌اى ميگشت كه به آنجا پناه ببرد .\r\nفضل بن يحيى برمكى از خفاگاهش خبر يافت و به او نوشت كه از آنجا به گيلان سفر كند .\r\nو دستور داد كسى نسبت به يحيى تعرض و تجاوزى نياورد .\r\nيحيى بن عبد اللَّه از هر جا كه بسر ميبرد با تركيبى ناشناس راه گيلان را بپيش گرفت .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n( 1 ) اين جريان به هارون الرشيد گزارش شد .\r\nهارون در اين هنگام از سفرى باز ميگشت . اين گزارش را توى راه دريافت داشته بود .\r\nاز همانجا فضل بن يحيى را بر قسمت شرقى امپراطورى اسلام را فرمانروائى داد و دستور داد كه براى دستگيرى يحيى اقدام كند .\r\nادريس بن زيد ميگويد :\r\nمردى بحضور هارون الرشيد بار يافت و گفت :\r\n- حادثه‌ايست ، ميخواهم بعرض برسانم .\r\nهارون رويش را به سمت هرثمه برگردانيد و گفت :\r\n- به بين چه مىگويد .\r\nمردك گفت :\r\n- نه ، من با هرثمه صحبت نخواهم كرد زيرا اين حادثه از اسرار مهم و مربوط بمقام خلافت است .\r\nهارون دستور داد اين مرد بنشيند تا بهنگام مقتضى سخن خود را بعرض رساند .\r\nوقت ظهر ويرا احضار كرد :\r\n- چه ميگوئى ؟\r\nآن مرد گفت .\r\nهارون به دو پسرش كه حضور داشتند اشاره كرد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n( 1 ) هر دو بيرون رفتند .\r\n« خاقان » و « حسن » در خدمتش ماندند .\r\nمردك به اين دو نفر هم نگاه شبهه‌ناكى انداخت .\r\nهارون دريافت كه اين دو نفر هم نامحرم هستند .\r\nآن دو نفر را هم از خود كنار زد و بعد بسوى آن مرد برگشت و گفت :\r\n- حالا حرف بزن :\r\nمردك گفت : - دستور بدهيد خلوت كنند - آيا امير المؤمنين مرا از مال دنيا بى نياز خواهد ساخت .\r\nهارون گفت :\r\n- آرى . و در حق تو نيكوئىهاى ديگر هم خواهم كرد .\r\nمردك گفت :\r\n- من در كاروانسرائى از كاروانسراهاى « حلوان » ناگهان يحيى ابن عبد اللَّه را ديده‌ام .\r\nجبه‌اى پشمينه كه بسيار سطبر بود پوشيده بود . عبايش هم پشمين و درشت بود .\r\nگروهى بهمراهش بودند . اما سعى ميكردند از او دورى بگيرند يعنى بدورى تظاهر ميكردند .\r\nبا اندكى فاصله هر جا كه او پياده ميشد پياده ميشدند و هر وقت كه او بعزم سفر بار مىبست آن گروه هم در همان لحظه بار سفر\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n( 1 ) مىبستند .\r\nپيدا بود كه همراه او ميروند و از ياران او هستند .\r\nهمراهان او هر كدام يك كاغذ سفيد بدست داشتند و اين نشان مرموزى از همكارى و همفكرى بود كه هر كس از اين كاغذها بدست داشت او را به خود مىپذيرفتند .\r\nهارون گفت :\r\n- او را مىشناسى ؟\r\n- آرى يا امير المؤمنين مىشناسمش ، اين آشنائى براى من تحقق يافته است .\r\nهارون پرسيد :\r\n- از شمايلش تعريف كن ببينم .\r\nمردك گفت :\r\n- چهار شانه ، گندمگون ، دلپذير ، چشمانش قشنگ است ، شكمش گنده است ، موهاى سرش از دو پهلو ريخته است .\r\nهارون تصديق كرد :\r\n- خودش است ، خودش است .\r\nو بعد گفت :\r\n- خوب ، از او چه شنيده‌اى ؟ چى چى مىگفت آن مرد گفت :\r\n- هيچى نشنيده‌ام بگويد . فقط بهنگام نماز ديدم غلامش يك پيراهن شسته برايش آورد . آن پيراهن پشمينه را از تنش كند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n( 1 ) پس از زوال بى مهر نمازى خواند كه گمان كرده‌ام دارد نماز عصرش را ميخواند .\r\nدر دو ركعت اول خيلى طول داد اما دو ركعت آخر را باختصار گذرانيد .\r\nهارون با اعجاب فراوان گفت :\r\n- بر پدرت رحمت ، چه خوب شمايل و صفات و حركات اين مرد را در ضمير خود حفظ كرده‌اى راست گفتى . آن نماز عصرش بود .\r\nو اين طايفه وقت نماز عصرشان همانوقت است كه ديده‌اى . خدا به تو جزاى خير دهاد . از مساعى تو تشكر دارم بگو ببينم چه كسى هستى از چه نژادى ؟\r\nمردك گفت :\r\n- مردى از طرفداران دولت آل عباسم در مرو بزرگ شده‌ام و اكنون در مدينة السلام بسر ميبرم .\r\nهارون الرشيد اندكى فكر كرد و گفت :\r\n- طاقت دارى كه كمى شكنجه ببينى ؟ ميخواهم امتحانت كنم .\r\n- آرى بهر چه كه امير المؤمنين ميپسندد رضا دارم .\r\n- پس سر جايت بنشين تا من باز گردم .\r\nهارون الرشيد از جايش برخاست و با تاقى كه در پشت سرش قرار داشت و از آنجا هزار سكه‌ى طلا كه توى كيسه‌اى بسته بود بدر آورد\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n( 1 ) و روى دامن اين مرد مروى انداخت و گفت :\r\n- اين پول را داشته باش تا من به تكليفم برسم .\r\nدر اين هنگام غلامش را پيش خواند و گفت :\r\n- بمسرور بگو بيايد اينجا .\r\nمسرور و خاقان هر دو آمدند .\r\nهارون گفت :\r\n- اين ولد الزنا را بكوبيد .\r\nمسرور و خاقان هر دو مردك مروى را بباد سيلى و تو سرى گرفتند بيش و كم صد سيلى به سر و رويش نواختند .\r\nآن مرد مروى فهميد كه اين مجازات سياست آميز است .\r\nبى سر و صدا سيلى مىخورد و راز را ابراز ميكرد .\r\nدر باريان هارون گمان كرده بودند كه اين مرد به دلخواه هارون سخنى نگفته و اكنون دارد كيفر خطاى خود را ميبيند .\r\nاين راز تا سالى كه برامكه سقوط كرده‌اند مخفى بود . جز شخص هارون هيچكس نميدانست آن مرد در حضورش چه گفته و چرا سيلىهاى پياپى خورده است .\r\nپس از سقوط برامكه اين راز فاش شد .\r\nبسر گذشت يحيى بن عبد اللَّه باز گرديم .\r\nوقتى فضل بن يحيى برمكى از خفا گاه يحيى بن عبد اللَّه آگاه شد و به او نوشت :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n( 1 ) - خيلى دوست ميدارم ترا به‌بينم و در عين حال خوشم نمىآيد كه مايه‌ى آزار و اذيت تو شوم . تكليف اينست كه با فرماندار گيلان مكاتبه كنى . من به او نوشته‌ام كه در آن سرزمين ترا بپذيرد و بگذارد در آنجا بسر ببرى .\r\nيحيى بدستور فضل عمل كرد .\r\nبسوى گيلان رخت سفر بست .\r\nگروهى از مردم كوفه در اين سفر همراه يحيى بن عبد اللَّه به گيلان عزيمت كردند .\r\nحسن بن صالح كه پيرو مذهب « زيدى بترى » بود در اين سفر به التزام ركاب يحيى افتخار داشت .\r\nزيدىهاى « تبرى » عقيده دارند كه ابو بكر و عمر بر عامه‌ى امت برترى را دارند و عثمان هم تا شش سال كه از خلافتش گذشته همين برترى داشته منتها پس از شش سال كافر شده و از دين اسلام بدر رفته است .\r\nپيروان مذهب « بترى » بر روى چكمه مسح مىكشند .\r\nحسن بن صالح چون عقيده‌اش چنين بود هميشه با يحيى بن عبد اللَّه سر خلافت و نفاق داشت .\r\nيحيى خودش مىگويد :\r\nيك روز مؤذن به اذان پرداخت و من رفتم وضويم را تجديد كنم تا به\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n( 1 ) نماز بايستم .\r\nهنگامى كه از وضو برگشتم ديدم حسن بن صالح بجاى من ايستاده و دارد بر جماعت امامت مىكند .\r\nمن به گوشه‌اى رفتم و تنها به نماز پرداختم .\r\nپس از نماز حسن بن صالح رويش را به مردم برگردانيد و گفت :\r\n- اين مرد كه در نماز از ما جدائى مىكند شايسته امامت ما نيست . معقول نيست ما خود را در راه مردى كه مذهب ما را بر حق نمىشناسد فدا كنيم .\r\nباز هم يحيى بن عبد اللَّه مىگويد :\r\n- براى من كوزه‌اى عسل فرستاده بودند .\r\nمن جمعى را كه در خدمتم نشسته بودند پيش خواندم و با هم دور كوزه‌ى عسل را گرفتيم .\r\nحسن بن صالح از در درآمد و گفت - اين چه روشى است كه پيش گرفته‌اى . غنيمت جنگى به عموم اصحاب تو تعلق دارد . تو اكنون با جمعى از اصحاب خود نشسته‌اى و عسل ميخورى .\r\nو پاس جمع ديگر را كه حضور ندارند نميدارى ؟\r\nگفتم اين هديه‌ايست براى خودم فرستاده شده است . اين غنيمت\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n( 1 ) جنگى نيست .\r\n- نه . اينطور نيست . من ميدانم اگر زمام امر به مشت تو نيفتد خصلت عدالت را رعايت نخواهد كرد .\r\nحسن بن صالح به يحيى بن عبد اللَّه از اين گونه اعتراضات بسيار داشت .\r\nفضل بن يحيى برمكى از طرف هارون الرشيد والى خراسان بود و مأمور بود كه يحيى بن عبد اللَّه را دستگير كند .\r\nهارون به فضل نوشته بود كه اگر ميتوانى يحيى را بوسيله‌ى وعده‌ها و نويدها و بذل و بخشش فراوان بفريب و بدين ترتيب دستگيرش كن .\r\nفضل برمكى اقدام كرد و با يحيى به مكاتبه و مراسله پرداخت .\r\nيحيى بن عبد اللَّه دعوت فضل را پذيرفت زيرا در اصحاب خود آن صميميت و وفا را نيافت كه بتواند بناى نهضتى را پى بريزد .\r\nاصحابش با هم و با او اختلاف بسيار داشتند فقط يحيى بن عبد اللَّه در شرايطى كه فضل برمكى پيشنهاد كرده بود ايراد گرفت بعلاوه شهودش را هم قبول نكرد .\r\nبه او نوشت :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) شرايط تسليم خود را شخصا مقرر ميدارم و نام كسانى كه را بايد گواه اين مصالحه باشند در نامه خود ياد كرد .\r\nفضل برمكى نامه‌ى يحيى را طى گزارشى براى هارون الرشيد فرستاد .\r\nهارون هم دستور داد كه به دلخواه يحيى بن عبد اللَّه رفتار شود .\r\nعبد اللَّه بن موسى بن عبد اللَّه مىگويد :\r\nوقتى عمومى من يحيى بن عبد اللَّه از سفر گيلان به بغداد بازگشت ديدمش و گفتمش :\r\n- من و تو دير بازيست از حال يك ديگر خبر نداريم . بگو به‌بينم طى اين مدت كه دور بوديم چه ديده‌اى .\r\nعمويم يحيى گفت :\r\n- آنچه را كه حى بن اخطب يهودى در شعرش مىگويد مناسب حال من بود .\r\n لعمرك ما لام من اخطب نفسه * و لكن من لم ينصر اللَّه يخذل \r\nبجان تو قسم اين گناه بسر اخطب نيست زيرا آن كس كه از طرف خدا يارى نشود شكست خواهد خورد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n( 1 )\r\n فجاهد حتى ابلغ النفس عذرها * و قلقل يبغى العز كل مقلقل \r\nتا آنجا كه بيش وجدان خود رو سفيد باشد كوشيد و بهر جا كه اميدوار بود در طلب عزت دست برد بسوى سرگذشت يحيى بن عبد اللَّه باز كرديم .\r\nهنگامى كه از بلاد گيلان بسوى فضل بن يحيى آمد گفت :\r\nپروردگارا تو ميدانى كه كار من ترسانيدن دل ستمكاران بود پروردگارا . اگر چه از پيروزى محروم شدم ولى هدفى جز تعظيم و اكرام دين تو نداشتم عمى نيست زيرا در عوض تو نيز آنان را در آنچه از ثواب و حسنات ويژه‌ى اوليا و احباب تست محروم داشته‌اى .\r\nاين خبر به گوش برمكى رسيد .\r\nفضل گفت :\r\n- هدفى جز دعا براى خويشتن نداشته .\r\nوى در القاى اين كلمات از درگاه خدا براى خود سلامت خواسته و خداوند هم به او عطا فرموده است .\r\nفضل برمكى بدستور هارون الرشيد براى يحيى بن عبد اللَّه نامه‌ى امان نوشت و دلخواه يحيى را در شرايط و شهود رعايت كرد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n( 1 ) ابن امان نامه در دو نسخه تنظيم شد .\r\nيك نسخه را به يحيى بن عبد اللَّه داد و نسخه‌ى ديگر را خودش نگاه داشت .\r\nفضل بن يحيى مقدمات سفر بغداد را فراهم ساخت .\r\nهودجى تهيه ديده بودند كه در يك طرفش يحيى بن عبد اللَّه و در طرف ديگر فضل برمكى نشسته بودند .\r\nاين دو نفر عديل يك ديگر بودند و با اين ترتيب به بغداد رسيدند .\r\nمروان بن ابى حفصه « شاعر در دربار اموى كه به بنى عباس پيوسته بود » در اين باره‌ى قطعه‌اى سروده است :\r\n و قالوا الطالقان يجن كنزا * سيأتينا به الدهر المديل \r\nگفته‌اند كه در طالقان گنجى نهان است و سرانجام بدست ما خواهد رسيد\r\n فاقبل مكديا لهم بيحيى * و كنز الطالقان له زميل \r\nاكنون كه روزگار بدريوزگى با يحيى فرا رسيده گنج طالقان را نيز همراه با يحيى براى آنان\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n( 1 ) آورده است .\r\n« مقصود شاعر از گنج طالقان فضل برمكى بود .\r\nمحمد بن اسحاق بغوى ميگويد :\r\nما نيز همراه يحيى بن عبد اللَّه سفر مىكرديم ، مردى از او پرسيد :\r\n- چه شد كه سرزمين ديلم را بر جاهاى ديگر برگزيده‌اى و از همه جهان به آن سامان سفر كردى .\r\nيحيى در جواب گفت :\r\n- مردم آن سرزمين يك بار به هوا خواهى ما قيام كرده بودند ، فكر كردم كه بتوانم بار ديگر آنان را برانگيزانم .\r\nيحيى بن عبد اللَّه بحضور هارون الرشيد بار يافت .\r\nهارون مقدمش را گرامى شمرد و جوائز گرانمايه‌اى بوى اهدا كرد .\r\nدويست هزار سكه‌ى طلا با خلعت‌هاى فراوان بسويش فرستاد و همچنان با وى مهر و محبت ميورزيد اما در عين اين گرمىها و مهربانىها پى فرصتى مىگشت كه كار او را بسازد .\r\nطى اين جستجو مردى را بنام « فضاله » شناخت كه روزگارى براى يحيى بن عبد اللَّه تبليغات سياسى ميكرد .\r\nفضاله را بحضور خود طلبيد و وادارش كرد به يحيى نامه‌اى بنويسد و در آن نامه مژده‌ى نهضت جديدى را بعرضش برساند .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n( 1 ) در آن نامه نوشته بودند كه گروهى از امراى بغداد و اصحاب رشيد با او بيعت كرده‌اند و انتظار دارند كه قيام كنى و كرسى خلافت را از زير پاى هارون فرا كشى .\r\nاين نامه را بوسيله‌ى مردى براى يحيى فرستاد .\r\nيحيى بن عبد اللَّه بيدرنگ گريبان آن مرد را گرفت و با نامه‌اى كه در دست او بود بحضور يحيى برمكى كشانيد و گفت :\r\n- اين مرد نامه‌اى برايم آورده كه من از ماجراى نامه و فرستنده‌اش خبرى ندارم .\r\nو بعد عين نامه‌اى را كه خود هارون الرشيد تهيه ديده بود بهارون برگردانيد .\r\nهارون الرشيد از اينكه يحيى بن عبد اللَّه را آرام و صميمى يافت خوشحال شد و دستور داد « فضاله » را به زندان بيندازند .\r\nالبته فضاله بى گناه بود زيرا هارون خود دستور داده بود اين نامه را براى يحيى بن عبد اللَّه بنويسد و به او گفته شد اين مرد بى گناه است .\r\nهارون تصديق كرد و معهذا گفت :\r\nدر عين بىگناهى تا روزى كه من زنده‌ام فضاله بايد محبوس باشد زيرا مقتضيات سياسى چنين ايجاب مىكند .\r\nاين خبر وقتى به گوش فضاله رسيد گفت :\r\n- حقيقت اينست كه من بىگناه نيستم و هارون در حق من ظلمى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n( 1 ) روا نداشته است زيرا ميان من و يحيى بن عبد اللَّه عهدى برقرار است كه اگر از طرف من نامه‌اى به او برسد او آن نامه را نپذيرد . و بيدرنگ آورده‌اند نامه را تحويل مقامات دولتى بدهد چون احتمال ميدادم كه روزى هارون چنين آزمايش را درباره‌ى يحيى بن عبد اللَّه با دست من انجام خواهد داد .\r\nگفته‌اند :\r\n- وقتى كه خاطر هارون الرشيد از طرف يحيى بن عبد اللَّه آسوده شد اجازه داد كه او براى مناسك حج به مكه سفر كند .\r\nاين قولى است كه روايت شده است و در قول ديگر كه از على بن ابراهيم مرويست چنين گفته شد .\r\nيحيى بن عبد اللَّه از هارون الرشيد اجازه‌ى حج نخواسته بود بلكه بفضل بن يحيى گفت :\r\nاتق اللَّه فى دمى و احذر ان يكون محمد صلّى اللَّه عليه و آله خصمك غدا از خدا بترس ، خون مرا مريز ، زنهار كه محمد رسول اللَّه در فرداى رستاخيز دشمن تو باشد .\r\nفضل بن يحيى كه نگهبان يحيى بن عبد اللَّه بود از اين سخن رقت كرده و يحيى را آزاد ساخت جاسوسى كه محرمانه كارهاى فضل برمكى را بهارون الرشيد گزارش ميداد اين جريان را بعرضش رسانيد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n( 1 ) نوبتى كه فضل بحضور خليفه رسيد هارون طى صحبت‌هاى عادى از او پرسيد :\r\n- يحيى بن عبد اللَّه چه مىكند ؟\r\nفضل برمكى در جواب گفت :\r\n- در همانجا كه مقرر شده است ، تحت نظر من بسر ميبرد .\r\nهارون قسمش داد :\r\n- بجان من راست ميگوئى ؟\r\nفضل برمكى گفت :\r\n- بجان تو يا امير المؤمنين او را آزاد ساخته‌ام چون قسمم داد و قرابت و رحامت خود را با رسول اكرم شفيع آورد .\r\nهارون با تمام متانت سياسى خود گفت :\r\n- خود من هم ميخواستم چنين كنم خوب كردى .\r\nاما وقتى فضل از حضورش برخاست تا بخانه‌ى خود باز گردد هارون الرشيد از پشت سر براندازش كرد و گفت :\r\n- اگر ترا نكشم خدا مرا بكشد .\r\nگفته‌اند كه گروهى از مردم حجاز هم قسم شده‌اند كار يحيى بن عبد اللَّه را يكسره كنند يعنى امان نامه‌ى او را از اعتبار بيندازند .\r\nاين قوم دور هم نشستند و تبانى كردند و جمعا شهادت دادند كه يحيى بن عبد اللَّه علوى عهد خليفه را شكسته و مردم را بسوى خود\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n( 1 ) ميخواند تا از نو قيام كند :\r\nاعضاى اين كميته :\r\n1 - عبد اللَّه بن مصعب زبيرى 2 - ابو البخترى وهب بن وهب 3 - مردى از بنى زهره 4 - مردى از بنى محزوم بوده‌اند .\r\nبحضور هارون الرشيد رسيدند و با زحمت بسيار وادارش كردند كه ضمن سخنان خود يادى از يحيى بن عبد اللَّه بياورد .\r\nهمين كه اسم يحيى بميان آمد اين دسته بر ضد او شهادت دادند .\r\nگواهى دادند كه يحيى سر از طاعت امير المؤمنين فرو پيچيده است .\r\nهارون فرمان داد يحيى را بزندان ببرند .\r\nزندانبان يحيى در اين نوبت مسرور كبير حاجب مخصوص خلافت بود .\r\nمسرور يحيى بن عبد اللَّه را در سرداب زندانى ساخت .\r\nهارون الرشيد هر چندى يك بار يحيى را بحضور خود مىطلبيد و با وى گفتگو مىكرد و بعد بزندانش ميفرستاد تا اينكه عمر وى بسر آمد و در همان زندان جان سپرد .\r\nدر جريان مرگ او سخن باختلاف گفته‌اند .\r\nسليمان بن ابى شيخ گفته :\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n( 1 ) - هارون الرشيد روزى يحيى را بمجلس خود فرا خواند و با او در باره‌ى آنچه مردم بر ضدش خبر ميدهند سخن مىگفت .\r\nيحيى بن عبد اللَّه اسنادى كتبى بخليفه نشان ميداد كه حكايت از بى گناهى او مىكرد . اين طومارها يك سرش در دست هارون بود كه ميخواند و سر ديگرش را يحيى بدست داشت .\r\nمردى از شخصيت‌هاى دربارى ناگهان شعرى انشاد كرد كه معنىاش اين بود .\r\n« اين بيچاره كه در دست تو اسير است چگونه مىتواند بر ضد تو برخيزد .\r\nهارون خشمناك شد و گفت :\r\n- بر ضد من بنفع يحيى سخن مىگوئى ؟\r\nآن مرد كه از گفتارش پشيمان شده بود معذرت خواست :\r\n- نه يا امير المؤمنين . فقط شعرى بخاطرم رسيدم و انشادش كرده‌ام . تشبيه ساده‌اى بيش نبوده است .\r\nيحيى رويش را از آن مرد به سمت يحيى برگردانيد و گفت :\r\n- از همه چيز گذشته بگو به‌بينم يحيى ! تو زيباروترى يا من ؟\r\nيحيى گفت :\r\n- مسلم است كه تو خوشگلترى يا امير المؤمنين رنگ تو درخشانتر و سيماى تو وجيه‌تر است .\r\n- بگو ببينم سخاوت تو بيشتر است يا سخاوت من ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n( 1 ) - چه حرفها ميزنى يا امير المؤمنين . من چه دارم كه جواد و سخاوتمند باشم ثروت روى زمين بدست تو ميرسد و با دست بخشنده‌ى تو خرج مىشود . من كه از عهده‌ى معيشت سالانه‌ى خود نميتوانم برآيم چگونه ميتوانم سخاوتمند باشم .\r\nهارون روى سخن را برگردانيد و گفت :\r\n- قرابت تو با رسول اكرم قوىتر است يا قرابت من . كداميك از ما دو نفر به رسول اكرم نزديكتريم ؟\r\nدر اينجا يحيى بن عبد اللَّه از هارون خواهش كرد كه اين سؤال را بى جواب بگذارد .\r\nولى هارون گفت :\r\n- تمام زنهاى من مطلقه باشند . هر چه غلام و كنيز دارم همه آزاد باشند اگر دست از تو بردارم . بايد به اين سؤال هم پاسخ گوئى .\r\nيحيى بن عبد اللَّه گفت :\r\n- اگر رسول اكرم زنده شود و از تو دخترت را بخواهد آيا او را بدامادى خويش خواهى پذيرفت يا امير المؤمنين .\r\nهارون جواب داد :\r\n- البته .\r\nيحيى گفت :\r\n- اما اگر از من دخترم را بخواهد . . . آيا ميتوانم دخترم را بعقدش در بياورم ؟\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n( 1 ) هارون گفت :\r\n- نه .\r\n- همين جواب سؤال تست .\r\nهارون الرشيد خشمناك شد و از جايش برخاست .\r\nفضل بن ربيع مىگويد :\r\n- رضا ميدادم كه اين گفتگو را با هر چه در دست دارم بخرم و نگذارم از ميان ما قطع شود .\r\nو بعد يحيى بن عبد اللَّه را بزندانش باز گردانيدند .\r\nروز ديگر يحيى را بمجلس هارون بردند .\r\nهارون الرشيد ميان او عبد اللَّه بن مصعب زبيرى مناظره و مجادله‌اى برقرار كرد .\r\nعبد اللَّه بن مصعب در آن محفل اقرار كرد كه يحيى بن زيد ويرا ببيعت خود فرا خواند و ميخواست بر ضد دستگاه خلافت قيام كند .\r\nيحيى بن عبد اللَّه بسخن درآمد :\r\n- يا امير المؤمنين . آيا اين مرد را محرم خود ميشمارى و سخنانش را بر ضد من راست ميپندارى . اين مرد از نسل عبد اللَّه بن زبير است .\r\nهمان عبد اللَّه زبير كه جد تو عبد اللَّه بن عباس را با فرزندانش در دل دره‌هاى مكه زندانى ساخت و بعد آتش برافروخت و ميخواست خاندان ترا در آن آتش زنده زنده خاكستر كند تا اينكه ابو عبد اللَّه جدلى يار\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n( 1 ) وفادار على بن ابى طالب از كوفه رسيد و خاندان عباس را از خطر مرك نجات داد اين مرد پسر عبد اللَّه بن زبير است . همان عبد اللَّه بن زبير كه چهل جمعه در مكه از صلوات بر محمد و آل محمد لب فرو بسته بود .\r\nوقتى مردم بهيجان آمدند و از وى پرسيدند چرا صلوات بر محمد را از خطبه‌ى جمعه فرو انداخته در جواب گفت :\r\n- فرزندانش مردم بدى هستند . مىبينم كه هر وقت بر رسول اللَّه صلوات ميفرستند گردنهايشان بافتخار و شرف كشيده مىشود و چهره‌شان بدرخشش ميافتد . خوشحال ميشوند و من دوست نميدارم با ذكر رسول اكرم چشم فرزندانش را روشن سازم .\r\nاين مرد پسر همان عبد اللَّه بن زبير است كه دل عبد اللَّه بن عباس را از شكنجه‌ها و ستم‌هاى خود خون كرده بود .\r\nتو خود ميدانى يا امير المؤمنين كه عبد اللَّه بن زبير با جد تو عبد اللَّه بن عباس چه‌ها كرده . روزى در حضور عبد اللَّه بن عباس گاوى را كشته بودند . وقتى جگر گاو را در آوردند ديدند كه جگرش سوراخ است . على بن عبد اللَّه به پدرش گفت مىبينى بابا جگر اين گاو چه جور سوراخ شده ؟ ابن عباس در پاسخ پسرش گفت :\r\nيا بنى هكذا ترك ابن الزبير كبد ابيك عبد اللَّه زبير هم جگر پدرت را به همين صورت در آورده يعنى سوراخش كرده است .\r\nاين مرد پسر همان عبد اللَّه بن زبير است كه پدرت عبد اللَّه بن عباس\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n( 1 ) را به طائف تبعيد كرده و هنگامى كه مرگش فرا ميرسيد به فرزندش على گفت :\r\n- پس از مرگ من بدمشق سفر كن و با بنى اميه كه از نسل عبد مناف و خويشاوند تو هستند بسر ببر و در آن شهر كه پسر زبير زندگى مىكند زنهار اقامت مكن . عبد اللَّه بن عباس از عبد اللَّه بن زبير چه ديده كه جوار يزيد بن معاويه را بر جوار او ترجيح داده است .\r\nبه خدا يا امير المؤمنين عداوت اين مرد نسبت به خاندان ما يك ميزان دارد منتها او توانسته خود را بمقام خلافت نزديك سازد و خاطر امير المؤمنين را بر من بگرداند . او در محضر تو قوى شد و مرا ضعيف ساخت . هر چه بخواهد ميتواند با دست تو در حق من به كار ببرد . زيرا نمىتواند در حق تو .\r\nخصومت و عداوتش را ابراز دارد .\r\nتو نبايد يا امير المؤمنين بسخنانى كه از دهان او بر ضد من ادا مىشود گوش فرا دهى زيرا معاوية بن ابى سفيان كه اموى بود و نسبتش بما از نسبت امير المؤمنين دور تر بود اين خصلت را رعايت مىكرد .\r\nيك روز معاويه در مجلس خود حسن بن على را به زشتى ياد كرد .\r\nعبد اللَّه بن زبير بهوادارى معاويه لب به تأييد و تصديقش گشود .\r\nمعاويه بر عبد اللَّه بن زبير بر آشفت و دهانش را بست .\r\nعبد اللَّه بن زبير گفت :\r\n- يا امير المؤمنين . من دارم سخنان ترا بر ضد حسن بن على\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n( 1 ) تأييد مىكنم .\r\nمعاويه جواب داد كه بى جا ميكنى . چون حسن بن على گوشت تن من است . من گوشت تن خود را خودم ميخورم اما اجازه نمىدهم كه ديگرى دندان به گوشت من فرو ببرد .\r\nعبد اللَّه بن مصعب جواب يحيى بن عبد اللَّه بسخن درآمد و گفت :\r\nعبد اللَّه بن زبير جد من در طلب خلافت قيام كرد و سرانجام به - آرزوى خود رسيد ولى جد تو حسن بن على خلافت را در برابر درم و دينار به معاوية بن ابى سفيان فروخت . آيا سزاوار است كه عبد اللَّه بن زبير را تحقير كنى در عين اينكه وى پسر صفيه يعنى نواده‌ى دخترى عبد المطلب است .\r\nيحيى بن عبد اللَّه رويش را همچنان به سمت هارون الرشيد كرد و گفت :\r\n- اين مرد دارد بنام يك زن از زنان خانواده‌ى ما بما افتخار ميفروشد در عين اينكه سزاوار بود . بنام اين زن با خاندان پدرى خود مباهات كند .\r\nبا زنان خاندانش كه همه با « اسامى » و يا « نوبى » و يا « حمدى » بوده‌اند .\r\nعبد اللَّه مصعب سر بلند كرد و گفت :\r\n- هنوز دست از خصومت ما بر نميداريد هنوز هم بر ضد مقام و مفاخر ما برمىخيزيد ؟ و سعى مىكنيد كه شوكت ما را در هم بشكنيد .\r\nتا اين وقت يحيى بن عبد اللَّه برون او نگاه نمىكرد و جواب او\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n( 1 ) را در گفتگوى خود با هارون الرشيد ميداد يعنى لايقش نميشمرد كه مستقيما جوابش را بدهد .\r\nدر اين وقت براى نخستين بار رويش را به سمت او كرد و گفت :\r\n- چى ؟ شوكت شما ؟ قدرت شما ؟ ما سعى ميكنيم كه شوكت و قدرت شما را درهم بشكنيم ؟ كدام قدرت ؟ كدام شوكت ؟ اصلا شما كى هستيد ؟\r\nمن شما را نميشناسم .\r\nهارون الرشيد از خنده بى طاقت شده بود . نمىخواست بخندد .\r\nسرش را بالا گرفته بود به سقف اتاق نگاه مىكرد تا مبادا خنده‌اش بگيرد اما بالاخره طاقتش طاق شد و خنده را سر داد .\r\nنزديك به يك ساعت ميخنديد .\r\nعبد الله بن مصعب سخت شرمسار شد .\r\nيحيى از نو بسخن آمد و گفت :\r\n- يا امير المؤمنين . همين مرد . همين عبد الله بن مصعب از آنان بود كه با برادرم محمد بن عبد الله پيمان بست و بر ضد جد تو ابو جعفر منصور شمشير كشيد .\r\nو اينست قصيده‌اى كه انشاد كرده است :\r\n ان الحمامة يوم الشعب من دثن * هاجت فواد محب دائم الحزن \r\nدر روز شعب كبوترى از آشيانه‌اش فرو افتاد و اين حادثه قلب عاشق اندوهناك را به هيجان آورد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n( 1 )\r\n اننا لنامل ان ترتد انفسنا * بعد التدابر و النبصاء و الاحسن \r\nما آرزومنديم كه نفس‌هاى ما به سينه باز گردد پس از گريزها و دشمنىها و كينه‌ها\r\n حتى يثاب على الاحسان محسننا * و يا من الخائف الماخوذ بالدمن \r\nتا اينكه نيكو كار ما پاداش خود بگيرد تا اينكه مردم بى گناه و مرعوب به محيط امان باز گردند .\r\n و تنقضي دولة احكام قادتها * فينا كاحكام قوم عابدى وثن \r\nتا اينكه دولت بنى عباس يعنى دولت بت‌پرستان به آخر رسد\r\n فطالما قد بروا بالجور اعظمنا * برى الصناع قداح النبع باسفن \r\nدير بازيست كه اين ستمكاران استخوان ما را در هم مىشكنند آن چنان كه كشتىسازان تير بر كشتى مىكوبند .\r\n قوموا ببيعتكم ننهض بطاعتنا * ان الخلافة فيكم يا بنى الحسن \r\nبرخيزيد قيام كنيد تا طاعت ما را ببينند خلافت اى فرزندان حسن حق شماست\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n( 1 )\r\n الست اكرمهم عودا اذ انتسبو * يوما و اطهرهم ثونا من الدرد \r\nآيا شما نيستيد كه در ميان بنى هاشم از همه شريفتر و مقدس‌تر هستيد ؟\r\n و اعظم الناس عند الناس منزله * و ابعد الناس من عيب و من وهس \r\nمگر نيستيد كه در ميان مردم از همه محترم‌تريد .\r\nمگر شما نيستيد كه از همه بىعيب‌تر و عاليقدرتريد .\r\nچهره‌ى هارون الرشيد از شنيدن اين شعرها رنگ به رنگ شد .\r\nعبد اللَّه بن مصعب قسم‌ها خورد . به خداوند بى همتا و يكتا . به حق بيعت سوگندها ياد كرد كه اين شعرها را سديف ساخته است اما يحيى بن عبد اللَّه گفت :\r\n- به خدا اى امير المؤمنين اين شعرها را همين مرد سروده و من تا كنون چه راست چه دروغ بنام خدا قسم ياد نكرده‌ام .\r\nپروردگار متعال وقتى ببيند بنده‌ى او ويرا بنام رحمن و رحيم و طالب و غالب مىستايد از كيفر دروغگوئىاش حيا مىكند و در عذابش تعجيل روا نميدهد اما بگذار من عبد الله بن مصعب را قسم بدهم تا اگر دروغگوست هر چه زودتر كيفر دروغگوئى خود را ببيند .\r\nو آن وقت رويش را به سمت عبد الله بن مصعب كرد و گفت :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n( 1 ) - بگو از حول و قوت خدا بيزارم و به حول و قوت خود پناه ميبرم و من بخودم دور از خدا اتكال و اعتماد دارم و متكبرانه از خدا بى نيازم و يك چنين شعر را نسروده‌ام .\r\nعبد اللَّه بن مصعب از اين قسم امتناع كرد .\r\nهارون الرشيد خشمناك شد و به سمت فضل بن ربيع رو كرد و گفت :\r\n- اين مرد چرا قسم نميخورد عباسى ! اگر راستگو است قسم ياد كند . اين پوستين مال خودم است كه پوشيده‌ام و اين پيراهن و بساط كه دارم مال من است و در راه اثبات اين حقيقت آماده‌ام هر جور قسم ميدهند قسم ياد كنم .\r\nفضل بن ربيع با نوك پاى خود عبد اللَّه بن مصعب را جنبانيد و گفت :\r\n- واى بر تو قسم ياد كن .\r\nفضل بن ربيع با عبد اللَّه بن مصعب دوست بود . بفرمان خليفه ناچار شده بود ويرا به قسم وادار سازد .\r\nعبد الله قسم خورد . در طى اداى كلمات قسم رنگش برگشته بود .\r\nمىلرزيد .\r\nيحيى بن عبد اللَّه روى شانه‌ى عبد الله بن مصعب آهسته با دست زد و گفت :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n( 1 ) اى پسر مصعب . به خدا رشته‌ى عمرت را گسيخته‌اى . تو هرگز روى رستگارى را نخواهى ديد .\r\nعبد اللَّه بن مصعب در همان محفل به بيمارى جذام دچار شد و پس از سه روز به هلاكت رسيد .\r\nفضل بن ربيع « كه با او دوست بود » در مراسم تشييع جنازه‌اش حضور يافت .\r\nمردم از دنبال اين جنازه ميرفتند .\r\nهنگامى كه نعش عبد اللَّه بن مصعب را به خاك سپردند و خواستند سنگ لحد را بگذارند ناگهان قبرش فرو رفت و جنازه را نيز با خود فرو برد و غبار عظيمى از اين انخساف برخاست .\r\nفضل بن ربيع فرياد كشيد :\r\n- خاك بياوريد . خاك بياوريد .\r\nاما هر چه خاك به آن حفره دهان گشاده ميريختند دهانش جمع نميشد . آن گودال پر نميشد در اين گير و دار چند شتر كه بار خار بر پشت داشتند از راه رسيدند .\r\nآن خارها را هم توى قبر سرازير كردند اما چه سود كه از خارها نيز كارى ساخته نشد . هر چه به آن حفره‌ى عميق ميريختند بيدرنگ بلع ميشد .\r\nسرانجام فضل بن ربيع دستور داد كه روى آن حفره را با سقفى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n( 1 ) از سنگ و آجر پوشانيدند و بعد روى آن سقف را خاك ريختند و بدين ترتيب از درد سر دفن عبد اللَّه بن مصعب خلاص شدند .\r\nفضل بن ربيع با خاطرى ملول و دلى شكسته از خاك عبد الله باز گشت .\r\nهارون الرشيد پس از آن روز بارها به فضل به ربيع گفت :\r\n- اى عباسى ديده‌اى كه يحيى بن عبد الله با پسر مصعب چه كرده ؟\r\nسليمان بن ابى خيثمه مىگويد :\r\nاسماعيل بن ابراهيم مخرومى عقيده داشت كه عبد الله پسر مصعب نيست . بلكه پسر مردى از بلوچستان است كه وردان نام دارد .\r\nمادر ابن عبد الله زنى بلوچستانى بود .\r\nشاعرى هم در اين باب شعرى سروده و عبد اللَّه بن مصعب و پدرش مصعب بن عبد الله و عمويش به كار را هجو كرده است .\r\nبه ماجراى مقتل يحيى بن عبد الله باز مىگرديم .\r\nگفته‌اند :\r\n- هارون الرشيد فقهاى بغداد را بحضور خود فرا خواند و از\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n( 1 ) آنان درباره‌ى امانى كه به يحيى بن عبد الله داد فتوى خواست در ميان اين دسته شخصيت‌هائى مانند محمد بن الحسن كه از همدوشان ابو يوسف قاضى معروف بود و حسن بن زياد لؤلؤئى و ابو البخترى وهب بن وهب ديده ميشدند .\r\nوقتى اين انجمن تكميل شد مسرور كبير خادم معروف رشيد از در در آمد و امان نامه‌ى يحيى بن عبد اللَّه حسنى را جلوى علما گذاشت و از آنان در كيفيت قانونى ابن امان نامه فتوى خواست .\r\nابتدا حسن بن محمد امان نامه را بازديد كرد و گفت :\r\n- اين يك سند مطمئن و موكد است . هيچ حيله‌اى در اين سند به كار نرفته است .\r\nو اضافه كرد :\r\n- اين امان نامه را در مدينه مالك بن انس و ابو محمد عبد العزيز جهنى « معروف به ابن داروردى » هم ديده‌اند و به صحبتش تصديق داده‌اند .\r\nمسرور كه انتظار نداشت يك چنين سخن از محمد بن حسن بشنود با لحن بى ادبى فرياد كشيد :\r\n- امان نامه را بده به من .\r\nو بعد آن را به حسن بن زياد نشان داد .\r\nحسن بن زياد لؤلؤئى هم اين امان نامه را صحيح دانست منتها از ترس\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n( 1 ) مسرور با صداى خفه‌اى گفت :\r\n- درست است سندى صحيح است .\r\nابو الحترى وهب بن وهب دست دراز كرد و امان نامه را از دست حسن بن زياد ربود و نگاهش كرد و گفت :\r\n- نه . اين درست نيست . اين سند باطل است امان صاحب اين سند در هم شكسته زيرا در ميان مردم فتنه و پريشانى افكنده است . او خون مردم را ريخته تو هم او را بكش . به گردن من .\r\nمسرور كبير از آن محضر به خدمت هارون الرشيد برگشت و ماجرا را گزارش داد .\r\nهارون به مسرور گفت :\r\n- اگر ابو البخترى راست مىگويد شخصا آن امان نامه را پاره كند .\r\nمسرور دوباره به محضر علما آمد و به ابو البخترى گفت :\r\n- پس اين امان نامه به درد نميخورد ؟\r\n- نه .\r\n- بايد پاره‌اش كرد ؟\r\nابو البخترى گفت :\r\n- بگير ابو هاشم پاره‌اش كن مسرور جواب داد :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n( 1 ) - شما كه باطلش ميدانيد پاره‌اش كنيد .\r\nابو البخترى كارد را برداشت و امان نامه‌ى يحيى بن عبد الله را از بالا به پائين پاره كرد .\r\nاما ديده شد و قلى كه داشت امان نامه را با كارد ميشكافت دستش مىلرزيد .\r\nمسرور آن سند دريده را بحضور هارون الرشيد برد .\r\nهارون امان نامه‌ى چاك‌خورده‌ى يحيى را بدست گرفت و با نشاط و شادمانى گفت :\r\n- مبارك است .\r\nو در برابر اين فتواى ناحق يك ميليون و ششصد هزار درهم پول بابو البخترى بخشيد و بعلاوه مقام قضاوت را هم بعهده‌ى او گذاشت .\r\nعلماى انجمن را مرخص كرد .\r\nاما محمد بن حسن را كه ابتدا بصلاحيت و صحت آن سند فتوى داده بود روزگارى از اعطاى فتوى ممنوع ساخت .\r\nهارون الرشيد به فتواى ابو البخترى تصميم گرفت كار يحيى بن عبد اللَّه را بسازد .\r\nابو الفرج اصفهانى نويسنده‌ى كتاب ميگويد :\r\nدرباره‌ى كيفيت قتل يحيى بن عبد الله سخن باختلاف گفته‌اند .\r\nاز مردى كه با يحيى بن عبد الله در زندان هارون هم زنجير بود\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( 1 ) شنيده شد كه ميگفت :\r\n- من و يحيى بن عبد الله در سلول تاريك و تنگى با هم محبوس بوديم .\r\nاطاق من و يحيى عبد الله از همه اطاق‌هاى محبس تنك‌تر و تاريك‌تر و ناراحت‌تر بود .\r\nيك شب ، نيمه شب شنيده‌ايم كه دارند قفل در اطاق ما را باز مىكنند .\r\nناگهان چشمم به هارون الرشيد افتاد .\r\nسواره بدر زندان آمده بود .\r\nنگاهى به دور و برش انداخت و گفت :\r\n- او كجاست ؟\r\nمنظورش يحيى بن عبد الله بود .\r\nگفته شد :\r\n- توى اين اطاق است .\r\nهارون گفت :\r\n- بياوريدش اينجا .\r\nاو را بنزديك هارون بردند .\r\nهارون همچنان سواره بر بالاى سر يحيى بن عبد الله خم شد و تا چند دقيقه با وى صحبت كرد :\r\nناگهان سخنش را قطع كرد و فرياد كشيد :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n( 1 ) - بگيريدش ، بزنيدش .\r\nيحيى بن عبد الله را در آن نيمه شب زير عصا خوابانيدند و صد ضربه‌ى عصا بر پيكرش كوبيدند .\r\nيحيى همچنانكه زير ضربات عصا خوابيده بود استرحام ميكرد و هارون را به حق رحامت و به حق نسبتى كه با رسول اللَّه صلّى اللَّه عليه و آله داشت قسم ميداد .\r\nمىگفت :\r\n- به حق آن خويشاوندى و قرابت كه با تو دارم .\r\nهارون جواب ميداد :\r\n- من اصلا با تو رحامت و خويشاوندى ندارم .\r\nبعد يحيى را بر دوش كشيدند و به همان زندان تنگ و تاريك باز گردانيدند .\r\nهارون از زندانيان پرسيد :\r\n- به يحيى بن عبد الله چقدر جيره ميدهيد ؟\r\nگفته‌اند :\r\nچهار قرص نان و هشت كوزه‌ى آب .\r\nفرمان داد :\r\n- اين مقدار را نصف كنيد .\r\nپس از چند شب آرامش باز نيمه شبى هارون رشيد بزندان ما آمد و دوباره يحيى را تحت شكنجه گذاشت .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n( 1 ) پرسيد :\r\n- چقدر بوى جيره ميدهيد .\r\n- دو گرده‌ى نان و چهار كوزه آب .\r\n- نصفش كنيد .\r\nبراى سومين بار كه بزندان آمد يحيى بن عبد اللَّه مريض بود .\r\nهارون ويرا بحضور طلبيد .\r\nگفته شد او آنچنان عليل است كه ياراى حضور ندارد .\r\nپرسيد :\r\n- به او چى ميدهيد ؟\r\nگفتند :\r\n- يك گرده‌ى نان و دو كوزه‌ى آب .\r\nهارون با منتهاى شقاوت گفت :\r\n- نصفش كنيد .\r\nاما يحيى بن عبد اللَّه ديگر به جيره‌ى هارون نيازى نداشت زيرا همان شب از حبس او و زندان زندگى خلاص شد .\r\nيحيى بن عبد اللَّه بدين ترتيب از جهان رخت بربست .\r\nجنازه‌اش را از زندان بگورستان بروند .\r\nرضى الله عنه و ارضاه ابراهيم بن رياح در روايت خود ميگويد :\r\nيحيى بن عبد اللَّه را زنده در ستون گذاشتند و بدين ترتيب فجيع\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n( 1 ) بقتلش رسانيدند .\r\nعلى بن محمد بن سليمان ميگويد :\r\n- نيمه شب در زندان خفه‌اش كردند .\r\nگفته مىشود .\r\n- زهرش دادند .\r\nمحمد بن ابى الحسناء حديث مىكند :\r\n- يحيى بن عبد اللَّه را جلوى درندگان انداختند و خونش را بكام شيرهاى گرسنه ريختند :\r\nعمر بن حفص عمرى ميگويد :\r\n- ما را براى مناشره با يحيى بن عبد اللَّه به محضر هارون الرشيد دعوت كردند كه شاهد باشيم .\r\nهارون در حضور گروهى از دعوت‌شدگان به يحيى بن عبد الله مىگفت :\r\n- از خدا بترس و آن هفتاد تن اصحاب خود را كه هم پيمان تو بودند نشانم بده تا امان تو به حجيت خود باقى بماند .\r\nو بعد رويش را بما كرد و گفت :\r\n- اين مرد نميخواهد نام اصحابش را ابراز كند . من در هر بار كه خواستم از ياران او كسى را بازداشت كنم و بكيفر گناهى كه كرده برسانمش او جلويم را ميگرفت و ميگفت :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n( 1 ) - اين مرد از امان يافتگان است .\r\nيحيى در تين هنگام به حرف آمد و گفت :\r\n- من خود يك تن از آن هفتاد نفرم كه امير المؤمنين امانم داده به من بگوييد آن امانم چه سودى برايم داشت .\r\nآيا اين شايسته است كه گروهى را هم همراه خود تسليم سازم تا به قتل برسند ؟\r\nاين كار هرگز براى من حلال نيست .\r\nعمر بن حفص ميگويد :\r\n- پس از چند روز بار ديگر از طرف خليفه دعوت شديم كه جريان محاكمه‌ى يحيى بن عبد الله را تماشا كنيم ، يحيى بن عبد الله را بمحضر هارون آوردند .\r\nخلاف آن بار كه ديده بودمش رنگى زرد و حالتى آشفته داشت .\r\nهارون هر چه با وى سخن ميگفت جوابش را نميداد .\r\nهارون به طرف ما برگشت و گفت :\r\n- مىبينيد كه نميخواهد حرف بزند .\r\nيحيى بن عبد الله در اين هنگام زبانش را از دهانش در آورد و نشانمان داد .\r\nزبان اين مرد مثل يك پارچه زغال سياه بود .\r\nميخواست عملا بما بگويد كه من زبان ندارم سخن بگويم .\r\nهارون با خشم فرياد كشيد :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n( 1 ) - او زبانش را نشان ميدهد تا مرا به قتلش متهم كند . او ميخواهد بگويد كه من زهرش داده‌ام .\r\nبه خدا اگر قتلش را مصلحت ميدانستم با شمشير گردنش را ميزدم ديگر چه حاجتى بزهر بود .\r\nما از حضور هارون بازگشتيم ولى هنوز بصحن حياط نرسيده بوديم كه شنيديم يحيى بن عبد الله به زمين فرو غلطيد و جان داد .\r\nادريس بن محمد كه نواده‌ى همين يحيى بن عبد الله است ميگويد :\r\n- جد من يحيى را بوسيله‌ى گرسنگى و تشنگى بقتل رسانيدند .\r\nگفته شده است كه يحيى بن عبد الله از هارون الرشيد دويست هزار دينار سكه‌ى طلا گرفت و با اين مبلغ قرض‌هاى ابو عبد اللَّه حسين بن على ( صاحب فخ ) را ادا كرد .\r\nزيرا حسين بن على وقتى كشته ميشد دويست هزار دينار مقروض بود .\r\nآنان كه از علما با يحيى بن عبد الله حسنى هم پيمان بودند :\r\n1 - يحيى بن ماور 2 - عامر بن كثير معروف بسراج 3 - سهل بن عامر بجلى .\r\n4 - على بن هاشم\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n( 1 ) 5 - عبد الله بن علقمه 6 - محول ابراهيم عباد بن يعقوب ميگويد :\r\n- يحيى بن عبد الله حسنى از محل عطاياى هارون سه بدره‌ى زر به - يحيى بن مساور داد .\r\nپس از چندى به او گفت :\r\n- براى من دو هزار درهم قرض كن .\r\nيحيى بن مساور گفت :\r\n- كسى را با استرى همراه من بفرستيد .\r\nيحيى بن مساور عين آن سه بدره‌ى زر را كه از وى گرفته بود باز گردانيد .\r\nيحيى بن عبد الله گفت :\r\n- مگر اين همان پولى نيست كه به تو بخشيده‌ام .\r\nپسر مساور جواب داد :\r\n- بله همان پول است از محل عطاى هارون است و ميدانستم روزى به اين نقدينه نيازمند خواهى شد .\r\nيحيى بن عبد الله گفت :\r\n- پس از اين زر مبلغى بردار .\r\nابن مساور جواب داد :\r\n- هرگز ، من دوستى شما را بمال دنيا نخواهم فروخت .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n( 1 ) على بن هاشم ميگويد :\r\n- هارون الرشيد من و عبد ربه بن علقمه و محول بن ابراهيم را در زندان سياسى خود دوازده سال نگاه داشت .\r\nنواده‌ى محول بن ابراهيم ميگويد :\r\nپاهاى جد من محول بسيار باريك بود .\r\nاز او پرسيدم :\r\n- چرا پاهاى تو اين قدر فرسوده است ؟\r\nجواب داد :\r\n- زنجيرهاى محبس هارون الرشيد ساق‌هاى مرا به اين صورت درآورده است .\r\nمحول بن ابراهيم ميگويد :\r\nمن و عبد ربه در زندان هارونى بسر ميبرديم .\r\nسالها گذشت . يك روز جلادهاى دربار بزندان آمدند تا مرا بحضور رشيد ببرند .\r\nهنگامى كه داشتم از كنار عبد ربه ميگذشتم فرياد كشيد :\r\n- محول ! مبادا در محضر هارون سخنى بگويى كه دامنت به خون فرزندان رسول الله آغشته شود .\r\nمبادا كه هارون را بخفاگاه آنان راهنمائى كنى . اگر از\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n( 1 ) شكنجه‌هاى هارون ترست برداشته خاطرت را به خدا بسپار .\r\nاز هول مرگ و عذاب قيامت انديشه كن .\r\nاين التفات عظمت دربار هارون را در چشم تو كوچك و سبك خواهد ساخت .\r\nمحول ميگويد :\r\nسخنان عبد ربه قلب لرزان مرا به قوت يك پارچه آهن در آورد .\r\nوقتى ببارگاه هارون پا گذاشتم بيش از همه چيز بساط قتل و شمشير برهنه را ديدم ولى نترسيدم .\r\nهارون گفت :\r\n- اگر مرا باصحاب يحيى بن عبد الله دلالت نكنى زير اين شمشير ريز ريزت خواهم ساخت .\r\nگفتم :\r\n- يا امير المؤمنين من اكنون چهار سال است كه در زندان تو بسر - ميبرم . من مردى بازارى و ضعيف و زندانى هستم . چگونه ميتوانم ترا باصحاب يحيى راهنمائى كنم ، آنان از ترس تو در شهرها پراكنده شدند هارون تصميم گرفت گردنم را بزند ولى حاشيه‌نشينان بارگاه گفتند اين مرد راست ميگويد : آخر يك زندانى چگونه از حال مردم آزاد آگاه است ، از خفاگاه مردمى كه هر كدام بسوئى گريختند يك مرد زندانى چگونه ميتواند خبر بدهد .\r\nهارون اين سخنان را شنيد و پذيرفت و دستور داد مرا دوباره به -\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n( 1 ) زندان باز گردانيدند .\r\nچند سال ديگر هم در زندان بسر بردم .\r\nعلى بن ابراهيم علوى قطعه‌ى شعرى در رثاى يحيى بن عبد اللَّه انشاد مىكند .\r\nالبته چند شاعر هم ديگر يحيى بن عبد اللَّه علوى را مرثيه گفته‌اند ادريس بن عبد اللَّه پدرش عبد اللَّه بن حسن مثنى و مادرش عاتكه دختر عبد الملك مخزومى بود .\r\nجد مادريش خالد بن عاص است كه شاعر در مدحش ميسرايد .\r\n لعمرك ان المجد ما عاش خالد * على الغمر من ذى كنده لمقتم \r\nبجان تو تا خالد بن عاص در ذى كنده بسر ميبرد مجد و شرف از آن محيط بجاى ديگر نخواهند رفت .\r\nعمر بن ابى ربيعه نيز در قطعه‌اى منظوم خالد بن عاص را به كرم و سخاوت و مجد و عظمت ميستايد .\r\nعبد اللَّه بن عبد الرحيم حديث مىكند :\r\nيونس بن عبد اللَّه از آن كسان بود كه در واقعه‌ى فخ همراه با حسين بن على مىجنگند .\r\nپس از قتل اصحاب فخ وى با برده‌ى آزاد كرده‌ى خود كه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n( 1 ) « راشد » ناميده ميشد در جامه‌ى حاج همراه كاروان از حجاز به مصر فرار كرد .\r\nبا اينكه در حقيقت راشد خادم و ادريس مخدوم بود در اين سفر براى حفظ مصلحت يونس خدمتكار راشد شد . و بدين ترتيب توانستند از معركه جان سالم بدر ببرند . به مصر رسيدند . شب هنگام بر در خانه‌اى كه بيك تن از كارگزاران آل عباس تعلق داشت با هم سخن مىگفتند .\r\nآن مرد كه صاحب خانه بود لهجه‌شان را شناخت زيرا با لهجه حجازىها حرف ميزدند .\r\nگفت :\r\n- گمان مىكنم كه شما از نژاد عرب هستند تصديق كردند :\r\n- آرى عرب هستيم .\r\n- به گمان من از اهل حجاز - آرى حجازى هستم .\r\nدر اينجا راشد گفت :\r\n- من ميخواهم از رازى آگاهت كنم و در عوض از تو انتظار دارم يا ما را در خانه‌ى خود پناه دهى و يا دست كم راز ما را مكتوم بدارى . تا ما از اين شهر بدر رويم .\r\nآن مرد قبول كرد . و راشد حقيقت را بروز داد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n( 1 ) گفت اين مرد ادريس بن عبد اللَّه حسنى است مردى كه صاحب خانه بود ادريس و راشد را در خانه‌ى خود پنهان ساخت تا پس از چند روز كه كاروانى از مصر بسوى افريقا مركزى آماده حركت شده بود در اين وقت صاحب خانه به راشد گفت :\r\n- من ميترسم شما دو نفر را با هم به اين كاروان بسپارم . مصلحت در اين است كه تو همراه كاروان عزيمت كنى و من و ادريس از بيراهه در مجازات شما راه به پيمائيم . وقتى كه از پاسگاههاى دولتى گذشتيم آن وقت ادريس را به تو ميرسانم .\r\nقرار بر اين گذاشته شد و پس از شش روز اين مرد دست ادريس را بدست راشد داد و خود به مصر بازگشت .\r\nادريس و راشد با هم به بلاد بربر رسيدند در آنجا كه شهرهايى موسوم به « فاس » و « طنجه » دارد ادريس بن عبد اللَّه خود را به مردم شناساند و دعوت خويش را آشكار ساخت .\r\nمردم آن سامان حكومت وى را پذيرفتند اين جريان بعرض هارون الرشيد رسيد .\r\nهارون با لحن شكايت آميزى براى يحيى بن خالد برمكى ماجراى يونس بن عبد اللَّه را تعريف كرد .\r\nيحيى برمكى گفت :\r\n- من اين مسئله را حل خواهم كرد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n( 1 ) سليمان بن جرير جزرى در آن سالها به تبليغات « زيديه بتريه » سرشناس بود و در ميان اين فرقه مقام رياست و امامت داشت .\r\nيحيى برمكى با اين سليمان خلوت كرد و او با يك شيشه عطر مسموم از بغداد بسوى قاره‌ى افريقا به راه افتاد .\r\nسليمان بن جرير با آن سر و زبان تبليغاتى خويش به بلاد بربر رسيد و همه جا بنفع فرقه‌ى زيديه و محبت خاندان رسول اللَّه خطابه‌ها ايراد مىكرد تا بحضور ادريس بن عبد اللَّه رسيد سليمان بن جرير به ادريس گفت :\r\n- من هم از دست هارون الرشيد سر به بيابان آفريقا گذاشتم زيرا او ميخواست در بغداد به جرم محبت علويين كارم را بسازد . آمده‌ام تا در ركاب تو خدمت كنم .\r\nادريس بن عبد اللَّه بى آنكه از اسرار اين مرد آگاه باشد با وى انس گرفت .\r\nو او را در ميان اصحاب خود محرم خويش ساخت .\r\nسليمان بن جرير مردى زباندار بود . در محافل مردم بربر به نفع خاندان پيغمبر تبليغ مىكرد و مردم را بسوى ادريس بن عبد اللَّه ميخواند .\r\nو بدين ترتيب روزگارى را گذرانيد تا اطمينان ادريس بن عبد اللَّه را بدست آورد . و زمينه را براى انجام جنايت آماده ديد .\r\nيك روز به ادريس گفت :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n( 1 ) - فداى تو شوم از عراق با خودم يك شيشه عطر آورده‌ام . عطرى كه در سرزمين آفريقا بدست نخواهد آمد .\r\nادريس بن عبد اللَّه آن عطر را قبول كرد .\r\nسليمان بن جرير وقتى شيشه را بدست ادريس داد ديگر در آنجا درنك نكرد .\r\nبا شتاب از آن شهر بسوى عراق گريخت .\r\nادريس بن عبد اللَّه همين كه آن شيشه‌ى عطر را جلوى بينى خود گرفت يكباره سرا پا لرزيد و به روى زمين غلطيد .\r\nبيهوش نقش زمين شد .\r\nآن زهر كه با عطر آميخته شده بود بسيار قوى بود .\r\nپرستاران ادريس بى خبر از همه جا عقب راشد فرستادند .\r\nراشد وقتى ببالين ادريس آمد دست و پا كرد تا بهوشش بياورد و از جريان اين حادثه بپرسد .\r\nبالاخره ادريس بن عبد اللَّه را به هوش آوردند .\r\nبيش و كم مطلب معلوم شد كه هر چه بود در شيشه‌ى عطر بود .\r\nاما اين افاقه ادريس را از مرك نرهانيد .\r\nسر شب از نو بيهوش شد و نيمه شب رخت از جهان بربست .\r\nراشد در جستجوى سليمان بن محمد افتاد .\r\nوقتى از فرارش آگاه شد با گروهى از اصحاب ادريس به تعقيب سليمان پرداخت .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n( 1 ) همراهان راشد در راه ماندند زيرا اسبشان نتوانست ديگر راه بپيمايد اما راشد بتعقيب ادامه داد تا بسليمان رسيد .\r\nميان اين دو تن ضرباتى بوسيله‌ى شمشير مبادله شد .\r\nدر اين مبارزه انگشتان سليمان از دم شمشير راشد افتاد و به همين جهت ويرا سليمان « مكتع » ميناميدند .\r\nاين روايت روايت نوفلى است ولى محمد بن موسى چنين ميگويد :\r\nدر بغداد طبيبى كه « شماخ » ناميده ميشد و از بردگان آزاد شده‌ى مهدى عباسى بود بدستور هارون الرشيد با ادريس بن عبد اللَّه عقد دوستى بست و خود را پيش او شيعى المذهب نشان داد .\r\nچندى بدين ترتيب با او مراوده و مصاحبه داشت تا فرصتى بدست آورد و براى وى روزى دواى دندان آورد تا دندان‌هاى خود را بوسيله آن دوا بشويد .\r\nآن دوا مسموم بود .\r\nوقتى كه ادريس بن عتد اللَّه با آن دوا مسواك كرد گوشت‌هاى تنش فرو ريخت .\r\nشماخ كه جنايت خود را در اين سفر انجام داده بود از بربر بمصر فرار كرد .\r\nدر مصر « ابن اغلب » اين گزارش را براى هارون الرشيد نوشت و هارون در برابر اين خدمت شماخ را متصدى امور پستى مصر ساخت و جوائزى نيز برايش فرستاد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n( 1 ) داود بن قاسم جعفرى ميگويد :\r\n- سليمان بن جرير جزرى براى ادريس بن عبد اللَّه يك ماهى پخته آلوده بزهر فرستاد .\r\nوقتى ادريس از آن ماهى خورد مسموم شد و از دنيا رفت .\r\nپس از مرگ ادريس بن عبد اللَّه راشد به مقر حكومتش برگشت و در آنجا ادريس را به خاك سپرد و خود سرپرستى خانواده‌اش را به عهده گرفت .\r\nهمسر ادريس هنگام مرگ شوهرش حامله بود .\r\nوى پس از چندى پسرى به دنيا آورد كه او را بنام پدر « ادريس » ناميدند .\r\nاين ادريس وقتى به حد رسيد بر جاى پدر نشست و حكومت بربر را بدست آورد .\r\nمردى شجاع و سلحشور و كريم الطبع و شاعر بود .\r\nما سرگذشت او را در جاى خودش ذكر خواهيم كرد .\r\nعبد اللَّه بن حسن وى پسر حسن بن على و نبيره‌ى امام على بن الحسين عليهما - السلام بود .\r\nاو را عبد اللَّه افطس ميناميدند .\r\nكنيه‌اش ابو محمد بود .\r\nمادر عبد اللَّه افطس ام سعيد نام داشت و از دودمان عبد مناف بود\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n( 1 ) اين عبد اللَّه بن حسن حسينى در روز فخ دو شمشير حمايل كرده بود و با هر دو شمشير ميجنگيد .\r\nجنگندگان فخ ميگفتند :\r\nميان همراهان حسين بن على هيچكس مانند عبد اللَّه افطس در مبارزه غنى نبود زيرا دو شمشير بهمراه داشت .\r\nعبد اللَّه بن محمد ميگويد :\r\n- ابو عبد اللَّه حسين بن على ( صاحب فخ ) وصيت كرد كه پس از من امامت قوم با پسر عم من عبد اللَّه افطس خواهد بود .\r\nبماجراى قتل عبد اللَّه بن حسن ميپردازيم .\r\nنوفلى از قول پدرش روايت مىكند :\r\nهارون الرشيد اصرارى ميورزند كه سرشناسان آل ابى طالب را بشناسد .\r\nيك روز با فضل بن يحيى خلوت كرد و گفت :\r\nبگو ببينم مردم درباره‌ى خانواده‌ى ابى طالب از چه كسى صحبت مىكنند ؟\r\nفضل در جواب گفت :\r\n- نه به خدا . آنچه كوشيدم از آل ابى طالب شخصيت سرشناس نيافته‌ام .\r\nفقط از مردى شنيدم كه مىگفت : عبد اللَّه بن حسن در فلان محل محل آمد\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n( 1 ) و رفت مىكند .\r\nهارون بيدرنگ بوالى مدينه دستور داد كه عبد اللَّه بن حسن افطس را به بغداد اعزام دارد .\r\nعبد اللَّه افطس را ببغداد آوردند و ببارگاه خلافت تحويلش دادند .\r\nهارون رويش را به سمت او برگردانيد و گفت :\r\n- اين تو هستى كه فرقه‌ى زيديه را دور خود جمع مىكنى تا بر ضد من برخيزى و فتنه بر پا سازى .\r\nعبد اللَّه گفت :\r\n- ترا به خدا قسم مىدهم يا امير المؤمنين خون مرا مريز . من گناهى ندارم ، من اساسا با فرقه‌ى زيديه هم عقيده نيستم ، اعتقادات زيديه خلاف اعتقادات من است . من جوانى هستم كه در مدينه بسر ميبرم و كارم اينست كه روزها در صحرا با بازهاى شكارى خود ميچرخم و بوسيله باز زندگانيم را تأمين ميكنم . كار من شكار پرندگان است و من با پاى پياده كار ميكنم .\r\nهارون گفت :\r\n- راست ميگوئى ولى من ميخواهم ترا در اين شهر تحت نظر خويش نگاه بدارم .\r\nدر خانه‌اى زندگانى خواهى كرد و مردى زندگانى ترا تحت نظارت خواهد گرفت و از معاشرت با مردم ممنوع خواهى بود . تو در همان خانه ميتوانى كبوتر بازى كنى .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n( 1 ) عبد اللَّه بجزع و التماس افتاد كه يا امير المؤمنين ترا به خدا قسم اين كار را نكن و مرا نكش ، من در محبس تو عقلم را از دست خواهم داد . من ديوانه خواهم شد .\r\nهارون الرشيد اين التماس ما را نپذيرفت و او را با همان ترتيب كه گفته بود زندانى ساخت .\r\nعبد اللَّه افطس چندى در آن خانه بسر برد ، حوصله‌اش سر آمد .\r\nنامه‌اى كه سرا پا دشنام و ناسزا بود بهارون نوشت و آن نامه را با زحمت بسيار براى هارون فرستاد .\r\nوقتى چشم هارون الرشيد بيك چنين دشنام‌هاى قبيح افتاد كاغذ را از دستش انداخت و گفت :\r\n- به اين جوان بسيار سخت مىگذرد . تا آنجا كه يك چنين نامه براى من ميفرستد . باشد كه فرمان قتلش را امضا كنم و از اين زندگى مشقت بار رهايش سازم اما من اين دليل را كافى نمىدانم كه خونش بر خاك به ريزيم .\r\nدستور داد كه جعفر برمكى او را بخانه‌ى بهترى ببرد و تحت نظر خود نگاهش بدارد .\r\nفرداى آن روز عيد نوروز بود .\r\nجعفر بن يحيى برمكى دستور داد عبد اللَّه افطس را گردن بزنند .\r\nو بعد سرش را داد شستند و در طاقه‌ى ديبائى پيچيدند .\r\nجعفر اين سر را ضمن هداياى نوروز بحضور هارون الرشيد فرستاد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n( 1 ) هارون الرشيد كه داشت هداياى جعفر را بازديد ميكرد ناگهان نگاهش به سر بريده‌ى عبد اللَّه افتاد .\r\nاز جا پريد و گفت :\r\n- اين چيست ؟\r\nو بعد به سمت جعفر برگشت و گفت :\r\n- چرا عبد اللَّه را كشتى ! جعفر جواب داد :\r\n- بجرم آن دشنام‌ها كه به امير المؤمنين نوشته سر از تنش برداشتم .\r\nهارون همچنان خشم زده گفت :\r\n- اين كار كه تو كردى از كار او بسيار قبيح‌تر و شنيع‌تر بود . زيرا من به قتل او دستور نداده بودم .\r\nبفرمان هارون سر عبد اللَّه را كفن كردند و بخاكش سپردند .\r\nدر آن روز كه هارون الرشيد مسرور خادم را ميفرستاد تا سر جعفر برمكى را برايش بياورد بوى گفت :\r\n- وقتى كه ميخواهى سر از پيكر جعفر بردارى به او بگو . اين كيفر گناهى است كه كرده‌اى . خون تو خونبهاى عبد اللَّه بن حسن پسر عم من است كه خود سرانه به قتلش رسانيده‌اى .\r\nمسرور خادم همين سخن را در آن لحظه كه جعفر بن يحيى برمكى\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n( 1 ) زير شمشير خوابيده بود بوى گفت .\r\n\r\nمحمد بن يحيى\r\nوى پسر يحيى بن عبد اللَّه است « كه ذكرش در اين كتاب گذشت » مادرش خديجه دختر ابراهيم بن طلحه تيمى بود .\r\nبه كار بن عبد اللَّه زبيرى والى مدينه وى را دستگير كرد و بزندان انداخت .\r\nمحمد در زندان به كار بدرود زندگى گفت :\r\nعثمان زهرى روايت مىكند .\r\nمحمد بن يحيى به « سويقه » آمده بود تا ماه رمضان را در خانه خود روزه بدارد .\r\nبه كار بن عبد اللَّه والى مدينه او را بزندان ببرد .\r\nبه كار بر محمد خيلى سخت ميگرفت .\r\nزنجير پشت زنجير بگردنش ميانداخت و هر چه ميتوانست آزارش ميداد .\r\nمحمد بن يحيى كه در برابر اين همه عذاب از خود ضعف و عجز نشان نميداد روزى بزندانبان گفت :\r\n و انى من القوم الذين تزيدهم * قسواً و صبراً شدة الحدثان \r\nمن از آن طايفه‌ام كه هر چه بيشتر بر من سخت بگيرند شكيبائى و بردباريم بيشتر مىشود .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n( 1 ) روزگارى اين محمد در زندان گذرانيد .\r\nبه كار زبيرى يك بار ويرا از زندان بدر آرد تا آزادش كند .\r\nاز وى كفيل خواست .\r\n- چه كسى از تو كفالت خواهد كرد .\r\nاو هم آل ابو طالب را نشانش داد .\r\nآل ابو طالب از قبول كفالت محمد امتناع كردند :\r\nحتى گفته شد :\r\n- ما از آن كس كه بر ضد امير المؤمنين نهضت مىكند و عصيان او را روا ميدارد كفالت نخواهيم كرد .\r\nبه كار بن عبد اللَّه هم او را دوباره بزندان باز گردانيد .\r\nتا سرانجام در همانجا جان سپرد .\r\n\r\nحسين بن عبد اللَّه\r\nاين حسين پسر عبد اللَّه و عبد اللَّه پسر اسماعيل و اسماعيل پسر عبد اللَّه بن جعفر بود .\r\nمادرش حماده ناميده ميشد . و دختر عموى پدرش بود .\r\nبه كار بن عبد اللَّه زبيرى در آن روزگار كه بر مدينه حكومت مىكرد ابن حسين را به زير تازيانه كشيد .\r\nآنقدر بر وى تازيانه زد كه ديگر نتوانست از جايش برخيزد .\r\nحسين بن عبد اللَّه در زير تازيانه والى مدينه جان سپرد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n( 1 )\r\n\r\nعباس بن محمد\r\nنبيره‌ى امام زين العابدين و از سادات حسينى بود .\r\nكنيه‌اش ابو الفضل بود .\r\nمادرش هم ام سلمه دختر محمد بن على بن الحسين بود .\r\nروزى بديدار هارون الرشيد رفت .\r\nميان او با خليفه سخن به طول كشيد .\r\nهارون خشمناك شد و به او گفت :\r\n- يا ابن الفاعله مادرش را به زشتكارى نسبت داد .\r\nعباس بن محمد در برابر اين دشنام قبيح طاقت نياورد و گفت :\r\n- فاعله مادر تست كه با چهار پا دارها سر و سرّ داشت .\r\nهارون غضب كرد و دستور داد او را بپاى سريرش وادارند و يا بعد با گرزى كه در كنارش بود چنان بر سرش كوفت كه به قتلش رسانيد .\r\n\r\nموسى بن جعفر عليه السلام\r\nموسى بن جعفر بن محمد بن على بن الحسين عليهم السلام .\r\nكنيه‌اش ابو الحسن و ابو ابراهيم بود .\r\nمادرش كنيزى بود كه حميده ناميده ميشد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n( 1 ) يحيى بن حسن مىگويد :\r\nاين اخلاق شريف موسى بن جعفر عليه السلام بود كه اگر از كسى رنجيده ميشد بوى كيسه‌اى پر از دينار مىبخشيد .\r\nعطاياى موسى بن جعفر كه معروف به « صرار موسى » است ميان دويست تا سيصد دينار سكه‌ى طلا بود .\r\n« صرار موسى » بعنوان ضرب المثل بر سر زبانها مىگشت .\r\nيحيى بن حسين مىگويد :\r\n- مردى از نسل عمر بن خطاب عادت داشت كه نسبت به امير المؤمنين على عليه السلام به ناسزا سخن گويد .\r\nو اصرار ميورزيد كه با اين گفتارهاى شنيع خود موسى بن جعفر را بيازارد .\r\nهر وقت كه چشمش به امام موسى بن جعفر مىافتاد سخنان ركيك خود را تكرار مىكرد .\r\nاصحاب و غلامان امام بعرض رسانيدند كه اجازه دهد اين مرد فاسق را به قتل رسانند .\r\nاو فرمود :\r\n- نه .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( 1 ) و بعد بر مركب خود سوار شد بسوى مزرعه‌ى اين مرد عمرى روى نهاد .\r\nامام عمداً مركب خود را توى كشتزارهاى اين عمرى فاسق رانده بود .\r\nمردك از دور فرياد كشيد :\r\n- از كشت و كار ما كنار برو .\r\nاما امام به فريادش اعتنا نكرد . همچنان مركب راند تا به كومه‌اى كه اين مرد در آنجا مزرعه‌ى خود را نگهبانى مىكرد رسيد .\r\nو بعد از الاغش پياده شده و با او به پرس و جو پرداخت .\r\nموسى بن جعفر در گفتگوى خود با اين مرد بسيار شيرين و دلپذير سخن مىگفت .\r\nبا او شوخى مىكرد و سعى مىكرد او را بخنداند .\r\nسرانجام فرمود :\r\n- از اين كارى كه امروز كرده‌ام يعنى توى كشتزارهاى تو مركب دوانيده‌ام تا چه مبلغى زيان ديده‌اى ؟\r\nمردك گفت :\r\n- صد درهم .\r\nموسى بن جعفر فرمود :\r\n- از اين مزرعه اميدوارى كه تا چه مبلغى سود بردارى ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n( 1 ) - نميدانم .\r\n- گفتم اميد تو چه حدود است .\r\nعمرى جواب داد :\r\n- آن هم صد درهم .\r\nدر اين هنگام موسى بن جعفر يك صره كه سيصد دينار سكه‌ى طلا داشت بوى عطا فرمود تا خسارت خود را جبران كند .\r\nمردك از جاى خود برخاست و سر مقدس امام را بوسيد .\r\nفرداى آن روز وقتى كه چشم آن مرد در مسجد به موسى بن جعفر افتاد سلام كرد و گفت :\r\n اللَّهُ أَعْلَمُ حَيْثُ يَجْعَلُ رِسالَتَهُ  خدا خود بهتر ميداند كه پيامبر خود را از چه دودمانى برانگيزد .\r\nدوستان و ياران او از جاى خود جسته و حيرت زده پرسيدند :\r\n- اين چيست ؟ چگونه تو با موسى بن جعفر آشتى كرده‌اى .\r\nاو لب به دشنام و ناسزايشان گشود و آنان را از كنار خود طرد كرد .\r\nاز آن تاريخ هر جا كه موسى بن جعفر را ميديد باحترامش از جاى خود بر ميخاست و بر امام سلام مىكرد .\r\nاصحاب موسى بن جعفر گاهى كه از آن عمرى ياد مىكردند امام مىگفت :\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n( 1 ) - با اين مرد عمرى آنچه من روا داشته‌ام مناسب‌تر بود يا آنچه شما ميخواستيد انجام بدهيد ؟\r\nهارون الرشيد نوبتى براى اداى مناسك حج به مدينه گذار كرد .\r\nموسى بن جعفر عليها السلام در مراسم استقبال از موكب خليفه بر قاطرى سوار شده بود .\r\nفضل بن ربيع با لحن اعتراض گفت :\r\n- اين چه مركبى است كه انتخاب كرده‌ايد .\r\nمركبى بيهوده كه سوارش نه ميتواند از دشمن بگريزد و نه ميتواند به تعقيب دشمن بپردازد .\r\nموسى بن جعفر فرمود :\r\n- قاطر مركب خوبيست - مركبى است كه نه كبريا و غرور اسب را به سوار خود ميدهد و نه مذلت الاغ را به دو مىرساند .\r\nخير الامور اوسطها ميانه روى در همه جا پسنديده است .\r\n\r\nموسى بن جعفر عليه السلام در زندان\r\nروات احاديث گفته‌اند :\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n( 1 ) هارون الرشيد تربيت فرزندش محمد امين را به عهده جعفر بن محمد بن اشعث گذاشت .\r\nيحيى بن خالد برمكى از اين اقدام نگران شد .\r\nپيش خود فكر كرد كه اگر خلافت پس از هارون به فرزندش محمد برسد « و اين امر مسلم است » جعفر بن محمد بن اشعث زمام ملك و دولت را بدست خواهد گرفت و قدرت آل برمك در هم خواهد شكست .\r\nيحيى ميدانست كه جعفر بن محمد كندى به امامت امام ابو عبد اللَّه جعفر صادق عقيده‌مند است .\r\nمايه‌ى خوبى بود كه موجبات سقوط جعفر را فراهم سازد از آن تاريخ با جعفر بن محمد اشعث گرم گرفت هميشه . وقت و بىوقت بسراغ او ميرفت و با او بسيار صميمانه و دلخواه سخن مىگفت و در عين حال همچون جاسوسى اسرار ويرا به هارون گزارش ميداد .\r\nهارون كه بى نهايت از علويين بيمناك بود آهسته آهسته نسبت به جعفر بن محمد اشعث بد گمان ميشد .\r\nيحيى برمكى به اين قدر قناعت نكرد و تصميم گرفت سنگين‌ترين ضربه‌ها را بر جان رقيب خود فرود بياورد .\r\nيك روز با خاصان درگاه خود مشورت كرد كه چگونه موجبات توقيف امام موسى بن جعفر را كه جانشين پدرش جعفر صادق\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n( 1 ) بود فراهم آورد .\r\nيحيى بن خالد برمكى پرس و جو كرد آيا در خاندان امام صادق مردى را مىشناسد كه بشود دينش را با دينار و درهم خريد .\r\nنام على بن اسماعيل كه نواده‌ى امام صادق و برادر زاده حضرت موسى ابن جعفر بود به زبان آمد .\r\nيحيى از بغداد مبلغى براى على بن اسماعيل به مدينه فرستاد او را به بغداد دعوت كرد .\r\nاين على بن اسماعيل به خدمت عم گراميش موسى بن جعفر راه داشت .\r\nموسى بن جعفر نسبت بوى بى نهايت محبت مىكرد و احيانا از اسرار زندگانيش پيش وى سخن مىگفت :\r\nهنگامى كه شنيد على ميخواهد به بغداد عزيمت كند او را طلبيد و فرمود :\r\n- به كجا ميخواهى سفر كنى ؟\r\n- به بغداد .\r\n- چه هدفى دارى ؟\r\nعلى گفت :\r\n- مردى بينوا هستم . مقروضم . ميخواهم از فرصت استفاده كنم و پولى دربياورم و ديون خود را بپردازم .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n( 1 ) موسى بن جعفر فرمود :\r\n- من قرض‌هاى ترا به عهده مىگيرم و آنچه در بغداد به تو ميدهند در مدينه به تو مىپردازم على بن اسماعيل كه اميدوار بود در درگاه يحيى برمكى علاوه بر مال مقامى هم بدست بياورد از اطاعت عموى خود سرپيچى كرد و آماده شد راه بغداد به پيش گيرد .\r\nموسى بن جعفر فرمود :\r\n- بنابر اين به بغداد خواهى رفت .\r\n- بله خواهم رفت .\r\nيك صره‌ى سيصد دينارى بعلاوه چهار هزار درهم بوى عطا كرد و گفت :\r\n- راه خود به پيش گير ولى از خدا بترس و فرزندانم را يتيم مكن .\r\nعلى بن اسماعيل به بغداد آمد و يك سر بديدار يحيى بن خالد رفت و درباره‌ى عم خود موسى بن جعفر بدلخواه يحيى سخن‌ها گفت .\r\nيحيى خود نيز بر آن سخن‌ها سخنانى افزود و بعرض هارون رسانيد و گفت :\r\n- از شرق و غرب جهان بدرگاه موسى بن جعفر پولها و هديه‌ها ميرسد و اين مرد خود در مدينه بيت المال دارد . يك زمين در مدينه به سى هزار دينار طلا خريده و نام آن زمين را نيز « يسيره » گذاشته . صاحب آن زمين كه\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n( 1 ) فروشنده بود سر معامله « دبه » درآورده و سى هزار دينار ديگر خواسته .\r\nموسى بن جعفر اين مبلغ گزاف را نيز به او پرداخته است .\r\nهارون الرشيد اين گزارش را شنيد و به على بن اسماعيل در برابر اين جاسوسى دويست هزار درهم عطا مقرر داشت و او را مختار گذاشت كه در هر شهر بخواهد عطاى او به او پرداخته شود .\r\nعلى بن اسماعيل نيز شهرى را در مشرق نام برد حواله‌اى بنام آن شهر دريافت داشت و غلام خود را پى وصول عطاى خليفه فرستاد .\r\nاما خودش روزى از روزها كه به مستراح رفت و در آنجا احشاء و امعايش فرو ريخت .\r\nهر چه پزشكان سعى كردند اين روده‌هاى آويزان شده را بجايش برگردانند مقدورشان نشد . نوميدانه باز گشتند .\r\nعلى بن اسماعيل را از مستراح به بستر مرگ خوابانيدند .\r\nدر سكرات موت غلامش از مأموريت خويش به بغداد آمد و پولهائى را كه براى ارباب خود آورده بود يكباره به كنار بسترش فرو ريخت .\r\nعلى بن اسماعيل كه جان مىكند نگاهى به عطاياى هارون انداخت و مستمندانه گفت :\r\n- من كه دارم ميميرم . اين پولها به چكار من خواهد آمد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) هارون الرشيد در همان سال تصميم حج گرفت .\r\nراه خود را به مدينه كج كرد . وقتى به مدينه رسيد يك سر به روضه‌ى مقدسه‌ى رسول اللَّه رفت و نگاهى به قبر مطهر انداخت و گفت .\r\n- يا رسول اللَّه من با اين تصميم كه دارم از تو پوزش ميخواهم . من تصميم دارم موسى بن جعفر را به زندان بيندازم زيرا او مقدمات اختلاف و خونريزى را در امت تو تهيه مىبيند .\r\nو بعد بهواى اينكه ملت را حيران بگذارد دستور داد دو هودج ترتيب بدهند و بعد موسى بن جعفر را به زنجير كشيد و در يكى از اين هودج‌ها نشانيد . يك هودج را به كوفه و آن ديگر را به بصره فرستاد .\r\nموسى بن جعفر در آن هودج كه به بصره ميرفت نشسته بود .\r\nاما مردم نميدانستند او با كدام هودج رفته است .\r\nاين دو هودج هر كدام با گروهى از سربازان مسلح نگهبانى ميشدند .\r\nوالى بصره در اين وقت عيسى بن جعفر برادر سيده‌ى زبيده و پسر عم هارون بود .\r\nهارون به عيسى نوشت كه موسى بن جعفر را تحت نظر خود نگاه بدارد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n( 1 ) يك سال تمام امام ابو الحسن موسى بن جعفر در بصره تحت نظر عيسى بن جعفر باز داشت بود .\r\nعيسى براى هارون نوشت :\r\n- من طى اين يك سال سعى بسيار كرده‌ام بلكه در زندگانى اين مرد نقطه مشكوكى نشان كنم . حتى بارها گوش نشسته‌ام شايد او در مصلاى خود بهنگام دعا بر تو يا بر من نفرين كند . از دهان او دعائى جز طلب مغفرت و رحمت براى نفس خويش بگوشم نرسيد .\r\nهم اكنون اطلاع مىدهم كه اگر موسى بن جعفر را از اينجا نبريد آزادش خواهيم گذاشت زيرا هيچ دليلى براى زجر و شكنجه‌اش نمىبينم .\r\nهارون الرشيد دستور داد موسى بن جعفر را از بصره به بغداد آورده‌اند .\r\nفضل بن ربيع را زندانبان او قرار داد .\r\nروزگارى موسى بن جعفر در بغداد تحت نظر فضل محبوس بود .\r\nهارون به فضل پيشنهاد كرد كه كار موسى بن جعفر را بسازد ولى فضل خوددارى كرد .\r\nهارون بناچار فضل ربيع را معاف كرد و وظيفه نگهبانى موسى بن\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n( 1 ) جعفر را به عهده فضل برمكى گذاشت .\r\nبه فضل بن يحيى برمكى هم پيشنهاد داد موسى بن جعفر را به قتل رساند .\r\nابن فضل هم فرمان هارون را نپذيرفت .\r\nبه هارون الرشيد گزارش دادند كه موسى بن جعفر در زندان فضل بسيار آسوده و محترم بسر ميبرد .\r\nهارون در اين وقت در شهر « رقه » بسر ميبرد .\r\nبه مسرور خادم گفت :\r\n- بيدرنگ خود را به بغداد برسان و جريان زندگى موسى بن جعفر را از نزديك به بين .\r\nاگر آنچه درباره‌ى وى گزارش داده‌اند حقيقت دارد نامه‌ى مرا به عباس بن محمد برسان .\r\nاو خود ميداند چكند .\r\nمسرور كبير از رقه به بغداد آمد و يك سر بخانه‌ى فضل بن يحيى رفت و موسى بن جعفر را در آزادى و آسايش ديد .\r\nاز آنجا به حضور عباس بن محمد رسيد و نامه هارون را تسليم داشت .\r\nهارون نامه ديگرى هم بمسرور داده بود كه بايد به سندى بن شاهك داده ميشد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n( 1 ) در اين نامه به سندى فرمان ميداد كه از عباس بن محمد مطلقا اطاعت كند .\r\nوقتى عباس بن محمد نامه‌ى هارون را گشود با شتاب غلامان خود را بطلب فضل بن يحيى فرستاد .\r\nاو حيرت زده از خانه خود بخانه‌ى عباس بن محمد رفت تا ببيند چه خبر شده و سبب اين احضار سريع چيست .\r\nعباس بن محمد بى آنكه با فضل برمكى سخنى گويد دستور داد ويرا به عقابين بكشند و صد ضربه تازيانه‌اش بزنند .\r\nفضل بن يحيى تازيانه‌ها را خورد و از راهى كه آمده بود باز گشت .\r\nهيچكس نميدانست فضل در خانه‌ى عباس محمد چه شنيده و چه كشيده .\r\nفقط ديده بودندش كه با چهره‌ى برافروخته و سيماى پريشان از آن خانه بدر آمده است .\r\nمردم در مسيرش ايستاده بودند و به او سلام ميدادند .\r\nاو هم با همان حالت وحشت زده از چپ و راست بسلام مردم جواب مىگفت .\r\nعباس بن محمد سندى بن شاهك را طلبيد و موسى بن جعفر را از خانه‌ى فضل بن يحيى فرا خواست و بدست او سپرد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n( 1 ) از آن تاريخ مجلس امام ابو الحسن موسى بن جعفر به خانه‌ى سندى بن شاهك انتقال يافت .\r\nمسرور خادم جريان ماجرا را به هارون نوشت .\r\nهارون الرشيد وقتى اين گزارش را دريافت داشت در محفل عام نشسته بود .\r\nرويش را به سمت مردم كرد و گفت :\r\n- ما به فضل بن يحيى برمكى فرمانى داديم . او عوض طاعت نسبت بفرمان ما عصيان روا داشت . چنين ديدم كه او را لعنت كنم .\r\nشما هم لعنتش كنيد .\r\nاز چپ و راست باران لعنت بر نام فضل بن يحيى برمكى فرو ريخت آن چنان كه گوئى در و ديوار خانه در هلهله‌ى لعنت مردم به خود ميلرزيد .\r\nيحيى برمكى كه خود در رقه التزام ركاب خليفه را داشت وقتى شنيد پسرش را لعنت مىكند سراسيمه بر مركب خود نشست و به مقر هارون الرشيد آمد و از درى كه محرمانه باتاق هارون باز ميشد خود را بسرير خليفه رسانيد .\r\nهمچنان از پشت سرير سر به گوش هارون گذاشت و گفت :\r\n- حرف مرا بشنو يا امير المؤمنين پسرم فضل هنوز خيلى جوان\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n( 1 ) است ، تكليف خود را نميداند ، من خود فرمان امير المؤمنين را اطاعت ميكنم و دلخواه او را برمىآورم .\r\nچهره‌ى هارون شكفته شد .\r\nيحيى گفت :\r\n- يا امير المؤمنين لعنت تو فضل بن يحيى را از آن مقام كه داشت فرو افكند .\r\nاكنون تمنا مىدارم كه شرافت از دست رفته‌اش به دو باز گردد .\r\nهارون الرشيد رو به مردم كرد و گفت :\r\nفضل بن يحيى نسبت به فرمان من عصيان كرده بود و من هم لعنتش كردم اما اكنون بتوبت و انابت گرديده و بطاعت من باز گشته .\r\nدوستش بداريد .\r\nمردم در اين بار باز هم از چپ و راست فرياد كشيدند :\r\n- دوست دوستداران تو هستيم و با هر كس كه دشمن تست دشمنى داريم . [ 1 
  ]\r\nالبته فضل بن يحيى را دوست خواهيم داشت .\r\nيحيى برمكى از قصر سلطنتى هارون با مركب‌هاى سريع پست خودش را ببغداد رسانيد .\r\nمردم كه نابهنگام يحيى بن خالد را در بغداد ديدند سخت به بهيجان افتادند .\r\nهر كس سخنى ميگفت :\r\n\r\n\r\n","description":"","footnote":"\r\n[ ( 1 - ) 
  ] بيچاره مردمى كه جز اطاعت كور كورانه احمقانه تكليف ديگرى نداشتند .\r\n","page_name":" 262 ","page_number":262},
  {"content":"\r\n\r\n( 1 ) يحيى براى اينكه مردم را از جريان امر دور بدار دور بدارد گفت :\r\n- من از طرف امير المؤمنين براى بازديد امور سياسى وادارى ببغداد آمده‌ام . خبر تازه‌اى نيست .\r\nاما خود شب هنگام با سندى بن شاهك خلوت كرد و دستور داد موسى بن جعفر را فرش بپيچند و با دست فراش‌هاى مسيحى مذهب خفه‌اش كنند .\r\nسندى بن شاهك پس از اين جنايت فجيع بيك تن از بردگان آزاد شده‌ى موسى بن جعفر دستور داد كه جنازه‌ى امام را غسل و كفن كند .\r\nاو همچنين كرد .\r\nاين عمل بنا به وصيت خود موسى بن جعفر انجام يافته بود .\r\nسندى بن شاهك مىگويد :\r\n- از موسى بن جعفر خواسته‌ام اجازه دهد كه خودم كفن و غسلش را به عهده بگيرم .\r\nفرمود :\r\n- نه . چون ما در خانه‌ئى پرورش يافته‌ايم كه بر اساس سنت خانوادگى مهر زنان ما و حج مفروض ما و كفن اموات ما بعهده‌ى خودمان است و بايد از پاكترين دارائى ما تهيه شود . كفن من پهلوى من است .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n( 1 ) هنگامى كه موسى بن جعفر از جهان رفت ابتدا علما و فقهاى بغداد همراه هيثم بن عدى از جنازه‌اش بازديد كردند كه اگر اثر جراحت و شكنجه‌اى بر پيكرش يابند گواهى بدهند .\r\nو بعد منادى دولت فريادش را به كوچه و بازار انداخت كه اين موسى بن جعفر است اكنون از دنيا رفته . او را از نزديك ببيند .\r\nمردم دسته دسته به جسر بغداد ميآمدند و جنازه‌ى مقدسش را تماشا ميكردند .\r\nبروايت يكى از آل ابى طالب :\r\nمنادى دولت چنين ندا ميكرد .\r\nاين موسى بن جعفر است كه رافضىها عقيده دارند او هرگز نمىميرد . بيائيد و از نزديك نقش او را ببيند .\r\nمردم مىآمدند و ميديدند .\r\nجنازه‌ى موسى بن جعفر را از جسر بغداد بمقادير قريش بردند و در آنجا كنار قبر مردى كه عيسى بن عبد اللَّه نوفلى ناميده ميشد بخاكش سپردند [ 1 
  ]\r\n\r\n\r\n","description":"","footnote":"\r\n[ ( 1 - ) 
  ] ابو الفرج اصفهانى درباره‌ى امام هفتم امت اسلام حضرت موسى بن جعفر صلوات اللَّه عليه سخن باختصار گفت امام هفتم ما در روز بيست و پنجم رجب سال صد و هشتاد و سه از جهان رحلت فرمود و عمر مطهرش پنجاه و چهار سال بود .\r\n","page_name":" 264 ","page_number":264},
  {"content":"\r\n\r\n( 1 )\r\n\r\nاسحاق بن الحسن\r\nاين اسحاق نواده‌ى زيد بن حسن بن على عليها السلام است .\r\nمادرش كنيز بود .\r\nهارون الرشيد حبسش كرد .\r\nوى در حبس هارون جان سپرد .\r\nاين خبر را محمد بن على بن حمزه روايت مىكند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n( 1 )\r\n\r\nعهد محمد امين\r\nمحمد بن هارون عباسى معروف بامين در دوران كوتاه خلافت خود ابتدا سخت غرق در لهو و لعب و بعد سرگرم جنگ با برادرش مامون بود .\r\nاو چنان به خود مشغول بود كه به آل ابى طالب نميپرداخت .\r\nبه همين جهت در عهد او نسبت بخاندان ابو طالب تعرض و تجاوزى صورت نگرفته بود -\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n( 1 )\r\n\r\nعهد عبد اللَّه مامون\r\nآنان كه در عهد مامون كشته شدند يا زهر خورده‌اند .\r\n\r\nمحمد بن محمد\r\nاين محمد هم نواده‌ى زيد بن حسن و پسر عم اسحاق بن حسن بن زيد بود .\r\nمادرش فاطمه دختر على و از نسل عبد اللَّه بن جعفر بود .\r\nاين محمد در دوران نهضت ابو السرايا ظهور كرد .\r\nمادر آنجا كه از محمد بن ابراهيم سخن به ميان مىآوريم از اين محمد نيز به او خواهيم كرد .\r\n\r\nحسن بن حسين\r\nوى از نسل زيد بن على زين العابدين عليه السلام بود ، پسر حسين بن زيد بود .\r\nاز زنى كه كنيز زر خريد بود به دنيا آمد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n( 1 ) در آن روز كه معروف به « يوم الفطره » است در قيام ابو السرايا بقتل رسيد .\r\n\r\nحسن بن اسحق\r\nاز سادات حسينى است . نواده‌ى امام زين العابدين است .\r\nمادر اين حسن هم كنيز بود .\r\nدر جنگ معروف به « وقعه السوس » [ 1 
  ] بقتل رسيد اين جنگ هم از جنگ‌هاى ابو السرايا بود .\r\n\r\nمحمد بن الحسن\r\nاز نسل على بن الحسين زين العابدين است .\r\nمادرش امنيه دختر حمزه بن منذر زبيرى بود .\r\nدر يمن همدوش با ابو السرايا مىجنگيد و در همان جنگ‌ها بقتل رسيد .\r\n\r\nعلى بن عبد اللَّه\r\nاز نسل عبد اللَّه بن جعفر است .\r\nاو هم در روزگار انقلاب ابو السرايا كشته شد و در يمن به خاك رفت .\r\n\r\nداستان ابو السرايا\r\nنصر بن شبيب مردى از اهل جزيره بود كه شيعى المذهب بود .\r\nدينى نيكو و ايمانى استوار داشت .\r\nاين مرد براى زيارت كعبه‌ى شريفه و اداى مناسك حج از شهر\r\n\r\n\r\n","description":"","footnote":"\r\n[ ( 1 ) 
  ] « وقعه السوس » همان جنگى است كه در شوشتر بوقوع پيوست .\r\nآن جنگ را ابو السرايا بنفع علويين بوجود آورده بود .\r\n","page_name":" 268 ","page_number":268},
  {"content":"\r\n\r\n( 1 ) خود به مدينه آمد تا از راه مدينه به مكه عزيمت كند .\r\nوقتى بمدينه رسيد از اهل بيت رسول اللَّه صلّى اللَّه عليه و آله پرس و جو كرد و سراغ فرزندان پيغمبر را گرفت .\r\nگفته شد كه اكنون دو شخصيت سرشناس از علويين در اين دنيا بسر ميبردند .\r\n1 - على بن عبيد اللَّه بن حسن حسينى است كه شب و روزش به نماز و مناجات مىگذارد .\r\nاجتهاد اين مرد در عبادت بوى مجال دخالت در سياست و نظام 2 - عبد اللَّه بن موسى حسنى است .\r\nاين مرد هم سالهاست آواره وطن و مجهول المكان است . كسى از او خبر ندارد .\r\nدر اين روزگار محمد بن ابراهيم بن اسماعيل « طباطبا » ابن ابراهيم بن حسن مثنى با مردم تماس بسيار داشت .\r\nاينجا و آنجا مىكوشيد كه نهضت جديدى را پى ريزى كند .\r\nنصر بن شبيب كه از آن دو نفر نوميد شده بود بسوى محمد بن ابراهيم آمد و با وى از مظالم حكام نسبت به آل على سخن‌ها گفت .\r\nنصر گفت :\r\n- تا كسى دست روى دست گذاشته مىنشيند ، شيعه‌ى شما در جنگ دشمنان شما شكنجه مىبيند و در عين حال بر فروماندگى شما اشك ميريزند .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n( 1 ) نصر بن شبيب از اين سخن‌ها بسيار گفت تا سرانجام محمد بن ابراهيم را كه ماده‌اى مستعد داشت از جا برانگيخت .\r\nمحمد با او قرار گذاشت كه در بلاد جزيره يك ديگر را ديدار كنند .\r\nنصر بن شبيب پس از اين قول و قرار از مدينه به مكه رفت و مناسك حج را بجاى آورد و بعد بسوى شهر و ديار خويش باز گشت .\r\nو محمد بن ابراهيم هم بنا بقولى كه داده بود رو به آن ديار گذشت تا با كومك نصر دولت از دست رفته‌ى علويين را بدست بياورد .\r\nمحمد بن ابراهيم با گروهى از دوستان و پيروان خود راه جزيره را پيش گرفت .\r\nو بدين ترتيب در جزيره با نصر بن شبيب تماس يافت .\r\nنصر كه از صميم قلب خواهان اهل بيت رسول بود بيدرنگ عشيره و اقوام خود جمع كرد و بيعت محمد بن ابراهيم را به آنان عرضه كرد .\r\nجمعى اين دعوت را استقبال كردند و جمع ديگر از اين دعوت رو برتافتند .\r\nكار اين دو گروه مخالف ابتدا بمشاجره و كم‌كم به منازعه كشيد .\r\nدر همان انجمن بهم پريدند و با كفش و عصا بجان هم افتادند . و چون اختلافشان اصولى و عميق بود نصر بن شبيب نتوانست از اين دعوت نتيجه‌ى مطلوب خود را بدست بياورد .\r\nدر اين هنگام يكى از بنى اعمام نصر با وى خلوت كرد و گفت :\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n( 1 ) - اين چه كاريست كه دارى ميكنى نصر ! چرا از عاقبت اين كار بيم نميدارى .\r\nتو گمان كرده‌اى با يك چنين فتنه‌ى عظيم از غضب سلطان در امان خواهد بود .\r\nدولت بنى عباس همه جا چهار چشمى ترا خواهد پائيد .\r\nو در آن وقت كه نهضت شما درهم بشكند دمار از روزگار تو بر خواهد آورد .\r\nو اگر محمد بن ابراهيم در اين انقلاب بپيروزى برسد تو در دولت او بيش از مرد عادى رونق و اعتبارى نخواهى داشت .\r\nاين چيست كه تصميم گرفته‌اى خود و خانواده‌ات را به هلاكت در افكنى .\r\nوانگهى تو كه ميدانى مردم اين بلاد همه از دشمنان لجوج و عنود آل ابو طالب هستند . اين ملت هرگز نخواهد گذاشت كه نقشه شما تحكيم شود .\r\nبعيد نيست كه ترا در اين دعوت اجابت كنند اما مسلم است كه در روز جنگ ترا و امام ترا تنها خواهند گذاشت .\r\nهر چند كه من گمان نمىكنم اصلا دعوت ترا بپذيرند .\r\nو بعد براى او يك قطعه شعر انشاد كرد كه مضمونش چنين بود .\r\nمن پسر عمويم را تا ميتوانم اندرز خواهم داد .\r\nالبته با اين شرط كه اندرزهايم را به گوش جان بشنود .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n( 1 ) ولى اگر سر از پند من در بپيچد و گفته‌هايم را زير پاى خود بينى لگدمال كند محقق است كه من تير « پشت سپر » را نشانش خواهم داد ( يعنى در صف دشمنانش جاى خواهم گرفت ) گفتار مستدل اين مرد در نصر بن شبيب اثر گذاشت .\r\nآهسته آهسته از كار خود پشيمان شد و يك سر بسراغ محمد بن ابراهيم رفت و از تصميم خويش و اينكه نميتواند اين تصميم را تحقق دهد معذرت خواست .\r\nنصر بن شبيب در ضمن عذر خواهى خود از اختلاف مردم در اين ماجرا سخن گفت و لاى حرفهاى خود به صورت كنايه اين نكته را تعبيه كرد كه اگر محمد بن ابراهيم بتواند پنجهزار سكه‌ى طلا بعنوان تجهيزات بپردازد اميد است بشود كارى كرد .\r\nمحمد بن ابراهيم كه از دهان اين مرد بوى فراق شنيد به خشم درآمد .\r\nاز بلاد جزيره رخت بيرون كشيد و در آن قطعه‌ى منظوم كه خود انشاد كرده بود نصر بن شبيب را به پيمان شكنى تهمت زد و گفت كه خداوند متعال مرا از كمك تو بى نياز خواهد داشت و تو كه از راه حق به بيغوله‌هاى باطل انحراف يافته‌اى هرگز روى سعادت نخواهى ديد .\r\nمحمد بن ابراهيم از آنجا بسوى حجاز برگشت و در طى راه با\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n( 1 ) ابو السرايا برخورد .\r\nنامش ( سرى » و پدرش منصور شيبانى بود .\r\nاين سرى بن منصور شيبانى كه كنيه‌اش ابو السرايا بود با فرماندار كوفه بهم زده بود و چون نميتوانست در سواد كوفه بسر ببرد از ترس جان خود با گروهى از غلامان خويش در گوشه‌اى عزلت گزيده بود .\r\nاز غلامان ابو السرايا ابو الشوك و سيار و ابو الهرماس را در اينجا ياد مىكنيم .\r\nابو السرايا از دوستان اهل بيت و طرفدار علويان بود .\r\nمحمد بن ابراهيم كه از انصراف عهد شكنانه‌ى نصر بن شبيب خشمناك بود ابو السرايا را به يارى خود خواند .\r\nابو السرايا هم اين دعوت را پذيرفت .\r\nمحمد بن ابراهيم بسيار شادمان شد و با ابو السرايا قرار ديدار گذاشت .\r\nبابو السرايا گفت :\r\n- از همين جا بسوى كوفه سرازير شو و در كوفه بانتظار من باش .\r\nمن و تو يك ديگر را در مناطق پشت كوفه ديدار خواهيم كرد .\r\nابو السرايا راه كوفه به پيش گرفت و محمد بن بن ابراهيم هم از\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n( 1 ) راه ديگر به سمت كوفه عزيمت كرد .\r\nمحمد پيش از ابو السرايا به كوفه رسيد و در آنجا بجستجو از احوال مردم بر آمد .\r\nازدحامى از خلق كوفه دور محمد را گرفتند و او در عين حال از ابو السرايا انتظار ميكشيد .\r\nمحمد بن ابراهيم در همان ايام كه محرمانه زمينه‌ى نهضت خود را فراهم ميساخت روزى در كوچه‌اى از كوچه‌ها پير زنى خميده قامت و نگون بخت را ديد بدنبال حمال‌هائى كه كيسه‌هاى پر از خرما بدوش مىكشيد ميرفت و دانه‌هاى خرمائى را كه از دوش حمال‌ها ميافتاد برمىداشت و بدامن پيراهن خود كه سخت چركين و فرسوده بود مىريخت .\r\nمحمد بن ابراهيم پيش رفت و گفت :\r\n- مادر اينجا چكار ميكنى .\r\nپير زن جواب داد :\r\n- زنى فرتوت هستم و مردى نان آور ندارم . دختران كوچكى دارم كه نمىتوانند نان خودشان را تأمين كنند چون از دستشان كارى ساخته نيست .\r\nمن همه روزه دنبال حمال‌ها ميدوم تا اين خرما را جمع كنم و بدين وسيله‌ى معاش خود و بچه‌هايم را تهيه ميبينم .\r\nمحمد بن ابراهيم به گريه افتاد و سخت گريست و گفت :\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( 1 ) - به خدا تو و امثال تو هستيد كه مرا از خانه بدر ميكشيد تا بر ضد اين دستگاه قيام كنم و سرانجام در خون خود بغلطم .\r\nمحمد بن ابراهيم حسنى بر تصميم خود پايدار بود و از ابو السرايا انتظار مىكشيد .\r\nو ابو السرايا از راه خشكى بسوى كوفه راه مىپيمود .\r\nيك ستون سرباز مسلح بهمراه داشت كه همه سواره بودند .\r\nدر نيروى او هيچ سرباز پياده نبود .\r\nهنگامى كه ابو السرايا به « عين التمر » رسيد راهش را به سمت « نهرين » كج كرد و رو به زمين نينوا نهاد .\r\nآنجا مزار ابو عبد اللَّه الحسين سيد الشهدا « ارواحنا فداه » بود .\r\nمردى از اهل مدائن ميگويد :\r\nمن آن شب در كنار قبر ابو عبد اللَّه الحسين معتكف بودم .\r\nشبى طوفانى و بارانى بود .\r\nرعد ميغريد .\r\nبرق ميدرخشيد .\r\nدر اين هنگام گروهى از راه رسيدند .\r\nدر حريم قبر مطهر از اسب‌هايشان پياده شدند و بروضه‌ى مقدسه رفتند و بر تربت مقدس پسر پيغمبر سلام دادند .\r\nمردى ازين گروه در برابر قبر حسين بن على دير زمانى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n( 1 ) بر پا ماند .\r\nو به راز و نياز خود ادامه ميداد .\r\nو بعد اين قطعه شعر را از منصور بن برقان نمرى انشاد كرد .\r\n نفسى فداء الحسين يوم عدا * الى المنايا عدوا لاقافل \r\nجان من فداى حسين باد آن روز كه بسوى مرگ شتاب زده ميدويد\r\n ذاك يوم أنحى بشفرته * على سنام الاسلام و الكاهل \r\nآن روز ، روزى بود كه تيغه‌ى دشنه بر كوهان اسلام گذاشته ميشد\r\n كانما انت تعجبين الا * ينزل قوم نقمة العاجل \r\nمثل اينست كه عجب مىدارى چگونه دست انتقام خدا با شتاب از آستين بدر نيامده\r\n لا يعجل اللَّه ان عجلت و ما * ريك عما ترين الغافل \r\nپروردگار متعال به زودى انتقام نميگيرد و در عين حال از آنچه مىگذرد غافل نيست\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n( 1 )\r\n مظلومه و النبى والدها * يديرا رجاء مقله حامل \r\nآن دختر ستمديده كه رسول اكرم پدر اوست ديدگان انجمنى را غرق اشك ميسازد\r\n الا مساعير يغصبون لها * بسله البيض و القنا لذائل \r\nآيا مردم بخاطر اين دختر خشم نمىگيرند .\r\nتا با شمشير مغفر شكاف و نيزه جاندوز از حريم او دفاع كند و بعد بسوى من برگشت و گفت :\r\n- شما از چه طايفه‌اى هستيد ؟\r\nگفتم :\r\n- مردى دهقان و از ايرانيان مدائن هستم .\r\nبا حيرت گفت :\r\n- سبحان اللَّه ، دل دوست بسوى دوست آنچنان پر مىزند كه گوئى نانه‌ئى بسوى كره‌اش كشيده مىشود .\r\nاى مرد ، اين مقام مقاميست كه براى تو در درگاه پروردگار اجر جزيل و ثوابى جميل بوجود خواهد آورد .\r\nو بعد از جاى خود پريد و گفت :\r\n- در اين منطقه از پيروان « زيديه » هر كه هست بسوى من آيد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n( 1 ) ازدحامى از مردم در پيرامونش حلقه زدند . لب به سخن گشود و خطابه‌ى غرائى ايراد كرد و از ابو عبد اللَّه الحسين ( ارواحنا فداه ) ياد آورد و آن وقت گفت :\r\n- غمى نيست اگر نتوانسته‌ايد شما مردم مسلمان در يوم الطف حضور يابيد و حسين بن على را يارى كنيد .\r\nاما اكنون از آن كس كه نام حسين بر لب ميآورد و دين حسين را زنده ميداريد چرا كناره مىگيريد ؟\r\nچرا در ركابش نمىجنگيد ؟ او فردا قيام خواهد كرد خواهد كرد تا خون حسين بجويد و از آنان كه حق حسين و حق پدران حسين را زير پا گذاشته‌اند انتقام بگيرد .\r\nاو قيام مىكند تا دين خدا را بر پاى دارد ؟\r\nچرا ياريش نمىدهيد ؟ چرا كومكش نمىكنيد ؟\r\nمن هم اكنون بسوى كوفه عزيمت خواهم كرد تا امر خدا را اطاعت كنم و از دينش حمايت كنم . و اهل بيت رسول اللَّه را يارى دهم .\r\nهر كس كه نيت پاك و قلب روشن و فكر عالى دارد با من همراه شود .\r\nسپس از روضه‌ى مقدس ابو عبد اللَّه بدر رفت و بر مركبش نشست و رو بسوى كوفه آورد .\r\nاصحاب او نيز همراهش شتافتند .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n( 1 ) در آن روز كه محمد بن ابراهيم با ابو السرايا قرار ديدار داشت بر اراضى پشت كوفه ظهور كرد و على بن عبد اللَّه حسينى نيز با او بود .\r\nمردم كوفه آنان كه با محمد با همفكر و همقدم بود مانند ملخ بيابان در صحراهاى پشت كوفه موج ميزدند .\r\nاما اجتماعشان انتظام نظامى نداشت ، تجهيزات جنگىشان هم خوب نبود .\r\nاسلحه‌شان از عصا و كارد و سنگ و آجر تشكيل يافت .\r\nمحمد بن ابراهيم و يارانش از ابو السرايا انتظار مىكشيدند اما او كجا بود ؟\r\nاز او سراغى پديدار نبود .\r\nبالاخره از همت اين مرد نوميد شدند .\r\nجمعى لب به دشنام و ناسزايش گشودند و محمد بن ابراهيم را ملامت كردند كه چرا وعده‌ى يك چنين آدم را باور كرده است .\r\nمحمد اندوهناك بود .\r\nدر اين هنگام از ناحيه‌ى « جرف » گردى برخاست و دو پرچم زرد رنگ پديدار شد .\r\nفرياد مردم بتكبير و بشارت و بشاشت بلند شد .\r\nپرچم‌هاى زرد هر لحظه نزديك‌تر مىآمد . بالاخره ابو السرايا از ره رسيدند .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n( 1 ) تا چشمش به محمد بن ابراهيم افتاد از اسبش به زمين پريد و او را بآغوش كشيد و گفت :\r\n- اى پسر پيغمبر چرا در اينجا اقامت گرفته‌ايد ؟ چرا به شهر كوفه حمله نمىكنيد .\r\nحاجتى بحمله نيست ، هر چه زودتر به شهر در آئيد كه هيچكس از شما جلو نخواهد گرفت .\r\nمحمد بن ابراهيم بنا بتشويق ابو السرايا از اردوگاه خود به شهر سرازير شد .\r\nو مردم كوفه كه مشتاق قدومش بودند مقدمش را پذيرفتند .\r\nدر ميان ازدحام مردم بر پاى خاست و خطابه‌اى ايراد كرد و ضمن خطابه‌اش چنين گفت :\r\n- من شما را بسوى كتاب خدا و سنت رسول اللَّه دعوت ميكنم .\r\nمرام ما اينست كه يك تن از فرزندان رسول اكرم را بخلافت برگزينيم و بر اساس قرآن كريم در سايه‌ى دولتش ايمن نشينيم .\r\nمرام ما عمل به قرآن و امر بمعروف و نهى از منكر است .\r\nمردم كوفه در موضعى كه معروف است به « قصر الضرتين » ( يعنى كاخ دو هوو ) با محمد بن ابراهيم بيعت كردند و بايد دانست كه در اين بيعت عموم مردم كوفه شركت جسته بودند سعيد بن خيثم ميگويد :\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n( 1 ) از زيد بن على بن الحسين شنيدم كه ميگفت :\r\nبسال 199 در دهم ماه جمادى الاولى مردم با مردى از آل رسول اللَّه بيعت مىكنند كه بوجود اين مرد پروردگار متعال بفرشتگان خويش مباهات مىكنند .\r\nحسن بن حسين ميگويد :\r\n- وقتى اين حديث را براى محمد بن ابراهيم روايت كردم او گريه كرد .\r\nجابر بن يزيد جعفى ميگويد .\r\nامام محمد بن على عليهما السلام فرمود :\r\n- در جمادى الاولى سال 199 اى مردم كوفه مردى از خاندان ما بر منبر شما سخن ميگويد كه خداوند متعال بوجود او بر فرشتگان مباهات مىجويد .\r\nبماجراى ابو السرايا باز گرديم :\r\nمحمد بن ابراهيم بفضل بن عباس هاشمى پيام داد كه بيايد با وى بيعت كند و از تجهيزات جنگى برايش آنچه در اختيار دارد بياورد .\r\nفرستاده محمد هنگامى كه بديدار فضل رسيد ديد وى دور قصر خود خندق حفر كرده و آماده‌ى جنگ است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n( 1 ) قصر فضل هاشمى در خارج شهر قرار داشت .\r\nگرداگرد اين قصر خندق كنده بود و غلامان مسلح خود را هم بدور خندق گماشته بود تا از هر حمله‌اى دفاع كنند .\r\nفرستاده بسوى محمد باز گشت و ماجرا را باز گفت :\r\nمحمد به ابو السرايا دستور داد كه شخصا بديدار فضل بن عباس برود اما تا فضل ابتدا به جنگ نكرده وى از حمله خوددارى كند .\r\nابو السرايا رو به خانه‌ى فضل آورد و از دنبالش مردم كوفه مانند ملخ‌هاى پراكنده به راه افتادند .\r\nابو السرايا فضل بن عباس را به بيعت محمد دعوت كرد .\r\nنه بسخنش گوش دادند و نه دعوتش را پذيرفتند بلكه در جواب او بسويش تير گشادند .\r\nمردى از طرفداران ابو السرايا هدف شد و به خاك غلطيد .\r\nابو السرايا جنازه‌ى اين مرد براى محمد فرستاد و ماجرا را گزارش داد .\r\nمحمد فرمان جنگ داد .\r\nابو السرايا كه آماده‌ى جنگ بود بجانب قصر حمله‌ور شد .\r\nبر بالاى باروى قصر غلامى كمان كش نشسته بود كه بر مردم كوفه تير باران ميكرد .\r\nآن غلام تير اندازى زبر دست بود كه هر چه ميزد بهدف ميبرد .\r\nابو السرايا به غلامش فرمان داد كه آن غلام تير انداز را از بالاى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n( 1 ) بارو فرو اندازد .\r\nغلام ابو السرايا كمانش را بزه كرد و بيك تير آن تير انداز را فرو انداخت .\r\nآن تير در ميان دو ابروى غلام تا پر نشسته بود .\r\nبا سقوط اين بارو دار تير انداز طرفداران فضل بن عباس پراكنده شدند . قصر بلا دفاع ماند .\r\nمردم كوفه به قصر حمله‌ور شدند و بى مضايقه دست به چپاول گشودند .\r\nهر چه در آن قصر بود بغارت گرفتند اما ابو السرايا دستور داد كه جمعى از سربازانش بر در قصر بايستند و نگذارند اموال فضل بيغما برود .\r\nسربازان ابو السرايا چپاول كنندگان را يكى يكى تفتيش ميكردند و هر چه ربوده بودند از آنان بار گرفتند .\r\nديگر كسى دست بغارت دراز نكرد .\r\nيك عرب كه صندوقى از لباس غارت كرده بود و ميخواست ببرد با اين شعرها رجزخوانى ميكرد .\r\n ما كان الاريث زجر الزاجره * حتى انتضيناها سيوفا باتره\r\nحتى علونا فى القصور القاهره * ثم انقلبنا بالثباب الفاخره \r\n\r\n","description":"","footnote":"","page_name":" 283 ","page_number":283},
  {"content":"\r\n\r\n( 1 ) چندان وقتى نگذشته بود كه ما با شمشيرهاى برهنه آن قصر را گشوديم و از آنجا جامه‌هاى فاخر باز آورديم .\r\nفضل بن عباس عباسى شكايت اين حادثه را به حسن بن سهل كه والى عراق بود باز گفت :\r\nحسن به او وعده داد كه ياريش كند .\r\nحتى قسم خورد كه از سركوبى اين قوم تجاوز كننده دست برنخواهد داشت .\r\nو بعد زهير بن مسيب را بحضورش فرا خواند و گروهى از سربازان را در اختيارش گذاشت و مال فراوانى به او بخشيد و او را بجنگ ابو - السرايا فرستاد .\r\nو مقرر داشت كه هم اكنون رو بسوى كوفه بياورد و جز در كوفه در هيچ سرزمينى پياده نشود .\r\nمحمد بن ابراهيم در اين وقت بيمار بود .\r\nدر همان بيمارى بسر ميبرد كه سرانجام بدرود زندگى گفت .\r\nحسن بن سهل كه از ستاره شناسان نامور تاريخست ستاره‌ى ابراهيم را در حال سوختن ديده بود و به همين جهت اطمينان داشت كه در اين جنگ بر وى پيروز خواهد شد .\r\nحسن بن سهل بى خبر از اينكه احتراق ستاره‌ى محمد بن ابراهيم به نهضت او مربوط نيست بلكه ببيمارى او و زندگانى شخصىاش\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n( 1 ) مربوط است .\r\nاو باعتبار اعتمادى كه بر معلومات نجومى خود داشت فقط سعى مىكرد بر محمد بن ابراهيم حمله بياورد زيرا اين مسئله را حل شده ميشمرد .\r\nحسن ديگر بفكر تجهيزات نظامى خودش نبود .\r\nزهير بن مسيب همچنان بسوى كوفه مىتاخت تا به قصر ابن هبير » رسيد .\r\nآنجا از سرزمين كوفه شمرده ميشد .\r\nزهير در آنجا فرود و پسرش از هر كه در مقدمه‌ى سپاه بر ستون طلايه فرمان ميداد در « سوق اسد » اردو زد » .\r\nابو السرايا بهنگام عصر به قصد شبيخون از كوفه خيمه بيرون زد .\r\nشب هنگام بر ازهر بن زهير كه فرمانده طلايه بود ، حمله آورد .\r\nسربازان از هربن زهير كه بىخبر از همه جا هدف يك چنين حمله‌ى شديد قرار گرفته بودند كشتار بسيارى دادند .\r\nبقاياى اين نيرو بسوى « قصر ابن هبيره » كه اردوگاه زهير بود گريختند و خبر نخستين شكست را بوى باز دارند .\r\nزهير بن مسيب سخت خشمناك شد\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n( 1 ) ابو السرايا پس ازين شبيخون بكوفه باز گشت .\r\nو از آن طرف زهير دستور داد كه سپاهش براى حمله بكوفه آماده شوند .\r\nدر اين هنگام نامه‌اى از حسن بن سهل به دو رسيد كه :\r\n« جز در كوفه در هيچ سرزمين فرود ميا » زهير بن مسيب آنقدر پيش آمد كه در كنار قنطره فرود آمد .\r\nابو السرايا در اين هنگام فرمان بسيج داد .\r\nمردم كوفه بفرمان ابو السرايا بسوى قنطره حركت كردند .\r\nشب بود .\r\nشبى سرد و تاريك بود .\r\nسربازان ابو السرايا همه قرآن تلاوت ميكردند و آتش ميافروختند تا خود را گرم كنند .\r\nمردم بغداد ، پيروان زهير بن مسيب فرياد ميزدند :\r\n- اى مردم كوفه ! زنان و دختران و خواهران خود را آرايش كنيد و براى فجور آماده‌شان سازيد زيرا ما هم اكنون كوفه را خواهيم گرفت و با زنان و دختران شما چنين و چنان خواهيم كرد .\r\nمردم بغداد عين لغت را ادا ميكردند .\r\nو از اداى كلمات ركيك و زشت ابا نميداشتند .\r\nابو السرايا بجبران سخنان بغدادىها ميگفت :\r\n- اى مردم كوفه ، خدا را به ياد آوريد و از گناهان خويش\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n( 1 ) توبه كنيد .\r\nمغفرت بخواهيد و او را يار خويش بشماريد .\r\nآن شب مردم كوفه بدين ترتيب در اردوى خود بسر بردند .\r\nسپيده دم ، در روشنائى روز چشم مردم كوفه بسپاه بغداد افتاد كه با تجهيزات بسيار آبرومند و خيره كننده‌اى در برابرشان صف كشيده بودند .\r\nهمه با زره‌هاى سپيد و خودهائى كه در فروغ خورشيد ميدرخشيد .\r\nطبل‌هاى جنگى غريو مىكشيدند .\r\nبوق‌ها و شيپورهاى جنگى مانند رعد در فضا ولوله ميانداختند .\r\nابو السرايا بسربازان خود مىگفت :\r\n- نيات خود را خالص سازيد اى كوفىها از خداوند مسئلت بداريد كه شما را بر دشمنانتان چيره سازد .\r\nاز حول و قوت سود بدور شويد و خويشتن را بحول و قوت الاهى بسپاريد .\r\nقرآن تلاوت كنيد و اگر خواستيد بانشاد بپردازيد شعرهاى عنتره‌ى عيسى براى شما مناسب است .\r\nحسن بن هذيل از گوشه‌اى ديگر براى تهييج مردم كوفه چنين مىگفت :\r\n- اى مردم زيديه ، اى طرفداران زيد بن على ، اين مقام مقامى است كه پاى انسان را مىلرزاند و مىلغزاند و اراده را از انسان\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( 1 ) مىربايد .\r\nخوشبخت كسى است كه دين خويش را از وسوسه‌ى اهريمنان ايمن بدارد .\r\nو رشيد كسيست كه بعهد خود در پيشگاه الاهى وفا كند و حرمت محمد را در ذريت محمد نگاه دارد .\r\nاى مردم كوفه ، طرفداران زيديه ! هر كسى را اجلى محتوم و مقطوع در پيش است .\r\nبراى هر كس درين دنيا روز و روزى محدود است .\r\nبالاخره دمى خواهد رسيد كه روز و روزيش بپايان آيد و مرگ او محقق و محتوم شود .\r\nآن كس كه از مرگ مىگريزد بهر جا رود مرگ بدنبال او است بهر سو بگريزد در آغوش مرگ خواهد بود .\r\nآن كس كه در جنگ نميرد در صلح خواهد مرد .\r\nآن كس كه جوان نميرد بدوران پيرى جهان را وداع خواهد گفت .\r\nخواه و ناخواه همه از جام مرگ خواهيم نوشيد .\r\nابو الفرج اصفهانى نويسنده‌ى كتاب كتاب ميگويد :\r\n- اين حسن بن هذيل همان مرد است كه در واقعه‌ى فخ ميان اصحاب حسين بن على مردى سرشناس بود و از وى احاديث بسيارى نيز\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n( 1 ) روايت كرد .\r\nمردى از سپاه بغداد كه كاملا مسلح و مجهز بود لثام بسته به ميدان تاخت و لب به دشنام و ناسزا نسبت به اهل كوفه گشود .\r\nوى مىگفت :\r\n- ما با زنان و دختران شما فحشا و فجور روا ميداريم . چنين و چنان مىكنيم .\r\nمردى از اهل « و ازار » « دهكده‌اى نزديك دروازه‌ى است » كه فقط يك پيراهن قرمز به تن داشت و از سلاح جنگ جز يك كارد برهنه در دستش نبود خودش را به فرات انداخت . شناكنان از اين سوى شط به آن سوى شط رفت . بسوى آن مرد بغدادى كه ناهنجار مىگفت دويد .\r\nو بيك جستن پنجه به گريبان آن سرباز مسلح و مجهز انداخت و از پشت زين به روى زمينش كشيد و بعد با چالاكى حيرت انگيزى چند ضربه‌ى خنجر بر سينه و گردنش فرود آورد و آن وقت نعشش را با خودش به شط كشانيد .\r\nمردم مىديدند كه اين دهاتى قرمز پوش نعش آن سرباز بغدادى را شناكنان از آن سوى فرات به اين سوى مىآورد .\r\nبالاخره به ساحل رسيد :\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n( 1 ) مردم كوفه در تماشاى اين منظره هلهله‌ى شادى مىكشيدند و خداى را شكرها مىگفتند .\r\nمردى از فرزندان اشعث بن قيس اسب به ميدان جهانيد . و مبارز خواست .\r\nاز سربازان بغداد جوانى جنگش را ميان بربست .\r\nاشعثى با يك ضربت شمشير بغدادى را از اسب فرو افكند .\r\nسرباز ديگرى از سپاه بغداد به ميدان آمد .\r\nاشعثى امانش نداد و سومين مبارز را كه باز هم يك جوان شاكى السلاح از مردم بغداد بود به خاك فرو افكند .\r\nهمچنان حريف ميخواست و با زبردستى حريف خود را از پا در مىآورد .\r\nابو السرايا اين گستاخى را از آن اشعثى دلير نپسنديد .\r\nاز دنبالش به ميدان آمد و او را بباد دشنام گرفت :\r\n- چه كسى به تو فرمان داده كه پيكار كنى برگرد .\r\nاشعثى خون شمشيرش را با خاك پاك كرد و آن وقت شمشير برهنه را بغلاف برد و از ميدان برگشت و ديگر پا به ميدان نگذاشت و حتى در هيچ يك از ميدان‌هاى جنگ همراه ابو السرايا نرفت .\r\nابو السرايا همچنان به روى پل ايستاده بود .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n( 1 ) مردى از سرداران بغداد او را دشنام‌هاى قبيح مىگفت . در اين زشتگوئى صراحت و وقاحت به كار ميبرد .\r\nابو السرايا خاموش ايستاده بود .\r\nاندكى به اين خاموشى گذرانيد و بعد سر اسب خود را بسوى اردوى خويش برگردانيد .\r\nوى بدين وسيله حريف خود را فريب داده بود زيرا آن بغدادى بهواى اينكه ابو السرايا پا به فرار گذاشته از دنبالش اسب جهانيد .\r\nناگهان ابو السرايا بسوى او كرد و با يك ضربه‌ى شمشير او را از اسب فرو انداخت .\r\nو بعد به نيروى بغداد حمله‌ى شديدى آورد .\r\nتا آنجا كه سر از پشت اردوى بغدادىها بيرون كرد و آن وقت از پشت سر بر مردم بغداد حمله كرد تا به جاى نخستين خود باز گشت .\r\nزرهش خون آلود بود لخته‌هاى خون بر زرهش ميدرخشيد .\r\nابو السرايا در اين هنگام غلام خود را با گروهى از سربازانش به كمين‌گاه كه در پشت اردوى بغدادىها قرار داشت اعزام كرد تا از پشت سر به نيروى عباسىها حمله كند .\r\nو خودش بر نيزه‌اش تكيه كرده بود .\r\nبه اين انتظار كه حمله چه وقت آغاز مىشود تا او از روبرو بر سياه پوشان\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n( 1 ) بنى عباس حمله كند .\r\nابو السرايا همچنانكه بر نيزه تكيه داشت خوابش ربود .\r\nسپاه او ناگهان گمش كردند چون هر چه اينجا و آنجا توى خودشان پىاش گشتند پيدايش نكردند .\r\nفرياد نيروى كوفه به تكبير و تهليل فضا را مىلرزانيد .\r\nهمه او را صدا مىكردند . و همين سر و صداها ناگهان از خواب بيدارش كرد .\r\nابو السرايا كه ناگهان بيدار شد خيال كرد غلامش از كمين بدر جسته و بر بغدادىها حمله آورده « همانطور كه بنا گذاشته بودند » او هم اهل كوفه را به حمله فرمان داد .\r\nدر اين هنگام حمله‌ى كمين هم از پشت سر آغاز شد .\r\nسپاه بنى عباس « بغدادىها » از پيش و پس در محاصره‌ى مردم كوفه درآمدند غلام ابو السرايا « سيار » به پرچم‌دار نيروى بغداد تاخت و او را با ضرب شمشير از اسب فرو انداخت .\r\nپرچم سياه سرنگون شد و سياه پوشان شكست خوردند .\r\nسپاه كوفه در تعقيب بغدادىها سر به دشت و بيابان گذاشتند .\r\nكوفىها فرياد مىكشيدند .\r\n- هر كس پياده شود در امان است .\r\nبغدادىها براى اينكه جان خود را از خطر قتل امان دهند از\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n( 1 ) اسب‌هاى خود پياده ميشدند و كوفىها بر اسب بغدادىها مىنشستند و به تاخت و تاز خود ادامه ميدادند .\r\nشكست بغدادىها صورت مفتضحى به خود گرفته بود .\r\nتا آنجا كه بالاخره زهير فرياد كشيد :\r\n- واى بر تو اى ابو السرايا ! آيا پيش از اين ميخواهى ما را در هم بشكنى .\r\nفرار از اين رسواتر و شكست از اين سنگين‌تر هم ميخواهى . ديگر از دنبال ما به كجا مىآئى . دست از جان ما بردار .\r\nابو السرايا در اين هنگام به نيروى خود فرمان عقب‌نشينى داد .\r\nكوفىها در بازگشت خود به اردوگاه سپاه بغداد هجوم آوردند .\r\nمطبخ بغدادىها سرشار از غذاهاى گوناگون بود كه دست نخورده مانده بود .\r\nزهير بن مسيب قسم خورده بود كه جز در مسجد كوفه غذا نخورد .\r\nبه همين جهت خوراكها را گذاشته بودند و حالا كه در هم شكسته بسوى بغداد مىگريختند خوراكهايشان نصيب كوفيان بود .\r\nمردم كوفه « نيروى ابو السرايا » سخت گرسنه بودند و به همين جهت وقتى به مطبخ دشمن رسيدند سر از پا نشناخته به غذا پرداختند\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n( 1 ) علاوه بر غذاها اسلحه دشمنان را نيز بغارت بردند .\r\nزهير بن مسيب به بغداد رسيد . اما رويش نميشد كه آشكارا پا به شهر بگذارد .\r\nپوشيده و پنهان به بغداد رفت .\r\nخبر شكست فاحش او به گوش حسن بن سهل رسيد .\r\nاحضارش كرد . تا چشمش به او افتاد آن گرز آهنينى را كه در دست داشت چنان به طرف زهير پرتاب كرد كه گوشه‌ى چشم چپش را تا محاذات بينى چاك زد .\r\nو بعد فرياد كشيد :\r\n- ببريدش بيرون . گردنش را بزنيد .\r\nاما آنان كه در دار الاماره حضور داشتند لب به شفاعت گشودند و با هر زبان كه ميدانستند از اعدام نجاتش دادند .\r\nابو السرايا به كوفه باز گشت .\r\nبا خود سرهاى بريده و اسراى جنگى بسيار آورده بود .\r\nسرهاى دشمن را بر نوك نيزه‌ها زده بود و بسيارى از اين سرها را نيز به گردن اسب‌ها آويزان كرده بود .\r\nسپاه كوفه كه در آغاز نهضت ساز و برگ جنگى درستى نداشتند در\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n( 1 ) بازگشت از اين جنگ همه مجهز و مسلح بودند .\r\nزيرا از اسلحه‌ى دشمن غنيمت هنگفتى برده بودند .\r\nسپاه كوفه همه سوار اسب و همه شادمان و سرشار به شهر خود باز گشته بودند .\r\nاما حسن بن سهل از شكست سپاه خود سخت غصه دار و نگران بود .\r\nاز بنى عباس آنان كه در حضور حسن بسر ميبردند هم مانند او پريشان و غمناك بودند .\r\nحسن بن سهل بهواى اينكه هر چه زودتر نهضت ابو السرايا را در هم بشكند و آتش خشم خود را خاموش سازد عبدوس بن عبد الصمد را پيش خواند و گفت :\r\n- ميخواهم به‌بينم اسم تو مسمائى هم دارد يا نه . بكوش كه نام خود را به ننگ نيالائى .\r\nو بعد او را بر هزار سواره و سه هزار پياده فرماندهى داد و آنچه از اسب و اسلحه و درهم و دينار ضرورت داشت در اختيارش گذاشت .\r\n- بيدرنگ بكوفه بتاز .\r\nعبدوس بن عبد الصمد در حضور حسن بن سهل سه بار قسم ياد كرد كه سربازان كوفه را قتل عام كند و خاندانشان را اسير وار به\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n( 1 ) بغداد بياورد .\r\nراهى را كه عبدوس بسوى كوفه به پيش گرفته بود راه جامع بود .\r\nحسن بن سهل هم به او سفارش كرده بود كه از راه عادى بسوى كوفه نرود زيرا سپاه زهير بن مسيب در همان راه بدست مردم كوفه تار و مار شده بود و اجساد كشتگان بغدادىها هم همچنان در گوشه و كنار بجا مانده بود .\r\nاز ترس اينكه سپاه عبدوس حرارت و جسارت خود را از دست بدهد دستور داد راه جامع را برگزينند .\r\nخبر عزيمت عبدوس بن عبد الصمد به گوش ابو السرايا رسيد . آماده‌ى دفاع شد .\r\nنماز ظهر را در كوفه بجا آورد و به نيروى خود فرمان بسيج داد .\r\nابو السرايا در اين بسيج گروهى از برگزيدگان لشكر خود را بهمراه برداشت . همه بر اسب‌هاى برهنه نشسته بودند و بجانب « جامع » كه اردوگاه عبدوس بود پيش مىتاختند .\r\nوقتى به جامع نزديك شدند ابو السرايا سپاه خود را به سه قسمت تقسيم كرد و گفت :\r\n- شعار شما در اين « يا فاطمى يا منصور » باشد . و با اين شعار يك ديگر\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n( 1 ) را بشناسيد .\r\nخود با گروهى از لشگر كوفه راه بازار را به پيش گرفت و غلام او سيار كه بر گروه ديگر فرمان ميداد از سمت جامع حركت كرد و به ابو الهرماس گفت :\r\n- تو از طرف دهكده حمله كن و بر حذر باش كه غافلگيرت نكنند .\r\nاين سه ستون مسلح و مجهز يكباره بر سر عبدوس عبد الصمد تاختند و با همين حمله كارشان را ساختند .\r\nدر بغدادىها كشتار عظيمى صورت گرفت جمع كثيرى از سربازان بغداد حين فرار در آب فرات غرق شدند .\r\nابو السرايا در ميدان جامع عبدوس بن عبد الصمد را ديدار كرد .\r\nبيدرنگ كله خود از سر خود بر داشت و فرياد كرد :\r\n- من ابو السرايا هستم . من شير طايفه بنى شيبانم .\r\nو بعد بسوى عبدوس حمله آورد .\r\nعبدوس كه ديد ياراى مبارزه را ندارد عنان اسب خود را در پيچيد كه فرار كند ولى ابو السرايا از پشت سر به او رسيد و با يك ضربه شمشير فرقش را تا سينه شكافت .\r\nعبدوس از پشت زين بر خاك هلاك غلطيد .\r\nلشكر كوفه و مردم جامع از سپاه بغدادىها غنيمت سرشارى به\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n( 1 ) چنگ آوردند .\r\nساز و برگ بسيارى در اين جنگ نصيب سربازان كوفه شد .\r\nابو السرايا راست بحضور محمد بن ابراهيم رفت .\r\nمحمد سخت بيمار بود . تقريبا با سكرات مرگ دست به گريبان داشت .\r\nتا چشمش به ابو السرايا افتاد لب به توبيخ و ملامتش گشود .\r\nفرمود :\r\n- من از كردار تو بيزارم . تو نبايد بر مردم بغداد شبيخون ميزدى .\r\nتو نبايد پيش از آنچه سلاح جنگ است غنيمت مىگرفتى .\r\nتو بايد ابتدا آنان را بجنگ بخوانى و بعد در برابرشان به پيكار اقدام كنى .\r\nابو السرايا جواب داد :\r\n- يا ابن رسول اللَّه . اين تدبير نظامى است كه در ميان سربازان مباح است ولى معهذا عهد مىكنم كه ديگر اين تدبير را تكرار نكنم .\r\nمحمد بن ابراهيم آخرين لحظه‌هاى زندگانى را مىگذرانيد .\r\nابو السرايا علائم مرگ را بر چهره‌ى بى رنگ محمد ديد و گفت :\r\n- يا ابن رسول اللَّه هر زنده‌اى سرانجام خواهد مرد و هر متاع نوينى با\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n( 1 ) مرور ايام به كهنگى و فرسودگى خواهد گرائيد .\r\nخوبست كه وصاياى خويش را بازگوئى .\r\nمحمد بن ابراهيم فرمود :\r\n- من ترا به تقوى وصيت مىكنم و سفارش مىكنم هميشه از دين خويش دفاع كن و اهل و بيت پيامبر خويش را در حمايت خود نگاه دار زيرا جانشان با جان تو بستگى دارد .\r\nپس از مرگ من مردم مختارند هر كه را از خاندان رسول اللَّه شايسته ديده‌اند به امامت خويش برگزينند ولى اگر از من در اين انتخاب عقيده‌اى بخواهند من ميان آل امير المؤمنين على شما را به بيعت على بن عبيد اللَّه دعوت مىكنم زيرا من با او عشرت و آميزش داشته‌ام و روش او را پسنديده‌ام .\r\nدر اين هنگام زبان محمد بن ابراهيم از گفتار باز ماند . جنب و جوش حبات در اندامش فرو نشست .\r\nابو السرايا با دست خود چشمان محمد را بست و بعد او را در خوابگاهش فروخوابانيد .\r\nمحمد بن ابراهيم بدين ترتيب رخت از اين عالم به عالم ديگر كشيد اما ابو السرايا به اقتضاى سياسى مصلحت ديد كه مرگ او را تا چندى مكتوم بدارد .\r\nشب هنگام ابو السرايا جنازه‌ى محمد بن ابراهيم را با گروهى از\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n( 1 ) زيديه به نجف برد و در آنجا به خاكش سپرد .\r\nو فرداى آن شب مردم را انجمن كرد و طى خطابه‌اى خبر مرگ محمد بن ابراهيم را به گوششان رسانيد .\r\nملت كوفه بخاطر اين حادثه‌ى فجيع سخت گريستند .\r\nابو السرايا گفت :\r\nابو عبد اللَّه محمد بن ابراهيم وصيت كرده كه ابو الحسن على ابن عبيد اللَّه بر جاى او قرار بگيرد و در عين حال سفارش فرمود كه نظر مردم محترم است . اگر او را نخواستند از ميان آل على ديگرى را انتخاب كنند .\r\nهم اكنون آزاديد كه امام خويش را در ميان اين خانواده برگزينيد .\r\nمردم كوفه بسوى هم نگران شدند زيرا نمىدانستند نام چه كسى را بر زبان بياورند .\r\nدر اين هنگام محمد بن محمد بن زيد كه جوانى نورس بود از جا خاست و گفت :\r\nاى فرزندان على آن كس كه از ميان ما گذشت به خير گذشت و اين يك كه در ميان ما بجا مانده ذخيره گرانبهائى است .\r\nدين خدا هرگز با تشويش و ترديد يارى نخواهد شد و نيرو نخواهد گرفت .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n( 1 ) ابو عبد اللَّه محمد بن ابراهيم مردى بود كه توانست بر زخم‌هاى سينه‌ى ما مرهم گذارد و خون ما را از دشمنان ما باز جويد .\r\nدر اين هنگام بسوى على بن عبد اللَّه التفاتى كرد و گفت :\r\nخدا از تو راضى باد يا ابا الحسن چه گوئى ابو عبد اللَّه ما را به بيعت تو وصيت كرده هم اكنون دست بگشا و بيعت ما را بپذير .\r\nابو الحسن على بن عبد اللَّه بر پاى خاست و پس از حمد و ثناى الهى گفت :\r\nابو عبد اللَّه را خداى رحمت كناد . مرا در ميان شما بر گزيد اما در اين انتخاب تنها عواطف و انديشه‌هاى خود را ملاك امر شمرد .\r\nاو را خداى بيامرزاد كه در راه اعلاى دين آنچه از دستش برآمد بجاى آورد . و حقى را كه به عهده داشت ادا كرد . من انتخاب او را از سر بى اعتنائى و توهين باز نمىگردانم و بعنوان نكول خودم را كنار نميكشم بلكه مىبينيم اگر امامت شما را بپذيرم اعمال ديگرى كه بعقيده‌ى من براى من از امامت شما سودمندتر است از دست مىدهم .\r\n« در اينجا رو به محمد بن محمد كرد و گفت » خدا ترا رحمت كند به كار خويش بر خيز و بر جاى پسر عم خود قرار گير . ما همه ترا برياست و پيشواى خويش اختيار كرده‌ايم آن برگزيده از آل محمد كه بايد امام امر را به مشت گيرد توئى . آن كس كه همه به دو اعتماد و اتكا دارند جز تو نيست .\r\n« و بعد رو بسوى ابو السرايا كرد و گفت :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n( 1 ) - چه مىبينى ؟ آيا رضا ميدهى كه محمد بن محمد جاى محمد ابن ابراهيم را بگيرد .\r\nابو السرايا جواب داد :\r\n- رضاى من رضاى تست . آنچه تو گوئى از دهان من است .\r\nبدنبال اين سخن پيش رفت و با محمد بن محمد بن زيد بيعت كرد و ملت كوفه نيز پيروى كردند و با او بيعت كردند .\r\nمحمد بن محمد بيدرنگ به تشكيلات كشورى پرداخت و حكام ولاياتى را در آن هنگام ميتوانست تحت اختيار و اراده خود بگيرد بدين ترتيب تعيين كرد .\r\n1 - اسماعيل بن على بن اسماعيل حسينى به سمت حكومت و جانشينى امام در كوفه .\r\n2 - روح بن حجاج به سمت فرماندارى بر قواى انتظامى .\r\n3 - احمد بن سرى انصارى به سمت دبير دربار خلافت .\r\n4 - عاصم بن عامر به سمت قاضى القضات .\r\n5 - ابراهيم بن موسى بن جعفر به سمت حكومت يمن .\r\n6 - زيد بن موسى بن جعفر به سمت فرماندهى اهواز .\r\n7 - عباس بن محمد عيسى به سمت فرماندارى بصره .\r\n8 - حسن بن حسن افطس به سمت فرماندارى مكه .\r\n10 - جعفر بن محمد « برادرش » را با حسين بن ابراهيم به فرماندارى واسط گماشت .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n( 1 ) عمال او بيدرنگ بسوى حوزه‌هاى حكمرانى خود عزيمت كردند در ميان اين ده نفر كه از طرف محمد بن محمد بر بلاد و ايالات گمارده شدند تنها حسن بن حسن افطس بى درد سر به مكه آمد و زمام حكومت را بدست گرفت و در سال صد و نود و نه با عنوان « امير الحاج » با مسلمانان حج گذاشت .\r\nو از ابراهيم بن موسى بن جعفر نيز در يمن حسن استقبال شد هر چند كه در ابتداى ورود جنگى ميان او و طرفداران بنى عباس در گرفت جعفر بن محمد و حسين بن ابراهيم هر دو فرماندار واسط بودند .\r\nوقتى به شهر رسيدند نصر بجلى فرماندار آل عباس كه شهر را بقبضه داشت با نيروى خود بدفاع پرداخت .\r\nميان عمال محمد بن محمد و نصر جنگ خونين در گرفت . اما اين جنگ به پيروزى علويين پايان يافت .\r\nجعفر بن محمد و حسين بن ابراهيم نصر و نيروى او را درهم شكستند و شهر را به تصرف درآوردند اين دو جوان علوى پيش از همه جز به تعديل ماليات پرداختند . همين كردار مايه‌ى الفت ميان آنان و مردم واسط شد .\r\nو اما عباس بن محمد جعفرى « از نسل عبد اللَّه بن جعفر » وقتى ببصره رسيد كه زيد بن موسى بن جعفر والى اهواز نيز به آن سامان رسيده بود .\r\nزيرا راه اهواز از آن منطقه ميگذشت .\r\nعباس و زيد به كمك على بن جعفر حسنى با حسن بن على مأمونى\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n( 1 ) كه والى بنى عباس در بصره بود بپيكار پرداختند .\r\nسرانجام علويين بر مأمونى غلبه كردند و بصره را به تصرف درآوردند .\r\nزيد بن موسى بن جعفر دستور داد محله‌ى بنى عباس را در بصره آتش زدند و به همين سبب ميان مردم « زيد النار » لقب گرفت .\r\nحسن بن محمد همه روزه نامه‌ى پيروزى از پيك بلاد دريافت ميداشت .\r\nعمال او همه جا با فتح و ظفر هم آغوش بودند .\r\nآوازه‌ى اين فتوحات از مرزهاى عراق در كشور شام و ايالات جزيره غوغائى درافكند .\r\nاز آن ديار نامه‌هائى بمحمد بن محمد رسيد كه حاكى از اطاعت مسلمان آنجا نسبت بوى بود .\r\nبمحمد بن محمد نوشته بودند كه ما انتظار مىكشيم نيروى علويين را با احترام و اطاعت استقبال كنيم .\r\nحتى بوى نوشته بودند :\r\n- نماينده‌ى خويش را بسوى ما فرست تا از ما بنام تو بيعت به گيرد .\r\nنام ابو السرايا عظمت و شرافت درخشانى يافت .\r\nحسن بن سهل فرماندار مأمون در عراق كه مقيم بغداد بود به اين\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) حوادث با خشم و اضطراب شديدى مينگريست .\r\nحسن بن سهل دو بار از دست ابو السرايا شكست خورده بود .\r\nدل اين مرد از دست ابو السرايا مالامال خون بود .\r\nبدبير خود دستور داد نامه‌اى بطاهرين حسين « ذو اليمينين » بنويسد از او چاره‌اى بخواهد .\r\nاما در اين هنگام رقعه‌اى بى امضا و مجهول از ناشناسى به دستش رسيد كه انديشه‌ى ويرا ديگرگون ساخت يعنى اميد او را از كومك طاهر بنوميدى عوض كرد .\r\nدر اين رقعه اين شعرها فقط اين شعرها از يك شاعر گمنام نوشته شده بود .\r\n قناع الشك بكشفه اليقين * و افصل كيدك الراى الرصين \r\nدست يقين پرده از چهره‌ى مشك باز مىكند و تنها راى خردمندانه‌ى تو اين گره را مىگشايد .\r\n تثبت قبل ينفذ فيك امر * بهيج تشرده داء دفين \r\nبر جاى بالش پيش از آنكه روزگارت را دردى هلاك كننده آشفته سازد\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n( 1 )\r\n انتذب طاهراً لقتال قوم * بنصرتهم و طاعتهم يدين \r\nتو طاهر ذو اليمينين را بر ضد قوم ميخوانى كه دين او كومك و طاعت آن قوم است\r\n سيطلقها عليك معلقات * تصر و دونها حزب زبون \r\nاز دست طاهر بر ضد تو كارهائى انجام خواهد شد و جنگى صلح ناپذير بر پا خواهد خاست\r\n و دونك ما تريد بعزم راى * تدبره و دع ما لا يكون \r\nبيش از اين انديشه كن و از آنچه شدنى نيست چشم بپوش حسن بن سهل از تصميم خود باز گشت و بجاى طاهر ذو اليمينين هرثمه بن اعين را براى دفاع از عراق انتخاب كرد .\r\nميان حسن بن سهل و هرثمه كدورتى بر قرار بود [ ( 1 ) 
  ] حسن دستور داد كه سندى بن شاهك نامه‌ى او را براى هرثمه برد .\r\nابن سندى از دوستان بسيار صميمى حسن بن سهل بود .\r\n\r\n\r\n","description":"","footnote":"\r\n[ ( 1 - ) 
  ] هرثمه بيش از حسن والى عراق بود و به همين جهت ميانشان كدورت داشت .\r\n","page_name":" 306 ","page_number":306},
  {"content":"\r\n\r\n( 1 ) حسن بن سندى گفت :\r\n- با هرثمه بن اعين صحبت كن و از او بخواه كه اين كدورت ها را كنار بگذارد و دفاع دشمن را ميان بربندد .\r\nحسن بن سهل ميترسيد كه هرثمه بن اعين از يارى او سرباز زند .\r\nبه همين جهت سندى بن شاهك را واسطه‌ى صلح ميان خود و او قرار داده بود .\r\nسندى به سراغ هرثمه عزيمت كرد .\r\nهرثمه اين هنگام در شهر « حلوان » بسر ميبرد .\r\nوقتى نامه‌ى حسن را خواند سخت خشم گرفت و گفت :\r\n- راه را ما مىكوبيم . خدمت را ما انجام ميدهيم و عروس خلافت را مىآرائيم . وقتى كارها را انجام داده‌ايم تازه بر ميخيزند رجاى ما را ميگيريند و معهذا از عهده‌ى انجام وظائف خود بر نمىآيند و از سوء تدبير به مخمصه و گرفتارى دچار ميشوند تازه دست تمنا بسوى ما پيش ميآوردند و از ما كومك ميخواهند .\r\nنه ، نه ، من هرگز به كومك اين قوم ميان نخواهم بست تا امير المؤمنين خود درماندگى آنان را ببيند و دريابد كه چه - شخصيت‌هاى نا ستوده‌اى را بر جاى ما نشانيده است .\r\nسندى بن شاهك ميگويد :\r\n- هرثمة بن اعين در پاسخ من سخنانى گفت كه مرا پاك نوميد ساخت . و من درمانده بودم نميدانستم چكنم . در يك چنين حيرت و وحشت\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n( 1 ) ناگهان نامه‌اى از منصور بن مهدى بدست هرثمة بن اعين رسيد .\r\nتا چشم هرثمه به نامه‌ى منصور رسيد با صداى بلند گريه كرد و گفت :\r\n- خدا نميدانم بر سر اين حسن چه بياورد كه اصول خلافت بنى عباس را در هم شكست حسن دارد اين دولت را بديار فنا ميفرستد .\r\nو بعد بغلام خود گفت :\r\n- بگو طبل عزيمت را بكوبند .\r\nطبل جنگ كوفته شد و هرثمه بن اعين از حلوان به عزم بغداد بسيج كرد .\r\nنيروى هرثمه وقتى به نهروان رسيد مردم بغداد از فرماندهان و سرداران سپاه و آل عباس موكب او را با احترام بسيار پذيرفتند .\r\nهمه خوشنود بودند و دعا ميكردند كه بر دشمن خويش پيروز شود .\r\nوقتى هرثمه از نهروان عزم بغداد كرد امرا و رجال عموما در ركاب او پياده ميرفتند و او را براى خويش آيت نجات ميپنداشتند .\r\nهرثمه بن اعين با يك چنين حشمت و جاه و حرمت به خانه خود رسيد .\r\nحسن بن سهل ابتدا ديوان سپاه را براى او فرستاد تا ميان سربازان عراق هر گروه را كه بخواهد التزام ركاب خويش درآورده بعلاوه درهاى بيت المال را نيز به روى او گشود و بهر چه هرثمه بن اعين\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n( 1 ) فرمان داد اطاعت كرد .\r\nهرثمه بن اعين در « ياسريه » اردو زد .\r\nهيثم بن عدى مىگويد :\r\n- در ياسريه بديدار هرثمه بن اعين رفتم . او در آنجا با سى هزار سپاهء سواره و پياده اردو زده بود .\r\nبه او گفتم :\r\n- خوبست امير موهاى سپيد خود را با خضاب رنگ كند تا در برابر دشمن شكوهمندتر جلوه دهد .\r\nهرثمه خنديد و گفت :\r\n- اگر اين سر كه بر پيكر من است براى من باقى بماند غمى نيست خضابش خواهم كرد ولى اگر سر سر من نباشد و بدشت مردم كوفه بيفتد چه حاجتى به خضاب خواهد داشت .\r\nو بعد فرمان بسيج داد .\r\nابو السرايا اين وقت در « قصر ابن هبيره » بسر ميبرد .\r\nاو براى محمد بن اسماعيل حسينى پرچمى بسته و دستورش داد .\r\nبود كه بمدائن عزيمت كند و حكومت آنجا را به تصرف گيرد .\r\nعباس طبطبى و مسيب را نيز با گروهى از سپاه همراه او ساخت .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n( 1 ) حسين بن على معروف به « ابى البط » كه فرماندار بنى عباس در مدائن بود بدفاع از حوزه‌ى حكومت خود اقدام كرد اما پس از چند جنگ خونين ناچار در هم شكست و شهر را به اختيار محمد بن اسماعيل رها كرد .\r\n\r\nمحمد بن جعفر\r\nاو پسر امام جعفر صادق صلى اللَّه عليه است .\r\nدر گير و دارى كه محمد بن محمد بهمراهى ابو السرايا باعمال بنى عباس در عراق داشت محمد نيز از گوشه‌اى در مدينه سر بر آورد و دعوى خلافت كرد .\r\nمردم مدينه با وى بيعت كردند و او را « امير المؤمنين » خواندند .\r\nمردم مدينه پس از ابو عبد اللَّه حسين بن على صاحب فخ هيچكس را از آل ابو طالب امير المؤمنين نخواندند جز محمد بن جعفر كه براى دومين بار عنوان امير المؤمنين به خود گرفت .\r\nمردم مدينه با قيد امير المؤمنين دست بيعت بدست محمد بن جعفر دادند .\r\nمادرش كنيزى گمنام بود .\r\nكنيه‌ى ابن محمد ابو جعفر بود .\r\nمردى دانشمند و متشخص بود . ميان خانواده خود عظمتى بر جسته داشت .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n( 1 ) در آن هنگام كه به مرو آمده بود مأمون تصميم داشت نقابت آل ابى طالب را به ديگرى وا بگذارد . اما آل ابى طالب جز محمد بن جعفر كسى را به نقابت خود نپذيرفت .\r\nمأمون بناچار او را به مقام خود برقرار گذاشت .\r\nابو جعفر محمد بن جعفر از روات احاديث اما احاديث او بيشتر از پدرش ابو عبد اللَّه جعفر بن محمد صلوات اللَّه عليه مرويست .\r\nشخصيت‌هائى از اصحاب حديث مانند محمد بن ابى عمر عبدى و محمد بن سلمه و اسحاق بن موسى انصارى و علماى ديگر سلسله‌ى احاديث و روايات خود را بنام او آغاز مىكنند .\r\nمحمد بن منصور مىگويد :\r\n- ابو طاهر . احمد بن عيسى هميشه از محمد بن جعفر با تجليل و احترام ياد مىكرد و او را سزاوار تقديس و تمجيد مىدانست .\r\nاو مىگفت :\r\n- ابو جعفر محمد بن جعفر مردى عابد و فاضل بود . در تمام سال يك روز روزه بود و روز ديگر اقطار مىكرد يعنى نيمى از سال را به روزه مىگذرانيد . الا ماه رمضان كه تمام ماه را روزه داشت .\r\nمؤمل مىگويد :\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n( 1 ) - در سالى از سالها محمد بن جعفر را در مكه ديدم كه براى اداى نماز به مسجد الحرام مىآمد دويست تن از فرقه‌ى جاروديه همراه او مىآمدند . جامه‌ى اين قوم پشمين بود و فروغ تقوى بر چهره‌شان ميدرخشيد .\r\nخديجه دختر عبيد اللَّه بن الحسين « نواده‌ى امام زين العابدين » همسر محمد بن جعفر بود .\r\nخديجه مىگويد هرگز شوهرم با پيراهنى به كوچه نرفت الا آنكه همان پيراهن را به مستمندى بخشيد و عبا بر تن عريان خود پيچيده به خانه باز گشت .\r\nموسى بن سلمه مىگويد :\r\n- مردى گمنام در عهد ابو السرايا كتابى نگاشت و در آن كتاب از فاطمه‌ى زهرا دختر رسول اللَّه صلّى اللَّه عليه و آله به ناشايست ياد كرد .\r\nمحمد بن جعفر كه تا آن وقت در كنج عزلت بسر ميبرد و مطلقا با سياست آل ابى طالب همكارى نداشت وقتى اين كتاب را برايش خواندند بى آنكه جوابى به گفتار نويسنده‌ى كتاب بدهد به خانه‌ى خود رفت و زره پوشيده و شمشير حمايل كرده از خانه‌اش بدر آمد و مردم را بسوى خود دعوت كرد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( 1 ) نام امير المؤمنين به خود نهاد وى در اين رفتار شعرى از شاعرى بعنوان شاهد زمزمه مىكرد .\r\n لم اكن من قباتها علم اللَّه * و انى بحرها اليوم صالى \r\nمن خدا ميداند كه اهل اين اقدام‌ها نبودم اما اكنون مانند دريائى خشمناك تلاطم مىكنم .\r\nابراهيم بن يوسف مىگويد :\r\nبه يكى از چشمان محمد بن جعفر عارضه‌اى دچار شده بود .\r\nاو خوشنود شد و گفت :\r\n- اميدوارم كه مهدى موعود من باشم چون شنيده‌ام كه يكى از دو ديده‌ى مهدى عارضه ديده است بعلاوه امر خلافت را نيز با كراهت مىپذيرد .\r\nاسحاق بن موسى مىگويد :\r\nاز محمد بن جعفر شنيدم كه مىگفت :\r\n- پيش انس بن مالك از مصائب اهل بيت رسول شكايت بردم . مالك مرا به صبر وصيت كرد و فرمود :\r\n- بر ياد باش تا اين آيت كريمه از كلام اللَّه تأويل شود :\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n( 1 )  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  همى خواهيم بر ناتوانان زمين منت گذاريم .\r\nو آنان را پيشواى اقوام و ورثه‌ى سلطنت‌ها و حكومت‌ها قرار دهيم .\r\nگفته‌اند :\r\nگروهى از آل ابى طالب در ركاب محمد بن جعفر در مكه با هارون مسيب به جنگ پرداختند .\r\nبا اين گروه .\r\n1 - حسين بن حسن افطس .\r\n2 - محمد بن سليمان حسنى .\r\n3 - محمد بن حسن معروف به سيلق .\r\n4 - على بن حسين حسينى .\r\n5 - على بن جعفر صادق عليه السلام .\r\nنيز همراه بودند .\r\nدر ميان طالبيون و نيروهاى هارون بن مسبب جنگ خونينى در گرفت .\r\nاز اصحاب هارون جمع عظيمى به خاك و خون غلطيدند .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n( 1 ) از غلامان آل ابى طالب مردى كه خواجه‌ى حرمسرا بود و همراه محمد بن جعفر بود با طعن نيزه هارون بن مسبب را از اسب فرو انداخت .\r\nنزديك بود كه كارش ساخته شود ولى اصحابش سر رسيدند و با حملات پى در پى هارون را از خطر مرگ رهانيدند .\r\nطالبيون پس از اين وقعه دست از جنگ كشيدند و به قرارگاهشان كه در كوه « ثبير » واقع شده بود باز گشتند .\r\nمحمد بن جعفر برادرزاده‌ى خود على بن موسى الرضا « سلام اللَّه عليه » را بعنوان رسالت پيش هارون فرستاد و سخن از صلح بميان كشيد ولى هارون اين پيام را نپذيرفت و نامه‌ى محمد را بى جواب گذاشت .\r\nاز نو آتش جنگ شعله‌ور شد .\r\nپيروزى طالبيون در گروى موضع نظاميشان بود .\r\nدر آنجا كه آل ابى طالب سنگر گرفته بودند موقعيت نظامى بسيار مجهز بود .\r\nآنجا به صورت دژى تسخير ناپذير آل ابى طالب را در آغوش خويش پناه داده بود .\r\nاما نيروى هارون آن دژ را در محاصره گرفتند .\r\nپس از سه روز كه آب و نان فرزندان ابو طالب بپايان رسيد ناچار پراكنده و پريشان شدند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n( 1 ) محمد بن جعفر وقتى حال را بدين منوال ديد ردا و نعلين خود را پوشيد و بى سلاح به خرگاه هارون بن مسبب رفت و از وى براى خود و اصحاب خود امان خواست .\r\nهارون بن مسبب هم امانشان داد .\r\n« اين روايت روايت نوقلى است » ولى محمد بن على بن حمزه مىگويد :\r\n- آن كس كه حريف محمد بن جعفر بود هارون بن مسبب نبود بلكه « عيسى الجلودى » بود .\r\nعيسى جلودى اسراى آل ابى طالب را كه در آن كوه دستگير كرده بود زنجير به گردن بسته در محمل‌هاى بى روپوش از مكه به خراسان فرستاد .\r\nولى در طى راه « بنو بنهان » و بروايتى مردم غاضريه در منزل زباله راه را بر نيروى جلودى بستند و آل ابى طالب را از چنگشان بدر آوردند .\r\nالبته ميان اين دو گروه جنگ شديدى نيز در گرفته بود .\r\nمردم غاضريه در اين جنگ بر نيروى سلطان پيروز آمدند و اسرا را نجات دادند .\r\nاسراى آل ابى طالب پس از نجات خود را به حسن بن سهل تسليم كردند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n( 1 ) حسن بن سهل آنان را به خراسان به حضور عبد اللَّه مأمون اعزام داشت .\r\nمحمد بن جعفر در خراسان ازين جهان رحلت كرد .\r\nدر مراسم تشييع جنازه‌اش مأمون شخصاً حضور داشت و حتى خود با دست خويش جنازه‌اش را در آغوش گور خوابانيد و گفت :\r\n- اين پاره‌اى از وجود من است كه دويست سال است از من جداست .\r\nعبد اللَّه مأمون ديون محمد بن جعفر را كه سى هزار دينار طلا بود پس از مرگش پرداخت .\r\n\r\nبماجراى ابو السرايا باز ميگرديم :\r\nگفته‌اند :\r\nوقتى سپاه هرثمة بن اعين از جهت شرقى نهر « صرصر » بسيج كرد و ابو السرايا در « غريبه » اردو زد .\r\nحسن بن سهل فرصت را غنيمت شمرد و على بن ابى سعيد را با همراهى حماد تركى بسوى مدائن اعزام داشت .\r\nعلى بن ابى سعيد ، پس از يك جنگ كوتاه مدائن را تسخير كرد و محمد بن اسماعيل را كه والى علويون بود از مدائن بيرون راند .\r\nابو السرايا در همان شب بيدرنگ از اردوگاه خود بسوى مدائن عزيمت كرد .\r\nهرثمة بن اعين از بسيج دشمن خود خبر نداشت زيرا پلى كه بر نهر\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n( 1 ) « صرصر » بسته بود بريده شده بود .\r\nوقتى بمدائن رسيد ديد كه علويون از دست سياه پوشان شكسته خورده‌اند و والى علوىها از مدائن اخراج شده است .\r\nابو السرايا با نيروى عيسى جلودى بپيكار پرداخت .\r\nدر اين جنگ غلام او ابو الهرماس كشته شد و جنازه‌اش را در همان جا كه قتلگاهش بود به خاك سپردند .\r\nابو السرايا كه از فتح مدائن نوميد شد با سپاه خود بسوى « قصر ابن هبيره » بازگشت .\r\nوقتى به ميدان نزديك « قصر » رسيد .\r\nبا نيروى هرثمة بن اعين بر خورد كرد .\r\nجنگ شديدى ميان اين دو سپاه در گرفت .\r\nدر اين جنگ ابو السرايا عقب‌نشينى كرد و در همين جنگ بود كه برادرش هم بقتل رسيد .\r\nابو السرايا از قصر اين هبيره بسوى « جازبه » خود را عقب كشيد .\r\nهرثمة بن اعين با نيروى خود بتعقيب وى همت گماشت .\r\nدر اينجا فكرى بمغز هرثمه افتاد .\r\nدستور داد آب فرات را از مسيرش بسوى بيشه‌ها و بيابانهاى شرقى كوفه باز گردانند .\r\nو منطقه‌ى جازپه را كه پناهگاه ابو السرايا بود تشنه و بى آب\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n( 1 ) بگذارند .\r\nاين اقدام ضربت طاقت فرسائى بود كه بر نيروى جنگى ابو السرايا وارد آمده بود .\r\nسپاه كوچه كه زير پرچم ابو السرايا نبرد ميكردند سخت بوحشت و هراس افتادند زيرا آب بند آمده بود و خطر تشنگى و هلاكت پديدار شده بود .\r\nتصميم گرفته بودند كه يكباره خود را بسپاه هرثمه بزنند و كار جنگ را با پيروزى يا شكست بپايان رسانند .\r\nولى در همين تشويش و اضطراب ناگهان سدى كه هرثمه بر نهر فرات بسته بود در هم شكست و آب از مسير عادى خود همچون سيل سرازير شد .\r\nمردم كوفه ازين نعمت ناگهانى كه برايشان رسيده بود بدرگاه خدا شكرها گذاشت .\r\nهرثمة بن اعين اين بار از طرف « رصافه » به سمت كوفه حمله آورد .\r\nابو السرايا در برابرش صف آراست .\r\nحسن بن هذيل را بر ميمنه و جرير بن حصين را بر ميسره فرماندهى داد و خود در قلب سپاه ايستاد .\r\nهرثمة بن اعين از جانب صحرا كمينگاهى براى سپاه خود تهيه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n( 1 ) ديد اما ابو السرايا اين كمينگاه را شناخت و نقشه هرثمة بن اعين را بر آب ريخت .\r\nناگهان ابو السرايا بر دشمن حمله آورد .\r\nاين حمله‌ى ناگهانى سپاه هرثمه را از جا كند . اما چندان مهم نبود .\r\nابو السرايا ميان اصحاب خود فرياد كشيد :\r\n- از دنبال فرارىها نتازيد . اين كار جوانمردانه نيست .\r\nسپاه او از تعقيب لشكر بغداد چشم پوشيدند .\r\nفقط ابو كتله براى اينكه بداند نيروى دشمن چه نقشه‌اى كشيده است پاره‌اى از دنبالشان اسب تاخت و باز گشت و گفت :\r\n- هرثمه با لشكر خود از فرات بآنسوى رفته است .\r\nابو السرايا با جنگجويان خود بكوفه باز گشت .\r\nپس از چند روز جاسوسان وى خبر دادند كه هرثمه بن اعين روز دوشنبه نهم ذى القعده حمله‌ى خود را به كوفه تجديد خواهد كرد .\r\nابو السرايا در روز دوشنبه سپاه كوفه را تجهيز كرد و در جهت « رصافه » سنگر گرفت .\r\nولى خويشتن به زير پل اسب تاخت و در همانجا ايستاد .\r\nديرى نكشيد كه سپاه بغداد پديدار شد . هرثمة بن اعين از راه رسيد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n( 1 ) ابو السرايا بسوى سپاه خود برگشت .\r\nهمچون شترى كف كرده از شدت خشم ميخواست خانه‌ى زين را ترك كند و به خاك فرو افتد .\r\nدر ميان سپاه خود فرياد كشيد :\r\n- آماده باشيد ، صف‌هاى خود را بيارائيد ، عزم خود را استوار سازيد .\r\nهرثمة بن اعين رسيد و جنگ با شدتى كه نظيرش شنيده نشده بود در گرفت .\r\nابو السرايا ناگهان روح بن حجاج را ديد كه دارد به عقب باز ميگردد .\r\nروح بن حجاج فرمانده قواى انتظامى كوفه بود .\r\nفرياد كشيد :\r\n- روح اگر باز گردى گردنت را خواهم زد .\r\nروح بن حجاج دوباره بسوى دشمن برگشت و بجنگ پرداخت .\r\nآنقدر جنگيد تا بقتل رسيد .\r\nحسن بن حسين ( نواده‌ى زيد بن على عليه السلام ) هم درين روز كشته شد .\r\nو نيز ابو كتله غلام ابو السرايا كه سمت ديده‌بانى را نيز داشت او هم به خاك و خون غلطيد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n( 1 ) جنگ دمبدم بر شدت خود ميافزود .\r\nابو السرايا كلاه خود را از سرش برداشت و نعره زد .\r\n- اى جنگجويان دلير ! فقط يك ساعت بردبارى و پافشارى كافيست كه سپاه دشمن را درهم بشكند .\r\nنيروى بغداد در حال شكست است ، بكوشيد ، پراكنده‌شان سازيد .\r\nو بعد حمله كرد :\r\nمرد دليرى از سپاه با ابو السرايا به جنگ تن بتن پرداخت .\r\nاندكى با هم گرديدند ناگهان ابو السرايا فرصتى بدست آورد و با شمشير خود فرق و مغز حريف را از هم شكافت .\r\nديگر براى سياه پوشان بغداد تاب مقاومت نمانده بود .\r\nبا وضع بسيار قبيح و شنيعى پشت بجنگ دادند و از ميدان جنگ گريختند و اين گريز زشت را تا سرزمين « ضغيب » ادامه دادند .\r\nابو السرايا به سپاه خود گفت :\r\n- ازين فرار ( فرار دشمن ) فريب مخوريد .\r\nاين قوم ايرانى هستند و ايرانيان مردمى زيرك و حيله گر هستند .\r\nبعيد نيست كه از غفلت شما استفاده كنند و يكباره بسوى شما باز گردند .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n( 1 ) اما سپاه كوفه به سفارش ابو السرايا گوش نميداد . همچنان از دنبال نيروى هرثمه ( سياه پوشان ) مىتاخت .\r\nدر اين گير و دار هرثمة بن اعين خود بدست يك غلام بلوچستانى اسير شده بود اما آن غلام ويرا نميشناخت .\r\nهرثمة بن اعين در همان آغاز جنگ يك ستون پنجهزار نفرى را تحت فرماندهى عبد اللَّه بن وضاح ذخيره گذاشته بود تا بهنگام حاجت از اين نفرات تازه نفس استفاده كند .\r\nدر همين هنگام كه هرثمه اسير يك غلام بلوچستانى بود و يارانش فرياد مىكشيدند :\r\n- امير كشته شد ، امير كشته شد .\r\nناگهان عبد اللَّه بن وضاح با سپاه تازه نفس خود از كمينگاه درآمد و گفت :\r\n- اگر امير كشته شده غمى نيست ، من خود فرماندهى سپاه را اداره خواهم كرد .\r\nازين پشه‌ها كه با شما مىجنگند نترسيد .\r\nاى مردم خراسان ، بسوى من بشتابيد . من عبد اللَّه بن وضاح هستم به راهنمائى من حمله كنيد .\r\nحمله‌ى شديد آغاز شد .\r\nدرين نوبت مردم كوفه كشتار بسيارى دادند .\r\nعقب نشستند ، تا آن دست « ضغيب » عقب‌نشينى كردند .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n( 1 ) عبد اللَّه بن وضاح كه همچنان از دنبال دشمن مىتاخت ناگهان هرثمه ابن اعين ( امير سپاه ) خودشان را اسير ديد .\r\nبيدرنگ آن غلام بلوچستانى را از دم تيغ گذرانيد و هرثمه را نجات بخشيد .\r\nهرثمة بن اعين دوباره باردوى خود بازگشت .\r\nاين جنگ ميان سپاه خراسان كه از بغداد عزيمت كرده بودند و نيروى كوفه كه طرفدار علويان بودند همه روزه با هر دو روز يك بار دوام داشت .\r\nهرثمة بن اعين بفكر حيله‌گرى افتاد .\r\nچون ديد با زور نظامى نمىتواند كوفه را فتح كند تصميم گرفت اين گره را با انگشت سياست بگشايد .\r\nميان دو صف فرياد كشيد :\r\n- اى مردم كوفه ! چرا ما و خود را بكشتن ميدهيد ؟ مگر اختلاف ما بر سر چيست ؟\r\nاگر شما خليفه‌ى ما را قبول نداريد اينك منصور بن مهدى در بصره اقامت دارد .\r\nاو را بخلافت برمىگزينيم و به اين جنگ خونين خاتمه ميدهيم .\r\nتازه اگر منصور را هم نپسنديد دست از جنگ بكشيد تا بنشينيم با هم صحبت بكنيم .\r\nامام خود را بر جاى خويش نگاه بداريد تا نتيجه مناظره و مباحثه‌ى\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n( 1 ) ما آشكار شود .\r\nاين پيام سياسى مردم كوفه را از جنگ دلسرد ساخت .\r\nديگر لشكر ابو السرايا آن جنب و جوش هميشه را از دست داده بود .\r\nابو السرايا در برابر سپاه خود ايستاد و گفت :\r\n- اين حيله‌اى از حيله‌هاى ايرانيانست ، فريب مخوريد ، اين قوم چون ديگر در خود تاب مقاومت نديده‌اند بناچار دست بحيله و فريب زده‌اند .\r\nحمله كنيد كه فتح با شماست .\r\nاما كوفىها گفتند :\r\n- نه اين جنگ ديگر بر ما حلال نيست .\r\nمگر نميبينيد كه به نداى ما پاسخ اجابت داده‌اند ؟ مگر نميبينى تسليم شده‌اند ؟\r\nابو السرايا با خشم فراوان همراه سپاه كوفه از ميدان جنگ به شهر باز گشت .\r\nاو درين هنگام فكر كرده بود دست محمد بن محمد را بگيرد و بيش از همه چيز بهرثمه تسليم شود و از وى امان بگيرد اما ترسيد كه دستگيرشان كنند و بقتلشان رسانند .\r\nدر نخستين جمعه ابو السرايا بر منبر كوفه رفت و چنين گفت :\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n( 1 ) - اى مردم كوفه ، اى كشندگان على ، اى تنها گذارندگان حسين بن على ! آن كس كه به شما اتكا كند خويشتن را به هلاكت خواهد افكند .\r\nآن كس كه بشما اعتماد كند حتماً شكست خواهد خورد .\r\nذليل كسيست كه شما عزيزش بداريد .\r\nبه خدا على بن ابى طالب هرگز فطرت شما را نپسنديده ، هرگز مذهب شما را راست نشمرده بود .\r\nاو شما را به حكميت گماشت ، بر ضدش فتوى داده‌ايد .\r\nاو شما را امين دانست در امانتش خيانت روا داشته‌ايد .\r\nاو بشما اعتماد كرد ، شما شما حرمت اين اعتماد را نشناخته‌ايد همچنان به اين مخالفت ادامه داده‌ايد .\r\nوقتى او برميخاست شما از پاى مىنشستيد و وقتى او مىنشست شما بر پا ميخاستيد .\r\nاگر او پيش مىآمد شما واپس مىگرائيديد و چون او عقب ميرفت شما جلو مىآمديد .\r\nخدا شما را فرو بشكند كه على را فرو شكستيد هم اكنون در برابر دشمن خود از پاى نشسته‌ايد . چه عذر خواهيد آورد كه اين چنين واپس افتاده‌ايد .\r\nدشمنان شما از خندق شهر شما به اين سوى آمدند ، بحريم شما تاختند و قبائل شما را زير پا گذاشتند مردان شما را كشتند و زنان شما را به -\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n( 1 ) اسارت بردند .\r\nهيهات كه جز ضعف و عجز دليل ديگرى بر شكست خويش نداريد .\r\nاين شما هستيد كه به كوچكى و فرومايگى رضا داده‌ايد .\r\nهمچون سايه‌اى بى پايه و بى مايه باشيد كه خود به خود محو مىشود .\r\nتنها بانگ طبل كافى است شما را پريشان و پراكنده كند و قلب‌هاى شما را از هراس و تشويش آكنده سازد .\r\nبه خدا شما را از دست خواهم نهاد و بجاى شما قومى ديگر را كه برد - بار و صبور و وفادار باشند خواهم برگزيد .\r\nو بعد قطعه شعرى انشاد كرد كه از شكوه‌هاى او حكايت مىداشت .\r\nگروهى از مردم كوفه بر پاى خاستند و در پاسخ ابو السرايا گفتند :\r\nدر سخن خود انصاف را رعايت نكرده‌اى هرگز نديده‌ايم كه تو پيش بتازى و ما همراه تو نتازيم . هرگز ديده نشده كه تو حمله كنى و ما بگريزيم . اگر تو وفاكار بوده‌اى ما نيز وفا داشته‌ايم .\r\nپاى ركاب تو پا فشارى به كار برديم و پرچم ترا همچنان بر بالاى سر خود نگاه داشتيم تا اينكه حوادث جنگ ما را از پاى درآورد هم اكنون دست پيش آر تا ما با تو بر مرگ بيعت كنيم .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n( 1 ) و آنچنان به جنگ ادامه دهيم كه يا همگان به خاك و خون غلطيم و يا شاهد پيروزى را بآغوش كشيم .\r\nابو السرايا از اين پيشنهاد روى بر گردانيد و مردم را بحفر خندق فرمان كرد .\r\nخودش نيز با مردم به كار كندن خندق پرداخته بود .\r\nتمام روز را سر گرم خندق بود .\r\nشب هنگام دست از كار كشيد . و تا نيمه شب برتق و فتق امور پرداخت .\r\nدر نيمه‌هاى شب قاطر خود را آماده كرد و بر اسب خود زين بست و همراه با محمد بن محمد بن زيد و گروهى از علويين و اعراب و كوفه را ترك گفت .\r\nآن شب يكشنبه چهاردهم ماه محرم الحرام بود .\r\nابو السرايا و محمد بن محمد با همراهان خود سه روز در قادسيه بسر بردند تا اصحابشان به آنان رسيدند .\r\nبعد از راه خفان در قسمت‌هاى پائينى فرات گذشتند و به بيابان رسيدند .\r\nوقتى محمد بن محمد با ابو السرايا كوفه را ترك گفتند اشعث بن عبد الرحمن كندى زمام امور را بدست گرفت و بسوى هرثمه پيغام داد كه اكنون شهر كوفه بلا دفاع تسليم است .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n( 1 ) اشراف كوفه به اردوگاه هرثمه رفتند و از وى براى خود و خاندان خويش امان گرفتند .\r\nهرثمه سياست مدارا به بپيش گرفت و با مردم كوفه كنار آمد .\r\nاما جرأت نكرد خود به شهر كوفه درآيد .\r\nبا لشكر سياه پوش خويش در بيرون شهر كوفه به حال آماده - باش ماند .\r\nو منصور بن مهدى با گروهى از اصحاب خود به شهر رفت و در مسجد جامع بر جماعت مردم امامت كرد .\r\nهرثمة بن اعين وقتى آشفتگىهاى كوفه را آرام ساخت غسان بن فرج را بحكومت كوفه نصب كرد و خود چندان در نزديك كوفه بسر برد كه از آرامش و امنيت محيط كوفه اطمينان كافى يافت .\r\nبعد ببغداد باز گشت .\r\nگفته‌اند :\r\n- ابو السرايا تصميم گرفت ببصره برود اما در راه با يك مرد از اعراب بيابانهاى عراق برخورد كرد .\r\nاعرابى براى وى ماجراى بصره را چنين حكايت كرد كه سياه پوشان خراسان آن شهر را كاملا تحت تسلط خويش گرفته‌اند و اكنون حكومت بغداد آن شهر را به اختيار دارد .\r\nو براى هيچ نيروئى مقدور نيست كه با حكومت اين شهر\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n( 1 ) نبرد كنند .\r\nابو السرايا و همراهان از نيمه‌هاى راه به سمت واسط پيچيدند .\r\nهمان اعرابى خيال او را از واسط هم آسوده كرد .\r\n- نه ، بانجا هم نرويد . اوضاع واسط هم مانند بصره وخيم است .\r\nابو السرايا گفت :\r\n- پس بعقيده‌ى تو بهتر است بكدام سوى رو بياوريم .\r\n- عبور از دجله . منطقه‌ى ميانه‌ى « جوفى » و « جبل » محيط امن و آسوده‌ايست .\r\nكردهاى شجاع در آنجا بشما خواهند پيوست و از مردم سواد و شهرهاى ديگر ، هر كس سر همراهى با شما داشته باشى در آنجا شما را خواهد يافت .\r\nابو السرايا اين نقشه را پسنديد .\r\nاز دجله گذشت و سرانجام بخوزستان رسيد .\r\nابو السرايا و همراهان در طى راه خود بهر شهر كه ميرسيدند خراج آن شهر را دريافت ميداشتند و غلاتشان را ميفروختند و در سرزمين خوزستان ابتدا به شهر « شوش » رو آورد .\r\nمردم شوش دروازه‌ها را به روى ابو السرايا فرو بستند .\r\nابو السرايا با مردم شوش از پشت دروازه حرف زد و بالاخره درها را گشودند و آنان را به شهر خود پذيرفتند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n( 1 ) در آن تاريخ حسن بن على مأمونى والى اهواز بود .\r\nمامونى بابو السرايا پيام داد كه من دوست نميدارم با تو بجنگم اما ابو السرايا جواب داد :\r\n- من با تو خواهم جنگيد .\r\nپيكار خونينى آغاز شد .\r\nطايفه‌ى زيديه در ركاب محمد بن محمد علوى با منتهاى فداكارى پا فشارى ميكردند .\r\nاز علويون و زيديون گروهى بقتل رسيدند .\r\nمردم شوشتر هم از پشت سر بعلويين حمله‌ور شدند .\r\nغلامى از ابو السرايا براى اينكه مردم شوش را از اين حمله باز - دارد رو از سپاه اهواز برتافت و به سمت شورشيان شوش حمله كرد .\r\nسپاه ابو السرايا گمان بردند كه اين غلام دارد فرار مىكند و بناى كار بفرار است .\r\nيكباره از مقاومت باز ماندند و رو بگريز نهادند .\r\nسپاه اهواز از پشت سر شمشير بر آنها گذاشتند و تا وقتى كه ظلمت شب جهان را فرو گيرد اين جنگ دوام داشت .\r\nابو السرايا از اهواز راه خراسان بپيش گرفت .\r\nدر آن سرزمين بدهكده‌اى كه اسمش « برقانا » بود رسيد .\r\n« حماد كندغوش » فرماندار از آن ناحيه بود .\r\nبه او گزارش رسيد كه اكنون محمد بن محمد علوى با ابو السرايا\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n( 1 ) به اين ناحيه پا گذاشته‌اند .\r\nحماد ديگر مهلت نداد . بيدرنگ با گروهى از سپاه به سمت « يرقانا » عزيمت كرد .\r\nدر آنجا با ابو السرايا و محمد بن محمد صحبت كرد و امانشان داد و مقرر داشت كه آنان را بسوى حسن بن سهل گسيل دارد .\r\nبدستور حماد كندغوش محمد بن محمد و ابو السرايا را ببغداد فرستادند .\r\nهنوز ببغداد نرسيده محمد بن محمد نامه‌ئى بحسن بن نوشت و در آن نامه براى خود امان خواست .\r\nحسن در جواب نامه‌اش گفت :\r\n- فقط شمشير ميتواند اين اختلاف را از ميان بردارد . من چاره‌ئى جز اين ندارم كه گردن محمد را با شمشير بزنم .\r\nحاشيه‌نشينان بارگاه گفتند :\r\n- فكر امير خردمندانه نيست ، هرگز چنين مكن زيرا هارون - الرشيد وقتى كه خواست برامكه را ريشه كن كند دليلش قتل عبد اللَّه بن حسن بود .\r\nرشيد مىگفت كه چون جعفر بن يحيى پسر عم مرا خود سرانه بقتل رسانيد بايد بكيفر كردارش برسد .\r\nآيا امير نمىترسد كه امير المؤمنين مامون نيز چنين سخن را بميان كشد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n( 1 ) صلاح كار اينست كه محمد بن محمد از بغداد به مرو فرستاده شود تا امير المؤمنين هر چه مىپسندى در حق وى به كار برد .\r\nحسن بن سهل اين فكر را پسنديد ولى قسم خورد كه ابو السرايا را خواهد كشت .\r\nحسن بن سهل در مدائن بسر ميبرد كه محمد بن محمد و ابو السرايا را دست به گردن بسته بحضورش بردند .\r\nحسن بن سهل رويش را بابو السرايا كرد و گفت :\r\n- تو كيستى ؟\r\nابو السرايا جواب داد .\r\n- من سرى بن منصور .\r\nحسن فرياد كشيد :\r\n- نه ، بلكه تو فرومايه پسر فرومايه و شكست خورده پسر شكست خورده‌اى .\r\nو آن وقت گفت :\r\n- هارون بن ابى خالد برخيزد و به قصاص خون عبدوس بن عبد الصمد كه برادرش بود گردن ابو السرايا را بزند .\r\nهارون برخاست و با يك ضربت شمشير سر از پيكر ابو السرايا برداشت .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n( 1 ) و بعد غلامش ابو الشواك را هم بقتل رسانيدند و جنازه‌ى اين دو نفر را پهلوى هم بدار زدند .\r\nمحمد بن محمد را به مرو فرستادند . آنجا ويرا در بارگاه خلافت بحضور مأمون بردند .\r\nمأمون بر جايگاه تقريباً بلند كه مشرف بر كف سالن بود نشسته بود .\r\nفرياد كشيد :\r\n- فضل ! سر او را برهنه كن به‌بينم فضل بن سهل سر محمد بن محمد را برهنه كرد .\r\nمأمون در قيافه‌ى محمد نگريست و گفت :\r\n- خيلى جوان است . و اين عجب است كه با همه جوانى چنين و چنان كرده .\r\nو بعد دستور داد براى وى خانه‌اى تهيه ببينند و فرش و بساطى بگذارند و از وى پذيرائى كنند .\r\nبيش و كم چهل روز محمد بن محمد در خانه‌اى كه برايش ترتيب داده بودند بسر برد و پس از چهل روز حالش ديگرگون شد و چشم از جهان فرو بست .\r\nبدستور مأمون بوسيله‌ى شربتى زهر آلود مسمومش كرده بودند .\r\nمحمد بن جعفر مىگويد :\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n( 1 ) - محمد بن محمد را در مرو مسموم كرده‌اند .\r\nكبدش در نتيجه‌ى حدت و شدت زهر از هم شكافته شده بود .\r\nمحمد بن جعفر گفته :\r\nدر ديوان دولت محمد بن محمد ياد داشت شده بود كه ابو السرايا از طرفداران دولت آل عباس دويست هزار نفر را به قتل رسانيده است .\r\nاين عده در جنگ‌هائى كه ميان ابو السرايا و نيروهاى حسن بن سهل در گرفته بود كشته شدند .\r\n\r\nشخصيت‌هاى اين نهضت\r\nدر نهضت ابو السرايا علاوه بر دويست هزار مرد شمشير زن از مردم كوفه شخصيت‌هاى سرشناس و مشعشعى نيز شركت داشتند مانند :\r\n1 - ابو بكر بن محمد بن ابراهيم .\r\n2 - عثمان بن محمد بن ابراهيم .\r\n3 - محول بن ابراهيم .\r\n4 - عاصم بن عامر .\r\n5 - عامر بن كثير .\r\n6 - ابو نعيم فضل بن دكين .\r\n7 - عبد ربة بن علقمه .\r\n8 - يحيى بن حسن بن فرات .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n( 1 ) 9 - يحيى بن آدم .\r\n10 - يحيى بن عيسى .\r\n11 - حسن بن هذيل .\r\nمصفى بن عامر مىگويد :\r\n- ابو السرايا مىگفت :\r\nمن هرگز پروردگار متعال را عصيان نورزيده‌ام و هرگز مرتكب فواحش و معاصى كبيره نشده‌ام .\r\nمىگفت :\r\n- در عمرم هيچكس در چشم من مجلل‌تر و مهيب‌تر از محمد بن ابراهيم جلوه نكرده بود .\r\nسليمان مقرى مىگويد :\r\nمحمد بن محمد در صحراى « اثير » بسر ميبرد .\r\nمردى جلو آمد و بابو السرايا گفت :\r\n- خبر دارى كه سياه پوشان بكوفه حمله كردند و محمد بن محمد را باسارت بردند .\r\nاين مرد ميخواست ابو السرايا را از روى پل بر كنار كند تا راه بر روى سپاه هرثمه گشوده شود .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 1 ) ابو السرايا بيدرنگ مركب بجانب صحراى اثير تاخت و از آن آن طرف هرثمه كه پل را بلا معارض يافت ازين راه بكوفه رسيد و تا موضعى كه به « دار الحسن » معروفست پيش آمد .\r\nابو السرايا وقتى بصحراى اثير رفت محمد را ديد كه بر منبر نشسته و بايراد خطابه سرگرمست .\r\nدريافت كه اين حيله‌اى از حيله‌هاى جنگى بود .\r\nاز آنجا با مردى كه مسافر طائى ناميده ميشد يك سر بر سپاه هرثمه حمله آورد و آنان را جبراً از كوفه بدر راند و تا اردوگاه آنان دست از سرشان برنداشت .\r\nمرد ديگرى بابو السرايا اطلاع داد كه درين خرابه گروهى از سيه پوشان خراسان كمين گرفته‌اند .\r\nابو السرايا پرسيد :\r\n- كدام خرابه ؟\r\nنشانش دادند .\r\nبا تن تنها بكمين گاه دشمن رفت . دير بازى در آن بيغوله بسر ببرد .\r\nوقتى از آنجا بيرون آمد خون از شمشيرش پاك ميكرد . دوباره بمقر فرماندهى خود برگشت .\r\nوقتى به آن خرابه سر كشيدند صد مرد مسلح را كشته ديدند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n( 1 ) محمد بن محمد و سرى بن منصور « ابو السرايا » را گروهى از شعرا مرثيه گفته‌اند و در قصائد خويش داد سخن داده‌اند .\r\nدر اينجا سر گذشت ابو السرايا سرى بن منصور بپايان ميرسد .\r\n\r\nعبد اللَّه جعفر\r\nاز نسل امام حسن مجتبى عليه السلام است .\r\nمادرش آمنه دختر عبد اللَّه بن حسين از نسل امام ابو عبد اللَّه - الحسين « ارواحنا فداه » بود .\r\nابن عبد اللَّه در عهد مأمون بر ضد دولت وقت قيام كرده بود .\r\nاما بيش از آنكه با نيروى دولت در بيفتد گروهى از خوارج در راه با او برخوردند و بقتلش رسانيد .\r\n\r\nعلى بن موسى الرضاء\r\nرضا على بن موسى بن جعفر « عليهم السلام » كنيه‌اش ابو الحسن بود .\r\nگفته مىشود كه كنيه‌ى امام رضا « ابو بكر » بود .\r\nمادرش كنيز بود .\r\nابو الصلت هروى مىگويد :\r\n- عبد اللَّه مأمون روزى با من از مسأله‌اى گفتگو ميكرد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n( 1 ) طى سخن گفتم :\r\n- ابو بكر چنين گفت .\r\nمأمون از من پرسيد :\r\n- كدام ابو بكر ؟ ابو بكر ما يا ابو بكر مردم ؟\r\nگفتم :\r\n- ابو بكر خودمان .\r\nعيسى بن مهران ميگويد :\r\nاز ابو الصلت پرسيدم :\r\n- ابو بكر شما كيست ؟\r\nابو الصلت جواب داد :\r\n- على بن موسى الرضا كه كنيه‌اش ابو بكر بود و از كنيزى به دنيا آمده بود .\r\nعبد اللَّه مأمون ابتدا او را به ولايت عهد خود منصوب ساخت و بعد مسمومش كرد .\r\nعلى بن موسى الرضا « سلام اللَّه عليه » در نتيجه‌ى همان زهر از جهان رحلت كرد .\r\nشرح اين ماجرا گفته‌اند :\r\n- عبد اللَّه مأمون گروهى از آل ابى طالب را بسوى مرو\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n( 1 ) فرا خواند .\r\nبدستور مأمون اين دستهء از مدينه بخراسان عزيمت كردند .\r\nعلى بن موسى الرضا نيز از همين گروه بود كه مدينه را به عزم ايران ترك گفته بود .\r\nاين كاروان علوى از راه بصره به سمت ايران سفر كرده بودند .\r\nكسى كه متصدى اعزامشان بخراسان بود « جلودى » نامداشت و اين جلودى خود از مردم خراسان بود .\r\nهنگامى كه كاروان علويان بمرو رسيد جلودى همه را در يك خانه جاى داد .\r\nو براى على بن موسى الرضا خانه‌ى ويژه تهيه ديد .\r\nعبد اللَّه مأمون به فضل بن سهل گفت كه من ميخواهم خلافت را بابو الحسن على الرضا وا بگذارم تو با برادرت حسن بن سهل درباره‌ى اين تصميم گفتگو كنيد .\r\nفضل و حسن پسران سهل در محضر مأمون به گفتگو و مشاوره نشستند .\r\nحسن بن سهل اين اقدام را بسيار و مهيب مىشمرد ، زيرا عقيده داشت كه كرسى خلافت از گروهى كه اهل خلافت هستند و صلاحيت اين مقام را دارند ، در ميرود .\r\nمأمون گفت :\r\n- در آن وقت كه من با برادرم محمد امين ( مخلوع ) بر سر\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n( 1 ) خلافت پيكار داشتم با خداى خود عهد كردم اگر مرا بر امين پيروز سازد خلافت را بشريفترين فرزندان ابو طالب وا بگذارم .\r\nاكنون كه پروردگار متعال دعاى مرا مستجاب ساخت من هم بعهد خويش وفا مىكنم .\r\nو اين هم على بن موسى كه فاضل‌ترين فرزندان ابو طالبست . من از او شريفتر در ميان آل ابى طالب نميبينم .\r\nحسن و فضل بفكر مأمون تسليم شدند و هر دو بديدار على بن موسى رفتند و جريان را بعرض وى رسانيدند .\r\nعلى بن موسى از قبول اين مقام امتناع كرد .\r\nحسن و فضل باصرار و الحاح پرداختند ، اما على بن موسى همچنان بر امتناع خود پافشارى ميفرمود .\r\nتا اينكه ازين دو تن يكتن گفت :\r\n- اگر قبول نكنى ما به « وظيفه » ى خويش قيام خواهيم كرد .\r\nاين لحن لحنى تهديد آميز بود .\r\nآن ديگرى گفت :\r\n- به خدا قسم « او » ما را فرمان داد كه اگر از قبول اين مقام امتناع كنى با شمشير گردنت را بزنيم .\r\nعبد اللَّه مأمون امام على الرضا را بحضور خود فرا خواند و به او سخن گفت :\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n( 1 ) على بن موسى الرضا در پاسخ مأمون هم از قبول خلافت خوددارى مىفرمود .\r\nمأمون درين نوبت بلحن خود صورت تهديد داد و گفت :\r\n- عمر بن خطاب بهنگام مرگ خلافت را به « شورى » واگذاشت .\r\nاين شورى بعهده‌ى شش نفر افتاده بود و ازين شش نفر يكى جد تو على بن ابى طالب بود .\r\nعمر مقرر داشت كه هر كدام ازين شش تن راه خلاف بپيش گرفت گردنش را بزنيد .\r\nمنهم چنين مقرر ميدارم ، بنابر اين چاره‌اى جز قبول نيست .\r\nدرين وقت على بن موسى پيشنهاد مأمون را پذيرفت .\r\nآن روز روز پنجشنبه بود كه مأمون بار عام داد .\r\nفضل بن سهل اعلاميه‌ى مأمون را كه مبتنى بر ولايت عهد على بن موسى بود به اطلاع مردم رسانيد .\r\nفضل بن سهل « وزير خلافت » اعلام داشت كه مقام ولايت عهد بعلى بن موسى واگذار شده و خليفه او را بلقب رضا ملقب ساخته است .\r\nفضل بن سهل دستور داد مردم بجاى لباس سياه كه شعار آل عباس بود لباس سبز بپوشند و در پنجشنبه‌ى آينده براى انجام مراسم بيعت حضور يابند و حقوق سالانه‌ى خويش را نيز دريافت دارند .\r\nدر پنجشنبه هفته‌ى آينده رجال كشور از امراى سپاه و قضات و\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n( 1 ) شخصيت‌هاى برجسته‌ى ديگر بر مركب‌هاى خويش نشستند و بسوى كاخ خلافت روى آوردند .\r\nهمه جامه‌ى سبز پوشيده بودند .\r\nمأمون بر سرير ويژه‌ى خويش قرار گرفت و در كنار سرير خود براى على بن موسى كرسى شاهانه‌اى گذاشتند .\r\nعلى بن موسى الرضا بر كرسى خود كه پهلوى سرير خلافت قرار داشت جلوس فرمود .\r\nاو پيراهن سبز پوشيده بود .\r\nبر سرش عمامه‌اى بسته بود و شمشيرى نيز حمايل داشت .\r\nمأمون فرمان داد كه بيعت آغاز شود .\r\nو پيش از همه كس پسرش عباس را به پيش فرا خواند تا با وليعهد بيعت كنند .\r\nعلى بن موسى دستش را بلند كرد .\r\nآن چنان كه پشت دستش بسوى خود او و كف دستش بسوى مردم بود .\r\nمأمون گفت :\r\n- دستت را بگشاى تا بيعت كنند .\r\nعلى بن موسى الرضا فرمود :\r\n- رسول اللَّه صلّى اللَّه عليه و آله و سلم با مردم چنين بيعت ميكرد .\r\nو بدين ترتيب مراسم بيعت انجام يافت .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n( 1 ) كيسه‌هاى سرشار از دينار و درهم كه حقوق و جوائز مردم بود در ميان گذاشته شد و خطبا و شعرا بپاى خاستند . و قصائد و خطابه‌هاى خود را كه همه در فضل و شرف على بن موسى تهيه شده بود ايراد و انشاد كردند .\r\nرجال قوم مأمون را درين اقدام فرخنده ميستودند .\r\nاعطاى جوائز آغاز شد .\r\nابو عباد كه متصدى فرا خواندن نامها بود ابتدا نام عباس بن عبد اللَّه را به زبان آورد .\r\nاين عباس رشيدترين فرزندان مأمون بود .\r\nعباس از جايش برجست و به كنار پدر آمد و دستش را بوسيد .\r\nمأمون وى را فرمان داد كه بنشيند .\r\nبدنبال عباس بن مأمون نام محمد بن جعفر كه عم على بن موسى بن جعفر بود به زبان آمد .\r\nمحمد بن جعفر از جايش برخاست و تا سرير مأمون پيش رفت اما دست او را نبوسيد .\r\nعطاى او را به دو تسليم كردند .\r\nمأمون گفت :\r\n- ابو جعفر ! بر سر جايت بنشين .\r\nاو هم بجاى خود بازگشت .\r\nابو عباد كه نام بزرگان آل هاشم را ميخواند يك تن از بنى عباس\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n( 1 ) و يكتن از بنى طالب را به ترتيب صدا ميكرد .\r\nتا سرانجام اين مراسم پايان يافت .\r\nدر اين وقت مأمون بعلى بن موسى الرضا گفت :\r\n- برخيز و براى مردم خطابه‌اى ايراد كن .\r\nعلى بن موسى از جايش برخاست و پس از حمد و ثناى پروردگار چنين فرمود :\r\nبنام رسول اكرم براى ما بر گردن شما حقى مقرر است و همچنان بنام رسول اللَّه حقى هم براى شما بر گردن ماست .\r\nدر آن وقت وقت كه شما تكليف خود را ايفا كنيد ما نيز حق شما را ادا خواهيم كرد .\r\nخطابه‌ى امام به همين كوتاهى پايان يافت .\r\nدر آن روز على بن موسى الرضا بيش از همين چند كلمه سخنى نگفت .\r\nعبد اللَّه مأمون فرمان داد كه بر دينار و درهم نام على الرضا را سكه كنند .\r\nو بخاطر تحكيم مودت دختر اسحاق بن جعفر « دختر عم خود » را به عقد برادر على الرضا كه اسحاق بن موسى جعفر بود درآورد .\r\nو سمت امير الحاج را هم در مناسك آن سال باسحاق بخشيد .\r\nبنام على بن موسى الرضا در عموم شهرها خطبه‌ها خواندند و رسما\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n( 1 ) ويرا بعنوان ولايت عهد ستودند .\r\nيحيى بن حسن علوى مىگويد :\r\nدر آن سال شنيده ميشد كه عبد الجبار بن سعيد خطيب رسمى مدينه در روزهاى جمعه بر منبر رسول اكرم حين خطبه چنين مىگفت :\r\nاللهم و اصلح ولى عهد المسلمين على بن موسى بن جعفر بن محمد بن على بن الحسين بن على عليه السلام و بعد اين شعر را انشاد مىكرد .\r\n ستة آباء هم ما هم * هم خير من يشرب صوب الغمام \r\nشش پدر از آن خاندان از بهترين مردمى كه آب باران مينوشند .\r\nعبد اللَّه مأمون دخترش ام الفضل را به عقد محمد بن على « جواد » عليها السلام درآورد با اينكه محمد جواد چهره‌اى بسيار سبز « سبزه‌ى تيره رنگ » داشت .\r\nدخترش را عروس كرد و براى او فرستاد .\r\nتا اينكه على الرضا بيمار شد و در آن بيمارى رحلت كرد .\r\nعلى الرضا پيش مأمون از فرزندان سهل انتقاد مىكرد و مأمون را از طاعت كور كورانه‌ى اين دو مرد نهى ميفرمود : و انحراف آنان را با\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n( 1 ) مأمون باز مىگفت .\r\nيك روز مأمون داشت براى نماز آماده ميشد .\r\nداشت وضو مىگرفت . غلامى آب بر دستش ميريخت و او وضو ميساخت .\r\nعلى الرضا فرمود يا امير المؤمنين لا تشرك بعباده ربك احدا در كار عبادت ديگرى را شريك خويش مساز .\r\nاين اعتراض بر مأمون ناگوار آمد اما خشم خود را پوشيده ميداشت و همچنان دوستانه با على الرضا بسر ميبرد .\r\nوقتى كه على بن موسى بيمار شد مأمون نيز خود را به بيمارى زد و وانمود كرد كه با هم از غذائى زهر آلود مسموم شده‌اند .\r\nاما على الرضا در همان بيمارى از جهان رفت .\r\nدر باب رحلت امام على الرضا « صلوات اللَّه عليه » باختلاف سخن گفته‌اند .\r\nعبد اللَّه بن بشير مىگويد :\r\n- مأمون مرا فرمان داد كه ناخن‌هاى انگشتان دستم را نچينم اطاعت كردم .\r\nو بعد چيزى كه به تمر هندى شبيه داد به من داد و گفت :\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n( 1 ) - اين را بهم بمال و با دست‌هاى خود خميرش كن .\r\nچنين كردم .\r\nو بعد بحضور على بن موسى رفت و گفت :\r\n- حال شما چون است .\r\nامام فرمود .\r\n- اميدوارم كه خوب باشم .\r\nمأمون پرسيد :\r\n- امروز از پرستاران درگاه كسى بحضورت نيامده تا خدمتى انجام دهد .\r\n- نه .\r\nمأمون خشمناك شد و غلامانش را صدا كرد .\r\n- آب انار ميخواهم .\r\nامروز نميشود آب انار نخورد .\r\nبيدرنگ طبق انار گذاشته شد .\r\nعبد اللَّه بن بشير مىگويد :\r\n- مأمون مرا طلبيد و گفت :\r\n- با دست خود براى ما آب انار بگير من همان دستهاى آلوده انارها را آب گرفتم .\r\nمامون از آن آب انار به على بن موسى نوشانيد . ديگر بيش از دو روز در اين دنيا بسر نبرد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n( 1 ) ابو الصلت هروى مىگويد :\r\n- بر على بن موسى الرضا عليه السلام در آمدم .\r\nاو بيمار بود . وقتى مرا ديد فرمود :\r\n- ابا الصلت . كارشان را كردند يعنى زهرم دادند .\r\nو آن وقت به تسبيح و تهليل پروردگار پرداخت محمد بن جهم مىگويد :\r\n- على الرضا انگور بسيار دوست ميداشت .\r\nبراى وى انگور تهيه كرده بودند اما به آن انگور سوزن زده بودند .\r\nعلى الرضا در بيمارى خود از آن انگور سوزن زده كه باسم لطيفى آلوده شده بود خورد و قاتل او همان انگورها بود .\r\nوقتى امام على بن موسى الرضا از جهان ديده فرو بست مأمون خبر رحلت او را يك شب و يك روز پنهان داشت .\r\nو بعد به محمد بن جعفر « عموى امام » و گروهى از آل ابى طالب كه در خراسان بسر ميبردند اين فاجعه را اطلاع داد .\r\nهمه را به بالين امام فرا خواند و جنازه‌ى او را به همه نشان داد تا بدانند كه وى با مرگ طبيعى از جهان رفته است .\r\nهمه ديدند كه بر پيكر امام اثرى از ضرب و زخم پديدار نيست\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n( 1 ) مأمون در اين هنگام به گريه افتاد و گفت :\r\n- بر من بسيار دشوار است اى برادر من كه ترا چنين به‌بينم من آرزومند بودم كه بيش از تو رخت از اين سراى بكشم اما چه مىشود كرد كه پروردگار متعال را تقدير ديگرى بود .\r\nعبد اللَّه مأمون بر مرگ امام على الرضا سخت جزع كرده بود .\r\nيا اندوه و جزع شديدى از خود نشان ميداد .\r\nهمراه جنازه‌ى امام پياده به راه افتاد .\r\nاو جنازه‌ى امام را بدوش مىكشيد . تا جنازه را به موضعى كه اكنون مزار رضاست رسانيدند . و در آنجا به خاكش سپرده .\r\nقبر امام در كنار قبر هارون الرشيد قرار دارد .\r\nامام على بن موسى الرضا « صلوات اللَّه عليه » را گروهى از سرايندگان مرثيه گفته‌اند .\r\nابو الصلت هروى مىگويد :\r\nمامون بعنوان عبادت ببالين امام على الرضا آمد .\r\nعلى بن موسى به خود مىپيچيد و مأمون گريه مىكرد و مىگفت :\r\n- بر من سخت دشوار است اى برادرم كه پس از تو در\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n( 1 ) اين دنيا بسر ببرم . من آرزومند بودم كه ترا هميشه زنده به‌بينم از اين دشوارتر براى من حرف مردم است كه فكر مىكنند من من ترا مسموم ساخته‌ام . من خدا را گواه مىگيرم كه از اين تهمت مبرا هستم .\r\nامام على الرضا همچنانكه به خود مىپيچيد فرمود :\r\n- راست مىگوئى يا امير المؤمنين . تو مبرا هستى .\r\nمأمون بالينى امام على الرضا را ترك گفت و او زندگى را بدرود كرد .\r\nبيش از آنكه قبر امام حفر شود مأمون در محل دفن حضور يافت و دستور داد كه پهلوى قبر پدرش قبر على بن موسى را بكنند و بعد بسوى ما برگشت و گفت :\r\n- صاحب اين نعش براى من حديث كرد كه در محل قبرش آب و ماهى پديدار خواهد شد . قبرش را بكنيد .\r\nكلنگ بر زمين زدند و وقتى به لحد رسيدند آب و ماهى آشكار شد .\r\nسپس آب فرو رفت و ماهى نيز همراه آب ناپديد شد .\r\nجنازه‌ى مقدس امام على الرضا را در آغوش گور به خاك سپردند .\r\nعليه الصلوات و السلام .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n( 1 )\r\n\r\nمحمد بن عبد اللَّه\r\nوى از فرزندان ابو عبد اللَّه الحسين « ارواحنا فداه » بود .\r\nكنيه‌اش ابو جعفر بود .\r\nپدرش عبد اللَّه اقطس است كه سرگذشت او را در حوادث عهد هارون الرشيد ياد كرده‌ايم .\r\nمادرش زينب دختر موسى بود كه او هم نسبت به على بن الحسين زين العابدين عليه السلام مىرساند .\r\nابراهيم بن ابى محمد بريدى مىگويد :\r\n- مادر حضور معتصم نشسته بوديم آن عهد عهد ولايت عهد او بود .\r\nگرزى آهنين كه بسيار سنگين بود در دست داشت .\r\nمعتصم آن عمود آهنين را در دست خود چند بار لنگر داد و آن وقت هشت بار آن را دور سر خود چرخانيد و بعد به روى زمينش گذاشت .\r\nعباس بن على بن ريطه آن گرز را از زمين برداشت .\r\nاو هم چند بار به چپ و راست و لنگرش داد و بعد هفت گردش دور سر خود چرخش داد .\r\nدر اين هنگام معتصم رويش را به طرف محمد بن عبد اللَّه اقطس بر گردانيد و گفت :\r\n- ولى شما يا ابا جعفر مرد اين زور آزمائى ما نيستيد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n( 1 ) محمد بن عبد اللَّه گفت :\r\n- چطور ؟ با من اينطور حرف ميزنيد .\r\nگرز را به من بدهيد به‌بينم .\r\nمعتصم آن گرز سنگين را جلوى محمد انداخت و با لحن مسخره كننده‌اى گفت :\r\n- هاها .\r\nمحمد بن عبد اللَّه بى اعتنا به نيشخندهاى معتصم گرز را برداشت و بالاى سر برد و در برابر چشمان حيرت‌زده‌ى جمع آن گرز را شانزده بار بدور سر خود گردش داد .\r\nرنگ روى معتصم در تماشاى اين منظره گاهى زرد و گاهى سرخ ميشد .\r\nمحمد بن عبد اللَّه افطس از مأمون تقاضا كرد كه بوى يك مقام دولتى عطا كند .\r\nمأمون دستور داد كه طغراى حكومت بصره را بنام او امضا كردند .\r\nو بعد به او گفت :\r\n- اكنون با من وداع كن و بسوى مقر حكومت خود عزيمت فرماى .\r\nمحمد بن عبد اللَّه بعنوان وداع بحضور مأمون رفت . و پس از مراسم\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n( 1 ) وداع مرو را ترك گفت .\r\nمأمون بدنبال محمد بن عبد اللَّه شيشه‌اى سرشار از شربت فرستاد و به او پيام داد :\r\nهنگامى كه به بصره رسيدى از اين شربت بنوش زيرا من به ياد تو اين هديه را فرستاده‌ام .\r\nمحمد بن عبد اللَّه همان روز كه بصره رسيد از شربت خليفه نوشيد ولى ديگر نتوانست پا بدار الاماره بگذارد .\r\nبا آن شربت زهرى آميخته بود كه جابجا به زندگانى محمد خاتمه داد .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n( 1 )\r\n\r\nعهد معتصم\r\n\r\nمحمد بن قاسم\r\nاين محمد پسر قاسم و قاسم پسر على و على پسر عمر بن على بن الحسين عليها السلام بود .\r\nمادرش دختر عموى پدرش بود . و صفيه بنت موسى ناميده ميشد .\r\nكنيه‌ى محمد بن قاسم « ابو جعفر » بود .\r\nمردم به محمد بن قاسم لقب « صوفى » داده بودند زيرا از پشم سفيد لباس ميپوشيد .\r\nمردى دانشمند و زاهد و پاكدين بود .\r\nدر مذهب خود از توحيد و عدل پيروى مىكرد . و با زيديه جاروديه همكيش بود .\r\nدر عهد معتصم قيام كرد . محيط نهضتش طالقان بود .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n( 1 ) عبد اللَّه بن طاهر پس از چند جنگ ويرا دستگير كرد و بسوى معتصم فرستاد .\r\nابراهيم بن عبد اللَّه معروف به عطار كه از همراهان ابو جعفر محمد بن قاسم در طالقان بود روايت مىكند .\r\nمحمد بن قاسم از عربستان به مرو آمده بود .\r\nعده‌اى قريب كه به پانزده نفر از اهل كوفه در اين سفر ملتزم ركابش بودند .\r\nپيش از آنكه محمد به مرو عزيمت كند در « رقه » بسر ميبرد .\r\nگروهى از شخصيت‌هاى سرشناس زيديه مانند يحيى بن حسن ابن الفرات و عياد بن يعقوب رواجنى در آنجا افتخار حضورش را داشتند .\r\nاين قوم از سخنان او بوئى به مذهب معتزله برده بودند و به همين جهت حضورش را ترك گفتند . زيرا مذهب معتزله با عقيده‌ى اين قوم هم آهنگ نبود .\r\nكوفىها عموما از پيرامون محمد بن قاسم پراكنده شدند تنها ده پانزده نفر برايش مانده بوديم كه با او وفادار بوديم .\r\nما هر كدام بسوئى روى آورديم و مردم را بجانب او دعوت كرديم .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n( 1 ) ديرى نگذشت كه چهل هزار نفر از مسلمانان عراق با وى بيعت كردند .\r\nمحمد بن قاسم در يك چنين موكب شكوهمند از عراق به سمت خراسان روى آورد و در دهكده‌اى از دهات مرو كه مردمش عموما شيعه بودند فرود آمديم .\r\nمردم دهكده‌اى او را در قلعه‌اى جاى دادند كه بسيار منيع و محكم بود .\r\nمرغهاى تيز بال را نيز يارا نبود بر بالاى آن قلعه پرواز كنند آن قلعه بر سينه‌كش‌هاى كوه « حريز » قرار داشت .\r\nمقر محمد بن قاسم آن قلعه بود وقتى اساس حكومت وى تحكيم شد وعده داد كه شبى از قلعه به دهكده فرود بيايد و از پيروان خود بازديد كند .\r\nآن شب محمد بن قاسم به دهكده آمده بود .\r\nهنگامى كه در ميان اصحاب خود قرار گرفت صداى گريه‌ى مردى به گوشش رسيد .\r\nبه من گفت :\r\n- ابراهيم ! برو به بين چه كسى گريه مىكند .\r\nمن به صداى اين گريه پيش رفتم تا با صاحب صدا نزديك شدم .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n( 1 ) اين مرد گليم باف بود . از گريه‌اش پرسيدم .\r\nشكايت كرد كه مردى از اصحاب ابو جعفر محمد بن قاسم يك قطعه گليم از وى به زور گرفته است .\r\nبه آن مرد گفتم :\r\n- از اين بافنده هر چه گرفته‌اى برش گردان زيرا ابو جعفر صداى آه و ناله‌اش را شنيده است .\r\nدر جوابم گفت :\r\n- هرگز چنين نخواهم كرد . چون ما بدنبالتان بخاطر استفاده به راه افتاده‌ايم . ما با شما آمده‌ايم كه چيزى گيرمان بيايد . و نيازمندهاى خود را تأمين كنيم .\r\nمن با زبان چرب و نرم سخنان دلاويز آن گليم را از وى پس گرفتم و به صاحبش باز گردانيدم . و وقتى بحضور محمد بن قاسم برگشتم ماجرا را بوى گزارش دادم .\r\nمحمد بن قاسم گفت :\r\n- پس بدين ترتيب ميخواهيم دين خدا را يارى كنيم ؟\r\nو بعد فرمود :\r\n- مردم را از دور من پراكنده سازيد تا من تكليف خود را بشناسم .\r\nما فرمان محمد را به گوش مردم رسانيديم و گفتيم :\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n( 1 ) - اقتضاى امر اينست كه فعلا پراكنده شويد .\r\nمردم هم از آنجا پراكنده شدند .\r\nمحمد بن قاسم نيز فرداى آن شب آن دهكده را ترك گفت و به - طالقان رخت كشيد .\r\nاو در طالقان اقامت گزيد و ما از نو بدعوت پرداختيم .\r\nخلق عظيمى دعوت ما را اجابت كردند .\r\nبعرض او رسانيديم كه اكنون مصلحت كار ما چنين اقتضا دارد .\r\nاقتضاى كار اينست كه بيعت اين ازدحام را قبول كنيم و پس از استقرار امر و غلبه بر دستگاه بتصفيه‌ى جمعيت خود برداريم .\r\nچون اگر در اينجا هم مردم را از دور خويش برانيم و همان روش مرو را تكرار كنيم .\r\nعبد اللَّه بن طاهر بتعقيب ما خواهد پرداخت .\r\nمحمد بن قاسم اين پيشنهاد را پذيرفت و همراه با مردمى كه دعوتش را اجابت كردند نهضت كرد .\r\nخبر اين نهضت به گوش عبد اللَّه بن طاهر رسيد و او نخستين نيروئى را كه بسركوبى اين نهضت اعزام داشت تحت فرماندهى حسين بن نوح با ما روبرو شده بودند .\r\nحسين بن نوح جنگيديم و او را در زشت‌ترين هيئتى از ميدان جنگ بدر رانديم .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n( 1 ) خبر شكست حسين بن نوح در خراسان قيامتى بر پا كرد .\r\nعبد اللَّه بن طاهر سخت بر آشفت و يكى از سرداران نامى خود را كه نوح بن قيان ناميده مىشد بجنگ ما فرستاد .\r\nما اين سردار شكوهمند را نيز چنان درهم شكستيم كه از شكست نخستين چندين بار رسواتر و قبيح‌تر بود .\r\nنوح بن قيان از شرمسارى خود ديگر بسوى عبد اللَّه بن طاهر باز نگشت .\r\nفقط براى او نامه‌اى پوزش آميز و عذر خواه فرستاد و در نامه‌ى خود قسم خورد كه تا پيروز نشود باز نگردد .\r\nيا مرگ و يا پيروزى .\r\nعبد اللَّه بن طاهر بكمك او سپاهى گران فرستاد .\r\nنوح بن حيان در اين بار بحيله‌هاى نظامى پرداخت و چند كمين خطرناك بوجود آورد .\r\nهنگامى كه جنگ آغاز شد نوح بن حيان بفاصله‌ى كوتاهى عقب‌نشينى كرد و ما هم بهواى اينكه حريف شكست‌خورده‌ى خود را يكباره از جبهه‌ى جنگ برانيم و شرش را از سر خود كوتاه سازيم به تعقيبش پرداختيم .\r\nناگهان كمينها از كمينگاهها سر برداشتند و ضربه‌ى سنگينى بر ما فرود آوردند .\r\nنيروى ما در هم شكست .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n( 1 ) محمد بن قاسم با قيافه‌ى ناشناسى به « نسا » گريخت .\r\nاما ما همچنان بر جاى خود مانديم و بدعوت و تبليغ خويش ادامه ميداديم .\r\nابراهيم بن غسان عودى ميگويد :\r\nامير عبد اللَّه بن طاهر روزى مرا بحضور طلبيد .\r\nاو بر سرير خود نشسته بود و در كنارش نامه‌اى مهر كرده ديدم كه بر روى تخت كوچكى قرار داشت و دست او به ريشش بود .\r\nبا انگشتانش ريشش را خلال ميكرد .\r\nعبد اللَّه بن طاهر عادت داشت كه در حالت غضب با ريشش بدين ترتيب بازى مىكرد .\r\nمن در يك چنين حال از غضب او به خدا پناه بردم ، و نزديك شدم .\r\nبسوى من برگشت و گفت :\r\n- ابراهيم ، زنهار از فرمان من سر نپيچى و خلاف دلخواه من اقدام نكنى .\r\nآن وقت مرا بر نفس خود سلطنت خواهى داد و من دمار از روزگار تو بر خواهم آورد .\r\nگفتم :\r\n- پناه به خدا ميبرم كه يك چنين تهديدهاى خطرناك را از امير\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n( 1 ) بشنوم ، پناه ميبرم به خدا اگر غضب امير مرا دريابد .\r\n- گوش كن ابراهيم ، من هزار سوار مسلح همراه تو كرده‌ام و دستور داده‌ام صد هزار درهم نيز به تو تسليم كنند تا در راه اين بسيج به كار ببرى و نيازمنديهاى خود را تأمين سازى .\r\nهم اكنون بطبل جنگ بكوب و شيپور رحيل بنواز .\r\nسپاه تو ( اين پنج هزار مرد مسلح ) بهمراه تو عزيمت خواهند كرد .\r\nشتاب كن و يك راهنما نيز بهمراه خويش بردار و از اسطبل مخصوص سه اسب بدنبال خويش يدك كن تا اگر مركب تو در عرض راه از رفتن باز مانده پياده نمانى و درنگ روا ندارى .\r\nبدليل راه خود هزار درهم عطا كن و او را بر يكى از اين اسب‌هاى يدك منشان تا بتواند در اين سرعت با تو همراهى كند .\r\nوقتى يك فرسنگ ميان تو و قريه‌ى « نسا » فاصله مانده اين نامه‌ى مهر كرده را باز كن و مضمونش را به كار ببر .\r\nزنهار كه يك حرف از اين نامه را ناخوانده نگذارى و زنهار كه در اطاعت از اين فرمان تعلل روا ندارى .\r\nاين را هم بدان كه من جاسوسى را بر تو گماشته‌ام كه حتى نفس‌هاى ترا هم به من گزارش خواهد داد .\r\nحذر كن ، حذر كن و تو ميدانى كه عصيان من چه كيفرى خواهد داشت .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( 1 ) ابراهيم بن غساق مىگويد :\r\n- از قصر عبد اللَّه يك سر به اردوگاه رفتم و دستور دادم طبل و شيپور را به كار انداختند .\r\nاردوگاه من در محلى كه اسمش « شادياخ » بود قرار داشت .\r\nآنجا محل قصر فرزندان طاهر ذو اليمينين بود .\r\nعبد اللَّه طاهر از بالكن قصر خود ما را نگاه مىكرد .\r\nمن سپاه خود را سان ديدم و صف آراستم و با همان شتاب كه عبد اللَّه دستور داده بود به راه افتادم .\r\nسپاه من تقريبا دوش بدوش من مركب ميدوانيدند .\r\nسه شب و سه روز راه مىپيموديم تا بيك فرسنگى « نسا » رسيديم .\r\nدر اين هنگام آن نامه‌ى مهر كرده را كه عبد اللَّه بن طاهر به من سپرده بود باز كردم و ديدم چنين نوشته است .\r\nبنام خدا و يارى او عزيمت كن و در يك فرسنگى نسا سپاه خود را آماده‌ى نبرد ساز . ابتدا يكى از سرهنگان سپاه را با سيصد سوار به دستگيرى متصدى پست اعزام كن . و بعد سرهنگ ديگرى را با پانصد سوار بسوى دار الاماره بفرست تا پيش از آنكه فرماندار « نسا » بر تو حمله‌ور شود او را از جنب و جوش باز دارى زيرا بيعت محمد بن قاسم بر گردن اين قوم بر قرار است و بيم آن است كه بخاطر حفظ اين بيعت فتنه‌اى بر پا سازند .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n( 1 ) و بعد با سواران ديگر خود در دهكده‌ى « نسا » به محله فلان و كوچه‌ى فلان و خانه فلان ميرسى .\r\nآن خانه سه در تو در تو دارد . از در اول به در دوم و بعد به در سوم در آى و از پله‌هاى دست راست بالا برو . آن پله‌ها ترا به اتاقى خواهد رسانيد كه اتاق محمد بن قاسم صوفى است .\r\nدر آن اتاق محمد بن قاسم با مردى از اصحابش كه ابو تراب ناميده مىشود بسر ميبرد .\r\nمحمد بن قاسم را با ابو تراب در زنجير سخت بربند و بعد انگشترى محمد بن قاسم را با انگشترى خود براى من بفرست تا بيش از نامه‌ى تو خبر پيروزى ترا دريافت بدارم . اين دو انگشترى را با قاصدى با پيام به من برسان .\r\nبه آن قاصد بگو كه درست به سرعت برق و باد انگشترىها را براى من بياورد .\r\nاين مرد « قاصد » نبايد پيش از سه روز در راه بماند .\r\nوقتى قاصد را اعزام داشتى ميتوانى فرصتى غنيمت بشمارى و نامه‌ى فتح را براى من بنگارى .\r\nبسيار احتياط كن . هميشه بيدار و هوشيار و حساس باش تا محمد بن قاسم و ابو تراب را تحت الحفظ به من برسانى .\r\nابراهيم بن غسان مىگويد :\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n( 1 ) - هيچ فرمان در زندگى خود به نظر اين فرمان نديده بودم . مثل اينكه وحى منزل بود .\r\nاطاعت كردم و از آن پله‌ها كه نشانم داده بود بالا رفتم و محمد بن قاسم را بر سر پله‌ها ديدم . عمامه‌اى بر سر داشت و با همان عمامه به چهره‌ى خود لثام بسته بود .\r\nيك قاطر زين كرده در پايين راه پله‌ها آماده بود . مثل اينكه او عزم سفر بسوى خوارزم داشت .\r\nناگهان بند دستش را گرفتم .\r\nبسوى من دويد و گفت :\r\n- تو كيستى ؟ چه ميخواهى ؟ با چه كسى كار دارى ؟\r\nگفتم :\r\n- محمد بن قاسم را ميخواهم .\r\nاو به سادگى گفت :\r\n- من محمد بن قاسم هستم .\r\nگفتم :\r\n- انگشترى خود را تسليم كن .\r\nبيدرنگ انگشترى خود را به من داد .\r\nمن هم هر چه زودتر و شتاب‌زده‌تر انگشترى خودم را با اين انگشترى بدست قاصد سپردم و او را بر اسبى از اسب‌هاى ويژه‌ى عبد اللَّه بن\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n( 1 ) طاهر كه همراه من يدك كرده بود نشانيدم و اسب ديگرى هم برايش يدك كردم و او را بسوى عبد اللَّه بن طاهر فرستادم .\r\nو بعد به همراهانم دستور دادم كه اتاق محمد بن قاسم را تفتيش كنند .\r\nمحمد به من گفت :\r\n- ديگر از اين اتاق چه ميخواهيد ؟ مرا كه دستگير كرده‌ايد . در اين اتاق كسى نيست كه اسيرش كنيد .\r\nبه حرفش گوش ندادم . تأكيد كردم كه آنجا را درست زير و رو كنند ، همه جا را تحت تفتيش و جستجو بگيرند .\r\nهمراهان من پس از كاوش بسيار بالاخره « ابو تراب » را زير « نقير » پيدا كردند .\r\nاين نقير ديگ بزرگى تراشيده از چوب است كه بيك حوض چوبى ميماند و توى اين نقير خمير درست مىكنند و نيز در همين نقير انگور هم آب مىگيرند .\r\nابو تراب در زير اين نقير پنهان بود درش آوردند .\r\nدستور دادم محمد بن قاسم و ابو تراب هر دو را با زنجير به سختى بستند و بعد نامه‌ى پيروزى را به عبد اللَّه بن طاهر نگاشتم .\r\nابراهيم بن غسان مىگويد .\r\nاز « نسا » به سمت نيشاپور عزيمت كرديم .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n( 1 ) شش روز در راه مانديم . روز ششم به نيشابور رسيديم . آنجا خانه‌ى من بود .\r\nمحمد بن قاسم را در خانه‌ى خود توى اتاقى باز داشت كردم . و گروهى از افراد مطمئن و شايسته‌ى اعتماد خود را بر وى گماشتم :\r\nابو تراب را در اتاق ديگر تحت نظر عبد الشعرانى محبوس ساختم .\r\nمحمد بن قاسم تا در آن اتاق قرار گرفت بيدرنگ عباى خود را روى زمين فرش كرد و به نماز ايستاد .\r\nعبد اللَّه بن طاهر در قصر شادياخ خود روى يك بالكن بلند نشسته بود و ما را ميديد .\r\nوقتى كارهايم را انجام دادم و احتياطهاى مقتضى را به كار بردم شخصا به حضور عبد اللَّه باز يافتم و شفاها جريان اين سفر را بوى گزارش دادم .\r\nگفت :\r\n- من حتما بايد محمد بن قاسم را ببينم .\r\nبا چشمان خود نگاهش كنم .\r\nهمراه من به راه افتاد ، آفتاب روز به مغرب خزيده بود .\r\nعبد اللَّه بن طاهر دنبال من در چهره‌ى ناشناسى راه مىآمد .\r\nپيراهن و ردائى پوشيده بود . تشريفات حكومتى نداشت .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n( 1 ) با همين تركيب ناشناس به اتاق محمد بن قاسم سر كشيد و او را در نماز ديد .\r\nبه طرف من برگشت و گفت :\r\n- واى بر تو ابراهيم ! از خدا نترسيدى كه اين مرد صالح را چنين به زنجير كشيدى .\r\nگفتم ترس از تو اى امير ترس از خدا را در وجود من خفه كرده است .\r\n- اين زنجيرها را سبك كن . او را فقط بيك بند سبك بربند .\r\nآن غل كه بر گردنش ميگذارى نبايد از يك رطل نيشابورى بيشتر باشد « رطل نيشابورى به وزن دويست درهم بوده است » . پاهايش را نيز طورى به زنجير انداز كه بتواند راه برود .\r\nو بعد ما را ترك گفت و خود به كاخ خويش در شادباج باز گشت .\r\nعبد اللَّه بن طاهر پس از اينكه محمد بن قاسم را دستگير كرد باز هم سه ماه ديگر در نيشابور بسر برد زيرا ميخواست خبر اسارت محمد در ميان مردم پنهان بماند تا مبادا قصه‌ى اسارت او فتنه‌اى بر پا سازد .\r\nعبد اللَّه بن طاهر ميدانست كه در هر دهكده از دهكده‌هاى خراسان گروهى از پيروان بيعت كرده‌ى محمد زندگى مىكنند و بعيد نيست\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n( 1 ) يكباره بخاطر نجات محمد قيام كنند .\r\nعبد اللَّه بن طاهر هر چندى يك بار از اسطبل خود قاطرهائى را با هودج به اين طرف و آن طرف ميفرستاد تا مردم گمان كنند كه محمد بن قاسم را از شهر نيشابور بيرون فرستاده اما باز آن قاطرها را به اصطبل باز مىگردانيد .\r\nتا سرانجام او را با همين ابراهيم بن غسان از نيشابور به رى فرستاد .\r\nعبد اللَّه بن طاهر به ابراهيم بن غسان سفارش كرد كه روش استتار و احتياط را همچنان در رى نيز به كار برد .\r\nهر آن شيوه كه او در نيشابور نسبت به محمد بن قاسم بجا مىآورد همان شيوه را در رى نيز نسبت به او رعايت كند .\r\nيعنى او را سه شب در ميان بر استر مخصوص امير سوار كند و از شهر بيرون بفرستد و دوباره به شهر بازش بياورد .\r\nاين بود سياست عبد اللَّه بن طاهر معروف به « ذو اليمينين » تا روزى كه محمد بن قاسم را در بغداد به معتصم تحويل داد .\r\nابراهيم بن غسان مىگويد :\r\nاز هديه‌هاى گرانبها آنچه بحضور محمد بن قاسم تقديم شد\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n( 1 ) همه مردود ماند الا يك جلد از قرآن كريم كه ويژه‌ى عبد اللَّه بن طاهر بود .\r\nمحمد بن قاسم اين قرآن را پذيرفت و علتش هم اين بود كه از روى همين مصحف عزيز وى آيات الاهى را تلاوت مىكرد ابراهيم ابن غسان مىگويد .\r\nمن هرگز در عمرم مردى به اجتهاد و عبادت و عفاف و ذكر و فكر محمد بن قاسم نديده‌ام .\r\nمردى بود كه از پروردگار متعال بسيار ياد مىكرد . قلبش هميشه مطمئن و آرام و خاطرش در همه حال آسوده بود .\r\nهرگز از اين مرد عجز و ضعف و خضوع نديده‌ام هر چند كه در زير سخت‌ترين فشارهاى حوادث دست و پا ميزد .\r\nاصحاب او هرگز او را در ياوه گوئى و شوخى و خنده به ياد ندارند .\r\nحتى يك بار هم او را در شوخى و استهزا نديده‌اند .\r\nهنگامى كه نيروى ابراهيم بن غسان از ارتفاعات حلوان سرازير ميشدند محمد بن قاسم بسوى محمل خود ميرفت تا بنشيند و عزم رحيل كند .\r\nمحمد شعرانى كه يكى از همراهان ابراهيم بود . پيش دويد و خم شد تا محمد پا بر شانه‌اش گذاشت و در محمل خود نشست .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n( 1 ) در اين وقت محمد بن قاسم لبخندى زد و به محمد شعرانى گفت :\r\n- شما نان فرزندان عباس را ميخوريد و شانه‌ى خود را براى فرزندان ابو طالب خم مىكنيد .\r\nاين تنها شوخى و لبخند بود كه از وى ديده‌اند .\r\nاين محمد شعرانى از پيروان خراسانى بنى عباس بود .\r\nوى در جواب محمد بن قاسم گفت :\r\n- فدايت شوم . پسران على و عباس در پيش من يكسان هستند او را ديگر كسى به حال لبخند نديد . و در عين حال چهره‌ى غمناكى هم نداشت .\r\nابراهيم بن غسان مىگويد :\r\nبراى نخستين بار و شايد همين يك بار او را در آن روز غمناك ديده‌ام كه نامه‌ى معتصم به ما رسيد .\r\nهنگامى كه به نهروان رسيديم نامه‌اى به حضور معتصم فرستاديم .\r\nگزارش داديم كه اكنون محمد بن قاسم به بغداد ميرسد و اجازت ميخواهيم كه او را تسليم سازيم .\r\nمعتصم در پاسخ اين نامه دستور داد كه محمد بن قاسم را در محملى بى روپوش بنشانيم و وقتى به نهرين رسيديم عمامه از سرش برداريم و به همين ترتيب نازيبا او را به بغداد در آوريم .\r\nدر آن تاريخ هنوز شهر « سر من راى » ساخته نشده بود .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n( 1 ) ما هم اطاعت كرديم . در همان منزل .\r\nمنزل نهروان روپوش از محملش برداشتم .\r\nاو كه از ماجرى خبر نداشت پرسيد :\r\n- چرا روپوش محمل را بر ميداريد .\r\nاز فرمان معتصم آگاهش ساختيم .\r\nچهره‌اى اندوهناك گرفت .\r\nبه نهرين رسيديم .\r\nگفته شد :\r\n- يا ابا جعفر عمامه از سرت بردار زيرا امير المؤمنين دستور داده كه سر برهنه به بغداد درآئى .\r\nمحمد بن قاسم وقتى اين سخن را شنيد عمامه را از سرش برداشت و بسوى من انداخت .\r\nو سخنى نگفت .\r\nاز آنجا به « شماسيه » رسيديم .\r\nآن روز روز نوروز بود . نوروز سال دويست و نوزدهم هجرت بود .\r\nمحمد بن قاسم در همان محمل بى روپوش سر برهنه نشسته بود و عدل او هم در محمل مردى از اصحاب عبد اللَّه بن طاهر بود .\r\nمسخره‌ها جلوى محملش مسخرگى مىكردند .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n( 1 ) بازى مىكردند . رقاص‌ها بر سر راهش ميرقصيدند .\r\nوقتى محمد به اين بازيها و بازيچه‌ها نگريست گريه كرد و گفت :\r\n- خداوندا ! تو ميدانى كه من هميشه حرص ميزدم و سعى مىكردم اين اوضاع ناهنجار را عوض كنم .\r\nدلقك‌هاى خليفه بر روى مردم لاشه‌هاى مردار و پليدى مىانداختند و معتصم مىخنديد .\r\nاما محمد بن قاسم فقط تسبيح و تهليل مىكرد و از درگاه پروردگار براى خويش آمرزش ميخواست و لبان خود را مىجنبانيد و در حق اين قوم نفرين مىكرد .\r\nمعتصم در كاخ خود در شماسيه نشسته بود و اين منظره‌ها را تماشا مىكرد .\r\nمحمد بن قاسم ايستاده بود .\r\nاين بازيها وقتى بپايان رسيد محمد را به حضور معتصم عرضه داشتند .\r\nمعتصم دستور داد كه ويرا به مسرور خادم معروف رشيدى بسپارند .\r\nمسرور محمد بن قاسم را در سردابى كه به چاه شبيه‌تر بود محبوس ساخت .\r\nاين زندان كيفيتى داشت كه محمد بن قاسم در همان روز نخست نزديك بود در آن تنگنا جان بسپارد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n( 1 ) اين خبر بعرض معتصم رسيد ، فرمان داد زندان محمد را عوض كنند .\r\nويرا از آنجا به « بستان موسى » بردند و آنجا ، در كاخى كه بكاخ سلطنتى معتصم چسبيده بود باز داشتند .\r\nمسرور در آنجا چند تن از غلامان مطمئن و موثق خود را بر وى گماشت .\r\nاتاق او در آن كاخ بلند بنيان چند روزنه و پنجره‌ى وسيع و روشنى بخش داشت .\r\nمحمد بن قاسم از زندانبان خود يك قيچى تمنا كرد كه ناخن‌هاى خود را بچيند .\r\nزندانبان اين تمنا را بر آورد و برايش قيچى حاضر كرد .\r\nمحمد بن قاسم در محيط خلوت اتاق خود گليم زير پايش را جلو كشيد و با آن قيچى گليم را نصف كرد . نصفش را به حال خودش گذاشت و نصف ديگرش را رشته كرد و بهم بست و ريسمانى ترتيب داد و آن وقت بزندانبان خود گفت من از دست موش‌ها در اين بيغوله ناراحت هستيم موشها نان مرا ميخورند ، يك چوب به من بده كه از خودم دفاع كنم .\r\nبرايش چوب بلندى آوردند . وى با كمك همان قيچى اين چوب را بسه قطعه كرد و بعد از آن ريسمانى كه تهيه ديده بود براى خود نردبانى ساخت و بر سر اين چوبها بست و بى فرصت نشست .\r\nآن شب شب عيد فطر بود كه هر كس سعى ميكرد در خانه و\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n( 1 ) خانواده‌ى خود بسر برد .\r\nبه همين جهت محيط زندان از همه وقت خلوت‌تر و خاموش‌تر بود .\r\nمحمد بن قاسم از اين بهتر فرصتى نديد پا شد و آن نردبام ريسمانى را كه آماده بود برداشت و پاى نزديكترين روزنه‌اى كه اتاقش بدنياى خارج داشت ايستاد .\r\nبا هر زحمت و مرارتى كه بود سر اين طناب را به آن روزنه بند كرد و خود را از كف اتاق بدم آن پنجره رسانيد .\r\nو بعد با كمك همان نردبام ريسمانى از آن روزنه به داخل باغ پريد .\r\nآن شب شب عيد فطر سال دويست و نوزدهم هجرت بود .\r\nصدها طبق ميوه و گل در اين باغ آماده شده بود كه روز عيد به بارگاه خليفه اهدا شود .\r\nحمال‌هائى كه اين طبق‌ها را مىكشيدند در همين باغ معروف به « بستان موسى » شب عيد را بروز مىآوردند .\r\nمحمد بن قاسم وقتى ميان اينها رسيد همه‌شان كلاه طبق كشى را از سرشان انداخته بودند و غرق خواب بودند .\r\nاو هم فكرى بمغزش افتاد .\r\nرفت توى اين حمالها و گرفت خوابيد .\r\nتا نيمه شب ميان آنها دراز كشيده بود .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n( 1 ) بعد از جايش پا شد و كلاه طبق كشتى يكى از آنان بر سر گذاشت و به راه افتاد .\r\nهنگامى كه خواست از در باغ بيرون رود دربان جلويش را گرفت :\r\n- كيستى ؟\r\n- من يك طبق كش هستم كه ميخواهم به خانه برگردم .\r\nدربان گفت :\r\n- حالا دير وقت است ، شب‌گردها ترا توقيف خواهند كرد . اينجا پيش من بخواب تا روز روشن شود و بعد دنبال كارت را بگير .\r\nمحمد بن قاسم بنام يك حمال طبق كش آن نيمه شب را تا سپيده دم در كلبه‌ى دربان بستان موسى بسر برد .\r\nسپيده دم همراه حمال‌هاى ديگر از آن باغ بيرون رفت و گريخت صبح روز عيد كه زندانبان در اتاق او را گشود نشانى از او نديد .\r\nخبر فرار او را به مسرور دادند .\r\nمسرور نوميد از همه جا پا برهنه به حضور معتصم شتافت .\r\nآماده‌ى مرگ خبر فرار محمد بن قاسم را بعرض خليفه رسانيد .\r\nخلاف انتظار مسرور معتصم خونسردانه گفت :\r\n- نگرانى نيست . اين مرد بهر جا برود از چنگ ما نتواند گريخت اگر خودش را آشكار سازد ما او را بار ديگر دستگير خواهيم ساخت و اگر\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n( 1 ) پوشيده و پنهان بسر ببرد و طريق صلح و صفا بجويد كارى بكارش نخواهيم داشت .\r\nمسرور گفت :\r\n- اين از تفضل خاص امير المؤمنين است .\r\nكه با يك چنين حادثه مرا بخشيده . اگر اين ماجراى در عهد رشيد پديد مىآمد حتما مرا بقتل ميرسانيد .\r\nگفته مىشود كه محمد بن قاسم بسوى واسط سرازير شد و در آن شهر اقامت گرفت .\r\nو اين روايت صحيح است .\r\nمحمد بن ازهر مىگويد :\r\nروزى كه محمد بن قاسم را ببغداد مىآوردند من توى تماشا - گران ايستاده بودم .\r\nديدمش .\r\nمردى چهار شانه و گندمگون بود .\r\nبر چهره‌اش از آبله نشانهائى مانده بود . بر پيشانى وى سجود بسيار اثرى لكه مانند گذاشته بود .\r\nحسين بن موسى بن منبر مىگويد :\r\n- محمد بن قاسم وقتى از زندان گريخت بناحيه‌اى كه « قطعة الربيع »\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n( 1 ) ناميده ميشد .\r\n« و از عطاياى منصور به ربيع بن يونس حاجب مخصوصش بود » رسيد . در آنجا خانه‌ى منيرين موسى را شناخت .\r\nمنير بن موسى او را از خانه‌ى خود بخانه‌ى ابراهيم بن قيس برد تا مبادا در پايش را بشناسند و به تعقيب وى اقدام كنيد .\r\nمنير بن موسى با ابراهيم بن قيس دو نفرى نشستند و بخاطر محمد ابن قاسم جلسه مشاوره‌اى تشكيل دادند تا تكليف كارش را روشن كنند .\r\nابراهيم و منير بمحمد بن قاسم گفتند :\r\nدستگاه انتظامى بغداد در جستجوى تو منتهاى شدت را به كار خواهد برد . مصلحت تو در اينست كه شهر بغداد را ترك گوئى .\r\n- بكدام سوى رو بياورم .\r\nگفتند :\r\n- شهر واسط ، در آن شهر آرامتر از همه جا زندگى خواهى كرد .\r\nمحمد بن قاسم از بغداد بسوى واسط عزيمت كرد .\r\nوى كمر خود را سخت بسته بود زيرا در آن شب كه از محل باز داشت خود به كف باغ پريد يك مهره از مهره‌هاى ستون فقراتش در - رفته بود .\r\nاين عارضه سخت ناراحتش ميداشت و سرانجام در نتيجه‌ى همين درد ( درد پشت ) از اين جهان بجهان ديگر رخت كشيد .\r\nرحمه اللَّه\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n( 1 ) پسرش على بن محمد بن قاسم حديث مىكند :\r\n- پدرم در راه دجله « قسمت غربى » بواسط رفت . در آنجا بخانه‌ى زن عموى خود كه مادر على بن حسن بن على بود رفت .\r\nاين زن سالها مىگذشت كه زمين گير بود .\r\nروى زمين نشسته بود و نمىتوانست برخيزد اما تا چشمش به محمد بن قاسم « برادرزاده‌ى شوهرش » افتاد از شدت شوق يكباره از جايش پريد . سر پايش ايستاد و مشتاقانه گفت :\r\nالحمد اللَّه على سلامتك محمد بن قاسم در خانه زن عموى خود ببستر بيمارى رفت زيرا از درد ستون فقرات سخت رنجور شده بود .\r\nو در همانخانه بدرود زندگى گفت .\r\nطى مدتى كه محمد بن قاسم در واسط بيمار بود پرستارى جز مادر على بن حسن يعنى زن عموى خود نداشت .\r\nحارث حراز مىگويد :\r\nمحمد بن قاسم وقتى از زندان فرار كرد به طرف غربى دجله گريخت . ميخواست بوسيله‌ى قايق از دجله بگذرد .\r\nبه آنجا كه راهگذارها جمع ميشوند تا توى قايق به نشستند رفت و بانتظار قايق ايستاد . محمد در پهلوى خود پير مردى ديد كه تا چشمش به او افتاد شناختش ، اين پير مرد از اعضاى اداره كننده‌ى زندان بود .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n( 1 ) او از شكاف در اتاق خود بارها اين پير مرد را در حال نگهبانى ديده بود .\r\nاو زندانبان خود را شناخت ولى زندانبان زندانى خود را نتوانست بشناسد .\r\nبالاخره قايق از راه رسيد ، قايق‌بان از يك يك چند درهم ميگرفت و سوارشان ميكرد .\r\nنوبت بمحمد بن قاسم رسيد .\r\nقايق‌بان كرايه‌ى قايق خواست .\r\nمحمد گفت :\r\n- جز همين خرقه پشمينه كه بر تن دارم از مال دنيا هيچ ندارم .\r\nاما قايق‌بان پول ميخواست ، اين حرفها كرايه‌ى قايق نميشد .\r\nبالاخره پير مرد زندانبان بى آنكه بداند اين محمد بن قاسم زندانى خود اوست كرايهء سفرش را پرداخت .\r\nمحمد بن قاسم با كمك دشمنش از چنگ دشمنان خود به واسط گريخت .\r\nاحمد مىگويد :\r\n- محمد بن قاسم در طول خلافت معتصم و واثق در سرگردانى و اضطراب بسر ميبرد .\r\nپس از واثق وقتى زمام امر بدست جعفر متوكل افتاد با دستور\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n( 1 ) او بزندان متوكل جان سپرد .\r\nگفته مىشود كه متوكل مسمومش ساخت .\r\nعباد بن يعقوب مىگويد :\r\n- من و يحيى بن حسن الفرات محمد بن قاسم در قايقى نشسته بوديم و ميخواستيم به سمت « رقه » برويم .\r\nچند نفر از اهل علم هم در آن قايق همسفر ما بودند .\r\nدر آنجا صحبت از مسائل گوناگون بميان آمد محمد بن قاسم طى تحقيقات و استدلال‌هاى خود وانمود كرد كه مذهبش مذهب معتزله است .\r\nما كه عموما مذهب اعتزال را كفر ميشمرديم همگان از آن قايق بيرون آمديم و محمد بن قاسم را تنها گذاشتيم .\r\nمحمد بن قاسم گريه كنان از دوستانش تقاضا مىكرد كه باز گردند ولى كسى به او التفات و اعتنا نميكرد .\r\n\r\nعبد اللَّه بن الحسين\r\nاز نسل عبد اللَّه بن جعفر بن ابى طالب است .\r\nبنى عباس كه شعار سياه را شعار رسمى خود قرار داده بودند ملت را به سياه پوشى جبرا وادار ميساختند .\r\nعبد اللَّه بن حسين جعفرى از آنان بود كه نميخواست سياه بپوشد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n( 1 ) از پوشيدن اين شعار امتناع كرد .\r\nمعتصم دستور داد بزندانش ببرند .\r\nعبد اللَّه در زندان معتصم چندان ماند كه در همانجا دار دنيا را وداع گفت :\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n( 1 )\r\n\r\nعهد هارون واثق\r\nهارون بن محمد معروف بواثق نسبت بعلويين مهربان بود .\r\nابو الفرج اصفهانى نويسنده كتاب مىگويد :\r\nمن كسى را از آل ابى طالب نمىشناسم كه در عهد واثق از دنيا رفته باشد .\r\nإلا حديثي كه على بن محمد بن حمزه روايت مىكنند :\r\nعلى بن محمد مىگويد :\r\n- على بن محمد بن عيسى بن زيد بن على بن الحسين عليهم السلام با دست عمرو بن منيع بقتل رسيده است .\r\nاما اين راوى علت قتل على بن محمد بن حسينى را باز نگفته است .\r\nهمانطور كه ما حكايت كرده‌ايم على بن محمد حسينى در واقعه‌ى كه ميان محمد بن هنكال و محمد بن جعفر « در رى پديد آمده بود بقتل رسيد\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n( 1 ) فرزندان ابو طالب در عهد واثق آسوده بسر ميبردند . در سر من راى از عطايا و بخشش‌هاى هارون واثق زندگى آرامى را مىگذرانيدند . تا اينكه نوبت بجعفر متوكل رسيد .\r\nدر عهد متوكل آل ابى طالب بپراكندگى و پريشانى افتادند .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n( 1 )\r\n\r\nعهد جعفر متوكل\r\nجعفر پسر محمد معتصم ، نواده‌ى هارون الرشيد كه لقبش « متوكل » بود براى آل ابو طالب دشمنى لجوج و عنود بود .\r\nبراى كينه و عداوت و عناد و سوء ظن اين مرد نسبت بخاندان رسول اللَّه نميتوان حد و ميزانى بيان كرد .\r\nعبيد اللَّه بن يحيى بن خاقان وزير او ، او را در اين گونه كردارهاى ناپسند تشويق و تأكيد ميكرد .\r\nاين عبيد اللَّه زشتكارىهاى متوكل را در چشم او زيبا جلوه ميداد تا آنجا ويرا نسبت به خاندان ابو طالب بدبين و بدانديش ساخت كه او لجاج عناد خود را نسبت به اين طايفه از درجه‌ى افراط نيز گذرانيد .\r\nجعفر متوكل در حق اولاد رسول اللَّه آنقدر بد كرد كه هيچيك از خلفاى عباسى را نميتوان با او طرف مقايسه قرار داد .\r\nما در اينجا مسئله‌ى ويرانى قبر ابو عبد اللَّه الحسين را شاهد كارهاى\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n( 1 ) ناهنجار اين مرد عباسى قرار ميدهيم :\r\nوى دستور داد كه مزار ابو عبد اللَّه « صلوات اللَّه عليه » را همچون اراضى مزروعى بوسيله‌ى گاو آهن شخم كنند و بر آن سرزمين آب ببندند و بدين وسيله آثار و علائم قبر را از ميان بردارند .\r\nمتوكل علاوه بر اين ويرانكارىها دستور داد بر سر راههائى كه به مزار ابو عبد اللَّه الحسين منتهى مىشود كشيكهائى بگذارند تا از مردمى كه به زيارت ابو عبد اللَّه و شهداى كربلا ميروند منع كنند .\r\nاين كشيكها مكلف بودند زيارت كنندگان قبر ابى عبد اللَّه را به قتل برسانند يا زير شكنجه و عقوبت قرار دهند .\r\n« احمد بن جعدوشا » كه خود شاهد اين جريان بود حديث مىكند :\r\nدر آن روزگار كه متوكل هنوز بخلافت نرسيده بوده يعنى در عهد معتصم و واثق » با يك زن رقاصه آشنا بود .\r\nاين زن كه خود اهل غنا و رقص بود دسته‌اى از رقاصه‌ها و خوانندگان را در اختيار داشت .\r\nمتوكل هر شب كه ميخواست شراب بنوشد و خوش بگذراند به اين زن پيغام ميفرستاد كه برايش خواننده و رقاص بفرستد .\r\nبالاخره دوران برادرش واثق بسر آمد و خود بر كرسى خلافت قرار گرفت .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n( 1 ) شبى از شبها به آن زن كه دوست عهد جوانيش بود فرمان داد شاگردانش را براى محفل و عيش و نوش او اعزام دارد .\r\nفرستاده‌ى متوكل بحضورش برگشت و گفت :\r\n- او در خانه نبود .\r\nاين زن به زيارت قبر ابو عبد اللَّه الحسين « ارواحنا فداه » رفته بود اما فرستاده‌ى متوكل نمىدانست .\r\nبه گوش آن زن رسيد كه خليفه احضارش كرده .\r\nبا سرعت خودش را بسر من را رسانيد و بيدرنگ دختركى از شاگردانش را بحضور متوكل فرستاد .\r\nمتوكل اين دخترك رقاصه را دوست ميداشت .\r\nاز او پرسيد :\r\n- كجا رفته بوديد ؟\r\nدخترك با لحن ساده‌اى گفت :\r\n- خانم ما ( يعنى آن رقاصه ) ميخواست به حج برود ، ما را هم با خودش برد .\r\nاين جريان در ماه شعبان پيش آمده بود .\r\nمتوكل گفت :\r\n- موسم حج ماه ذى الحجه است . شما در ماه شعبان بكدام حج رفته بوديد ؟\r\nدخترك با همان سادگى جواب داد :\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n( 1 ) - به زيارت قبر ابو عبد اللَّه الحسين .\r\nمتوكل از شدت خشم نزديك بود خفه شود .\r\nفرمان داد آن زن رقاصه را كه دوست ديرينش بود به زندان انداختند و اموالش را مصادره كردند .\r\nو بعد بيك تن از اصحابش كه « ديزج » ناميده ميشد و او مردى يهودى بود كه مسلمان شده بود فرمان داد قبر سيد الشهدا را بوسيله‌ى گاو آهن شخم كنند و آثار قبر را محو سازند .\r\nديزج به فرمان متوكل از سامرا بكربلا رفت و كربلا را با تمام خانه‌ها و آثارى كه بر قبر ابو عبد اللَّه الحسين بود ويران كرد و اراضى اطراف قبر را كه در حدود دويست جريب بود زيرورو كرد .\r\nوقتى نوبت به قبر ابو عبد اللَّه رسيد از همراهان ديزج كسى جلو نرفت كه ويرانش كند .\r\nاو كه خود يهودى بود گروهى از يهوديان آن سامان را استخدام كرد و به كار گماشت .\r\nآن يهودىها پيش رفتند و قبر ابو عبد اللَّه الحسين را ويران ساختند و بر آن آب بستند .\r\nديزج بدستور متوكل ميل به ميل در اطراف قبر سيد الشهدا پاسگاه گماشت تا نگذارند مردم به زيارت مزار ابو عبد اللَّه الحسين بروند .\r\nهر كس كه جرأت ميكرد و به قصد زيارت رو به آن سامان\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n( 1 ) ميگذاشت دستگيرش ميكردند و بحضور متوكل اعزامش ميداشتند .\r\nمحمد بن حسين اشنانى ميگويد :\r\nروزگارى ميگذشت كه من از زيارت قبر سيد الشهداء محروم مانده بودم .\r\nاز ترس عمال متوكل جرأت نميكردم يا بمحيط كربلا بگذارم .\r\nاما شوق اين زيارت وادارم كرد كه دل به دريا بزنم و خود را بخطر بيندازم .\r\nمرد عطارى كه با من دوست بود تشويقم كرد و من و او با هم شبانه رو به كربلا نهاديم .\r\nما روزها پنهان ميشديم و شب‌ها راه ميرفتيم تا بالاخره بغاضريه رسيديم .\r\nنيمه شب از ميان دو پاسگاه كه بر سر راه قرار داشت ترسان و لرزان گذشتيم .\r\nپاسبان آن پاسگاه در آن وقت شب خوابيده بود .\r\nبالاخره بحريم قبر رسيديم .\r\nمن و آن مرد عطار براى اينكه قبر را بيابيم مشت مشت خاك را بو مىكشيديم و بدين ترتيب جهت قبر را مىشناختيم .\r\nسرانجام بقبر مطهر ابو عبد اللَّه الحسين راه يافتيم .\r\nصندوق قبر را برداشته و سوزانيده بودند .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n( 1 ) به محل قبر آب انداخته بودند .\r\nمحل قبر چنان فرو رفته بود كه به صورت خندقى در آمده بود .\r\nاين فرورفتگى خندق مانند جاى خشت‌هاى بناى قبر بود كه در آنجا به كار رفته بود .\r\nوقتى بناى قبر را ويران كردند و به آنجا آب بستند محل خشت فرو ريخته و صورت خندق به خود گرفته بود .\r\nمن و دوست عطار من خم شده بوديم و آن خاكهاى مرطوب را بو ميكرديم .\r\nما از آن خاك‌ها عطرى استشمام ميكرديم كه هرگز در عمرمان چنين عطر نبوئيده بوديم .\r\nبدوست عطارم گفتم :\r\n- اين بو از كدام عطر است ؟\r\nاو كه عطار بود و كارش عطر فروشى بود در جوابم گفت :\r\n- به خدا قسم من نظير اين عطر را تا كنون استشمام نكرده‌ام .\r\nآنجا قبر حسين بن على عليهما السلام بود .\r\nپس از زيارت در آنجا علامت‌هائى نصب كرديم و بعد وداعش گفتيم و همچنان ترسان و لرزان بخانه‌ى خود بازگشتيم .\r\nديرى نگذشت كه جعفر متوكل بقتل رسيد .\r\nما با گروهى از آل ابو طالب و شيعه به محل قبر همانجا كه علامت گذاشته بوديم عزيمت كرديم و بهدايت همان علامات از نو مزار سيد -\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n( 1 ) الشهداء را بنيان نهاديم .\r\nجعفر متوكل بر مدينه و مكه مردى را بنام عمر بن فرح رجحى حكومت داد .\r\nاين مرد بر آل ابو طالب بسيار سخت ميگرفت و كار سخت گيرى را به جائى رسانيده بود كه علويان جرأت نميكردند از كسى چيزى تقاضا و توقع كنند .\r\nو مردم را نيز مطلقا از كمك به آل ابو طالب منع ميكرد .\r\nاگر احيانا به او گزارش مىشد كه مردى از مردم حجاز بفرزندان ابو طالب نيكى كرده آن مرد نيكوكار را به سختى شكنجه ميداد تا ديگر كسى جرأت اين عمل را در خود نبيند .\r\nكار علويان در حجاز به جائى كشيد كه بشدت تنگدست و درويش شده بودند .\r\nزنان علوى در عهد عمر بن فرج با منتهاى سختى بسر ميبردند .\r\nمثلا چندين زن كارگر كارشان ريسندگى بود كاملا لخت و عور زندگى ميكردند .\r\nفقط يك جامه داشتند كه بهنگام نماز آن را مىپوشيدند .\r\nبه اين ترتيب كه يكى مىپوشيد و نماز ميخواند و بعد آن جامه را از تنش در ميآورد و به ديگرى ميداد كه نماز بخواند .\r\nبه همين ترتيب اين جامه دست بدست مىگشت تا همه نمازشان\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n( 1 ) را ميخواندند .\r\nو آن وقت تن برهنه و سر برهنه پشت كارگاهشان مينشستند و براى كارفرمايان خود نخ مىرشتند .\r\nاين جامه‌ى مشترك سراسر وصله بود .\r\nروزگارشان بدين ترتيب ميگذشت تا جعفر متوكل به قتل رسيد و پسرش محمد منتصر بجايش نشست .\r\nمحمد منتصر بر خلاف پدرش سر نيكوكارى و محبت با آل رسول اللَّه گرفت .\r\nبر ايشان پول و لباس فرستاد و آنان را از سختى و عسرت بآسايش و راحت رسانيد .\r\nمحمد منتصر اصرارى مىورزيد كه با پدرش در همه چيز مخالفت روا دارد .\r\nمخالفت در سياست ، مخالفت در مذهب ، مخالفت در اخلاق .\r\nمحمد منتصر به تمام معنى دشمن پدرش بود .\r\n\r\nمحمد بن صالح\r\nاز آل ابى طالب ، كسانى كه در عهد جعفر متوكل بزنجير و زندان سپرده شدند يكى ابو عبد اللَّه محمد بن صالح حسنى بود .\r\nپدرش صالح نواده‌ى موسى بن عبد اللَّه حسنى ( كه ذكرش در اين كتاب گذشت ، بود .\r\nوى از جوانان آل ابى طالب بود .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n( 1 ) شاعر و شجاع و ظريف و اهل حال بود .\r\nاز قتل نفس ابائى نداشت .\r\nدر « سويفه » بر ضد حكومت متوكل قيام كرد . گروهى از مردم را نيز بدور خود گرد آورد .\r\nدر آن سال « ابو الساج » از طرف متوكل امير الحاج بود .\r\nابو الساج براى سر كوبى محمد بن صالح اقدام كرد .\r\nعمويش موسى بن عبد اللَّه حسنى از ترس اينكه ابو الساج او را بجرم برادرزاده‌اش دستگير كند با دست خود محمد بن صالح را خلع سلاح كرد و بابو الساج سپرد .\r\nابو الساج محمد را با خود به « سر من راى » برد و به متوكل تحويل داد .\r\nوى چند سالى در حبس متوكل بسر برد .\r\nآنگاه آزاد شد و در آزادى رخت از اين سراى به سراى ديگر كشيد .\r\nاحمد بن ابى خيثمه ميگويد :\r\nابو الساج محمد بن صالح را با گروهى از مردم خاندانش زنجير كرد و بحضور متوكل برد .\r\nجعفر متوكل به حبسش فرمان داد . دوره‌ى زندانش سه سال طول كشيد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n( 1 ) پس از سه سال آزادى در آزادى به مرض آبله درگذشت .\r\nاحمد بن ابى طاهر ميگويد :\r\n- يك شب با محمد بن صالح در منزل دوستى مهمان بوديم . شب از نيمه گذشته بود .\r\nگمان ميداشتم كه محمد شب را در آنجا بسر خواهد برد ولى ديدم كه برخاست و شمشيرش را حمايل كرد .\r\nمن نگران بودم و او در برابر نگرانى من اين شعر را انشاد كرد .\r\n اذا ما اشتملت السيف و الليل لم اهل * بشيء و لم تقرع فوادى القوارع \r\nوقتى كه شمشير و شب با من باشند هيچ حادثه قلب مرا نخواهد لرزانيد به روى من لبخندى زد و رفت .\r\nابراهيم بن مدبر مىگويد :\r\nيك روز محمد بن صالح حسنى بديدار من آمد و گفت :\r\n- امروز آمده‌ام كه با تو بسر ببرم و دوست ميدارم در خانه‌ى تو خلوت كنم و پيش تو از رازى پرده دارم .\r\nجز تو هيچكس نبايد آگاه باشد .\r\nبدستور او خانه‌ام را خلوت كردم .\r\nمركب او را بخانه‌اش باز گردانيدم .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n( 1 ) با هم ناهار شكستيم و كنار هم دراز كشيديم .\r\nمحمد بن صالح چنين گفت :\r\n- در سالى از سالها من با گروهى از همراهانم بر كاروانى هجوم آورديم .\r\nبا مردهاى آن كاروان جنگيديم و سرانجام بر قافله دست يافتيم .\r\nدر همين حال كه من داشتم شترهاى كاروان را مىخوابانيدم زنى بسيار زيبا .\r\nآن چنان زيبا كه من در عمرم نظيرش را نديده بودم سر از محملش بدر كرد و با منطق دلاويزى به من گفت :\r\n- از تو تقاضا مىدارم اى جوان ! سردار اين راهزنان را كه ميدانم شريف « يعنى بنى هاشمى » است باينجا بياورى ميخواهم .\r\nبا او صحبت كنم .\r\nگفتم :\r\n- هم اكنون دارى با شريف سخن مىگوئى .\r\nحيران شد و گفت :\r\n- ترا به حق خدا و رسول خدا قسم مىدهم آيا تو هستى سردار اين قوم .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n( 1 ) گفتم :\r\n- به حق خدا و رسول خدا خودم هستم .\r\nآن زن زيبا گفت :\r\n- اسم من « حمدونه » است و من دختر عيسى بن موسى حربى هستم .\r\nپدرم از اعيان دولت بنى عباس است . مرد متشخص و ثروتمنديست . شايد از از تشخص و ثروت او شمتى شنيده باشى . همان كافيست .\r\nاگر نشنيده‌اى ديگران براى تو تعريف خواهند كرد . من اكنون از مال دنيا بيش از هزار سكه طلا و چند تكه زيور زنانه كه به پانصد دينار مىارزد چيزى در اختيار ندارم و خدا را گواه مىگيرم كه حبه‌اى از مال دنيا در اينجا پنهان نكرده‌ام . من اين مبلغ را بر تو حلال مىكنم به اين شرط كه تو آبروى مرا از تعرض اين راهزنان تضمين كنى .\r\nبه تو قول مىدهم وقتى به خاك حجاز رسيده‌ايم از بازرگانان مكه و مدينه و عراق هر چه بخواهى دريافت بدارم و به تو بپردازم .\r\nتجار عرب مرا مىشناسند و هر وام بخواهم مضايقت نميدارند .\r\nسخنان اين زن قلب مرا تكان داد .\r\nگفتم :\r\n- هر چه دارى از آن تست . و من اين كاروان را نيز به تو بخشيده‌ام .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n( 1 ) و بعد همراهان خود را دور خود جمع كردم و گفتم :\r\n- من از تعرض به اين قافله چشم پوشيده‌ام اين قافله در امان خداست .\r\nآن كس كه دست تعدى بسوى آنان پيش ببرد با من بجاى جنگ در آمده است .\r\nبدين ترتيب از آن كاروان چشم پوشيدم .\r\nپس از اين واقعه چند سالى گذشت تا من دستگير شدم و به زندان افتادم .\r\nروزى زندانبان به سراغ من آمد و گفت :\r\n- دو تا زن در دهليز زندان ايستاده‌اند و مىگويند ما از خانواده‌ى محمد بن صالح هستيم و ميخواهيم او را به‌بينيم . من نمىخواستم بهيچكس اجازت دهم كه ترا ديدار كند اما اين زنها به من يك دستبند طلا بخشيده‌اند و اصرار بسيار كرده‌اند كه بگذارم با تو صحبت كنند .\r\nپيش خود گفتم من در اين شهر غريب كسى را ندارم كه با اين پافشارى ديدار مرا تمنا كند .\r\nمعهذا گمان بردم از زنهاى خاندان ما باشند اما وقتى به دهليز زندان آمدم و او را شناختم .\r\nاين دو زن يكى حمدونه دختر عيسى بود .\r\nهمان زن بود كه با كاروان بود .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n( 1 ) تا مرا ديد گريه را سر داد ، چون من سخت رنجور و ناتوان شده بودم .\r\nبعلاوه زنجير سنگينى بر گردنم بود .\r\nدوستش از او پرسيد :\r\n- اين همانست .\r\nگفت :\r\n- بله همان است به خدا .\r\nو بعد رويش را به من كرد و گفت :\r\n- پدر و مادرم فداى تو . اگر مقدور بود به قيمت جانم ترا از اين بند خلاص كنم دريغى نمىداشتم چون تو سزاوارى كه در حقت اين همه فداكارى كنم . به خدا تاكنون سعى بسيار كرده‌ام كه ترا از اين بند خلاص سازم ولى سعى من ثمرى نداد .\r\nاكنون اين دويست سكه‌ى طلا و اين جامه‌ها و اين عطرها را براى تو آورده‌ام و همه روزه فرستاده‌ى من به سراغ تو خواهد آمد و هر چه تست براى تو خواهد آورد .\r\nمن پولها و جامه‌ها و عطرها را با خود به زندان بردم و فرستاده‌ى او همه روزه براى من خوردنىهاى گوارا مىآورد و آنقدر به زندانبان هديه و رشوه ميداد كه جلويش را باز مىگذاشت تا نوبت خلاصى من رسيد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n( 1 ) وقتى از زندان بدر آمدم پاى خواستگارى بسوى او پيش نهادم .\r\nدخترك گفت :\r\n- من از دل و جان اين تمنا را مىپذيرم ولى مسلم است كه تا پدرم قبول نكند قبول من حاصلى نخواهد داشت .\r\nپدرش را ديدار كردم . او از قول من سر پيچيد و گفت :\r\n- شايعه‌اى در ميان مردم افتاده كه ننگين است و من نميخواهم آن شايعه را حقيقت بخشم .\r\nمن از پيش عيسى بن موسى حربى اكنون دلشكسته و نوميد باز مىگردم .\r\nابراهيم بن مدير مىگويد :\r\n- در جواب محمد بن صالح گفتم اندوهناك مباش . اين عيسى بن موسى دست‌پرورده‌ى برادر من است و به فرمان من گوش شنوا و قلب مطيع دارد . من از او دخترش را براى تو خواهم گرفت .\r\nمىگويد :\r\nبيدرنگ بسراغ عيسى رفتم و به او گفتم :\r\n- حاجتى دارم .\r\nمشتاقانه جواب داد :\r\n- هر حاجتى كه دارى بر آورده است براى من خوش آيندتر بود اگر بحضور خويش طلبم مىكردى و بدلخواه خود فرمانم ميدادى .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n( 1 ) گفتم :\r\n- از تو دخترت حمدونه را ميخواهم .\r\nعيسى بن موسى گفت :\r\n- دخترم كنيز تست و من هم غلام تو .\r\nگفتم :\r\n- من او را براى كسى ميخواهم كه از من شريف‌تر و متشخص‌تر و در حسب و نسب بالاتر و والاتر است . من دخترت را بخاطر محمد بن صالح خواستگارى مىكنم .\r\nعيسى بن موسى گفت :\r\n- اين مرد كه با زبان تو اى سيد من به خواستگارى دخترم اقدام كرده خاندانم را با شايعات ناپسندى آلوده ساخته است .\r\nگفتم :\r\n- مگر نيست كه اين شايعات بيهوده‌اى بيش نيست .\r\nگفت :\r\n- مشتى اباطيل بيش نيست ، خدا را شكر مىگويم اين شايعات اساسى ندارد .\r\nگفتم :\r\n- بنابر اين سزاوار است او را بدامادى خويش بپذيرى اين شايعات را عقد نكاح يك باره فرو خواهد نشانيد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n( 1 ) البته عيسى اندكى پافشارى كرد ولى من با مدارا آرامش ساختم و محمد بن صالح را خواندم و مقدمات عروسى را فراهم ساختم .\r\nمهر عروس را نيز از مال خود پرداختم .\r\nاحمد بن جعفر برمكى ميگويد :\r\n- محمد بن صالح آنقدر در زندان متوكل بسر برد تا شبى كه « بنان » آهنگ ساز معروف براى شعر او آهنگى ساخته بود .\r\nمتوكل از آن شعر و آهنگش خوشنود شد و پرسيد :\r\n- اين شاعر كيست ؟\r\nگفته شد :\r\n- محمد بن صالح كه اكنون محبوس است .\r\nهمنشينان متوكل محمد را با ذكر جميلى توصيف كردند و فتح بن خاقان نيز كمك داد و حتى كفالت او را نيز به عهده گرفت .\r\nيعنى تعهد كرد كه محمد بن صالح تا زنده است در سرمن‌رأى بسر ببرد و به خاك حجاز قدم نگذارد .\r\nبدين ترتيب محمد بن صالح و در سرمن‌رأى اقامت گزيد تا ديده از اين دنيا فرو بست .\r\nمحمد بن صالح حسنى شاعرى توانا بود .\r\nوى جعفر متوكل را نيز در قصيده‌اى مدح گفته بود :\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n( 1 )\r\n\r\nمحمد بن محمد\r\nابو الفرج اصفهانى نويسنده‌ى كتاب ميگويد :\r\nدر حكومت متوكل آل ابى طالب در شهرها دور دست پراكنده شدند و از طالبين حسن بن زيد حسينى در طبرستان و ديلم مقام گرفت .\r\nابن حسن بن زيد كه از نسل زيد بن على بن الحسين عليهما السلام است طبرستان و ديلم را به تصرف خويش كشيد .\r\nو در همان تاريخ محمد بن محمد بن جعفر كه از سادات حسينى و از نسل عمر بن على بن الحسين عليهما السلام بود در رى بنام پسر عم خود حسن بن زيد بدعوت پرداخت .\r\nمحمد بن محمد مردم را بسوى حسن ميخواند و مقدمات نهضت را فراهم ميساخت .\r\nعبد اللَّه بن طاهر والى نيشابور او را دستگير كرد و در نيشابور بزندانش انداخت .\r\nمحمد بن محمد حسنى در زندان عبد اللَّه بن طاهر از جهان رخت بر بست .\r\nمادرش رقيه دختر عيسى بن زيد حسينى بود .\r\nعبد اللَّه بن اسماعيل جعفرى ( از نسل عبد اللَّه بن جعفر ) نيز همراه محمد ابن محمد در قيام حسن بن زيد از مردم بيعت ميگرفت .\r\nپس از مرگ محمد بن محمد ، احمد بن عيسى حسينى بجاى\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n( 1 ) او ايستاد .\r\nاو نيز داعى حسن بن زيد بود .\r\nحسين بن احمد حسينى معروف به كوكبى نيز از سادات علوى بود كه بنفع حسن بن زيد مردم را به قيام و نهضت دعوت ميكرد .\r\nابو الفرج اصفهانى ميگويد :\r\n- ما شرح حال و سرگذشت اين دسته از طالبيون را در كتاب كبير ياد كرده‌ايم و در اينجا از تكرار آن پرهيز ميداريم .\r\nو از آنجايى كه اين كتاب منحصر و مخصوص بزندگانى و مرگ آن دسته از طالبيون است كه يا در ميدان جنگ و يا در زندان زندگى را بدرود گفته‌اند .\r\nما نميتوانيم در اين كتاب از نام كسانى كه قيام كرده‌اند و بقتل نرسيده‌اند سخنى باز گوئيم .\r\n\r\nقاسم بن عبد الله\r\nاز سادات حسينى است .\r\nمادرش كنيزى گمنام بود .\r\nعمر بن رخجى والى حجاز در زمان جعفر متوكل وى را بسرزمين سامرا تبعيد كرد .\r\nدرباريان متوكل او را وادار كرده بودند كه سياه بپوشد « شعار\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n( 1 ) بنى عباس ) .\r\nاما او امتناع ميكرد .\r\nبر اصرار افزودند .\r\nاو بناچار جامه‌اى كه اندكى تيره رنگ بود ببر كرد و متوكل به همين اندازه اطاعت قناعت كرد .\r\nقاسم بن عبد اللَّه مردى دانشمند بود .\r\nاسماعيل بن محمد ميگويد :\r\n- طالبيون آن چنان كه برياست قاسم بن عبد اللَّه سر تسليم فرود آوردند در برابر هيچيك از بنى اعمام خود چنين تسليم نشدند .\r\nحسن بن حسين ميگويد :\r\n- ابو الفوارس عبد اللَّه بن ابراهيم از دنيا رفته بود . با قاسم بن عبد اللَّه بر جنازه‌ى وى حضور يافتيم .\r\nمن و قاسم تصميم گرفتيم كه جنازه‌ى عبد اللَّه بن ابراهيم را غسل دهيم .\r\nنماز را بجا آورديم .\r\nقاسم گفت :\r\n- نماز عصر را نيز خوب است بجاى آوريم زيرا احتمال ميرود كه غسل عبد اللَّه تا وقت عصر ما را مشغول دارد و ما از نماز باز مانيم .\r\nاطاعت كردم و نماز عصر را نيز بجاى آوردم .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n( 1 ) وقتى كه از غسل ابو الفوارس عبد اللَّه بن ابراهيم فراغت يافتيم به آفتاب نگاه كردم .\r\nديدم هنوز نماز عصر قضا نشده است .\r\nنماز را تجديد كردم .\r\nشب هنگام كه چشمم بخواب رفت گوينده‌اى در عالم رؤيا به من گفت :\r\n- با اينكه نماز عصر را همراه قاسم بن عبد اللَّه خوانده بودى چرا تجديدش كردى ؟\r\nجواب دادم :\r\n- آخر آن وقت وقت نماز عصر نبود ، باينجهت تجديدش كردم .\r\nآن گوينده به من گفت :\r\n- نميدانى كه قلب قاسم بن عبد اللَّه از قلب تو آگاه‌تر است .\r\nذوب كنيز اين خاندان ميگويد :\r\n- مولاى من قاسم بن عبد اللَّه بيمار شده بود .\r\nاز دربار طبيبى براى درمان بيماريش فرستادند .\r\nآن طبيب ، به بالين قاسم بن عبد اللَّه نشست و نبضش را با سر انگشت گرفت .\r\nهمين كه انگشت آن طبيب به مچ دست او رسيد ، حالش دگرگون شد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n( 1 ) از آن لحظه دردش شدت گرفت ، همچنان درد كشيد تا چشم از چشم از زندگى پوشيد .\r\nاز خاندان قاسم بن عبد اللَّه شنيدم كه مىگفتند :\r\n- آن طبيب زهرى بهمراه داشت كه كشنده‌ى قاسم بن عبد اللَّه بود .\r\nپايان جلد دوم\r\n\r\n\r\n","description":"","footnote":"","page_name":" 406 ","page_number":406}
  ]