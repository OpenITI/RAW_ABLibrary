[
  {"content":"\r\n\r\nدوازده نكته\r\nدر بررسى و ارزيابى ادله\r\nتوسل ، شفاعت ، تبرك و زيارت\r\nنگارش : حجة الاسلام دكتر فتح الله نجارزادگان\r\nعضو هيأت علمى دانشگاه تهران\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nدوازده نكته در بررسى و ارزيابى ادله توسل ،\r\nشفاعت ، تبرك و زيارت\r\nنگارش : حجة الاسلام دكتر فتح الله نجارزادگان\r\nناشر : مجمع جهانى اهل بيت عليهم السلام\r\nچاپخانه : اعتماد\r\nنوبت چاپ : اول\r\nتاريخ نشر : 1388 ش\r\nتيراژ : 5000\r\nشابك : 7 - 547 - 529 - 964 - 978\r\ninfo @ ahl - ul - bayt . org\r\nwww . ahl - ul - bayt . org\r\nتمامى حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاهل البيت عليهم السلام\r\nفي القرآن الكريم\r\nانما يريد الله\r\nليذهب عنكم الرجس اهل البيت\r\nويطهركم تطهيرا\r\nسورة الأحزاب / آية : 33\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاهل البيت عليهم السلام\r\nفي السنة النبوية\r\nاني تارك فيكم الثقلين\r\nاحدهما اكبر من الآخر كتاب الله حبك ممدود\r\nمن السماء الى الأرض و عترتي اهل بيتي وإنهما\r\nلن يفترقا حتى يردا علي الحوض\r\nمسند أحمد 3 : 14 و 18 ( ما أسند عن أبي سعيد )\r\nسنن الترمذي 5 : 329 / ح 8376\r\nالمستدرك للحاكم 3 : 109 و 148 .\r\nفضائل الصحابة للنسائي : 15 ( باب فضائل علي عليه السلام )\r\nالمعجم الأوسط للطبراني 3 : 347\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه :\r\nبسم الله الرحمن الرحيم\r\nجهان اسلام دچار رنج‌هاى فراوان است . مسلمين بر اثر جهالت‌ها و عنادها دچار تفرقه و ضعف‌اند و دشمنان آنان كه در كمين‌گاه‌هاى شيطانى خود مترصد فرصت نشسته‌اند ، بر اين نقطهء سياهِ تفرقه دامن مىزنند و هر روز توطئه‌اى نو برپا مىكنند . از جمله حربه‌هايى كه نفرت مىآفريند و تفرقه‌ها را بيش‌تر مىكند ، حربه‌ى شرك از ناحيه‌ى وهابيان است كه ساير مسلمين را به اين رذيلت متهم ساخته‌اند . گناه مسلمين نيز در اين امر چيزى جز توسل ، شفاعت ، تبرك و زيارت قبر مطهر پيامبر خدا صلى الله عليه و آله و ساير اوليا ، نيست . چه بسا اين اتهام ديگران را دچار ترديد كرده و دل و دين خود را مشوب به آلودگى شرك مىبينند ؛ به همين رو ، مرزبانانِ دين‌شناس و ديندار بارها با دليل‌هاى متعدد اين اتهام را\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nشسته‌اند اما به نظر مىرسد هنوز هم به دليل سنگينى و آثارِ ويرانگر اين اتهام ، لازم مىنمايد اين بحث كاويده شود و نقاط ابهام آن بر طرف گردد . نگارنده در طى دوازده نكته به صورت متن و سپس شرح و ارزيابى با استناد به آيات و روايات و سيرهء صحابه و دانشمندان سنى اين موضوع را پى گرفته و پس از تنقيح موضع نزاع به نقد و ردّ ادلهء حرمتِ توسل ، تبرك ، شفاعت ، زيارت و بزرگداشت مواليد معصومان پرداخته است . بدان اميد كه اتهام‌ها بر طرف گردد و صاحبنظران نيز با نقدها و اصلاحات خود ، اين نگاشته را پربارتر كنند و حقتعالى از همگان به بهترين وجه بپذيرد .\r\nو من الله التوفيق وعليه التكلان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nنكتهء اول : ابتدا بايد موضع نزاع با وهابيان در مسأله توسل ، استغاثه و شفاعت دقيقاً روشن شود . موضع اين نزاع ، توسل ، شفاعت و . . . پس از وفات پيامبر خدا يا اولياست .\r\nارزيابى و شرح : پيش از بررسى ادلّه بايد موضع نزاع را به خوبى شناخت ؛ چون چه بسا طرفين به ادله‌يى تمسك كنند تا جواز يا استحباب شفاعت ، توسل ، استغاثه ، را به اثبات رسانند يا آن را نفى كنند اما بحث آنان از موضع نزاع بيرون باشد و ادله‌ى آنان فايده‌اى نبخشد . هيچ كس از فريقين از سنى وهابى و غير وهابى و نيز شيعه منكر واسطه قرار داده ( شفاعت ) ، وسيله قرار دادن ( توسل ) و نيز استغاثه به پيامبر اكرم صلى الله عليه و آله براى برآوردن حاجت و تبرك به اجزاى بدن و لباس و نيز بوسيدن آن‌ها در زمان حيات پيامبر اكرم صلى الله عليه و آله نيست . آثار فراوان از سيره و عمل صحابه در زمان حيات پيامبر خدا بر اين امور دلالت دارد .\r\nبلكه استغاثه و توسل به ساير انبياء و اولياء در زمان حياتشان جزو سنت‌هاى جوامع بشرى و عين توحيد بوده است كه در قرآن نيز مواردى متعدد از آن نقل شده است . به طور نمونه قرآن در سوره الاعراف آيه 134 و 135 مىفرمايد :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n  « وَ لَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَ لَنُرْسِلَنَّ مَعَكَ بَنِي إِسْرائِيلَ * فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوهُ إِذا هُمْ يَنْكُثُونَ » ؛   « و چون بر آنان عذاب مىآمد ، مىگفتند : اى موسى ! پروردگارت را به خاطر پيمانى كه با تو دارد . براى ما بخوان كه اگر اين عذاب را از ما بر طرف كنى حتماً به تو ايمان مىآوريم و بنى اسرائيل را با تو مىفرستيم * پس چون عذاب را از آنان تا مدتى كه بايد بدان مىرسيدند بر طرف كرديم باز هم آن‌ها پيمان مىشكستند »\r\nآنان موسى را واسطه قرار دادند تا از خدا بخواهد ، خداوند « طوفان ، جراد ( ملخ ) ، قُمَّل ( كَنَه ) ، ضفادع ( قورباغه‌ها ) ودمّ ( خون ) » كه از آن در آيه 133 سورهء اعراف خبر داده ، از آنان بردارد و خداوند نيز ، بنا به درخواست موسى عليه السّلام اين گرفتارىها را بر طرف ساخت . حضرت ابراهيم نيز براى آزر وعده به استغفار مىدهد :\r\n « . . . إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ . . . »  ( ممتحنه / 4 ) ؛ « جز سخن ابراهيم كه به پدرش گفت : حتماً براى تو استغفار مىكنم » ( و نيز نك : آيه 47 / سوره مريم )\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nيا استغفار يعقوب عليه السّلام پس از درخواست فرزندان او ، همان گونه كه قرآن مىفرمايد :\r\n  « قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا خاطِئِينَ * قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ »   ( يوسف / 97 - 98 ) ؛ « آنان گفتند : اى پدر ما ، براى گناهانمان نزد خداوند استغفار كن كه ما خطاكاريم * [ يعقوب عليه السّلام 
  ] گفت : به زودى براى شما از پروردگارم استغفار خواهم كرد ؛ كه همانا او بخشنده و مهربان است . »\r\nقرآن استغفار فرشتگان براى مؤمنان را نيز چنين بيان فرموده است :\r\n « الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا وَ اتَّبَعُوا سَبِيلَكَ وَ قِهِمْ عَذابَ الْجَحِيمِ »  ( مؤمن / 7 )\r\n« فرشتگانى كه عرش الهى را حمل مىكنند و كسانى كه بر گرد آن هستند ، پيوسته با ستايش پروردگارشان او را تسبيح مىگويند و به يكتايى او در تدبير جهان ايمان دارند و براى كسانى كه يگانگى خدا را باور كرده‌اند ، آمرزش مىطلبند . مىگويند : پروردگارا رحمت و دانش تو همه چيز را\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nفرا گرفته است ؛ پس كسانى را كه به سوى تو بازگشته و راه تو را پيموده‌اند بيامرز و آنان را از عذاب دوزخ نگاه دارد » .\r\nماجراى توسل ابو طالب به پيامبر اكرم در كودكى براى بر طرف شدن خشكسالى ، معروف و در كتب معتبر سنى مانند صحيح بخارى نقل شده است « 1 » . بنابراين ، توسل به انسان‌هاى آبرومند ، ريشه در فطرت آدميان دارد و قرآن نيز آن را امضا كرده است .\r\nدربارهء استغاثه و توسل به پيامبر اكرم نيز قرآن مىفرمايد :\r\n « . . . وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً »  ( نساء / 64 ) « و چون آنان كه به خود ستم كردند نزد تو بيايند و از خدا طلب مغفرت كنند و پيامبر نيز براى آنان طلب مغفرت نمايد ، خداوند را توبه‌پذير و مهربان خواهند يافت »\r\nبلكه قرآن ، انفاق به نيّت صلوات رسول را ، در كنار نيّت تقرّب به خدا ، عين توحيد مىداند و چنين نقل مىكند :\r\n\r\n\r\n","description":"","footnote":"\r\n( 1 ) - ر . ك : بخارى ، محمد ، صحيح بخارى ، فتح البارى : ج 2 ، ص 494 ، ح 1008 و 1009 وى شعر معروف ابوطالب را درباره‌ى پيامبر اكرم نقل كرده كه يك بيت آن اين است :\r\n وَ أبيضَ يُستسقي الغَمامُ بِوجهه * ثِمالَ اليَتامى عِصمة للأرامِل \r\n","page_name":" 12 ","page_number":12},
  {"content":"\r\n\r\n « وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ »  ( توبه / 99 ) « از باديه نشينان كسانىاند كه به خداوند و روز واپسين ايمان دارند ، و آن چه را انفاق مىكنند مايهء تقرّب به خدا و جلب دعاهاى پيامبر مىشمارند آگاه باشيد كه آن [ انفاق‌ها و دعاهاى پيامبر 
  ] سبب تقرّب آنان است . به زودى خداوند آنان را در رحمتش وارد خواهد كرد كه همانا خداوند بسيار آمرزنده و مهربان است » .\r\nشفاعت و توسل به انبياء و اولياء در قيامت براى نجات از دوزخ يا ترفيع درجه‌ى بهشت نيز جزو اركان عقايد همهء اهل سنت و شيعه مىباشد و از محل نزاع بيرون است . « 1 »\r\n\r\n\r\n","description":"","footnote":"\r\n( 1 ) - ر . ك : بيهقى ، احمد ، الاعتقاد على مذهب السلف اهل السنه و الجماعه : ص 104 ؛ نسفى ، ابو حفص ، شرح العقائد النسفيه : ص 148 طوسى ، نصير الدين ، تجريد الاعتقاد مع كشف المراد : ص 416 ؛ حلى ، حسن ، كشف المراد : ص 416 . علامه حلى مىگويد : « اتفقتِ العلماءُ علي ثبوت الشفاع لِلنبّي ؛ دانشمندان بر ثبوت شفاعت براى پيامبر 
  ] در روز قيامت [ اتفاق نظر دارد . »\r\n","page_name":" 13 ","page_number":13},
  {"content":"\r\n\r\nبنابراين ، موضع نزاع در استغاثه ، توسل ، تبرك ، شفاعت ، تقبيل و . . . در زمان وفات پيامبر خدا صلى الله عليه و آله و اولياء خداست و بايد ادله‌ى جواز يا منع در حول محور اين موضوع مطرح شوند .\r\nپيش از آن كه به نكته‌ى دوم بپردازيم لازم است در همين جا به اين پرسش اشاره كنيم ، اگر كسى بگويد چه نيازى به توسل و شفاعت به انبيا و اولياست ؟ ! چون خداوند به ما ، از رگ گردن نزديك‌تر است ، صداى ما را مىشنود ، استغاثه‌هاى ما را اجابت مىكند هيچ كس مهربان‌تر از او نيست و . . . پس اگر خواسته و حاجتى داريم به طور مستقيم با خود خداوند در ميان مىگذاريم و پاسخ آن را از خداى مهربان كه صداى ما را مىشنود و از هر كس به ما نزديك‌تر است . دريافت مىكنيم ! در پاسخ مىگوييم : خودِ حقتعالى در اين آيات ، توسل و شفاعت را مطرح ساخته و به ما آموخته به انبيا و اولياء روى آوريم . و به آنان توسل جوييم و آنان را شفيع قرار دهيم پس جايى براى ترديد نيست .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nنكته دوّم : وهابيان از سر نادانى يا عناد به آياتى كه مشركان را مورد خطاب قرار مىدهد و پندارهاى آنان را فرو مىريزد ، استناد جسته . براى اثبات شرك در مسأله توسل ، استغاثه و شفاعت پس از وفات اولياء ، به كار مىگيرند .\r\nارزيابى و شرح : به طور قطع در صورتى مىتوان به اين آيات متشبث شد و مؤمنان را در رديف مشركان قرار داد كه وجه مشتركى بين مؤمنان متوسِّل و استغاثه‌جو ، با مشركان گرفتارِ توهّم و پندار ، وجود داشته باشد ؛ از همين جا اين پرسش بسيار مهم رخ مىنمايد كه چه تحولى پس از وفات انبيا و اوليا پديد آمده كه موجب شده اين امور كه در زمان حيات نبى يا ولىّ ، عين توحيد و تقرّب آفرين بوده ، اكنون عين شرك و مايه‌ى سقوط انسان گردد . اين تحول تنها در دو امر امكان‌پذير است ، يا بايد مؤمنان پس از وفات پيامبر و اوليا ديدگاهشان عوض شده باشد كه از آن به تغيير در ديدگاه « داعى ، خواننده » ( يعنى : آن كه به پيامبر اكرم توسل مى جويد و ايشان را شفيع قرار مىدهد ) ياد مىكنيم و يا بايد در گوهر « مدعوّ ، خوانده شده » ( يعنى : پيامبر اكرم ص ) تغييرى صورت گرفته باشد و إلّا هيچ وجه مشترك ديگرى بين مشركان و مؤمنان در اين امر به چشم نمىخورد . اما\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتغيير در ديدگاه داعى نيست ، چون هرگاه آن چه را كه در اذهان مؤمنان درباره‌ى رسول اكرم پس از وفات ايشان ، مىگذرد با آن چه كه در اذهان صحابه در حال حيات حضرت بوده است ، مقايسه كنيم هر دو را عين هم مىبينيم ، هر دو مىگويند : « رسول خدا - و به تبع ايشان همه معصومان و اوليا - واسطه‌اى بيش نيستند ، آنان مالك هيچ چيزى در اين نظام نبوده و هيچ كار مستقلى نه در حيات و نه پس از حيات ، از آنان ساخته نيست » پس بايد تغييرى در « مدعوّ » صورت پذيرفته باشد . آرى وهابيان بر اين باورند مردگان ، پس از وفات ، همانند سنگ و چوب مىشوند كه هيچ ادراكى ندارند ، چيزى را نمىشنوند و سود و زيانى ندارند و اگر هم ادراكى دارند براى ما قابل فهم نيست . از اين رو ، آنان با بت‌هاى جامدِ بى روح يكسانند و عمل مؤمنان نيز در توسل و شفاعت و استغاثه به آنان پس از وفات ، همانند عمل مشركان درباره‌ى بت‌ها خواهد شد . از همين جاست كه اساسىترين دليل آنان بر اين منع ، تشبّث به آياتى است كه مشركان را خطاب قرار مىدهد ، مانند اين آيات كه مىفرمايد :\r\n  « . . . وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ * إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا  \r\n\r\n","description":"","footnote":"","page_name":" 16 ","page_number":16},
  {"content":"\r\n\r\n لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ . . . »  ( فاطر / 13 - 14 ) « و آنان كه به جاى خداوند ، مىخوانيد به اندازهء پوستى از هستهء خرما را هم [ در اين هستى 
  ] مالك نيستند * اگر آنان را بخوانيد صداى شما را نمىشنوند و اگر بشنوند ، به شما جواب نمىگويند [ قدرت جواب گفتن يا حقِ جواب گفتن ندارند 
  ] و در قيامت به اين شريكان كفر خواهيد ورزيد »\r\nدر شرح كتاب التوحيد ( محمد بن عبد الوهاب سر كردهء وهابيان ) درباره‌ى اين آيه مىگويد :\r\n« فبيّن الله تعالي إن دعاء من لا يَسمَع ولا يستجيب شرك يَكفُر به المَدعُوّ يوم القيامة . . . فكل ميّت أو غائب ، لا يسمع ولا يستجيب ولا ينفَع ولا يضُر « 1 » ؛ خداوند در اين آيه چنين بيان كرد كه خواندن كسى كه نمىشنود و اجابت نمىكند ، شرك است و خوانندهء آن در روز قيامت به او كفر مىورزد . و هر مرده‌اى يا غائبى نمىشنود و اجابت نمىكند و سود و زيانى ندارد [ پس خواندنِ مرده شرك است 
  ] . »\r\nشيخ ابن باز ( مفتى سابق حجاز ) نيز ، مىنويسد :\r\n\r\n\r\n","description":"","footnote":"\r\n( 1 ) - ال شيخ ، عبد الرحمن ، فتح المجيد فى شرح كتاب التوحيد : ص 430\r\n","page_name":" 17 ","page_number":17},
  {"content":"\r\n\r\n« و اما دعاء الانبياء والاولياء والاستغاثة بهم والنَّذر لهم ونحو ذلك فهو الشرك الاكبر وهو الّذي كان يفعله كفار قريش مع اصنامهم واوثانهم . . . و لم يعتقدوا إنّها هي التي تقضي حاجاتهم وتشفي مرضاهم وتنصرهم علي عدوِّهم كما بيَّن سبحانه ذلك عنهم في قوله سبحانه :  « وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ »  ( يونس / 18 ) فردّ عليهم سبحانه بقوله :  « قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ »  « 1 » اما خواندن انبيا و اوليا و استغاثهء به ايشان و نذر براى آنان و مانند آن ، بزرگ‌ترين شرك است چون اين‌ها شبيه همان كارى است كه كفار قريش بابت‌هايشان مىكردند . . . و حال آن كه بت پرستان اعتقاد نداشتند بت‌ها ، حاجاتشان را برآورده مىكنند ، بيمارشان را شفا مىدهند و آنان را بر عليه دشمنانشان يارى مىرسانند ؛ همان گونه كه خداوند سبحان از قول آنان در اين آيه خبر داد : « و آنان [ مشركان 
  ] غير خدا را مىپرستند كه نه زيانى به آنان مىزنند و نه سودى مىرسانند و مىگويند اين بت‌ها شافعان ما نزد خدايند » سپس خداوند پندار آنان را مردود شمرد و\r\n\r\n\r\n","description":"","footnote":"\r\n( 1 ) - بن باز ، عبد العزيز ، رسال الى الشيخ واعظ زاده : ص 14\r\n","page_name":" 18 ","page_number":18},
  {"content":"\r\n\r\nفرمود : \" آيا خداوند را به آن چه كه در زمين و آسمان نمىشناسد [ بر اين كه شريك دارد 
  ] خبر مىدهيد ؟ ! \" خداوند پاك و والاست از آن چه كه شريك او قرار مىدهند . »\r\nپس ادله‌ى قرآنى اينان در حرمت توسل ، استغاثه و شفاعت پس از وفات متوسل به و المستغاث إليه و المشفوع له ، استناد به آياتى است كه عقايد مشركان را بيان مىكند . اكنون بايد ديد نخستين بار چه كسى به اين آيات تشبث جسته و آيا معناى اين آيات همين گونه است كه اينان مىگويند ؟\r\n\r\nنكته سوم : استناد به آيات درباره‌ى مشركان براى تطبيق بر مؤمنان ، از قرن هشتم توسط ابن تيميه پديد آمده است . وى اين سنت بى دليل را در اين امت پى نهاد .\r\nارزيابى و شرح : اين نكته قابل پذيرش است استناد به اين آيات كه مشركان را خطاب قرار داده براى اثبات حرمت توسل و شفاعت تا پيش از ابن تيميه ( قرن هشتم ) مطرح نبوده است ؛ وى نخستين بار عمل مؤمنان را با مشركان مقايسه كرده و هر دو را يكسان پنداشته است « 1 » . پس از وى آنان كه خط مشى ابن تيميه را پيموده‌اند اين دليل را تكرار كرده‌اند . مَناوى به نقل از سُبكى ( از علماى بزرگ شافعى ) مىنويسد :\r\n\r\n\r\n","description":"","footnote":"\r\n( 1 ) - ر . ك : ابن تيميه ، احمد ، مجموعه الفتاوى : ج 1 ، ص 157 و نيز ، رسالته الى أتباع عدى بن مسافر : ص 31\r\n","page_name":" 19 ","page_number":19},
  {"content":"\r\n\r\n« ويَحسُن التّوسلُ والاستغاثة والتَّشفُّع بالنبيّ إلي ربّه و لم يُنكر ذلك أحد من السلف ولا من الخلف حتي جاء ابن تيميه فأنكَر ذلك وعدل عن الصراط المستقيم وابتدع مالم يفعله عالم قبلَه « 1 » ؛ توسل و استغاثه و شفيع قرار دادن پيامبر نزد پروردگار ، امرى نيكو و قابل قبول تلقى مىشد و كسى از سلف و خلف آن را انكار نمىكرد تا آن كه ابن تيميه آمد و اين امر را انكار كرد و از راه راست بيرون شد و آن چه كه هيچ دانشمندى پيش از وى مرتكب نشده بود ، ابداع كرد . »\r\n\r\nنكته چهارم : فرض كنيم مردگان پس از وفات ( آن گونه كه وهابيان مىپندارند ) همانند بت‌هاى جامدِ بى جان شوند اما تفاوت اساسى در ديدگاه‌هاى مؤمنان با مشركان ، هرگز به ما اجازه نخواهد داد آيات دربارهء مشركان را به مؤمنان سرايت دهيم .\r\nارزيابى و شرح : اگر بناست عقايد مؤمنان را با استناد به اين آيات كه درباره‌ى باورهاى مشركان و پندارهاى باطل آن‌هاست ، مورد نقد قرار دهيم بايد دقيقاً مختصات فكرى مشركان را تحليل كنيم ( هر چند مشركان از يك دستگاه فكرى منطقى برخوردار\r\n\r\n\r\n","description":"","footnote":"\r\n( 1 ) - ر . ك : مناوى ، فيض الغدير : ج 1 ، ص 170 ، رقم 1508\r\n","page_name":" 20 ","page_number":20},
  {"content":"\r\n\r\nنيستند چون ماهيت شرك بدون دليل و برهان است ) تا مشخص گردد تا چه اندازه امكان دارد عمل مشركان را با مسلمانان در اين امور تطبيق داد . در اين مقايسه خواهيم ديد آياتى كه درباره‌ى عقايد مشركان سخن مىگويد يا مشركان را مورد خطاب قرار مىدهد ، هرگز در هيچ بُعد قابل تطبيق با اعمال مؤمنان يا باورهاى آنان نيست . از جمله :\r\nاولًا : خدايى كه مشرك به زعم خود مىپرستيد يا مىخواست با پرستش بت‌ها به او تقرّب جويد ، اساساً وجود حقيقى و خارجى ندارد چون خداى مشرك خدايى است كه معاد ندارد ، براى بشر رسول از جنس خودشان نمىفرستد ، بشر را مكلّف به تكاليف نمىكند ، او را هدايت نمىنمايد ؛ از اين رو ، مشركان به معاد واقعى اعتقاد نداشتند به انبيا كفر مىورزيدند ، انزال كتب را انكار مىكردند ؛ مقيّد به هيچ تكليفى از ناحيه خدا براى خود نبودند و . . . خداوند از پندارهاى باطل آن در آياتى متعدد پرده برداشته است از جمله فرمود :\r\n « . . . فَقالُوا أَ بَشَرٌ يَهْدُونَنا فَكَفَرُوا وَ تَوَلَّوْا . . . »  ( تغابن / 6 ) « پس آنان [ كافران از سر انكار 
  ] گفتند : آيا بشر ما را هدايت مىكند ؟ ! پس كفر ورزيدند و روى گرداندند »\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nو نيز فرمود :\r\n « وَ لَئِنْ أَطَعْتُمْ بَشَراً مِثْلَكُمْ إِنَّكُمْ إِذاً لَخاسِرُونَ »  ( مؤمنون / 34 ) « و اگر از بشرى مانند خودتان اطاعت كنيد ، بى ترديد زيان‌كار خواهيد بود . »\r\nو در اين آيه‌ى شريفه فرمود :\r\n « وَ قالَ الَّذِينَ كَفَرُوا هَلْ نَدُلُّكُمْ عَلى رَجُلٍ يُنَبِّئُكُمْ إِذا مُزِّقْتُمْ كُلَّ مُمَزَّقٍ إِنَّكُمْ لَفِي خَلْقٍ جَدِيدٍ »  ( سبأ / 7 )\r\n« آنان كه كفر ورزيده‌اند ، از روى استهزا به هم كيشان خود گفتند : آيا مردى را به شما نشان دهيم كه شما را خبر مىدهد كه چون مُرديد و بدن‌هايتان كاملًا متلاشى و پراكنده گشت ، قطعاً در آفرينشى جديد قرار مىگيريد و حياتى دوباره مىيابيد ؟ ! »\r\nاز اين رو ، خداى مشرك در رديف ساير اله‌هاست قرآن مىفرمايد :\r\n  « وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ * أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ »   ( ص / 4 - 5 ) « و از آن كه بيم دهنده‌اى از [ جنس 
  ] خودشان براى آنان آمد ، در شگفت درآمدند و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nكافران گفتند اين جادوگر دروغگوست * آيا همه معبودان را يك معبود قرار داده ؟ ! اين چيزى بسيار شگفت‌آور است . »\r\nبنابراين ، چنين خدايى كه مشركان باور داشتند ، خداى موهومى است كه وجود خارجى ندارد تنها يك وجود مصنوعِ پندارى در ذهن مشركان است . به همين رو مىتوان گفت : قول آنان درباره‌ى پرستش بت‌ها كه مىگفتند :  « ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى خ . . . »  ( زمر / 3 ) « ما بت‌ها را نمىپرستيم جز آن كه ما را به خدا نزديك كنند . » چيزى جز يك بهانه نبود آنان به الله واقعى ايمان نداشتند تا به او تقرّب جويند . شايد از همين روست كه خداوند آنان را دروغگو و كافر مىداند و در ادامه همين آيه مىفرمايد :  « . . . إِنَّ اللَّهَ لا يَهْدِي مَنْ هُوَ كاذِبٌ كَفَّارٌ »  « همانا خداوند هر كسى كه كافِر دروغگوست ، هدايت نمىكند » چون مشرك به خداى موهوم تقرب مىجويد نه به خداى حقيقى كه واحد و أحَد است ، مدَبّر ، مالك و مَلِك هستى است ، مُبدء و مُعيد است ، معاد دارد ، به حساب انسان رسيدگى مىكند هيچ چيز از او پنهان نيست ، براى انسان‌ها رسولانى از جنس خودشان مىفرستد تا تكاليف وى را به او بياموزند و او را هدايت كنند و . . . پس كار موحِّد در تبرك ، توسل ، زيارت و . . . براى تقرب به خداى واقعىِ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nحقيقى است و با اذن اوست ، همان خدايى كه انبيا معرفى كرده‌اند . اما كار مشرك براى تقرب به خداى موهوم در ذهن اوست .\r\nثانياً : مشركان كه به ارباب گوناگون باور داشتند ، تمثال يا تنديس آن‌ها را بنا به تصوير موهومى كه از آن‌ها در ذهنشان بود ، مىساختند و يا از سنگ و چوب مىتراشيدند . اين ارباب متفرق ، تدبير هستى را بنا به موقعيت و شأن خود بر عهده داشتند و هر كدام بخشى از نيازهاى آدمى را بنا به پندار مشركان برآورده مىكردند مانند نياز به باران ، باد ، غذا و . . . . گاهى نيز آنان قهر و عقاب داشته‌اند مانند خشكسالى ، قحطى ، جنگ و خونريزى و . . . . و مشرك ناگزير بايد براى در امان ماندن از غضب آن‌ها چاره مىانديشيد . مشرك تنها به اين پندار كه حقتعالى بازنشسته است و اين رب‌هاى متنوع نيازهاى مادى او را بر آورده مىكند ، بنا به شعور فطرى خود كه شكر مُنعم را واجب مىديد بت‌ها را تقدس مىبخشيد و سپس عبادت مىكرد اين عبادت ، اطاعت‌آور نبود و عين اطاعت هم نبود بلكه تنها خضوع و كرنش ( كه به أشكال گوناگون بروز داشته است ) در برابر بت‌ها بود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nثالثاً : موحِّد ، عزّت را تنها از خدا مىداند و از او مىطلبد چون قرآن فرمود :  « فَلِلَّهِ الْعِزَّةُ جَمِيعاً . . . . »  ( فاطر / 10 ) « پس همهء عزت از آنِ خداست » اما مشرك الهه‌هاى ديگر را بر مىگزيند تا به زعم خود به او عزّت بخشد :  « وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا »  ( مريم / 81 ) « و غير خدا را معبود گرفتند تا براى آنان مايه عزّت شود » موحد نصرت را تنها از خدا مىداند « . . . .  وَ مَا النَّصْرُ إِلَّا مِنْ عِنْدِ اللَّهِ الْعَزِيزِ الْحَكِيمِ »  ( آل عمران / 126 ) « و كمك و يارى جز از جانب خداى توانمندِ شكست‌ناپذير و حكيم نيست » اما مشرك الهه‌هاى ديگر بر مىگزيند تا او را بزعم خود يارى كنند  « وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ »  ( يس / 74 ) « آنان غير خدا را معبود خود گرفتند شايد كه يارى شوند » . و يا به طور نمونه ، مشركان زمان حضرت هود به وى مىگفتند : « بت‌هاى ما به تو گزندى رسانده و خِرد را از تو گرفته است » و تفاوت‌هاى اساسى ديگر كه بين پندار مشركان با باورهاى موحدان هست . از اين روست ، كه چون به مشركان در روز معاد كه حقايق براى آنان منكشف شده و توجيه‌هاى سست و تقليدهاى بىمبناى آنان رنگ مىبازد ( و به تعبير قرآن ) به آنان گفته مىشود معبودهايتان چه شدند :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n « وَ قِيلَ لَهُمْ أَيْنَ ما كُنْتُمْ تَعْبُدُونَ  *  مِنْ دُونِ اللَّهِ هَلْ يَنْصُرُونَكُمْ أَوْ يَنْتَصِرُونَ »  ( شعراء / 92 - 93 ) « و به آنان گفته مىشود كجايند آن چه را پرستش مىكرديد * به جاى خداوند آيا شما را يارى مىكنند يا از خود مىتوانند دفع عذاب كنند »\r\nچنين مىگويند :\r\n « تَاللَّهِ إِنْ كُنَّا لَفِي ضَلالٍ مُبِينٍ  *  إِذْ نُسَوِّيكُمْ بِرَبِّ الْعالَمِينَ »  ( شعراء / 97 - 98 ) « به خدا سوگند كه حقيقتاً در گمراهى آشكار بوديم * چرا كه شما را با پروردگار جهانيان برابر مىشمرديم . »\r\nيعنى ، شما بت‌ها را در عبادت ، نصرت ، خوف و . . . با رب العالمين مساوى قرار داديد . بنابراين ، از يك سو اشتباه فاحشِ شيخ بن باز وهابى را كه - در نكته‌ى دوم ملاحظه كرديد و چنين - نوشته بود « بت پرستان بر اين اعتقاد نبودند كه بت‌ها ، حاجتشان را برآورده مىكنند و بيمارانشان را شفا مىدهند و آنان را بر عليه دشمنانشان يارى مىرسانند و . . . » بر ملا مىشود ؛ اشتباه وى از اين جاست كه با تشبّث به آيه :  « وَ يَعْبُدُونَ مِنْ دُونِ اللَّهِ \r\n\r\n","description":"","footnote":"","page_name":" 26 ","page_number":26},
  {"content":"\r\n\r\n ما لا يَضُرُّهُمْ وَ لا يَنْفَعُهُمْ . . . »  « آنان [ مشركان 
  ] غير خدا را مىپرستند كه نه زيانى به آنان مىزنند و نه سودى مىرسانند » گمان برده ، اين آيه از آن چه در ذهن مشركان بوده خبر مىدهد و حال آن كه آيه حاق واقع را مىگويد بر اين كه در واقع كارى از بت‌ها ساخته نيست نه زيان مىزنند و نه سود مىرسانند ولى آن چه كه در ذهن مشركان بوده ، همين امورى است كه قرآن كريم در اين آيات خبر داده بر اين كه آنان بت‌ها را با رب العالمين مساوى قرار مىدادند ، از بت‌ها يارى مىجستند و عزت مىطلبيدند و حضرت هود پيامبر را متهم مىكردند كه بت‌ها به وى زيان زده و خِرد را از او گرفته است و . . . از سوى ديگر ، از اين آيات استفاده مىشود كه هرگز نمىتوان كار مشرك را با كار موحد مقايسه كرد يا مختصات فكرى موحد را بر مختصات فكرى مشرك تطبيق كرد و سپس بدون تأنى و تأمل ، موحدى را به شرك متهم ساخت .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nنكته پنجم : هر چند تا اين جا آشكار شد هيچ نقطه‌ى مشتركى بين توحيد و شرك وجود ندارد اما ( چون وهابيان اين امت را به شرك متهم مىكنند ) باز هم اگر در ماهيت رذيلت شرك و فضيلت توحيد بيش‌تر درنگ كنيم اتهام به شرك ورزىِ مؤمنان را در امر توسل و شفاعت به كلى بى اساس خواهيم ديد .\r\nارزيابى و شرح : اين نكته به دليل آن كه اهميت فوق العاده‌اى دارد بايد مورد توجه بيش‌ترى قرار گيرد كه به اقتضاى بحث در چند بند كوتاه بدين شرح خواهد بود :\r\nاولًا : شرك از ديدگاه قرآن اكبر قبائح و غير مغفور و ظلم عظيم است . خداوند سبحان مىفرمايد :\r\n « . . . إِنَّ الشِّرْكَ لَظُلْمٌ عَظِيمٌ »  ( لقمان / 13 ) « همانا شرك ، ستمى بس بزرگ است »\r\nو نيز فرمود :\r\n « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ »  ( نساء / 48 ) « همانا خداوند اين [ گناه 
  ] را كه براى او شريك قرار داده شود ، نمىآمرزد و غير آن را براى هر كه بخواهد مىآمرزد »\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبنابراين ، هرگز نبايد اين ستم بزرگ و امر زشتى كه بخشيده نمىشود را به كسى نسبت داد - به ويژه مسلمانى كه اعتقاد به خدا و معاد و نبوت دارد - جز آن كه ادله‌ى قوىّ و متقن بر آن اقامه كنيم .\r\nثانياً : شرك برهان بردار نيست و استثناپذير هم نيست . قرآن مىفرمايد :\r\n « وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ . . . . »  ( مؤمنون / 117 ) « و هر كس با خداوند معبود ديگرى بخواند ، وى را بر آن حجت و برهانى نيست » .\r\nدر اين آيه عبارت « لا برهان له به » ، صفت براى « إلهاً آخر » است ، پس كار مشركان بى دليل است هر كس إله ديگرى غير از الله برگزيند بر اين كار خود ، هيچ برهان ودليلى نمىتواند اقامه كند جز آن كه از ظن و خواسته‌ى نفس پيروى مىكند همان گونه كه قرآن مىفرمايد :\r\n « . . . إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ . . . »  ( نجم / 23 ) « و آنان جز از ظن و گمان و آن چه كه نفس‌هايشان مىخواهد ، پيروى كنند »\r\nو يا آن كه بهانه مىآورند بر اين كه از پيشينيان خود پيروى مىكنند :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n « قالُوا حَسْبُنا ما وَجَدْنا عَلَيْهِ آباءَنا . . . . . »  ( مائده / 104 ) « گفتند : آن چه را كه پدرانمان را بر آن يافتيم ، ما را بس است »\r\nاما موحد بر كار خود دليل دارد .\r\nثالثاً : اساساً حقيقتِ عبادت جز براى وجود يكتا كه از هر عيب و نقص پيراسته و داراى أسماى حُسناست ، صورت نمىبندد . بنابراين ، عبادت تنها و تنها مختص خدا و شايستهء اوست . خداوند براى هيچ كس چنين اذنى نداده كه حتى براى لحظه‌اى معبود واقع شود ، بنابراين از نظر مؤمنانِ موحد ، سجده‌ى ملائكه بر آدم « 1 » يا سجده‌ى برادران يوسف بر وى « 2 » و سجدهء عبد الله بن عباس بر حجر الاسود كه با سند صحيح نقل شده است « 3 » عبادت غير خدا نيست . طواف كعبه و سعى صفا و مروه ، براى عبادت صفا و مروه نيست . مؤمنان موحد در زمان حيات پيامبر خدا صلى الله عليه و آله نيز ، به اين اصل اساسى آگاه بودند و از اين رو ، هرگاه پيامبر خدا صلى الله عليه و آله را شفيع قرار مىدادند يا به اجزاى بدن و لباس ايشان تبرك مىجستند و يا براى درخواست حاجت از خدا ، به ايشان توسل مىيافتند و . . . هرگز توهّم نمىكردند كه پيامبر خدا صلى الله عليه و آله را عبادت\r\n\r\n\r\n","description":"","footnote":"\r\n( 1 ) - بقره ، 34\r\n( 2 ) - يوسف ، 100\r\n( 3 ) - ر . ك : حاكم نيشابورى ، ابوعبد الله ، المستدرك : ج 1 ، ص 455\r\n","page_name":" 30 ","page_number":30},
  {"content":"\r\n\r\nمىكنند ؛ به همين گونه هم اكنون نيز پس از وفات پيامبر خدا صلى الله عليه و آله در ذهن هر موحدِ مؤمنى اين هست كه عبادت تنها مختص خداست و اين امور از دايره‌ى عبادت غير خدا بيرون است . اما مشركان شفيعان خود را معبود مىپنداشتند و آنان را عبادت مىكردند . خداوند مىفرمايد :  « . . . ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى . . . . »  ( زمر / 3 ) « ما آن‌ها را نمىپرستيم جز براى آن كه به خدا نزديك‌تر شويم » و اين تفاوتى اساسى بين باور موحدان و پندار مشركان است ؛ بنابراين چگونه ممكن است اين قياس و تشبيه صورت پذيرد ؟ ! تشبيه مسلمين با مشركان و مقايسه آنان با يكديگر در حالى كه هيچ نقطه اشتراكى بين آن‌ها نيست .\r\n\r\nنكته ششم : هرگز آياتى كه سخن از تأثير اسباب و مسببات در نظام آفرينش دارد و يا فعلى از بنده را كنار فعل خداوند مطرح مىكند ، به معناى استقلال اسباب يا استقلال فعل بندگان در نظام هستى نيست .\r\nارزيابى و شرح : به محض آن كه فعلى از بنده با فعل خداوند در كنار يكديگر به طور مشترك بيان شود ، نبايد آن را شرك دانست و با توحيد ناب متضاد شمرد . چون خداوند در قرآن از اين نوع موارد را آورده و آن‌ها را تاييد كرده است . مانند اين آيه‌ى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكريمه كه مىفرمايد :  « . . . . وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ . . . »  ( توبه / 74 ) « و آنان خشم و خرده‌اى [ بر خدا و پيامبرش 
  ] نگرفتند جز آن كه خدا با فضل خود آنان را بى نياز كرد و پيامبرش نيز بى نيازشان ساخت . » در اين آيه ، رسول خدا صلى الله عليه و آله را مُغنى ( بى نياز كننده ) مىداند و در آيهء شريفهء  « . . . هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ »  ( انفال / 62 ) « اوست كسى كه تو را به نصرت [ غيبى 
  ] خود و به وسيلهء مؤمنان تقويت مىكند » مؤمنان را در كنار نصرت حقتعالى ، مؤيد رسول خدا صلى الله عليه و آله مىشمرد . يا در اين آيه مىفرمايد :  « فَالْمُدَبِّراتِ أَمْراً »  ( نازعات / 5 ) در اين جا ملائكه را مدبّرات يعنى تدبيرات كنندگان مىنامد ، از نگاه موحد ، اين امور شرك ناميده نمىشود چون اين امور در طول فعل خداست نه در عرض آن ؛ يعنى : از نظر موحد همه چيز در اين نظام در همه جا و هر لحظه ، با اذن خدا تحقق مىيابد و تأثير مىگذارد ، هيچ چيز در اين نظام از خود هيچ استقلالى ندارد . چون استقلال براى شريك است و خداوند هيچ شريكى در اصلِ خلقت و در ادامه و اداره‌ى اين نظام نداشته و ندارد . پس هر چه هست تحت تدبير حقتعالى و با اجازه‌ى او وجود دارد و با اجازهء او واسطه مىشود و اثر مىگذارد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nنكته هفتم : اگر بخواهيم در يك كلام نگاه موحد را از مشرك نسبت به دخالت اسباب و وسايل در امور هستى نشان دهيم ، كلام حضرت ابراهيم كه پرچمدار توحيد و الگوى موحدان است ، هدايتگر ماست .\r\nارزيابى و شرح : جان كلام در تفاوت اساسى ديدگاه موحد با مشرك در اين كلام از حضرت ابراهيم است كه به آزر خطاب مىكند و مىفرمايد :\r\n « . . . لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ . . . . »  ( ممتحنه / 4 ) « همانا براى تو از خدا طلب مغفرت خواهم كرد و من مالك هيچ چيزى براى تو از ناحيهء خدا نيستم »\r\nدر اين جا ابراهيم مىفرمايد : من براى تو استغفار مىكنم يعنى : براى تو واسطه مىشوم اما بر اين نكته تأكيد مىكند كه :  « ما أَمْلِكُ لَكَ مِنَ اللَّهِ مِنْ شَيْءٍ  ، من هيچ چيز را از خدا مالك نيستم » « 1 » همه چيز از اوست و باذن اوست ( اگر خدا بخواهد استغفار من را مىپذيرد وإلّا هيچ راهى نيست ) . دقيقاً اين نقطه‌ى فارق بين\r\n\r\n\r\n","description":"","footnote":"\r\n( 1 ) - شبيه به اين ديدگاه از ساير انبيا و موحدان ناب در آيات قرآن به چشم مىخورد ، مانند اين سخن از حضرت يعقوب عليه السّلام كه چون به فرزندان خود فرمود :  « وَ قالَ يا بَنِىَّ لا تَدْخُلُوا مِنْ بابٍ واحِدٍ وَ ادْخُلُوا مِنْ أَبْوابٍ مُتَفَرِّقَةٍ . . . . . »  در پى آن از ژرفاى ديدگاه توحيدى خود پرده برداشت و فرمود :  « وَ ما أُغْنِي عَنْكُمْ مِنَ اللَّهِ مِنْ شَيْءٍ إِنِ الْحُكْمُ إِلَّا لِلَّهِ . . . . »  ( يوسف / 67 ) ؛ « و من بىنياز كنند شما از [ خواست 
  ] خداوند نيستيم . فرمان [ نافذ 
  ] جز براى خداوند نيست . »\r\n","page_name":" 33 ","page_number":33},
  {"content":"\r\n\r\nديدگاه موحد با مشرك است . مشرك چنين مىپنداشت كه بت‌هاى او به طور مستقل در امور هستى دخالت دارند و خداوندِ خالق ، اين امور را به آنها تفويض كرده است . اما موحد ، همه اجزاى هستى را در همه‌ى ابعاد آن تحت تدبير حقتعالى مىشناسد ، چون خداوند « ربّ العالمين » است و « مالك و مَلِك » همه چيز اوست قرآن مىفرمايد :\r\n « لَهُ ما فِي السَّماواتِ وَ ما فِي الْأَرْضِ . . . »  ( حج / 64 ) « آن چه در آسمان‌ها و آن چه در زمين است از آنِ اوست »\r\nو باز اين آيه كه دربارهء حاكميت مطلق حقتعالى بر هستى كه مىفرمايد :\r\n « لِلَّهِ مُلْكُ السَّماواتِ وَ الْأَرْضِ . . . »  ( شورى / 49 ) « حاكميت و فرمانروايى آسمان و زمين از آن خداست » و هر گونه كه بخواهد در آن‌ها تصرف مىكند بدون آن كه هيچ مانعى بر سر راه او باشد .\r\n\r\nنكته هشتم : ادله‌ى فراوانى در مصادر سنى ( فارغ از مصادر شيعى ) به چشم مىخورد كه از حيات انبيا و اوليا در عالم برزخ خبر مىدهد .\r\nارزيابى و شرح : گفتيم پس از وفات حضرت رسول خدا صلى الله عليه و آله ، تحولى در جوهره‌ى ، توسل ، استغاثه ، شفاعت صورت نمىگيرد تا آن را تبديل به شرك كند ؛ چون مؤمنان در زمان حيات رسول\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمكرم اسلام صلى الله عليه و آله اين امور را با اعتقاد به اين كه پيامبر اكرم به طور مستقل ( بدون اذن خدا ) آن‌ها را انجام نمىدهند ، در خواست مىكردند ( و منشاء تبرك نيز ، حبِّ به خدا و رسول او و طلب شفا از آثار وجودى پيامبر اكرم صلى الله عليه و آله بوده است ) ، دقيقاً پس از وفات حضرت نيز ، همين اعتقاد در بين مؤمنان هست ( و گفتيم : اين نقطه‌ى فارق بين ديدگاه مشركان با مؤمنان مىباشد ) . پس اتهام شرك بى مبناست . اكنون مىگوييم بنابه ادله‌ى فراوان در مصادر سنى پيامبر اكرم پس از وفات ، حيات دارند ، صداى ما را مىشنوند ، از جمله سيوطى مىگويد :\r\n« احاديث حياة الانبياء في قبورهم متواترة ؛ احاديثى كه حكايت از حيات انبيا در قبرهايشان مىكند ، متواتر است . » « 1 »\r\nوى در كتاب « إنباء الاذكياء بحياة الانبياء » نيز مىنويسد :\r\n« حياة النبي صلي الله عليه و سلم في قبره وسائر الأنبياء معلومة عندنا علماً قطعياً لما قام عندنا من الادلّة في ذلك وتواترت به الاخبار الدالّة علي ذلك وقد ألّف الإمام البيهقي جزءاً في حياة الانبياء : في قبورهم ؛ نزد ما بنا به ادله‌اى كه مىشناسيم حيات نبى اكرم صلى الله عليه [ وآله 
  ] و سلم و ساير انبيا در قبرشان ، به علم قطعى ، معلوم\r\n\r\n\r\n","description":"","footnote":"\r\n( 1 ) - سيوطى ، جلال الدين ، مرقات الصعود : ص 15 .\r\n","page_name":" 35 ","page_number":35},
  {"content":"\r\n\r\nاست . اخبار متواتر نيز ، بر اين امر دلالت دارد . امام بيهقى نيز ؛ رساله‌اى دربارهء حيات انبيا در قبرشان نگاشته است . » « 1 »\r\nابن قيم جوزى نيز در كتاب « الروح » مىگويد :\r\n« صحَّ عن النبي أنّ الارض لا تأكل أجساد الانبياء . . . وقد أخبر بأنّه ما من مسلم يسلِّم عليه إلّا ردّ عليه روحه حتي يَرُدّ عليه السلام إلي غير ذلك ممّا يحصل من جملته القطع بأنّ موت الانبياء إنّما هو راجع إلي أنّ غيّبوا عنا بحيث لا ندركهم وإن كانوا احياء موجودين كالملائكه فإنّهم احياء موجودون ولا نراهم ؛ « 2 » از پيامبر خدا با سند صحيح نقل شده كه زمين ، جسد انبيا را نابود نمىكند . . . . و باز حضرت خبر داده كه هيچ مسلمانى نيست كه بر او سلام كند جز آن كه روح حضرت به [ بدن احتمالًا برزخى 
  ] ايشان بر مىگردد تا سلام مسلمان را جواب دهد و اخبارى ديگر كه از مجموع آن‌ها قطع حاصل مىشود كه مرگ انبيا به معناى [ عدم ادراك آن‌ها نيست ، بلكه به معناى 
  ] غيبت آنان از ماست به گونه‌اى كه آنان را [ با حواس 
  ] درك نمىكنيم هر چند آنان زنده و موجودند مانند فرشتگان كه زنده و موجودند اما آنان را نمىبينيم . »\r\n\r\n\r\n","description":"","footnote":"\r\n( 1 ) - به نقل از كتانى ، محمد ، نظم المتناثر من الحديث المتواتر : ص 25 .\r\n( 2 ) - ابن قيم جوزيه ، الروح : ص 5\r\n","page_name":" 36 ","page_number":36},
  {"content":"\r\n\r\nسپس ابن قيّم ده‌ها روايت از صحاح ، مسانيد و سنن درباره حيات برزخى و علاقه مردگان با زندگان را نقل مىكند و آن گاه در بخشى از كتاب خود مىنويسد :\r\n« أن يقول المسلِّم علي أهل القبور السلام عليكم دار قوم مؤمنين هذا خطاب لمن يسمع و يعقل ولولا ذلك لكان هذا الخطاب بمنزلة خطاب المعدوم والجماد والسلف مجمعون علي هذا وقد تواترت الآثار عنهم بأن الميت يعرف زيارة الحي ويستبشر به ؛ اين كه سلام كننده بر اهل قبور مىگويد : \" سلام بر شما كه در خانهء قوم مؤمنان آرميده‌ايد \" خطابش متوجه كسانى است كه مىشنوند و شعور دارند و گر نه سخن وى به منزلهء خطاب ، به امر معدوم و جمادات خواهد بود كه لغو و بيهوده است . سلف نيز بر اين مطلب اتفاق نظر دارند ، روايات متواتر نيز حكايت از اين دارد كه مرده ، زيارت زندگان را مىشنود و از آن [ با سلام و خيرات 
  ] مژده مىطلبد . »\r\nابن قيم رواياتى فراوان ديگر را در ضمن فصول : « الموتي يسألون عن الاحياء ويعرفون اقوالهم واعمالهم » ، « إخبار الاموات بما حدث في أهلهم بعدهم و بما يحدث » ، « انفاذ ابو بكر وصية ثابت بن قيس التي أوصي بها في المنام بعد الممات » و . . . نقل كرده است « 1 » . سپس ابن قيم به تفسير آيه‌ى  « . . . . وَ ما أَنْتَ بِمُسْمِعٍ مَنْ فِي الْقُبُورِ » \r\n\r\n\r\n","description":"","footnote":"\r\n( 1 ) - همان : ص 22 18 .\r\n","page_name":" 37 ","page_number":37},
  {"content":"\r\n\r\n( فاطر / 22 ) « و تو آن كسانى را كه در قبرهايند ، نمىتوانى شنواند [ چيزى به گوششان برسانى 
  ] . » مىپردازد و مىگويد :\r\n« فسياق الآية يدل علي . . . إنّ من في القبور لا تقدر علي إسماعهم إسماعاً ينتفعون به و لم يَرِد سُبحانه إنّ أصحاب القبور لا يسمعون شيئاً البتة « 1 » . . . ؛ سياق آيه بر اين دلالت دارد كه به پيامبر صلى الله عليه و آله مىگويد آنان كه در گورهايند ، تو تواناى بر شنواندن آنان نيستى ، شنواندنى كه از آن بهره بَرند ، اما خداوند نخواسته بگويد اهل قبور هيچ چيزى نمىشنوند [ آنان مانند جمادات بى شعورند 
  ] . »\r\nقرآن پيش از اين آيه ، مىفرمايد :  « وَ ما يَسْتَوِي الْأَحْياءُ وَ لَا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ »  ( فاطر / 22 ) در آيات پيش از اين آيه نيز ، مىفرمايد :  « وَ ما يَسْتَوِي الْأَعْمى وَ الْبَصِيرُ  *  وَ لَا الظُّلُماتُ وَ لَا النُّورُ  *  وَ لَا الظِّلُّ وَ لَا الْحَرُورُ »  سپس مىفرمايد :  « وَ ما يَسْتَوِي الْأَحْياءُ وَ لَا الْأَمْواتُ . . . »  بنابراين ، بنا به گفته‌ى برخى از محققان « اين آيه كه مىگويد : تو كسانى را كه در قبرهايشان هستند نمىتوانى چيزى به گوششان برسانى » در مقام بيانِ تمثيل ديگرى براى مؤمنان است كه رساتر از تمثيل اوّلى است ؛ به همين دليل فعل  « ما يَسْتَوِي »  را در اين آيات تكرار كرده آن‌گاه خداوند فرموده :  « إِنَّ اللَّهَ يُسْمِعُ مَنْ يَشاءُ »  همانا خداوند\r\n\r\n\r\n","description":"","footnote":"\r\n( 1 ) - ابن قيم جوزيه ، الروح : ص 60 59 .\r\n","page_name":" 38 ","page_number":38},
  {"content":"\r\n\r\nهدايتش را به گوش هر كه بخواهد مىرساند و وى را توفيق مىدهد تا آيات را بفهمد و از موعظه‌هاى قرآن پند گيرد آن گاه در ادامهء آن فرموده است :  « وَ ما أَنْتَ بِمُسْمِعٍ مَنْ فِي الْقُبُورِ »  در اين آيه ، كافرانى كه بر كفرشان اصرار دارند به اموات تشبيه كرد و از يأس از هدايت آنان پرده برداشت . اين معنا از صحابه و تابعين مانند ابن عباس و قتاده « 1 » نقل شده و قول مفسران قديم و جديد مانند طبرى « 2 » ، قرطبى « 3 » ، ابن‌كثير « 4 » ، بيضاوى « 5 » و آلوسى « 6 » و ديگران نيز گفته‌اند . به طور نمونه ابن كثير دربارهء معناى آيه مىنويسد :\r\n« خداوند به پيامبرش مىفرمايد : همان گونه كه كفار پس از مرگ و روانه شدن در قبر از هدايت و دعوت به حق ، سودى نخواهند بُرد ، همين طور مشركانى كه شقاوت آنان حتمى است ، تو راهى براى نجات آن‌ها ندارى و نمىتوانى آنان را هدايت كنى . » « 7 »\r\nحاصل آن كه اين آيه نمىخواهد بفرمايد مردگان چيزى نمىشنوند بلكه تمثيل مشركان به مردگان است كه سودى از\r\n\r\n\r\n","description":"","footnote":"\r\n( 1 ) - ر . ك : ابن جرير ، محمد ، جامع البيان : ج 12 ، ص 129 .\r\n( 2 ) - همان .\r\n( 3 ) - قرطبى ، احمد ، جامع لأحكام : ج 14 ، ص 340 .\r\n( 4 ) - ابن كثير ، اسماعيل ، تفسير القرآن العظيم ، ج 3 ، ص 552 .\r\n( 5 ) - بيضاوى ، عبد الله ، انوار التنزيل : ج 2 ، ص 271 .\r\n( 6 ) - آلوسى ، محمود ، روح المعانى : ج 12 ، ص 276 .\r\n( 7 ) - ابن كثير ، اسماعيل ، تفسير القرآن العظيم : ج 3 ، ص 552 .\r\n","page_name":" 39 ","page_number":39},
  {"content":"\r\n\r\nهدايت نمىبرند . اما پيامبر اكرم صلى الله عليه و آله در عالم برزخ صداى زائر و متوسل و مستشفع را مىشنوند وبإذن الله مىتوانند همانند حياتشان منشاء آثار شوند ، براى كسى استغفار كنند ، توسل و شفاعت او را اجابت نمايند . منشاء تبرك به آثار حضرت و قبر و ديوار بقعه و . . . نيز محبت است كه در زمان حيات ايشان رايج بوده است .\r\n\r\nنكته نهم : ادله‌ى جواز استغاثه ، توسل ، شفاعت ، تقبيل و تبرك به آثار پيامبر اكرم صلى الله عليه و آله پس از وفات در مصادر اهل سنت فراوانند .\r\nارزيابى و شرح : بنا به ادلهء ياد شده نه تنها اين امور شرك نيست بلكه مىتوان ادله‌ى گوناگون بر جواز بلكه استحباب آن‌ها از مصادر اهل تسنن اقامه كرد از جمله :\r\nالف - عدم شموليت ادله‌ى عمل مشركان بر عمل مسلمين .\r\nب - اطلاق ادله‌ى لفظى بر جواز و عدم دليل بر مقيد كردن آن‌ها به زمان حيات .\r\nج - سيره‌ى صحابه و تابعين در توسل به قبر پيامبر خدا و تقبيل و تبرك به منبر حضرت پس از وفات .\r\nد - سيره عملى علماء در استغاثه به غير خدا .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nه - فتواى دانشمندان بزرگ بر جواز تبرك به آثار پيامبر اكرم و صالحان ، استغاثه به غير خدا و دعا در نزد قبور .\r\nو - عدم تماميت دليل سدّ ذريعه‌ى شرك به دليل وجود ادله‌ى لفظى و غير لفظى مذكور .\r\nبنابراين ، اين امور شرك نيز نيست تا با عمل مشركان مقايسه گردد و نامشروع نيست تا بدعت باشد چون در بين صحابه و دانشمندان اين امر رايج بوده است . به طور نمونه ، سيره صحابه و تابعين در اين باره چنين است :\r\nعبد الله بن عمر از صحابه ، منبر پيامبر خدا صلى الله عليه و آله را پس از وفات ، استلام مىكرده و كسى از صحابه نيز وى را نهى نكرده است . بلكه برخى از روايات دلالت دارد كه غير از عبد الله بن عمر افرادى ديگر از صحابه نيز به اين كار اقدام مىكردند : ابن ابى شيبه با سند خود از يزيد بن عبد الملك بن قسيط مىنويسد :\r\n« برخى از اصحاب پيامبر صلى الله عليه و آله را ديدم كه چون مسجد خلوت مىشد منبر پيامبر را دست مىماليدند و دعا مىكردند » « 1 »\r\n\r\n\r\n","description":"","footnote":"\r\n( 1 ) - ابن ابى شبيه ، المصنف : ج 3 ، ص 435 ، ح 15876\r\n","page_name":" 41 ","page_number":41},
  {"content":"\r\n\r\nسالم بن عبد الله بن عمر نيز به پدرش در اين امور اقتدا مىكرده است « 1 » . وهابيان مىگويند كار عبد الله بن عمر اجتهادى از ناحيه وى بوده و پدرش و ساير صحابه با او موافق نبوده‌اند « 2 » .\r\nپس اگر اين امور اجتهادى است جايى براى اتهام به ديگران نمىباشد و اين ادعا كه پدر عبد الله و ساير صحابه با كار عبد الله موافق نبوده‌اند ، بدون دليل است . از همين رو ، ابن حجر عسقلانى كار عبد الله را حجت در تبرك به آثار صالحين مىداند « 3 » . دارمى نيز در سنن خود با سند صحيح عن ابى الجوزاء اوس بن عبد الله چنين نقل مىكند :\r\n« قحط اهل المدينة قحطاً شديداً فَشَكوا إلي عائشة فقالت : انظروا قبر النبي فاجعلوا منه كُوَىً إلي السَّماءِ حتي لا يكونَ بينه و بين السَّماء سقف قال : فَفَعلوا ، فَمُطِرنا مطراً حتي نَبَت العشَب و سَمَنَتِ الابل حتي تَفَتَّقَتْ مِنَ الشُّحم فَسُمِّىَ عامُ الفَتق ؛ « 4 » اهل مدينه به\r\n\r\n\r\n","description":"","footnote":"\r\n( 1 ) - ر . ك : ابن حجر ، احمد ، فتح البارى : ج 1 ، ص 567 ، رقم 487 .\r\n( 2 ) - ر . ك : رسالتان بين الشيخ واعظ زاده و الشيخ بن باز : ص 16 .\r\n( 3 ) - ابن حجر ، احمد ، فتح البارى : ج 1 ، ص 569 .\r\n( 4 ) - دارمى ، عبد الله ، سنن الدارمى : ج 1 ، باب « ما اكرم لله نبيه بعد موته » ، ص 43 . درباره‌ى سند اين حديث ، ر . ك : سقاف ، حسن ، تعليق على الرسالتين ( رساله بين الشيخ واعظ زاده و الشيخ ابن باز ) : ص 29 .\r\n","page_name":" 42 ","page_number":42},
  {"content":"\r\n\r\nقحطى شديدى دچار شدند پس شِكوه نزد عايشه بردند او گفت : به جانب قبر پيامبر رو آوريد و شكافى بر سقفِ ديوار ايجاد كنيد تا بين قبر حضرت و آسمان مانعى نباشد ؛ آنان چنين كردند و بر اثر اين كار ، آن قدر باران باريد كه سبزه‌زارها روييدند و شتران [ چريدند 
  ] و فربه شدند ؛ پس آن سال را ، سال گشايش ناميدند . »\r\nابن ابى شيبه نيز با سند صحيح « 1 » از ابى صالح السمان از مالك الدار كه خزينه دار عمر خليفه دوم بوده چنين مىآورد :\r\n« اصابَ النّاس قحطٌ في زَمَنِ عمر فجاء رجل إلي قبر النبيّ فقال : يا رسولَ الله إستَسق لامّتك فَإنّهم هَلَكُوا . . . ؛ « 2 » مردم در زمان خلافت عمر دچار قحطى شدند پس مردى به قبر پيامبر روآورد و گفت : اى رسول خدا براى امت خود باران طلب . كه آنان در حالِ تباه شدن هستند . »\r\nحاكم نيشابورى در مستدرك با سند صحيح براساس شرط الشيخين و نيز اقرار ذهبى به صحت آن از داود بن ابى صالح چنين نقل مىكند :\r\n« أقبلَ مروان يوماً فَوَجَد رجلًا واضعاً وجهه علي القبر فَأَخَذَ برقبته وقال أتدري ما تصنع قال نَعم فأقبَلَ عليه فإذا هُو ابو أيوب الانصاري رضي الله عنه فقال :\r\n\r\n\r\n","description":"","footnote":"\r\n( 1 ) - ر . ك : ابن حجر ، احمد ، فتح البارى : ج 2 ، ص 495 .\r\n( 2 ) - ابن ابى شبيه ، المصنف : ج 6 ، ص 359 ، الرقم 319993 .\r\n","page_name":" 43 ","page_number":43},
  {"content":"\r\n\r\nجئتُ رسول الله صلى الله عليه و آله و لَم آتِ الحجَر سمعت رسولَ الله صلى الله عليه و آله يقولُ : لا تَبُكوا علي الدّين إذا وليَه أهلُه و لكن ابكوا عليه إذا وليه غيرُ أهله « 1 » ؛ روزى مروان به قبر پيامبر روآورد و ديد مردى صورت خود را بر قبر نهاده ، مروان گردن او را گرفت و به او گفت : آيا مىدانى چه مىكنى ؟ گفت : آرى مىدانم وى كه ابو ايوب انصارى [ صحابى رسول خدا 
  ] بود گفت : من نزد پيامبر آمده‌ام نه نزد اين سنگى كه بر قبر است . از رسول خدا شنيدم كه فرمود : اگر متولى امرِ دين ، اهليت داشته باشد بر تباهى دين گريه نكنيد ، لكن آن‌گاه بر اين امر گريه كنيد كه نااهل ، متولى امر دين شود . »\r\nاگر انسان جست و جو كند آثارى ديگر نيز از سيره صحابه به دست مىآورد .\r\nدر آثار علماى اهل تسنن نيز از اين امور فراوان به چشم مىخورد مانند پرسش عبد الله بن احمد بن حنبل از پدرش كه مىپرسد :\r\n« سألتُهُ عَنِ الرَّجلِ يَمَسُّ منبرَ النَّبِي صلّي الله عليه [ وآله 
  ] و سلم و يتبرّك بِمسِّه و يُقَبِّلُه و يفعلُ بِالقَبر مثل هذا أو نحو هذا يريد بذلك التقرّب إلي الله جلَّ وَعزّ ،\r\n\r\n\r\n","description":"","footnote":"\r\n( 1 ) - حاكم نيشا بورى ، المستدرك : ج 4 ، باب « الفتن الملاحم » : ص 12 .\r\n","page_name":" 44 ","page_number":44},
  {"content":"\r\n\r\nفقال : لا بأس بذلك « 1 » ؛ از پدرم درباره‌ى مردى پرسيدم كه منبر پيامبر صلى الله عليه و آله را دست مىكشد و به آن تبرك مىجويد و مىبوسد و قبر پيامبر را نيز به همين صورت يا همانند آن [ دست مىكشد و مىبوسد و 
  ] با اين كار به خدا ، تقرّب مىجويد [ آيا اين كار رواست پدرم 
  ] گفت : مشكلى نيست »\r\nاز « ابن ابى الصيف اليمانى » نيز ، همين فتوا و نيز جواز بوسيدن قبور صالحان نقل شده است « 2 » .\r\nبيهقى نيز در كتاب « شعب الإيمان » « 3 » و ابن عساكر با سند صحيح به اعتراف محمد ناصر الدين ألبانى وهابى « 4 » از عبد الله پسر احمد بن حنبل در كتاب « المسائل » نقل مىكند كه مىگويد از پدرم شنيدم كه به من چنين گفت :\r\n« حَجَجتُ خمسَ حُجَج منها ثِنتَين راكباً و ثلاثة ماشياً ، أو ثنتين ماشياً و ثلاثة راكباً فَضَلَتُ الطريقَ في حِجِّة و كُنت ماشياً فجعلتُ أقول : يا عبادَ الله دَلُّونا على\r\n\r\n\r\n","description":"","footnote":"\r\n( 1 ) - ر . ك : ابن حنبل ، احمد ، كتاب العلل : ج 2 ، ص 492 ، رقم 3243 . و نيز ، نك : عينى ، محمود ، عمد القارى : باب ما ذكر فى الحجر الأسود : ج 9 ، ص 241 .\r\n( 2 ) - ر . ك : ابن حجر ، احمد ، فتح البارى : ج 3 ، ص 375 رقم 1609 ؛ عينى ، محمود ، عمد القارى : ج 9 ، ص 241 .\r\n( 3 ) - ر . ك : ابن حجر ، احمد ، فتح البارى ج 2 ، ص 128 رقم 7697 .\r\n( 4 ) - ر . ك : البانى ، محمد ناصر الدين ، سلسله الأحاديث : ج 2 ، ص 111 .\r\n","page_name":" 45 ","page_number":45},
  {"content":"\r\n\r\nالطَّريق فلَم أزل أقول ذلك حتى وقعتُ على الطَّريق « 1 » ؛ پنج بار حج گزاردم دوبار سواره و سه بار پياده يا بر عكس ، پس در يكى از سفرها كه پياده بودم ، راه را گم كردم پس مىگفتم : اى بندگان خدا مرا راهنمايى كنيد دايم اين را تكرار مىكردم تا آن كه راه را يافتم . »\r\nاين سخن از احمد بن حنبل برگرفته از قول عبد الله ابن مسعود صحابى است كه مىگويد :\r\n« إذا ضَلَّ أحدكم شيئاً أو أراد غوثاً وهو بأرض ليس بها أنيس فَليَقُل : يا عبادَ اللهِ أغيثُوني يا عبادَ اللهِ أغيثوني فإنّ للهِ عباداً لا نراهم ؛ « 2 » هرگاه كسي از شما چيزى را گم كرد يا فرياد رسى خواست در جايى كه همدمى نداشت ، پس بگويد : اى بندگان خدا به فرياد من رسيد ، به فرياد من رسيد ، همانا خداوند بندگانى [ از جن 
  ] دارد كه آنان را نمىبينيم . »\r\nاين سخن از ابن مسعود صريح در استغاثه به غير خداست بدون آن كه شرك باشد ؛ بلكه برخى از بزرگان سنى گفته‌اند : اين كار مجرّب است . مانند : حافظ طبرانى « 3 » كه اين حديث را از قول\r\n\r\n\r\n","description":"","footnote":"\r\n( 1 ) - عبد الله بن أحمد ، المسائل : ص 217 .\r\n( 2 ) - بيهقى ، شعب الايمان : ج 6 ، ص 128 ، رقم 7697 .\r\n( 3 ) - طبرانى ، احمد ، المعجم الكبير : ج 17 ، ص 117 ، رقم 290 .\r\n","page_name":" 46 ","page_number":46},
  {"content":"\r\n\r\nپيامبر اكرم صلى الله عليه و آله نقل كرده است ، « 1 » حافظ هيثمى « 2 » ، شارح صحيح مسلم يعنى امام نووى نيز ، گفته است كه برخى از استادان بزرگ من نيز اين امر را انجام داده و تجربه كرده‌اند « 3 » . حافظ ابن حجر ضمن آن كه اين حديث را معتبر مىشمرد مىگويد : امرى مجرب است « 4 » بلكه ألبانى وهابى نيز بر اعتبار اين حديث صحه مىگذارد « 5 » .\r\nباز از ميان دانشمندان سنى بايد از محمد بن محمد بن عثمان ذهبى شاگرد ابن تيميه و محدِّث نامور ، نام برد كه در كتاب « سير أعلام النبلاء » مىنويسد :\r\n« قال إبراهيمُ الحربي « 6 » : قبر معروفٍ ( اى معروف كرخي ) التّرياقُ المُجَرَّب . يريدُ إجابةَ دعاءِ المُضطر عنده لإنَّ البقاعَ المباركة يُستجاب « 7 » ؛ ابراهيم حربى مىگويد : قبر معروف كرخى همانند داروى مجرب است كه منظورش اين\r\n\r\n\r\n","description":"","footnote":"\r\n( 1 ) - همان .\r\n( 2 ) - هيثمى ، مجمع الزوائد : ج 10 ، ص 132 .\r\n( 3 ) - همان .\r\n( 4 ) - ابن حجر ، احمد ، امالى الأذكار به نقل از شرح ابن علان على الاذكار : ج 5 ، ص 151 .\r\n( 5 ) - ر . ك : البانى ، محمد ناصر الدين ، سلسله الاحاديث الضعيفه : ج 2 ، ص 111 .\r\n( 6 ) - ابراهيم حربى ، از بزرگان سنى در قرن سوم ( متوفاى 285 ) است و ذهبى از او چنين ياد مىكند : الشيخ الامام الحافظ العلام شيخ الإسلام ابو إسحاق . . . . ( نك : ذهبى ، محمد ، سير أعلام النبلاء : ج 13 ، ص 356 . )\r\n( 7 ) - ذهبى ، محمد ، سير أعلام النبلاء : ج 9 ، ص 343 .\r\n","page_name":" 47 ","page_number":47},
  {"content":"\r\n\r\nاست كه دعاى انسانِ مضطر نزد قبر او مستجاب مىشود چون دعا نزد بقاع مباركه ، به اجابت مىرسد . »\r\nابن جزرى نيز در كتاب « الحصن الحصين » مىگويد :\r\n« استجابة الدعاء عند قبور الانبياء والصالحين ثبتت بالتجربة ؛ اجابت دعا نزد قبر انبيا و صالحان به تجربه ثابت شده است . »\r\nشوكانى نيز ضمن آن كه اين نظر را تأييد مىكند مىنويسد :\r\n« به شرط آن كه درباره ميّت باورهاى غلط نباشد » « 1 »\r\nبنابراين نبايد ، با اين ادله و سيره‌ى صحابه و دانشمندان ، سخن از دليل سدّ ذريعه‌ى شرك گفت ، بلكه - همان گونه كه در نكته‌ى سوم ملاحظه كرديد - اين امت تا پيش از ابن تيميه در قرن هفتم ، به پيامبر خدا پس از وفات ، توسل و شفاعت مىجستند و استغاثه مىكردند و در طول اين هفت قرن دچار شرك نشدند . بنابراين اگر هم بر فرض ، احتمال در غلطيدن امت در شرك مطرح باشد . همان گونه كه شيخ تقى الدين سُبكى شافعى ( م / 756 ق ) در ردّ ابن تيميه آورده است « 2 » بر علماست كه مردم را آگاه سازنند تا توده‌ى مردم در اين امور دچار شرك نشوند نه آن\r\n\r\n\r\n","description":"","footnote":"\r\n( 1 ) - ر . ك : تعليق على سير أعلام النبلاء : ج 10 ، ص 107\r\n( 2 ) - ر . ك : سبكى ، تقى الدين على ، شفاء السقام : ص 189 .\r\n","page_name":" 48 ","page_number":48},
  {"content":"\r\n\r\nكه آنان را از امرى مشروع و مستحب باز دارند ، به هر حال با اين فهرست از دانشمندان بزرگ سنى كه بر اساس پژوهش و دليل نه تقليد و تخمين ، اين امور را جايز مىدانند ، جايى براى ترديد باقى نمىماند جز آن كه وهابيان اين دانشمندان را مشرك يا كافر بنامند .\r\n\r\nنكته دهم : زيارت قبر انبيا و اوليا مشروع بلكه امرى مستحب‌مى باشد و با ادله‌ى گوناگون قابل اثبات است .\r\nارزيابى و شرح : گاهى زيارت قبور به خاطر دوست داشتن صاحب قبر و رجاء ثواب مىباشد و گاهى براى طلب حاجت از مرده و توسل و استشفاع از اوست و برخى موارد نيز دعا براى ميت مىباشد . آن چه كه مورد نزاع است زيارت به معناى اول و دوم است . يعنى زيارت قبور صالحان به خودى خود داراى ثواب باشد و يا زيارت به قصد برآوردن حاجات صورت گيرد . وهابيان زيارت به قصد ثواب را بدعت و حرام مىدانند و ساير امت اسلام مباح بلكه مستحب مىشمرند . و زيارت به قصد برآوردن حاجات از صاحب قبر را همانند شرك دانسته همسان با عمل مشركان قرار مىدهند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاما دعا براى ميّت رواست چون پيامبر اكرم صلى الله عليه وآله بر مردگانِ مسلمين نماز مىگزاردند و بر قبر آنان مىايستادند و دعا مىخواندند . از اين عملِ پيامبر اكرم صلى الله عليه وآله رجحان دعا بر سر قبور مؤمنان استفاده مىشود و ظاهراً در بين امت در اين مسأله اختلافى نيست ؛ همه پذيرفته‌اند كه دعا براى ميّت رواست .\r\nزيارت قبور به قصد برآوردن حاجات و توسل و استغاثه به صاحب قبر در نكات قبلى بررسى شد . تنها دليل روايى كه وهابيان براى منع اين كار مىآورند روايت نبى مكرم اسلام است كه فرموده :\r\n« اللّهُمّ لا تَجْعَلْ قَبْري وَثَناً يُعبَد ،\r\nخداوندا قبر من را بُتى كه پرستيده مىشود قرار مده . » اما چنان چه در نكته‌ى دوم گفتيم با عدم تغيير در ديدگاه « داعى » و يا در گوهر « مدعوّ » موضوع عبادت و شرك منتفى خواهد بود ، خوانندگان قبر پيامبر همان نگاه را دارند كه صحابه داشته‌اند و هرگز پيامبر را عبادت نمىكنند پيامبر نيز پس از وفات همانند سنگ و چوب نمىشوند تا با بت‌ها مقايسه گردند . آرى اگر ديدگاه داعى عوض شود و قبر پيامبر را - نعوذ بالله - همانند بت پرستان عبادت كند ، امكان اين خطر هست .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاما درباره‌ى رجحان يا منع و حرمت زيارت قبور به خودى خود زيارت و يا به خاطر حبُّ صاحب قبر ، بايد ادله‌ى طرفين را ملاحظه كرد .\r\nاز نظر شيعه هيچ جاى ترديد نيست كه زيارت قبور معصومان از افضل قربات است . شيعه در اين باره ادله‌ى لفظى متعدد دارد « 1 » . دانشمندان اهل سنت نيز آن را سنت مسلمين مىدانند ، قاضى عياض مىگويد :\r\n« زيارةُ قَبره صلي الله عليه [ وآله 
  ] و سلم سنّة من سُنَنِ المُسلمين مجتمع عليها و فضيلة مُرغَّب فيها « 2 » ؛ زيارت قبر پيامبر صلى الله عليه و آله سنتى از سنت‌هاى مسلمين است كه بر آن اجماع دارند و فضيلتى است كه به آن ترغيب و تشويق شده است . »\r\nتقى الدين سبكى نيز فتواى دانشمندان را در اين باره آورده است . محمد بن محمد بن عثمان ذهبى نيز مىگويد :\r\n« فَمَن وَقَف عند الحُجرة المقدسة ذليلًا مُسَلِّماً مصليّاً علي نبيّه فيا طوبي له فقد أحسَنَ الزيارة واجملَ في التَّذَلُل والحُبّ وقد أتي بعبادة زائدة على من صلّى عليه في ارضه أو في\r\n\r\n\r\n","description":"","footnote":"\r\n( 1 ) - در اين باره به كتابه هاى زيارت رجوع كنيد مانند « كامل الزيارات » ابن قولويه ؛ « مصباح الزائر » على بن طاووس ؛ « المزار » شهيد اول و . . .\r\n( 2 ) - قاضى عياض ، الشفا بتعريف حقوق المصطفى : ص 666 .\r\n","page_name":" 51 ","page_number":51},
  {"content":"\r\n\r\nصلاته إذ الزائر له أجر الزيارة وأجر الصلاة عليه . . . فزيارة قبره من أفضل القرب . . . . « 1 » ؛ پس هر كس نزد حجرة مقدس قبر پيامبر با خضوع بايستد و سلام و صلوات بر پيامبرش فرستد پس خوشا به حال او ، چرا كه زيارت را به نيكويى به جا آورده و در خضوع و محبت ، پسنديده عمل كرده است و در اين صورت عبادتى ، بيش از كسى كه در شهر خود يا در نمازش ، به حضرت درود مىفرستد ، انجام داده آورده است چون زائر قبر ، هم اجر زيارت دارد و هم اجر صلوات بر پيامبر [ پس عبادتى بيش‌تر آورده است 
  ] به هر روى ، زيارت قبر رسول خدا از برترين كارهاى عبادى است . »\r\nسُبكى و قاضى عياض بخشى از روايات و ادله‌ى لفظى بر جواز و رجحان زيارت را نقل كرده‌اند . ابوسعيد صلاح الدين نيز كتاب « جمع احاديث الواردة فى زيارة قبر النبى » را نگاشته است . حافظ عينى در شرح بخارى مىنويسد : « هرگاه عبد الله بن عمر از سفر مىآمد به نزد قبر پيامبر مىرفت و زيارت مىكرد . . . نهى از زيارت قبور در اوايل اسلام بوده كه مسلمانان هنوز به بت‌پرستى خود داشتند و ممكن بوده بر قبرها سجده كنند و آن‌ها را بپرستند\r\n\r\n\r\n","description":"","footnote":"\r\n( 1 ) - ر . ك ، ذهبى ، محمد ، سير اعلام النبلاء : ج 4 ، ص 484 483 ، تحت رقم 185 .\r\n","page_name":" 52 ","page_number":52},
  {"content":"\r\n\r\nاما چون اسلام مستحكم شد و در دل‌ها نشست ، نهى از زيارت قبور نسخ گرديد » « 1 » .\r\nرجحان زيارت منوط به اثبات وجود ارتباط پيامبر اكرم صلى الله عليه و آله و اولياء پس از وفات با عالَم دنيا و شنيدن صداى زائران و پاسخ به سلام آنان است . در اين باره افزون بر دليل اعتبارى ، روايات صحيح و متواتر از اهل سنت نقل شده كه پيش از اين ملاحظه كرديد . محبت نيز كه منشاء بار بستن و عزم سفر براى زيارت مىباشد ، اختصاص به زمان حيات نبى اكرم صلى الله عليه و آله ندارد .\r\nوهابيان ، زيارت را بدعت و آن را مخالف با سيره صحابه مىدانند ، ادله‌ى لفظى آنان تنها اين روايت است :\r\n« لا تَشُدُّوا الرّحال إلّا إلى ثلاثة مساجد « 2 » ؛\r\nبار سفر بستن جز براى رفتن به سه مسجد ، [ مسجد الحرام ، النبى ، اقصى 
  ] روا نيست » ؛ اما هرگز نمىتوان از آن منعِ شدَّ رحال ( بار بستن ) براى زيارت را استفاده كرد . به قول ذهبى :\r\n« لئن سَلَّمنا إنّه - أي شد الرحال إلى قبور الانبياء والاولياء - غير مأذون فيه لِعُمومِ قوله صلواتُ الله\r\n\r\n\r\n","description":"","footnote":"\r\n( 1 ) - ر . ك ، عينى ، محمود ، عمد القارى باب زيار القبور : ج 8 ، ص 70 .\r\n( 2 ) - ر . ك : ابن حنبل ، احمد ، مسند احمد : ج 12 ، ص 116 ، رقم 7191 ، محققان مسند ساير منابع و مصادر اين روايت را در پاورقى آورده اند و آن را تقويم النص كرده‌اند .\r\n","page_name":" 53 ","page_number":53},
  {"content":"\r\n\r\nعليه « لا تَشُدُّوا الرّحال إلّا إلى ثلاثة مساجد » فشَدّ الرحال إلى نبيّنا صلى الله عليه و سلم مستلزم لِشَدِّ الرحال إلى مسجده و ذلك مشروع بلا نزاع إذ لا وصول إلى حجرته إلّابعد الدُخول إلى مسجده . . . . « 1 » ؛ بر فرض كه بار سفر بستن براى زيارت قبر انبيا و اوليا روا نباشد به دليل عموميت نهى پيامبر خدا ( كه درود خدا بر او باد ) كه فرمود : بار سفر بستن جز براى [ رفتن 
  ] به سه مسجد روا نيست » اما در خصوص زيارت قبر پيامبر ما ، اين نهى نخواهد بود چون هر كه بار سفر براى زيارت قبر ببندد ناگزير بار سفر براى رفتن به مسجد پيامبر بسته است و اين كار بدون شك مشروع است چون رسيدن به حجرهء قبر پيامبر اكرم ، پس از ورود به مسجد امكان‌پذير است . »\r\nبدعت در اين مسأله نيز پس از وجود ادله‌ى لفظى ، نابجاست . افزون بر آن ، برفرض كه ادله‌ى لفظى ادعاى بدعت را منتفى نسازد ؛ اما هر مسأله مستحدثه مانند زيارت را نبايد بدعت ناميد بلكه از باب مماشات مىتوان گفت : اين « بدعت حسنه » « 2 » است كه اهل تسنن بنا به سنت عمر در نماز تراويح ، آن را پذيرفته‌اند به\r\n\r\n\r\n","description":"","footnote":"\r\n( 1 ) - ذهبى ، محمد ، سير اعلام النبلاء : ج 4 ، ص 484 تحت رقم 185 .\r\n( 2 ) - ر . ك : بخارى ، محمد ، صحيح البخارى مع فتح البارى : ج 4 ، كتاب « صلاه التراويح » ، ص 250 ، ح 2010 و نيز ، ر . ك : عينى ، محمود ، عمد القارى : ج 11 ، ص 126 ؛ سيد مرتضى ، علم الهدى ، الشافى : ج 4 ، ص 219 ، ايشان تئورى « بدعت حسنه » را آورده و آن را بررسى و نقد كرده است . چون عمر در عصر خلافت خود اصل نماز تراويح يا انجام آن را به صورت جماعت « بدعه حسنه » ناميد كه اين معناست اين نماز بدين شكل در اسلام سابقه نداشته اما ازنظر عمر اين بدعت حسنه است كه دستور داد در اين امت رايج شود و اهل تسنن آن را پذيرفتند .\r\n","page_name":" 54 ","page_number":54},
  {"content":"\r\n\r\nويژه آن كه مبناى زيارت مسأله‌اى محبت است محبتى كه در دين ، معيار و فارق بين دوزخيان و بهشتيان مىباشد .\r\nدر پايان اين نكته ، اشاره به دو مطلبِ شگفت‌آور خالى از لطف نيست اول آن كه بنا به گفته‌ى وهابيان ، محمد بن عبد الوهاب سركردهء آنان در نامهء خود به اهل قصيم نوشته است :\r\n« اين كه سليمان بن سحيم در رسالهء خود نوشته است من زيارت قبر پيامبر را نهى كرده و حرام مىدانم ، به من اتهام زده و دروغ مىگويد « 1 » [ من چنين اعتقادى ندارم 
  ]\r\nدومين مطلب ، تحريف زشت وهابيان در كتاب‌هاى بزرگان سنى است . نووى شارح معروف صحيح مسلم در كتاب « الاذكار » در آخر « باب الحج » فصلى گشوده و در آن دربارهء استحباب زيارت قبر رسول خدا اين عنوان را آورده است :\r\n« فصل فى زيارة قبر رسول الله صلّى الله عليه وآله وسلّم وأذكارها : اعلم أنّه ينبغي لكلّ من حجّ أن يتوجّه الى زيارة رسول الله صلى الله عليه و آله . . . . فإنّ زيارته صلى الله عليه و آله من أهم القربات فإذا توجّه للزيارة أكثر من الصلاة والسلام عليه في طريقه . . . . »\r\n\r\n\r\n","description":"","footnote":"\r\n( 1 ) - ر . ك : شويعر ، محمد بن سعد ، تصحيح خطأ تاريخى حول الوهابيه ، ص 111 .\r\n","page_name":" 55 ","page_number":55},
  {"content":"\r\n\r\nچنان كه ملاحظه مىكنيد بحث نووى درباره زيارت قبر پيامبر خدا و حكم به اين است كه هر كس حج گزارد ، سزاوار است به زيارت رسول خدا رود چون زيارت او از مهم‌ترين عوامل قرب به خداست . پس چون متوجه زيارت مىشود در راه ، درود و سلام بر پيامبر را فراوان بگويد » اما وهابيان در كتاب « الاذكار » دست برده اين فصل را چنين تحريف كرده‌اند :\r\n« فصل في زيارة مسجد رسول الله صلى الله عليه و آله : اعلم أنّه يستحب مِمّن أراد زيارة مسجد رسول الله صلى الله عليه و آله أن يكثر من الصلاة عليه صلى الله عليه و آله في طريقه « 1 » »\r\nآنان به جاى زيارت قبر ، زيارت مسجد را نهاده و تحريف‌هاى ديگرى نيز ، صورت داده و بقيه عبارات را حذف كرده‌اند .\r\n\r\nنكته يازدهم : ساختن‌مسجد بر قبر صالحان‌يا كنار قبر و جواز نماز يا رجحان‌آن ، امرىمشروع‌است .\r\nارزيابى و شرح : علماى فريقين ، فتوا به حرمت سجده بر قبر به خاطر خود قبر داده‌اند اين مطلب از موضع نزاع بيرون است و كسى در حرمت آن ترديد ندارد . امّا ساختن مسجد بر قبر يا كنار\r\n\r\n\r\n","description":"","footnote":"\r\n( 1 ) - ر . ك : نووى ، الأذكار ، الرياض ، دار الهدى ، الطبعه الثانى ، 1409 بموافق الشئون المصاحف و مراقب المطبوعات برئاسه ادار البحوث العلمى و الإفتاء و الدعو و الإرشاد ، تحقيق : الشيخ عبد القدر الارناؤوط .\r\n","page_name":" 56 ","page_number":56},
  {"content":"\r\n\r\nقبر صالحان از ظاهر آيه‌ى 21 سوره‌ى كهف به دست مىآيد كه مىفرمايد :\r\n « . . . فَقالُوا ابْنُوا عَلَيْهِمْ بُنْياناً رَبُّهُمْ أَعْلَمُ بِهِمْ قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً » ؛  « پس گفتند : بر آن‌ها بنايى سازيد ، پروردگارشان به آن‌ها داناتر است اما آنان كه بر كارشان چيره بودند ، گفتند : ما بر اجساد آنان مسجدى بنا خواهيم كرد . »\r\nچون اين آيه دلالت بر امضاى سكوتى قرآن درباره‌ى جواز ساختن مسجد بر قبر يا كنار قبر صالحان دارد و نسخ معناى آيه نيز ، جز با خبر متواتر امكان‌پذير نيست . بنابراين ، با امضاى قرآن ، ادله‌ى ديگر اعتبارى نخواهند داشت . مانند دليل اعتبارى سد الذرايع ( كه در آن گفته مىشود ساختن مسجد بر قبر به تدريج موجب عبادت و يا تعظيم صاحب قبر خواهد شد و به شرك مىانجامد ) و نيز دليل سيره‌ى صحابه درباره قبر پيامبر اكرم صلى الله عليه و آله و ساير قبور ( كه گفته شده عمل آنان دلالت بر نهى از ساختن مسجد بر قبور مىكند ) چون هر نوع دليلى در برابر قرآن ساقط خواهد بود .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپيامبر خدا صلى الله عليه و آله نيز در مسجد خيف كه بنابه روايات صحيح سنى هفتاد پيامبر در آن مدفونند « 1 » نماز گزاردند . بلكه حضرت مىدانستند همان جا كه قبض روح مىشوند ، دفن خواهند شد و مدفن ايشان در كنار مسجد النبى قرار خواهد گرفت با اين وصف از نماز خواندن در آن مسجد نهى نكردند . از جمله احاديث بر حرمت اين امر كه وهابيان اقامه مىكنند اين حديث است :\r\n« لَعَنَ اللهُ اليهودَ والنّصارى ، إتّخذوا قبورَ انبياءهم مساجد ؛\r\nخداوند ، يهود و نصارى را لعنت كرده چرا كه قبور انبياى خود را مسجد گرفتند »\r\nاين حديث را شيخين ( بخارى و مسلم ) نقل كرده و وهابيان آن را جزو مدارك اصلى حرمت مسجد سازى بر قبر به شمار آورده‌اند ، اما معناى اين روايت نامفهوم است ، آيا مسجد در اين روايت به معناى اصطلاحى است و يهود و نصارى قبر انبياى خود را مسجد كردند يا به معناى لُغَوى است يعنى بر قبر يا به طرف قبر سجده كردند . كه در هر دو صورت ، حرام و با مسلمين قابل\r\n\r\n\r\n","description":"","footnote":"\r\n( 1 ) - ر . ك : طبرانى ، سليمان ، المعجم الكبير : ج 3 ، ص 204 .\r\n","page_name":" 58 ","page_number":58},
  {"content":"\r\n\r\nمقايسه نيست . افزون بر آن برخى از اهل سنت اين حديث را مخالف با قرآن و به كلى ساقط مىدانند ؛ آنان مىگويند :\r\n« وهذا الحديث يدل بكلّ صراحة تعظيم انبياء اليهود والنصارى لكن القرآن الكريم بيّن أنّ اليهود لم يكونوا يحترمون الانبياء بل كانوا يكذِّبونهم ويقتلونهم قال تعالى :  « . . . أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ »  ( البقره / 87 ) و قال تعالى :  « . . . قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ إِنْ كُنْتُمْ مُؤْمِنِينَ »  ( البقره / 91 ) و أثبت الله في كتابه أذيّة اليهود لنبيّهم الأكبر موسى عليه السّلام في عدّة آيات ( كالآية 5 من سورة الصف ) هذا ، ولا يعلم إنّهم أقاموا لاكبر وأعظم انبياءهم سيدنا موسي قبراً يزورونه ويعظِّمونه حتي الآن فكيف يقال بعد ذلك أنهم عظّموا قبور انبياءهم واتخذوها مساجد ؟ ! وأمّا النصارى فليس لهم إلّا نبي واحد ! ! ؛ « 1 » اين حديث از احترام و تعظيم يهوديان و مسيحيان نسبت به انبياى خود خبر مىدهد ليكن قرآن عكس اين واقعيت را بيان مىدارد به اين كه يهوديان\r\n\r\n\r\n","description":"","footnote":"\r\n( 1 ) - ر . ك : السقاف ، حسن ، تعليق على رسالتين بين الشيخ واعظ زاده و الشيخ بن باز : ص 35 .\r\n","page_name":" 59 ","page_number":59},
  {"content":"\r\n\r\nحرمت انبيا را نگه نمىداشتند بلكه آنان را تكذيب مىكردند و به قتل مىرساندند . قرآن خطاب به آنان مىفرمايد : « پس چرا هرگاه پيامبرى مىآمد چيزى مىآورد كه ميلتان نمىگرفت ، تكبر ورزيده و گروهى [ از آنان 
  ] را تكذيب و گروهى را مىكشتيد » و در آيه‌ى ديگر فرمود : « اگر شما ايمان داريد پس چرا پيش از اين ، پيامبران خدا را مىكشتيد » خداوند در آياتى متعدد از قرآن از آزار و اذيت يهوديان نسبت به حضرت موسى بزرگ‌ترين پيامبر يهوديان ، خبر داد . افزون بر آن هرگز تاكنون دانسته نشده يهوديان براى موسى عليه السّلام كه بزرگ‌ترين پيامبر آنهاست ، قبرى برپا كنند و آن را تعظيم نمايند و زيارت كنند ، بنابراين چگونه حديث مىگويد : آنان بر قبور انبياءشان تعظيم كرده و آن‌ها را مسجد گرفتند ؟ ! [ در حالى كه آنان انبيا را تكذيب و به قتل مىرساندند و قبرى براى آنان نبوده و نيست 
  ] اما مسيحيان جز يك پيامبر يعنى حضرت عيسى عليه السّلام ندارند [ چه رسد به اين كه بگوييم قبر انبياءشان را مسجد قرار دادند 
  ] . »\r\nبرخى مفسران اهل سنت در مورد استفاده‌ى جواز مسجد سازى بر قبور يا كنار قبور صالحان از آيه‌ى 21 سوره‌ى كهف ، ترديد ندارند ، بلكه برخى از آن‌ها مانند شيخ شهاب الدين خفاجى به دليل اين آيه ، به صراحت فتواى بر جواز مسجد سازى در قبور\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nصالحان را داده‌اند « 1 » . و برخى ديگر پيشنهاد مسجد ساختن در اين آيه را ، براى نمازگزاردن در آن و تبرك به مكان اصحاب كهف ، مىدانند . « 2 »\r\n\r\nنكته دوازدهم : بزرگداشت مواليد معصومان نيز ، امرى جايز و مشروع بلكه مستحب است و با ادله‌ى گوناگون قابل اثبات مىباشد .\r\nارزيابى و شرح : به نظر مىآيد بتوان از برخى آيات شريفه قرآن ، دليلى بر استحباب بزرگداشت مواليد اقامه كرد . از جمله آيه :\r\n « ذلِكَ وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ »  ( حج / 32 ) « اين است [ برنامهء حج 
  ] و هر كس شعائر خدا را [ علامت‌هاى دينى را 
  ] بزرگ شمرد [ و گرامى دارد 
  ] بى ترديد [ اين گرامى داشت 
  ] نشأت يافته از تقواى دل‌هاست »\r\nو نيز آيه‌اى كه مىفرمايد :\r\n « وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ إِنَّ فِي ذلِكَ \r\n\r\n\r\n","description":"","footnote":"\r\n( 1 ) - به نقل از آلوسى ، روح المعانى : ج 10 ، ص 343\r\n( 2 ) - ر . ك : زمخشرى ، جار الله محمود ، كشاف : ج 2 ، ص 711 .\r\n","page_name":" 61 ","page_number":61},
  {"content":"\r\n\r\n لَآياتٍ لِكُلِّ صَبَّارٍ شَكُورٍ »  ( ابراهيم / 5 ) « و همانا ، ما موسى را با نشانه‌ها و معجزات خود فرستاديم [ و گفتيم 
  ] قوم خود را از تاريكىها به سوى نور بيرون آر ، و ايام الله را به يادشان بياور كه همانا در اين يادآورى ، نشانه‌هايى براى هر شكيباى سپاسگزار است . »\r\nوجه استدلال اين است كه بگوييم : چيزى كه علامت خدايى دارد بايد گرامى داشت و يا بايد هر چه كه مايه‌ى هدايت و خروج از تاريكىها به نور است ، متذكر شد و نگذاشت به دست فراموشى سپرده شود . شايد اين يادآورى و تذكر يكى از مراتب شكرگزارى است كه قرآن درباره‌ى آن مىفرمايد :\r\n « وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ . . . »  ( ابراهيم / 7 ) « و [ به خاطر آريد 
  ] زمانى كه پروردگارتان اعلان كرد كه اگر شكر گزاريد ، حتماً بر شما 
  ] نعمت هايى [ مىافزايم . »\r\nو باز آيه‌ى شريفه‌ى :  « وَ ما أَرْسَلْناكَ إِلَّا رَحْمَةً لِلْعالَمِينَ »  ( انبياء / 107 ) « و ما تو را جز رحمتى براى جهانيان نفرستاديم . » كه در آن پيامبر اكرم را رحمت براى عالميان مىداند و در آيه :  « قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا . . . . »  ( يونس / 58 ) « بگو : به فضل و رحمت خداوند [ آرى 
  ] به آن فضل و رحمت شاد باشند . » خداوند از ما طلب\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىكند تا به رحمت او شاد باشيم و رحمت او پيامبر اكرم است . ابن عباس درباره‌ى اين آيه مىگويد :\r\n« فضل الله العلم و رحمة الله محمد صلى الله عليه و آله ؛ « 1 » فضل خداوند ، دانش است [ كه بر هر كه بخواهد مىدهد 
  ] و رحمت خداوند ، حضرت محمد صلى الله عليه و آله است . »\r\nبه هر حال ادله‌ى جواز بلكه ادله‌ى استحباب إحتفال مواليد از روايات ، در بين فريقين متعددند كه مهم‌ترين آن‌ها مسأله « محبت » به معصومان مىباشد محبت واقعى ، آثار و پيامدهاى فراوان در زندگى مُحبّ دارد ؛ محب به محبوب خود عشق مىورزد ، ياد او را همواره تجديد كرده و گرامى مىدارد ، نام او را با عظمت ياد مىكند ، در وفات او غمگين و در ميلادش ، شادمان است . و گرامى داشت زاد روزِ محبوب ، شعار محبت به اوست . برخى از اهل سنت مانند « ديار بكرى » ، « ابو شامه مقدسى » ، « قسطلانى » ، « ابن الحاج » ، « ابن عباد » ، « سيوطى » فتوا به جواز حتى استحباب احتفال مولد نبى خدا صلى الله عليه و آله داده‌اند . « 2 »\r\n\r\n\r\n","description":"","footnote":"\r\n( 1 ) - سيوطى ، جلال الدين ، الدر المنثور : ج 4 ، ص 367 .\r\n( 2 ) - ر . ك : رضوانى ، على اصغر ، مقاله « بحث استدلالى فى مشروعيه الاحتفال » مجله طلوع ، ص 6 .\r\n","page_name":" 63 ","page_number":63},
  {"content":"\r\n\r\nادله‌ى قائلين به حرمت احتفال عبارتند از : اولًا : اين بزرگداشت‌ها نوعى عبادت و تعظيم مولود است كه به شرك مىانجامد . ثانياً : گاهى در اين مراسم امور محرمه مانند اختلاط زن و مرد اتفاق مىافتد . ثالثاً : سلف تولد پيامبر خدا صلى الله عليه و آله را جشن نمىگرفتند پس اين كار نوعى بدعت محسوب مىشود . « 1 »\r\nهيچ كدام از اين ادله قابل قبول نيست ، هرگز بزرگداشت ، عبادت نيست تا به شرك انجامد ، امر اختلاط زن و مرد نيز موجب حرمت اصل بزرگداشت‌ها نمىشود بلكه بايد از اين اختلاط در همه جا جلوگيرى شود . بر فرض هم اين امر بدعت باشد ( كه نيست ) اين عمر خليفه‌ى دوم است كه برخى از بدعت‌ها را حسن مىداند و دستور به اجراى آن مىدهد ( مانند دستور به اقامه نماز به جماعت در نماز تراويح ) « 2 » . پس هر نوع بدعتى حرام و ممنوع نيست . ابن حجر در بررسى قول عمر كه دستور به انجام نماز تراويح در ماه رمضان مىدهد و مىگويد : « نعم البدعة هذه » چنين آورده است :\r\n\r\n\r\n","description":"","footnote":"\r\n( 1 ) - براى تفصيل بيش تر اين ادله ، ر . ك : رضوانى ، على اصغر ، همان .\r\n( 2 ) - ر . ك : بخارى ، محمد ، صحيح البخارى مع فتح البارى : ج 4 ، كتاب « صلاه التروايج » ، ص 250 ح 2010\r\n","page_name":" 64 ","page_number":64},
  {"content":"\r\n\r\n« . . . و البدعة اصلها ما احدث على غير مثال سابق و تطلق في الشرع فى مقابل السنة فتكون مذمومة والتحقيق أنها إن كانت مما تندرج تحت مستحسن في الشرع فهي حسنة وإن كانت مما تندرج تحت مستقبح في الشرع فهي مستقبحة وإلّا من قسم المباح . . . . « 1 » ؛ بدعت در اصل ، عبارت است از : آن چه كه بدون الگوى سابق ، ساخته شود اين كلمه در شرع در برابر سنّت قرار دارد و همواره مذموم و ناپسند است . ليكن اقتضاى تحقيق اين است كه اگر امرى كه بدعت است زير مجموعه‌ى امور مورد قبول شرع قرار گرفت ، بدعت حسنه و اگر زير مجموعه امور غير قابل قبول شرعى باشد ، بدعت قبيح و نارواست و در غير اين صورت از امور مباح به شمار مىآيد . »\r\nگراميداشت مواليد و اعياد ، بنابه تحليل ابن حجر عسقلانى زير مجموعه امور مستحسنه در شرع است و امرى جايز بلكه راجح به شمار مىآيد . خود ابن حجر نيز اين كار را بدعت حسنه ناميده است . « 2 » باز بنا به روايات صحيح السند عمر خليفهء دوم در جواب يهودى كه مىگويد اگر براى ما يهوديان آيه‌ى  « . . . . الْيَوْمَ \r\n\r\n\r\n","description":"","footnote":"\r\n( 1 ) - ر . ك : ابن حجر ، احمد ، فتح البارى : ج 4 ، كتاب « صلاه التراويح » ، ص 250 ، ذيل حديث رقم 2010 ، و نيز ، ر . ك ، عينى ، محمود ، عمده القارى : ج 11 ، ص 126 .\r\n( 2 ) - به نقل از سيوطى ، جلال الدين ، حسن المقصد ، ص 12\r\n","page_name":" 65 ","page_number":65},
  {"content":"\r\n\r\n أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي . . . »  ( مائده / 3 ) « امروز براى شما دينتان را كامل و نعمتم را بر شما تمام كردم . » نازل شده بود آن روز و آن ساعت را عيد مىگرفتيم ، عمر آن را امضا مىكند و در پاسخ وى نمىگويد اين بدعت در دين است بلكه از روز نزول آيه خبر مىدهد و مىگويد : « من مىدانم اين آيه كجا و چه وقت نازل شده است و . . . » . « 1 »\r\nممكن است گفته شود صحابه بزرگداشت مواليد نداشته‌اند اما آن چه را كه صحابه يا سلف انجام نداده‌اند اعم از اين است كه آن را بدعت و حرام مىدانسته‌اند ( كه در اين صورت بايد براى آن ادله اقامه شود ) يا نسبت به آن موضعى نداشته‌اند چه اين كه نمىتوان به قاطعيت گفت آنان بيش از ديگران به تعاليم دين آگاه بوده‌اند و يا محبت و ارادتشان به خدا و رسول او بيش‌تر است در اين باره روايتى متعدد وارد شده است كه از رابطه‌ى وثيق‌ترِ آيندگان با پيامبر اكرم و دين ايشان خبر مىدهد . « 2 »\r\n\r\n\r\n","description":"","footnote":"\r\n( 1 ) - بخارى ، محمد ، صحيح البخارى مع فتح البارى ، كتاب التفسير ، تفسير سوره مائده : ج 8 ، ص 271 270 .\r\n( 2 ) - به طور نمونه ، ر . ك : هيثمى ، على ، مجمع الزوائد : ج 10 ، باب « ما جاء فيمن آمن بالنبى و لم يره » ص 67 65 .\r\n","page_name":" 66 ","page_number":66},
  {"content":"\r\n\r\n\r\nكتابنامه\r\n1 - القرآن الكريم\r\n2 - آل الشيخ ، عبد الرحمن ، فتح المجيد فى شرح كتاب التوحيد ، الرياض ، الاءدارة العامّة للطبع والترجمة ، 1411 ق .\r\n3 - آلوسى ، محمود ، روح المعانى فى تفسير القرآن العظيم والسبع المثانى ، به كوشش محمدحسين العرب ، بيروت ، دار الفكر ، 1417 ق .\r\n4 - ابن ابى شيبة ، عبدالله ، كتاب المصنف فى الاحاديث والاخبار ، تصحيح : محمد عبدالسلام شاهين ، بيروت ، دار الكتب العلمية ، 1416 .\r\n5 - ابن باز ، عبد العزيز ، رسالة الى الشيخ واعظ زاده ، المملكة العربية السعودية ، رئاسة إدارة البحوث العلمية والافتاء ، 1416 ، رقم 1665 / 1 .\r\n6 - ابن تيميه ، احمد ، مجموع الفتاوى ، اعداد : محمد بن عبدالرحمن قاسم العاصمى ، بى جا .\r\n7 - ابن جرير ، محمد ، جامع البيان عن تأويل آى القرآن ، بيروت ، 1408 ق .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n8 - ابن حجر ، احمد ، فتح البارى بشرح صحيح البخارى ، تحقيق باشراف : محب الدين الخطيب ، بيروت ، دار المعرفة ، بى تا .\r\n9 - ابن حنبل ، احمد ، مسند الامام احمد بن حنبل ، طبع محقق باشراف شعيب الارنووط ، بيروت ، مؤسسة الرسالة ، 1417 ق .\r\n10 - - ، كتاب العلل ومعرفة الرجال ، تحقيق : وصى الله عباس ، بيروت ، المكتب الاسلامى ، 1408 ق .\r\n11 - ابن القيم الجوزية ، محمد ، الروح فى الكلام على أرواح الاموات والاحياء ، تحقيق : محمدعلى القطب ، بيروت ، المكتبة العصرية ، 1422 ق .\r\n12 - ألبانى ، ناصرالدين ، محمد ، سلسلة الاحاديث الصحيحة ، بيروت ، المكتب الاسلامى ، 1405 ق .\r\n13 - - ، سلسلة الاحاديث الضعيفة والموضوعة ، الرياض ، مكتبة المعارف ، 1412 ق .\r\n14 - بيضاوى ، عبد الله بن عمر ، انوار التنزيل و اسرار التأويل ( تفسير بيضاوى ) ، بيروت ، دار الكتب العلمية .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n15 - بيهقى ، ابوبكر ، الاعتقاد على مذهب السلف اهل السنة والجماعة ، بيروت ، دار الكتب العلمية ، 1406 ق .\r\n16 - بيهقى ، احمد ، شعب الإيمان ، تحقيق : محمد السعيد زغلول ، بيروت ، دار الكتب ، 1410 ق .\r\n17 - حاكم نيشابورى ، ابوعبدالله ، المستدرك على الصحيحين ، تحقيق يوسف عبدالرحمن المرعشلى ، بيروت ، دار المعرفة ، بى تا .\r\n18 - حلى ، حسن بن يوسف ، كشف المراد فى تجريد الاعتقاد ، قم ، مكتبة المصطفوى ، بى تا .\r\n19 - دارمى ، عبدالله بهرام ، سنن الدارمى ، دار احياء السنة النبويّة ، بى تا .\r\n20 - ذهبى ، محمد ، سير أعلام النبلاء ، تحقيق باشراف شعيب الارنؤوط ، بيروت ، 1406 ق .\r\n21 - رضوانى ، على اصغر ، بحث استدلالى فى مشروعية الاحتفال ، مجلة طلوع ، شماره 6 ، قم ، مدرسه عالى امام خمينى .\r\n22 - زمخشرى ، جار الله محمود ، الكشاف عن حقائق غوامض التنزيل و عيون الاقاويل فى وجوه التأويل ، قم ، نشر ادب حوزه ، بىتا .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n23 - سيالكوتى ، عبدالحكيم ، الحاشية على شرح المواقف ( ضمن شرح المواقف ) ، مصر ، 1325 ق .\r\n24 - سبكى ، تقى الدين على ، شفاء السقام فى زيارت خير الانام ، بى جا ، 1419 ق .\r\n25 - سقاف ، سيد حسن ، تعليق على رسالتين بين الشيخ واعظزاده والشيخ بن باز ، تهران ، نشر مشعر ، 1426 .\r\n26 - سيوطى ، جلال الدين ، الدر المنثور فى التفسير بالمأثور ، بيروت ، دار الفكر ، 1983 م .\r\n27 - شريف مرتضى ، على بن الحسين علم الهدى ، الشافى فى الإمامة ، تحقيق : السيد عبد الزهراء الحسينى ، طهران ، مؤسسة الامام الصادق ، 1410 ق .\r\n28 - شويعر ، محمد بن سعد ، تصحيح خطأ تاريخى حول الوهابية ، الرياض ، رئاسة ادارة البحوث العلمية والإفتاء ، 1422 ق .\r\n29 - طبرانى ، سليمان ، المعجم الكبير ، تحقيق : حمدى عبدالمجيد السلفى ، ط الثانية ، 1406 ق .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n30 - طوسى ، خواجه نصيرالدين ، تجريد الاعتقاد مع كشف المراد ، تحقيق آية الله حسن‌زاده آملى ، قم ، مؤسسة النشر الاءسلامى .\r\n31 - علم الهدى / شريف المرتضى\r\n32 - عينى ، محمود ، عمدة القارى شرح صحيح البخارى ، بيروت ، دار الفكر ، 1405 ق .\r\n33 - قاضى عياض ، الشفا بتعريف حقوق المصطفى ، تحقيق : على محمد البجاوى ، بيروت .\r\n34 - قرطبى ، محمد ، الجامع لاحكام القرآن ، القاهرة ، دار الكتاب العربى ، 1387 ق .\r\n35 - كتانى ، محمد ، نظم المتناثر من الحديث المتواتر ، بيروت ، دار الكتب العلمية ، 1407 ق .\r\n36 - مناوى ، محمد ، فيض القدير فى شرح الجامع الصغير من احاديث البشير النذير ، تصحيح : احمد السلام ، بيروت ، دار الكتب العلمية ، بى تا .\r\n37 - نووى ، يحيى بن شرف ، الاذكار المنتخبة من كلام سيد الابرار ، بيروت ، دار الكتاب العربى ، 1404 .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n38 - هيثمى ، على ، مجمع الزوائد ومنبع الفوائد ، بتحرير العراقى وابن حجر ، بيروت ، دار الكتاب العربى ، ط الثالثة ، 1402 ق .\r\n* * *\r\n\r\n\r\n","description":"","footnote":"","page_name":" 72 ","page_number":72}
  ]