[
  {"content":"\r\n\r\nنفائس الفنون\r\nفي عرايس العيون\r\nتاليف\r\nعلامه شمس الدين محمد بن محمود املي\r\nاز علماء قرن هشتم هجري\r\nجزء سوم\r\nبتصحيح دانشمند متبحر آقاى حاج ميرزا ابوالحسن شعرانى\r\nحق طبع محفوظ است\r\nانتشارات اسلاميه\r\nخيابان پانزده خرداد تلفن 5635448\r\nدورنگار : 5621966\r\n1381 هجرى شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد سوم 
  ]\r\n\r\n[ قسم دوم كتاب نفائس الفنون 
  ]\r\nبسم اللّه الرّحمن الرّحيم الحمد لله الذى جعل الليل و النهار آيتين ليعلموا عدد السنين و الحساب و صلى الله على محمد و آله الاطهار الانجاب\r\n\r\nمقاله سيم از قسم دوم از كتاب نفايس الفنون فى عرايس العيون در اصول رياضى مشتمل بر چهار فن\r\n\r\nفن اوّل در علم استقسات\r\nكه آن عبارتست از معرفت هندسه و مهندس اول ارشميدس بود و بعد از اوابلونيوس و بعد از او پسر اومايوس و بعد از او اقليدس و بعد از او افلاطون و على هذا كه مجموع آنچه قدما بودند و معتبر در اين قسم شصت و سه‌اند و باقليدس جهة آن منسوب شد كه تدوين و تكميل اين فن او كرده و كتاب اقليدس در اصل سيزده مقاله بود و بعد از آن دو مقاله ديگر بدان الحاق كردند منسوب به ابسقلاوس و مجموع اشكال آن بحسب نسخه حجاج چهار صد و شصت و شش شكل است و بحسب نسخه ثابت چهار صد و هفتاد و شش و در بعض مواضع ميان اين دو نسخه در ترتيب اشكال نيز خلافست و در هر جا ميان اين دو نسخه اختلاف باشد رقم آن اشكال بحسب نسخه حجاج بسواد كنند و در مقالات ثابت بحمره تا خواننده را اطلاع بر هر دو نسخه و اعداد اشكال و ترتيب آن حاصل شود و چون درين كتاب شرح و بسط مجموع مقالات متعذر\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاست اشكال مقاله اولى و مقدمات او را مفصل بيان كنيم و اشكال مقالات ديگر را بر سبيل اجمال :\r\nمقاله اولى در نسخه حجاج چهل و هفت شكل است و در نسخه ثابت چهل و هشت و آن شكل چهل و پنجم است و عادت ارباب اينصناعت چنين رفته است كه هر مقاله را بذكر امورى چند مصدر كنند و آن را حدود و اصول موضوعه خوانند و علوم متعارفه نيز .\r\nالحدود : نقطه چيزيست از ذوات الاوضاع كه او را جزء نباشد و خط طوليست بلا عرض و بنقطه منتهى شود و خط مستقيم خطى باشد كه نقطهائيكه برو فرض كنند بر محاذات يكديگر باشند .\r\nو سطح آنست كه او را طول و عرض باشد و بس و به خط منتهى شود و او را بسيط نيز خوانند و سطح مستوى آنست كه هر خطى كه بر او فرض كنند مقابل بعض ديگر باشد\r\nو زاويه مسطحه موضع انحداب سطحى باشد كه واقع بود ميان دو خط كه متصل شده باشند بر يك نقطه بى آنكه يك خط شده باشد .\r\nو زاويه بعضى مستقيم الخطين باشد و بعضى غير آن و زاويهء قائمه هر يكى از دو زاويه متساوى باشد كه آن هر دو حادث شده باشند از دو جانب خط مستقيم كه كه قائم شده باشد بر خطى ديگر مثل آن خط و آنخط را قايم و عمود خوانند و زاويهء حاده آنست كه كوچكتر از قائمه باشد و زاويه منفرجه آنست كه بزرگتر از قائمه باشد خواه مستقيم الخطين باشند و خواه نه و حد نهايت چيزيرا گويند و شكل چيزيستكه يكحد يا بيشتر به او محيط شود .\r\nو دايره شكلى است مسطح كه يك خط به دو محيط شود و در اندرون او نقطه باشد كه جميع خطوط مستقيمه را كه از آن نقطه بدان خط كشند متساوى باشند و آن را محيط دايره خوانند و آن نقطه را مركز و خط مستقيمى را كه بر مركز بگذرد و از هر دو جهت بمحيط رسد قطر خوانند و او دايره را به دو نيمه كند و با هر يكى از دو نصف محيط شود بنصفى از دايره و اشكال مستقيم الاضلاع آنست كه بايشان خطوط مستقيمه محيط باشد و اول آن مثلث است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nو مثلث يا متساوى الاضلاع باشد يا متساوى الساقين فقط يا مختلف الاضلاع و مثلث را قائم الزاويه خوانند اگر قائمه درو باشد و منفرج الزاويه اگر منفرجه درو باشد و حاد الزوايا اگر هيچيك ازين دو در او نباشد و بعد از مثلث ذو اربعه اضلاع است و آن اگر متساوى الاضلاع قائم الزوايا بود مربع خوانند و اگر قايم الزواياى غير متساوى الاضلاع بود مستطيل و اگر متساوى الاضلاع غير قايم الزوايا باشد معين و اگر اضلاع و زوايا متساوى نباشند شبيه بمعين و اگر ماعداى اين باشد منحرف و هر آنچه اضلاع او از چهار در گذرد آن را كثير الاضلاع خوانند و خطوط متوازيه خطوطيرا گويند مستقيم بر سطح مستوى بر وجهيكه از دو جانب چندانكه اخراج كنند بهم نرسد .\r\nاصول موضوعه : من ميگويم واجب آنست كه اول وضع كنند كه نقطه و خط مستقيم و مستوى از اينها و دايره موجودند . و ما راهست كه نقطه تعيين كنيم بر هر خطى يا سطحى كه باشد و فرض كنيم خطى بر هر سطحى كه باشد يا گذرانيده بنقطه كيف اتفق . و هر يكى از نقطه و خط مستقيم و سطح مستوى بر مثل خويش منطبق باشد و فصل مشترك ميان هر دو خط نقطه باشد و ميان هر دو سطح خط و زاويه متساوى قائمه قائمه باشد و يك خط مستقيم باستقامت بر بيشتر از يك خط مستقيم متصل نشود .\r\nو واجب آن استكه مقدماتيكه در اصل مذكورند وضع كنند و آنها اين‌اند ما راهست كه وصل كنيم ميان هر دو نقطه كه باشد بخطى مستقيم و اخراج كنيم هر خطى مستقيم محدود كه باشد بر استقامت او و رسم كنيم بر هر نقطه كه باشد و بهر بعدى كه باشد . و جمله زواياى قائمه متساوى باشند . و دو خط مستقيم به سطحى محيط نشود و هر دو خط مستقيمى كه يك خط مستقيم بر ايشان افتد و دو زاويه داخله در احد الجهتين كمتر از دو قائمه باشد چون ايشان را در آنجهت اخراج كنند بهمرسد و اين قضايا را هر چند كه از جمله مصادرات نهاده‌اند اما چون بعضى از آن ببيان احتياج داشت خصوصا قضيه اخيره لاجرم بعضى از متاخران بر اقليدس مواخذه\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nكردند و گفته حق آن بود كه در مسايل مذكور بودى نه مصادرات چه آن را در غير علم هندسه بيان نتوان كرد و هيچكس از اهل اينصناعت بيان آن بمعاونت بعضى از اشكال كتاب نكرده است\r\nعلوم متعارفه : چيزهائى كه مساوى يك چيز معين باشد همه متساوى باشند و اگر بر غير متساوى به تسازى چيزى زياده و نقصان كنند حاصل غير متساوى باشند و اموريكه اگر به تساوى بر ايشان زياده يا نقصان كنند حاصل به تساوى باشند ايشان متساوى باشند و اموريكه هر يك از ايشان اضعاف باشد بعده واحده يا بعينيها اجزا باشند از آن يكچيز ايشان متساوى باشند و چيزهائى كه بر يكديگر منطبق شوند بى تفاضلى متساوى باشند و كل بزرگتر از جزء خويش باشد\r\nالاشكال ا - ميخواهيم كه بر خط محدودى همچو آب مثلثى متساوى الاضلاع بسازيم : رسم كنيم بر هر يك از دو نقطه ا ب ببعد خط دو دايره ب ج د ا ج ه و از ا خط ا ج به ج كه بر محيط دايره است بكشيم و همچنين از ب به ج پس مثلث ا ج ب كه بر خط ا ب رسم كرديم بايد متساوى الاضلاع باشد جهت آنكه دو خط ا ب ا ج از مركز دايره ب ج بمحيط او رفته متساويانند و همچنين ب ا ب ج كه از مركز دايره ا ج ه بمحيط او رفته‌اند متساويانند پس ا ج ج ب به سبب آنكه هر دو متساوى ا ب‌اند متساوى باشند و مثلث ا ب ج متساوى الاضلاع بود و هو المراد .\r\nب - ميخواهيم از نقطهء مفروضه خطى مساوى خط محدود اخراج كنيم پس آن نقطه را آ فرض كرديم و خط محدود را ب ج و ميان آ و يكى از دو طرف خط به ا ب وصل كنيم و برو مثلث ا ب د متساوى الاضلاع بسازيم و خط د ا را تا ه اخراج كنيم و خط د ب را تا ز و بر ب ببعد ب ج دايره د ج ز بسازيم و آن ناچار\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبنقطه ز بگذرد و بر د دايرهء ز ط ه بكشيم پس آن خط كه ما خواستيم خط ا ه باشد زيرا كه خط ب ج ب ز متساويانند چه از مركز دايره ج ح ز بمحيط او رفته‌اند و همچنين د ه د ز كه خارجند از مركز دايره ر ط ه تا محيط او و د ب مساوى د ا بود پس ب ز ا ه متساويان باشند و هو المراد\r\nج - ميخواهيم كه از اطول خطين مانند اقصر از او جدا كنيم پس اطول را خط آب فرض كنيم و اقصر را خط ج و از نقطه آ خط آ د مساوى خط ج اخراج كنيم و بر آ ببعد خط آ د دايره د ه ز بكشيم و بدان دايره از آب خط آ ز كه مساوى ج بود جدا كنيم و هو المراد .\r\nد - هرگاه كه دو ضلع از مثلثى و زاويه كه ميان ايشان بود مساوى باشند با دو ضلع از مثلث ديگر و زاويهء كه ميان ايشان بود چنان كه هر يكى مر نظير خود را مساوى بود آن دو ضلع ديگر و زواياى باقيه بضرورت متساوى باشند و مثلث متساوى چنان كه در دو مثلث ا ب ج د ه ز مثلا گوئيم ضلع ا ب مساوى د ه است و ضلع ا ج مساوى د ز و زاويه آ مساوى زاويه د پس بضرورت ضلع ب ج مساوى ه ر باشد و زاويه ب مساوى زاويه ه و زاويهء ج مساوى زاويه ز و مثلث ا ب ج مساوى د ه ز زيرا كه چون توهم كنيم تطبيق ضلع ب ا بر د ه بناچار نقطه ب بر نقطه ه منطبق شود و ضلع ب ا بر ه د بسبب استقامت ايشان و ا بر د بسبب تساوى خطين و زاويه آ بر زاويه د بسبب مساوات و آ ج بر د ز جهت استقامت ايشان و ج بر ز به سبب تساوى خطين پس\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبضرورت ب ج بر ه ز منطبق شود و الا لازم آيد كه دو خط مستقيم به سطحى محيط شوند و اين محال است پس انطباق حق باشد و از اينجا تساوى باقى زوايا و هر دو مثلث لازم آيد به سبب انطباق ايشان بر ساير نظاير ايشان و هو المراد .\r\nه - دو زاويه كه بر قاعده مثلث متساوى الساقين باشند متساوى باشند و همچنين دو زاويه كه در زير آن قاعده چون اخراج ساقين كنند حاصل شوند هم متساوى باشند همچو مثلث ا ب ح كه دو ساق ا ب ا ج متساوى باشند گوئيم بايد زاويه ا ج ب مساوى زاويه ا ب ج باشند و اگر ا ب ا ج را در دو جهت ح ر اخراج كنيم زاويه ب ج ح ج ب ر كه از زير قاعده حادث شود هم متساوى باشند چه تعيين كنيم بر ا ب نقطه ز كيف اتفق و جدا كنيم از ج ح خط ج ح مساوى ب ز و از ب به ح بكشيم و از ج بز تا دو خط ب ح ج ر حاصل شود پس بسبب آنكه در دو مثلث ا ج ز ا ب ح دو ضلع ا ج ا ز و زاويه آ مساوى دو ضلع ا ب ا ح و زاويه ا باشد هر يك مر نظير خود را دو ضلع ج ز ب ح متساويان باشند و همچنين زاويه ا ج ز مساوى زاويهء ا ب ج و زاويه ح مساوى زاويه ر و همچنين در دو مثلث ج ب ز ب ج ح دو ضلع ب ز ز ج و زاويه ر مساوى دو ضلع ج ح ح ب و زاويه ح باشد هر يكى مر نظير خود را پس بناچار زاويه ر ب ج ح ج ب كه بر قاعده‌اند متساوى باشند و همچنين زاويهء ر ج ب ح ب ج متساوى باشند و چون ايشان را از دو زاويه ا ج را ب ح كه متساويانند بيندازند باقى اعنى دو زاويه ا ج ب ا ب ج كه بر قاعده‌اند متساوى باشند و همچنين دو زاويه ج ب ر ب ج ح كه زير قاعده‌اند متساويان باشند و هو المراد و اين شكل را شكل مأمونى خوانند\r\nو - هرگاه دو زاويه از مثلثى متساوى باشند چون زاويه ب و زاويه ج آن دو ضلع نيز كه موتر ايشان باشند\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nچون ا ج ا ب متساوى باشند چه اگر مختلف باشند فرض كنيم كه ا ج اطول باشد و جدا كنيم ازو ج د را مساوى ا ب و وصل كنيم ب د را پس در دو مثلث ا ج ب د ب ج دو ضلع ا ب ب ج و زاويه ا ب ج مساوى هر دو ضلع د ج ج ب و زاويه د ج ب باشند هر يكى مر نظير خود را و حينئذ هر دو مثلث متساوى باشند و لازم آيد كه كل مساوى جزء خود باشد و اين محال است پس بناچار بايد كه ا ج ا ب متسا ويان باشند و هو المراد .\r\nز - هرگاه كه از دو طرف خطى دو خط اخراج كنند كه آن هر دو بنقطه ملتقى شوند ممكن نباشد كه از دو طرف او درآن جهت دو خط ديگر كه مساوى اين دو خط باشند اخراج كنند از دو مخرج نظير ايشان و ملتقى شوند به غير آن نقطه چه آن خط را ا ب فرض كنيم و حينئذ چون از دو طرف او دو خط ا ج ب ج اخراج كنند چنان كه بنقطه ج ملتقى شوند پس اگر ممكن باشد از جهت دو خط ديگر مساوى ا ج ب ج اخراج كنند چنان كه به غير نقطه ج ملتقى شود همچو خط ا د مساوى ا ج و ب د مساوى ب ج و نقطه ملتقى هر دو وصل كنيم ج د را پس زاويه ا ج د ا د ج متساويان باشند جهت تساوى ساقى ا ج ا د زيرا كه تقدير اين است و زاويه ب ج د كوچكتر است از زاويه ا ج پس كوچكتر باشد از زاويهء ا د ج كه كوچكتر از زاويهء ب د ج است پس ب ج د به بسيارى كوچكتر از ب د ج باشد ليكن ايشان متساويانند جهت تساوى ب ج ب د و اين خلف است پس حكم ثابت باشد و هو المراد\r\nح چون هر يكى از اضلاع مثلث مساوى هر يكى از اضلاع مثلثى ديگر باشند زواياى هر دو متساوى باشند هر يكى مر نظير خود را و مثلثان نيز متساوى باشند و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nآن دو مثلث را ا ب ج د ه ز فرض كنيم و حال آنكه متساوى باشند در ايشان ا ب د ه ر ا و ا ج د ز را و ب ج ه ز را پس گوئيم زاويه آ مساوى زاويهء د است و زاويه ب مساوى زاويه ه و زاويه ج مساوى زاويه ز و مثلث مساوى مثلث زيرا كه چون توهم كنيم تطبيق ضلعى را بر نظير او چنان كه ب ج را بر ه د و مثلث را بر مثلث واجب باشد كه ضلعان باقيان هر يكى بر نظير خود منطبق شود و مطلوب حاصل آيد .\r\nط - ميخواهيم كه تنصيف زاويه كنيم همچو زاويه ب ا ج پس تعيين كنيم بر ا ب نقطه د هر جا كه واقع شود و جدا كنيم از ا ج ا ه مانند ا د و وصل كنيم د ه را و رسم كنيم بر او مثلث د ز ه متساوى الاضلاع و وصل كنيم از را پس او تنصيف زاويه كند چه اضلاع هر دو مثلث د ا ز ه از متساويانند بتناظر پس زواياى او متساوى باشند بتناظر و حينئذ هر دو زاويه ز ا د ز ا ه متساوى باشند و ذلك ما اردناه\r\nى - ميخواهيم تنصيف كنيم خطى را همچو خط ا ب پس رسم كنيم بر او مثلث ا ج ب متساوى الاضلاع و تنصيف كنيم زاويه ج را به خط ج د پس خط ا ب به د منصف شود بنابر آنكه در دو مثلث ا ج د ب د ج هر دو ضلع ا ج ج د و زاويه ا ج د مساوى هر دو ضلع ب ج ج د و زاويه ب ج داند پس هر دو قاعده ا د د ب متساوى باشند و ذلك ما اردناه\r\nيا - ميخواهيم كه از نقطه بر خط غير محدودى عمودى اخراج كنيم مثلا از نقطه ج بر خط ا ب پس تعيين كنيم نقطه د بهر وجهى كه واقعشود و ه ج را مانند ج د\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nگردانيم و رسم كنيم بر ده مثلث د ز ه متساوى الاضلاع و وصل كنيم ج ز را پس آن عمود باشد زيرا كه اضلاع هر دو مثلث در ج ه ر ج متساويانند هر يكى مر نظير خود را پس هر دو زاويه د ج ر ر ج ه كه حادث شوند از دو جانب ز ج متساوى باشند پس هر دو قايمه باشند و ذلك ما اردناه .\r\nيب - ميخواهيم كه عمودى اخراج كنيم از نقطه بر خطى غير محدود كه آن نقطه بر آن خط نباشد چنان كه از نقطه ج بر خط ا ب پس تعيين كنيم بر جهت ديگر از خط نقطهء د بهر وجه كه واقعشود و بر ج ببعد ج د دايرهء ه ز د و لا محاله قطع كند آن خط را بر دو نقطه ه ر پس تنصيف كنيم ه ز را بر ح و وصل كنيم ج ح و آن عمود باشد زيرا كه چون وصل كنيم ج ه ج ز را اضلاع هر دو مثلث ج ه ح ج ح ز هر يك مر نظير خود را متساوى يكديگر باشند و هر دو زاويه ح ج ه ح ج ز از دو جانب ج ح متساوى باشند و هر دو قائمه و ذلك ما اردناه .\r\nيج - چون خطى قايم شود بر خطى بهر وجه كه باشد از هر دو جانب او دو زاويه حادث شود يا هر دو قائمه باشند يا هر دو با هم مساوى دو قايمه باشند مثلا قايم كنيم خط ا ب را بر ج د و احداث كنيم دو زاويه ا ب ج ا ب د بر د پس اگر ا ب عمود بشود هر دو قائمه باشند و اگر نشود اخراج كنيم از ب عمود ب ه را بر ب ج پس زوايا سه شوند ا ب ج و ا ب ه و ه ب د و چون دويمرا اضافه كنند به سيم همچنان باشد كه حادث شدند پس هر دو كه حادث شدند با هم متساوى باشند يا دو قائمه و ذلك ما اردناه .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nيد - چون دو خط بر نقطه متصل شوند بخطى از دو جانب او و احداث كنند با او دو قايمه ، آن هر دو خط با هم استقامت يك خط باشند پس متصل گردانيم به ا ب بر نقطه ب دو خط ج ب ب د بايد كه دو زاويهء ج ب ا د ب ا معادل دو قائمه باشند پس گوئيم خط ج ب د متصل شود باستقامت و يك خط باشد و اگر نه چنين باشد اخراج كنيم ج ب ه بر استقامت و بايد كه هر دو زاويه ج ب ا ه ب ا كه معادل دو قائمه‌اند مساوى هر دو زاويه ج ب ا د ب ا كه آن هر دو نيز معادل قائمتين‌اند باشند پس بعد از اسقاط زاويه ج ب ا كه مشترك است باقيماند دو زاويه ا ب ه د ب ا صغرى و عظمى مساوى يكديگر هذا خلافست پس حكم مذكور ثابت شد و ذلك ما اردناه .\r\nيه - دو زاويه متقابل كه حادث شود از تقاطع دو خط متساوى باشند مثلا همچو دو زاويه ج ه ب ا ه د كه حادث شوند از تقاطع دو خط ا ب ج د و آن مساوات بواسطه آنست كه مجموع دو زاويه ج ه ب ج ه ا مساوى مجموع دو زاويه ا ه د د ه ب اند بنابر آنكه هر يكى از آن دو مجموع معادل دو قائمه‌اند پس باقى ماند بعد از اسقاط زاويه ج ه ا كه مشتركست دو زاويه ج ه ب ا ه د كه هر دو متساويانند و ذلك ما اردناه .\r\nيو - هر مثلثى كه احد اضلاع او را اخراج كنند زاويهء خارجه حادثه اعظم باشد از هر يك از دو زاويه كه مقابل اوست در داخل چنان كه اخراج كنند ضلع ب ج از مثلث ا ب ج تا د پس گوئيم زاويه ا ج د اعظم است از هر يكى از زاويه ا ب ج ب ا ج پس تنصيف كنيم ا ج را بر ه و وصل كنيم ه ب\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nرا و اخراج كنيم و ه ز را مثل ب ه گردانيم و وصل ز ج كنيم پس در دو مثلث ب ه ج ز ه ب هر دو ضلع ر ه ه ا مساوى هر دو ضلع ز ه ه ج باشند و هر دو زاويه متقابله متساويانند پس زاويه ب ا ه مساوى زاويه ه ج ز باشد و زاويه ا ج د اعظم از زاويه ا نيز باشد و اخراج كنيم ا ج را تا ح و به مثل اين بيان كنيم كه زاويه ب ج ح اعنى زاويه ا ج د اعظم است از زاويه ا ب ج و بيان تمام شود و ذلك ما اردناه .\r\nيز - هر دو زاويه از مثلثى اصغر باشد از دو قايمه چنان كه دو زاويه ب و ج از مثلث ا ب ج و اخراج كنيم ب ج را تا د پس دو زاويه ا ج د ا ج ب معادل قايمتين باشد و زاويه ا ج د بزرگتر است از زاويه ب پس زاويه ب با زاويه ا ج ب كوچكتر باشد از دو قايمه و همچنين در بواقى و هو المراد ،\r\nيح - ضلع اطول از مثلث وتر زاويه عظمى شود پس بايد كه ضلع ا ب از مثلث ا ب ج اطول باشد از ضلع ا ج و گوئيم پس زاويه ج اعظمست از زاويه ا ب ج زيرا كه چون از ا ب ا د را مثل ا ج فصل كنيم و به ج وصل سازيم زاويه كه اعظمست از زاويه ب مساوى زاويه ا ج د بود و زاويه ا ج ب اعظم از زاويه ا ج د اعنى از زاويه ا د ج پس زاويه ا ج ب به بسيارى بزرگتر باشد از زاويه ب و هو المراد .\r\nيط - زاويه عظمى را از مثلث ضلع اطول او وتر شود مثل آنكه زاويه ج از مثلث ا ب ج بزرگتر باشد از زاويه ب و حينئذ گوئيم ضلع ا ب اطول است از ضلع ا ج زيرا كه اگر اطول نباشد يا مساوى او باشد و لازم آيد كه هر دو زاويه ب ج مساوى باشند يا اقصر ازو و لازم آيد كه زاويه ب اعظم باشد از زاويه ج و ظاهر است كه نه چنين است پس ا ب اطول باشد از ا ج و هو المراد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nك - هر دو ضلع مثلث كه فرض كنيم اطول باشند از ضلع سيم چنان كه دو ضلع ا ب ا ج در مثلث ا ب ج از ضلع ب ج زيرا كه اخراج كنيم ب ا را و ا د را مثل ا ج گردانيم و ج د را وصل كنيم پس زاويه ب ج د كه اعظمست از زاويه ا ج د كه آن مساوى ا د ج است اعظم باشد از زاويه ا د ج پس وتر ب د اعنى مجموع ب ا ا ج اطول باشد از وتر ب ج و هو المراد و اين شكل را شكل حمارى خوانند .\r\nكا - هر دو خطى كه حادث شوند از دو طرف ضلع مثلث و در داخل او متلاقى شوند آن هر دو با هم اقصر باشند أز دو ضلع باقى و زاويه هر دو اعظم باشد از زاويه ضلعين پس آن مثلث ا ب ج باشد كه از دو طرف ب ج دو خط ب د ج د خارجشوند و ملاقى شوند بر د گوئيم ايشان هر دو اقصرند از ب ا ا ج و زاويه ب د ج اعظم از زاويه ب ا ج و بايد كه اخراج كنيم خط ب د را تا ه پس ب ا ا ه اطول باشند از ب ه و ه ج را مشترك گردانيم پس جميع ب ا ا ج اطول باشد از جميع ب ه ه ج و نيز د ه ه ج اطول باشد از د ج و د ب را مشرك گردانيم پس جميع ب ه ه ج اطول باشد از جميع ب د ه ج و حينئذ ب ا ا ج ببسيارى اطول باشد از جميع ب د د ج و چون زاويه ب د ج كه خارج بود از مثلث ج د ه اعظم بود از زاويه ج ه د كه خارج بود از مثلث ا ه ب كه اعظمست از زاويه ا پس زاويه ب د ج ببسيارى بزرگتر باشد از زاويه ا و هو المراد .\r\nكب - ميخواهيم كه مثلثى بسازيم كه هر ضلع ازو مساوى هر يكى از سه خط مفروضه باشد كه هر دو از آن سه خط باهم اطول باشد از باقى و آن خطوط\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nا ب ج گيريم و د ه خط محدود از جهت د فقط و جدا كنيم ازو د ز مثل ب و ح ط مثل ج و رسم كنيم بر ز ببعد ز د دايره د ك ل و بر ح ببعد ح ط دايره ط ك ل پس هر دو متقاطع شوند بر ل ك و وصل كنيم ح ك ز ك پس آن مثلث ز ح ك باشد كه مطلوب است زيرا كه ك ز از او كه مساوي ز د است مساوى ا باشد و ضلع ر ح مساوى ب و ضلع ج ك كه مساوى ح ط است مساوى ج و هو المراد .\r\nكج - ميخواهيم كه بر نقطه مفروضه از خط زاويه بسازيم مثل زاويه مفروضه مثلا بر نقطه ا از خط ا ب مثل زاويه ج پس تعيين كنيم بر دو خط زاويه دو نقطه د ه و وصل كنيم د ه را و بر ا ب مثلثى بسازيم كه اضلاع او مساوى اضلاع مثلث ج د ه باشد و آنمثلث از ح است بر اينوجه كه ا ح مساوى ج د باشد و از مساوى ج ه و ح ز مساوى د ه پس زاويه كه ساختيم مساوى زاويه ج باشد و هو المراد .\r\nكد - چون دو ساق مثلثى مساوى دو ساق مثلث ديگر باشد هر يك نظير خود را و زاويه كه ميان اولين باشد بزرگتر بود از زاويه كه ميان آخرين باشد قاعده اولين أطول باشد از قاعده آخرين پس گوئيم مثلا هرگاه كه در دو مثلث ا ب ج د ح ز ضلع ا ب مساوى د ه باشد و ا ج مساوى د ز و زاويه آ اعظم از زاويه ه د ز پس ب ج اطول باشد از ه ز زيرا كه بسازيم بر د از د ه زاويه ه د ح مثل زاويه ب ا ج و فصل كنيم د ح را مثل ا ج و وصل كنيم ه ح را و آن مساوى ب ج باشد و وصل كنيم ح ز را پس از براى تساوى د ر د ح كه هر دو مساوى ا ج اند هر دو زاويه د ر خ د ح ز متساوى باشند و زاويه ه ر ح كه اعظم از يكى از ايشانست اعظم باشد از زاويه ه ح ز كه اصغر است از آن ديگر پس ه ح اعنى ب ح اطول باشد از ه ر و هو المراد .\r\nكه - هرگاه كه دو ساق مثلثى مساوى دو ساق مثلث ديگر باشد هر يكى مر نظير خود را و قاعده اولين اطول باشد زاويه ايشان اعظم باشد مثل مثلث ا ب ج د ه ر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nا ب و ا ج مساوى د ه د ز و ب ج اطول از ه ز پس گوئيم زاويه ا اعظم باشد از زاويه د و الا يا مساوى او باشد و لازم آيد كه ب ج مساوى ه ز باشد يا كوچكتر ازو و لازم آيد كه ب ج كوچكتر از ه ز باشد و هر دو خلاف مفروض است و ذلك ما اردناه .\r\nكو - چون دو زاويه و ضلعى از مثلث مساوى دو زاويه و ضلعى از مثلث ديگر باشد هر يك مر نظير خود را بقيه زوايا و اضلاع هر يكى از آن مر نظير خود را مساوى باشند و مثلث مساوى مثلث باشد پس آن مساوات در دو مثلث ا ب ج د ه ز هر دو زاويه ا د و زاويه ه ب را باشد و هر دو ضلع ا ب د ه را كه ميان دو زاويه اند . يا مر دو ضلع ب ج ه ز را يا مر دو ضلع ا ج د ز را كه موتر دو زاويه متساويان اند اگر هر دو ضلع ا ب د ه را باشد پس ب ج ه ز يا متساوى باشند يا متفاوت اگر متساوى باشند حكم ثابت شود جهت آنكه هر دو ضلع و زاويه ميان ايشان مساوى هر دو ضلع و زاويه باشند كه ميان ايشانند در دو مثلث و اگر متفاوت باشند خلاف لازم آيد زيرا كه چون ب ط را مثل ز ه گردانيم و وصل كنيم ط ا را مثلث ا ط ب د ه ز متساوى باشند به مثل همان بيان بعينه و زاويه ط ا ب مساوى زاويه ز د ه باشد و زاويه ج ا ب مساوى زاويه ر د ه بود پس دو زاويه ج ا ب ط ا ب كل و جزو متساوى باشند و اگر مساوات مر دو ضلع ب ج ه ز را باشد پس ب ا ه د يا متساوى باشند يا متفاوت اگر متساوى باشند حكم ثابت شود و الا خلف لازم آيد زيرا كه چون ب ح را مثل ه د گردانيم و وصل كنيم ح ج را هر دو مثلث ج ح ب ر ه د متساوى شوند و زاويه ج ح ب مساوى زاويه ز د ه باشد و زاويه ج ا ب مساوى زاويه ز د ه بود پس هر دو زاويه ج ح\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nب ج ا ب داخله و خارجه متساوى باشند و همچنين اگر تساوى از براى ضلعين باقيين باشد پس حكم ثابت شود و مطلوب حاصل آيد .\r\nكز - هر دو خطيكه برايشان خطى ديگر واقعشود و هر دو زاويه متبادله كه حادث شوند متساوى باشند آن هر دو خط متوازى باشند و آن دو خط را خط ا ب ج د گيريم و خط واقع بر ايشان خط ز ه و دو زاويه متبادله ا ه ر د ر ه زيرا كه اگر ايشان متوازى نباشند در احد الجهتين متلاقى شوند مثلا ح پس زاويه ا ه ز كه خارج باشد از مثلث ه ح ز مساوى زاويه داخله ه ز د باشد هذا خلف پس هر دو متوازى باشند و ذلك ما اردناه .\r\nكح - هر دو خطيكه واقعشود بر ايشان خطى ديگر و خارجه از زواياى حادثه مساوى زاويه مقابله او باشد كه داخل است يا هر دو زاويه داخله در جهتى معادل دو قايمه باشند آن هر دو خط متوازى باشند پس فرض كنيم آن دو خط را ا ب ج د و خط واقع بر ايشان ه ز ح و زاويه خارجه و داخله كه مساوى يكديگرند زاويه ه ز ب و ر ح د و دو زاويه داخله در جهتى زاويه ب ز ح ز ح د و بيان مدعا آنكه بودن زاويهء ه ز ب مساوى هر يكى از دو زاويه از ح ز ح د كه متبادلند اقتضاى مساوات ايشان مىكند و نيز بودن زاويه ب ز ح با هر يكى از ايشان معادل قائمتين هم اقتضاء مساوات ايشان مىكند پس توازى خطين ثابت شود و ذلك ما اردناه .\r\nكط - چون يك خط بر دو خط متوازى واقعشود آنچه متبادل باشند از زواياى حادثه متساوى باشند و همچنين زاويه خارجه و زاويه مقابله داخله و هر\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدو زاويه داخله از يكجهت معادل دو قايمه باشند پس گوئيم اگر واقعشود بر دو خط ا ب ج د خط ه ز ح بايد كه دو زاويه از ح د ح ز كه متبادلند متساوى باشند و الا بايد كه از ح اعظم باشد و زاويه ب ز ح را مشترك گردانيم پس جميع دو زاويه از ح ب ر ح كه معادل قائمتين‌اند اعظم باشند از جميع زاويه ح ز ب د ح ر پس ا ب ج د بواسطه وقوع ه ح بر ايشان و بودن دو زاويه داخله ب ز ح د ح ز كوچك تر از قائمتين ملتقى يكديگر شوند در جهت ب د با آنكه فرض كرديم كه آن هر دو متوازيند و نيز زاويه ه ز ب خارجه مساوى زاويه ز ح د داخله باشد چه خارجه مساوى زاويه از ح مقابل او باشد و نيز هر دو زاويه ب ز ح د ح ز داخله معادل دو قائمه باشد بنابر آنكه هر دو زاويه ب ز ح از ح همچنين‌اند و هر دو زاويه د ح ز از ح متساوى و هو المراد .\r\nل - خطوط متوازيه مرخطى را همه متوازى باشند چنان كه ا ب ج د كه موازى ه زاند زيرا كه چون واقعشود بر ايشان خط ح ط ك پس از براى موازات ا ب ه ز زاويه ا ح ط ح ط ز كه متبادلند متساوى باشند و از براى موازات ج د ه ز زاويه د ك ح كه داخلست و زاويه ر ط ح كه خارجست متساوى باشند پس دو زاويه متبادله ح ك د ا ح ك متساوى باشند و از براى تساوى ايشان هر دو خط ا ب ج د متوازى باشند و هو المراد .\r\nلا - ميخواهيم كه اخراج كنيم از نقطه مفروضه خطى موازى خط مفروضه چنان كه از نقطه ا موازى خط ب ح پس تعيين كنيم بر او د و وصل كنيم ا د را و بسازيم بر آ ا ز ا د زاويه د ا ه مثل زاويه ا د ح و اخراج كنيم خط إ ه را تا ز پس\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاز موازى ب ح باشد لتساوى المتبادلين و هو المراد .\r\nلب - هر مثلثى كه احد اضلاع او را اخراج كنند زاويه خارجه او مساوى دو زاويه مقابل او كه داخلند باشد و هر سه زاويه مساوى قايمتين پس گوئيم كه آن مثلث ا ب ج است و ضلع مخرج ب ج تا د و اخراج كرديم از ج ج ه موازى ب ا پس زاويه ا ج ه مساوى زاويه ا باشد از براى آنكه هر دو متبادلند و زاويه ه ج د مساوى زاويه ب از براى آنكه يكى خارجست و ديگرى داخل پس جميع زواياى ا ج د خارج از مثلث مساوى دو زاويه ا ب داخل باشد و زاويه ا ج د با زاويه ا ج ب مساوى قائمتين پس هر سه زاويه داخله نيز همچنين باشند و هو المراد .\r\nلج - خطوط و اصل ميان اطراف خطوط متساويه متوازيه كه در جهت معين باشد بايد كه همه متساوى باشند پس گوئيم دو خط ا ب ج د متساوى و متوازيند و وصل كرديم ميان اطراف ايشان به خط ب د ا ج پس ايشان هر دو متساوى و متوازى باشند و حينئذ وصل كنيم ب ج را پس در هر دو مثلث ا ب ج ب ج د دو ضلع ا ب ب ج متساوى دو ضلع د ج ج ! باشند و هر دو زاويه ا ب ج د ج ب كه متبادلند متساوىاند پس ا ج مساوى ب د بود و نيز دو زاويه ا ج ب د ب ج كه متبادلند متساوى باشند پس ا ج موازى ب د بود و هو المراد .\r\nلد - اضلاع متقابله از سطوح متوازية الاضلاع همه متساوى باشند و همچنين زواياى متقابله و اقطار آن منصف سطوح او باشند و آن سطح را سطح آ ب ج د گيريم و قطر د ب پس در هر دو مثلث د ا ب ب د ج از براى تساوى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nدو زاويه متبادله ا د ب ج ب د و دو متبادله ا ب د ج د ب و اشتراك د ب هر دو ضلع ا د ج ب متساوى باشند و همچنين ضلع ا ب ج د و هر دو زاويه ا ج و جميع هر دو زاويه ا د ج ج ب ا ، و همچنين هر دو مثلث پس سطح را خط ب د تنصيف كند و هو المراد .\r\nله - هر دو سطح متوازى الاضلاع كه بر قاعده واحد در جهت واحد ميان دو خط متوازى بعينها باشد آن هر دو سطح متساوى باشند چنان كه دو سطح ا ب ج د ب ج ز ه كه ثابت‌اند بر قاعده ب ج ميان هر دو خط متوازى ب ج او بيادن آنست كه ا د ه ز كه هر دو مساوى ب ج‌اند متساويانند و چون د ه را مشترك گردانيم در هر دو مثلث ه ا ب ر د ج دو ضلع ا ه د ز متساويان باشند و همچنين هر دو ضلع ا ب د ج و هر دو زاويه ب ا ه ج د ز داخله و خارجه و هر دو مثلث متساوى و ايشان بعد از اسقاط سطح د ه ح و زيادتى سطح ب ح ج كه مشتركند هم متساوى باشند و هو المراد .\r\nلو - هر دو سطح متساوى الاضلاع كه در جهت واحد باشند بر دو قاعده متساوى ميان دو خط متوازى بعينها آن هر دو سطح متساوى باشند همچو سطح ا ب ج د ه ز ح ط كه كاين‌اند بر قاعده دو خط ب ج ز ح كه هر دو متساويانند و در ميان دو خط ب خ ا ط و بيان آنست كه وصل كنيم ب ه ج ط را هر دو متساوى و متوازى باشند بنابر آنكه هر دو خط ب ج ه ط متساوى و متوازيند و هر يكى از آن دو سطح مساوى سطح ه ب ج ط كه متوازى الاضلاع و كاين با او بر قاعده واحده ميان دو خط متوازى بعينها پس آن هر دو سطح متساوى باشند و هو المراد .\r\nلز - هر دو مثلث كه در جهت واحده باشند بر قاعده واحده ميان دو خط\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمتوازى بعينها آن دو مثلث متساوى باشند چنان كه دو مثلث ا ب ج د ب ج بر قاعده ب ج ميان دو خط ب ج ا د كه متوازيند و اخراج كنيم ب ه موازى ج ا و ج ز موازى ب د ملتقى شوند به ا د كه مخرجست در هر دو طرف خود بر ه ر پس سطح ه ب ج ا و د ب ج ز هر دو متوازى الاضلاع شوند بر قاعده ب ج در ميان دو خط ب ج ه ز كه متوازيند پس هر دو متساوى باشند و همچنين هر دو نيمه ايشان كه آن دو مثلث اند و هو المراد .\r\nلح - هر دو مثلث كه در يك جهت بر دو قاعده متساوى باشند در ميان دو خط متوازى بعينهما اين هر دو مثلث متساوى باشند چنانچه دو مثلث ا ب ج د ط ه ز بر دو قاعده ب ج ه ز كه متساويانند و ميان دو خط ب ز ا د كه متوازيانند پس اخراج كنيم خط ب ح را موازى ج ا و ز ط را موازى ه د تا ملاقى شوند بر ا د كه مخرجست از جهتين بر ح ط پس سطح ح ب ج ا و د ه ط ز هر دو متوازى الاضلاع بر دو قاعده متساوى ميان دو خط ز ب ح ط كه متوازيند پس اين هر دو متساوى باشند و همچنين دو نيمه ايشان كه دو مثلث‌اند و هو المراد .\r\nلط - هر دو مثلث متساوى كه در يك جهت بر يك قاعده باشند در ميان دو خط متوازى باشند چنان كه ا ب ج ب ج د بر قاعده ب ج و وصل كنيم ا د را پس ا د موازى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nب ج باشد و الا بايد كه ا ه موازى او بود و ملاقات كند ب د را كه خارجست با او از ا ب بر كمتر از دو قايمه بر ه و وصل كنيم ه ج را پس مثلث ه ب ج مساوى مثلث ا ب ج باشد كه آن مساوى مثلث د ب ج است و لازم آيد كه جزء و كل مساوى باشند و هذا خلف پس حكم ثابت شود و هو المراد .\r\nم - هر دو مثلث متساوى كه بر دو قاعده متساوى باشند از خطى متساوى بعينه در يك جهت آن هر دو در ميان دو خط متوازى باشند همچو دو مثلث ا ب ج د ه ز كه كاين‌اند بر دو قاعده ب ج ه ز كه متساويند از خط ب ز و وصل كنيم ا د را و او ا موازى ب د بود و الا بايد كه ا ح موازى او باشد پس ملاقات كند ه د را بر ح و وصل كنيم ح ز را پس دو مثلث ح ز ه د ه ز جز و كل متساوى باشند بنابر آنكه هر يكى مساوى مثلث ا ب ج‌اند هذا خلف پس حكم ثابت شود و هو المراد .\r\nما - هر سطح متوازى الاضلاع و مثلثى كه در يكجهت بر قاعده واحده باشند ميان دو خط متوازى آن سطح ضعف مثلث بود همچو سطح ا ب ج د و مثلث ب ه ح كه كاين‌اند بر قاعده ب ج و ميان دو خط ب ج ا ه كه متوازيند و وصل كنيم ا ج را پس سطح ا ب ج د ضعف مثلث ا ب ج كه مساوى مثلث ه ب ج است باشد و هو المراد .\r\nمب - ميخواهيم كه سطحى سازيم متوازى الاضلاع كه مساوى مثلث مفروض\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nباشد و مساوى بود احدى از زواياى او زاويه مفروضه را پس گوئيم آن مثلث ا ب ج و زاويه د باشد پس تنصيف كنيم ب ج را بر ه و وصل كنيم ا ه را و بسازيم بر ه از ه ج مثل زاويه د و اخراج كنيم از ا خط ا ح موازى ه ج پس ملاقات مىكند خط ه ز را جهت خروج از ا ه بر كمتر از دو قايمه و اخراج كنيم ج ح موازى ز ه تا برسد بر ح پس سطح ز ه ج ح حاصلشود متوازى الاضلاع و او مساوى ضعف مثلث ا ه ج باشد كه آن نصف مثلث ا ب ج مفروض است و زاويه او كه زاويه ز ه ج است مساوى زاويه ء و هو المراد .\r\nمج - دو متمم و آن هر دو سطح متوازى الاضلاع‌اند كه واقعشوند در سطحى مثل ايشان از دو جانب قطر او متلاقى شوند بر نقطه از قطر و مشارك آن سطح به دو زاويه هر دو متساوى باشند همچو دو سطح ا ط ر ه ر ك ج ح كه واقعشوند در سطح ا ب ج د از دو جانب قطر ب د كه متلاقىاند بر ز از قطر كه مشارك‌اند مر سطح ا ب ج د را به دو زاويه ا ج به واسطه آنكه هر دو سطح ط ب ك ر د ح ر ه متوازى الاضلاع‌اند پس سطوح ثلثه كه آن دو مثلث ا ب د د ج ب و دو مثلث ه ر د ر ح د متساوى باشند و چون القا كنيم دو مثلث ط ب ز ه ر د را از مثلث ا ب د و دو مثلث ب ك ز د ز ح را از مثلث ب ج د آن هر دو متمم متساوى باقى مانند و هو المراد .\r\nمد - ميخواهيم كه بر خط مفروض سطحى سازيم متوازى الاضلاع كه مساوى مثلث مفروض باشد واحدى از زواياى او مساوى زاويه مفروض پس گوئيم كه آن خط ا ب است و مثلث ج د ه و زاويه ز پس بسازيم سطح ح ب ط ك كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمساوى مثلث باشد و زاويه ب مساوى زاويه ز بنابر آنكه ا ب ك يك خط باشد و تمام كنيم سطح ل ا ب ح كه متوازى الاضلاع است و وصل كنيم قطر ل ب را و اخراج كنيم و ط ك را نيز اخراج كنيم تا كه بر م ملتقى شوند جهت خروج ايشان از ل ط بر كمتر از دو قائمه و اخراج كنيم م قه موازى ا ك و اخراج كنيم ل ا ح ب را تا ملاقى او شوند بر قه سه بنابر آنكه هر يكى از ايشان از ل م بر كمتر از دو قائمه كه آن هر دو زاويه مساوى دو زاويه ب ل ا ل ب ا است از مثلث ا ل ب پس سطح ط قه متوازى الاضلاع باشد و هر دو سطح ط ب ب قه متمم پس سطح ب قه كه معمولست بر ا ب مساوى سطح ب ط يعنى مثلث ج د ه باشد و زاويه ا ب سه ازو يعنى زاويه ح ب ك مساوى زاويه ز و هو المراد .\r\nمه - ميخواهيم كه بر خط مفروض سطحى بسازيم متوازى الاضلاع كه مساوى سطح مفروض مستقيم الاضلاع باشد واحد زواياى او مساوى زاويه مفروضه پس گوئيم آن خط ه ط است و سطح مفروض ا ب ج د و زاويه ل پس سطحرا بمثلثان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nا ب ج ب ج د قسمت كنيم و بر ه ط سطح ز ه ط ك بسازيم كه آن مساوى مثلث ا ب ج باشد و زاويه ه از او مساوى زاويه ل و ر ك مساوى ه ط است سطح ح ز ك م بسازيم مساوى مثلث ب ج د زاويه ح ز ك از او مساوى زاويه ل كه آن زاويه ه است پس آن با زاويه ه ز ك معادل دو قايمه باشد و متصل شود ه ح بخطى مستقيم و همچنين ط م پس ه م متوازى الاضلاع بر ه ط و مساوى سطح ا ب ج دو زاويه ه از او مساوى زاويه ل و هو المراد و اينشكل در نسخه حجاج نيست .\r\nمو - ميخواهيم بر خطى مربعى بسازيم مثلا بر خط ج ب اخراج كنيم از نقطه ب عمود ب د و آن را مساوى ح ب گردانيم و از ج خط ح ه را موازى ب د گردانيم و از ه خط ه د را موازى ح ب تا ملنقى شوند بر د جهت خروج ايشان از خطيكه توهم كنند و اصل ميان ه ب بر كمتر از دو قائمه پس سطح ج د متوازى الاضلاع متساوى آن باشد جهت تساوى دو ضلع ب ج ب د كه مساويانند مقابل خود را و قايم الزوايا است از براى آنكه زاويه ب قائمه است و زاويه ج يعنى تمام آن از دو قائمه باشد و آنچه باقيماند مساوى آن هر دو پس سطح ح د مربع معمول باشد و هو المراد\r\nمز - هر مثلثى قايم الزاويه كه فرض كنيم مربع وتر و زاويه قايمه او مساوى دو مربع هر دو ضلع او باشد چنان كه در مثلث ر ب ج مربع ب ج كه وتر زاويه قايمه است مساوى هر دو مربع ب ر ر ج است و آن مربعات ب د ه ج و ب ح ز ا و ر ط ك ج‌اند پس متصل گردانيم ز ا ح را تا يك خط شود از براى آنكه هر دو زاويه ب ز ا ب ز ج دو قايمه‌اند و همچنين ب ر ط و اخراج كنيم از ر خط ز ق ل كه موازى ب د باشد پس\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدر داخل مثلث واقعشود از براى آنكه زاويه ب بزرگ‌تر است از قائمه پس زاويه ب ز ل كوچك‌تر باشد از زاويه ب ز ج كه قايمه است و قطع كند لامحاله ب ج را بر قه و منقسم شود به او مربع ب ه به دو سطح ب ل ل ج و وصل كنيم ج ح ر د را پس از براى آنكه در دو مثلث ح ج ب ب ر د هر دو ضلع ح ب ب ج و زاويه ج ب ح كه مساوى هر دو ضلع د ب ح ب و زاويه ز ب داند هر دو مثلث متساوى باشند و مثلث ح ج ب مساوى نصف مربع ر ب بنابر بودن ايشان بر قاعده ح ب ميان دو خط ح ب ا ج كه متوازيند و همچنين مثلث ب ر د مساوى نصف سطح ب ل بنابر بودن ايشان بر قاعده ب د ميان دو خط ب د ز ل متوازيند پس مربع ز ب مساوى سطح ب ل باشد بنابر مساوات هر دو نيمه ايشان و همچنين بيان كنيم كه مربع ط ج مساوى سطح ج ل است پس مربع ب ج مساوى دو مربع ب ا ا ج باشد و هو المراد و اينشكل را شكل عروس خوانند .\r\nمح - چون هر مربع ضلع مثلثى مساوى دو مربع ضلعين باقيين باشد زاويه كه ميان ضلعين باقيين باشد قائمه بود پس گوئيم مربع ب ج از مثلث ا ج ب مساوى دو مربع ا ب ا ج است پس زاويه ا قائمه باشد و حينئذ اخراج كنيم از ا عمود ا د بر ا ج مساوى ا ب و وصل كنيم ج د را پس دو مربع ج د ج ب متساوى باشند چه مر يكى از ايشان مربع ا ج ا ب‌اند كه مساوى ا د است پس د ج ج ب مساوى باشند و اضلاع هر دو مثلث ا ج د ا ب ج مساوى و زاويه ج ا ب مساوى زاويه قائمه كه ج ا د است پس او نيز قائمه باشد و هو المراد .\r\nاين بود اشكال مقاله اولى و مقاله دويم چهارده شكلست و مقاله سيم سى و پنج شكل و در نسخه حجاج بزيادتى شكلى در آخر و مقاله چهارم شانزده شكل و مقاله پنجم بيست و پنج شكل و مقاله ششم سى و سه شكل و بنقصان شكل يازدهم در نسخه ثابت و مقاله هفتم سى و نه و مقاله هشتم بيست و هفت و در نسخه حجاج\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبيست و پنج و مقاله نهم سى و هشت و مقاله دهم صد و نه و در نسخه حجاب صد و پنج و مقاله يازدهم چهل و يك و مقاله دوازدهم پانزده و مقاله سيزدهم بيست و يك و مقاله چهاردهم ده شكل است و مقاله پانزدهم شش شكل .\r\nبسم الله الرحمن الرحيم\r\n\r\nفن دوم از مقاله سيم از كتاب نفايس الفنون فى عرايس العيون اسطر نوما\r\nكه آن علم است بهيأت آسمان و زمين و عدد افلاك و مقادير حركات و كميت ابعاد و اجرام و كيفيت اوضاع بسايط اجسام كه اجزاى اين عالمند على الاطلاق ببراهين هندسى و اين علم بحقيقت علم نجوم است و ارسطاطاليس او را علم تعليمى نام نهاد و بطليموس آن را مستحسن شمرد و اكنون اين علم بمجسطى مشهور است و معنى مجسطى بلغت يونانى ترتيب است و سبب اختصاص بدين نام آن بود كه اين علم پيش از بطليموس بدين ترتيب مدون نبود چون بطليموس او را بدين ترتيب تدوين كرد بمجسطى مشهور شد و مجسطى را سه نسخه مشهور است يكى از نقل حجاج دويم از نقل اسحق و اصلاح ثابت سيم نسخه ثابت و رسم فصول در نسخه حجاج بانواع كنند و در نسخه ثابت بابواب و نسخ مختلف شود در اعداد فصول و اعداد و اشكال در بعض مقالات و هر يك ازين نسخهاى سه گانه بر سيزده مقاله مرتبست و تقرير ابواب و اشكال مقالات بطريق اجمال بر اين گونه است .\r\n\r\nمقاله اولى ده باب و شانزده شكل\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nباب اول\r\nدر مراتب اين علم بدانكه اول چيزى كه از براى تسهيل فهم ابتدا بدان كنند ذكر حال كليه هر يكى از آسمان و زمين است و حال هر يكى از ايشان نسبت با آنديگر و كيفيت وضع فلك مايل و احوال مساكن و علم باختلاف آفاق و مانند آن و بعد از آن بيان حركت شمس و قمر و آنچه عارض ايشانست از اختلاف حركات چه معرفت احوال كواكب پيش از معرفت امر آفتاب ممكن نيست .\r\n\r\nباب دويم\r\nدر آنكه آسمان كروية الشكل و الحركتست ، : بدانكه حركات ثوابت بر دواير متواريه در حوالى نقطه كه متحرك نشود و آنچه اقربست بدان نقطه بر مدارى اصغر و ابدى الظهور و آنچه ابعد است بر مدارى اكبر گاه ظاهر و گاه خفى و تزايد ازمنه خفا به حسب تزايد بعد به نسبت تا منتهى شود بدآنچه زمان ظهور و خفاى او هر دو مساوى بود و غير اين از قراين و امارات دليلست بر آنكه آسمان كروية الشكل و الحركتست و نيز اگر شكل او كروى نبودى مقادير كواكب در رؤيه بحسب مواضع مختلفه در دوره واحد مختلف شدى و مشاهده خلاف اينست\r\n\r\nباب سيم\r\nدر كروية ارض ، تقدم طلوع و غروب كواكب بر اهل مشرق بر طلوع و غروب آن بر اهل مغرب و زياده و نقصان آن بحسب قرب و بعد مسافت و ازدياد ارتفاع قطب و كواكب شمالى و انحطاط جنوبى مر كسى را واغل باشد در طرف شمال و به عكس مر كسى را واغل بود در جنوب دليلست بر آنكه ارض كروى الشكل است .\r\nو نيز اگر مقعر بودى احوال كواكب در طلوع و غروب به عكس مذكور\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبودى و اگر مسطح بودى طلوع كواكب بر جميع در وقتى واحد بودى و اگر ذات قواعد مسطحه بودى طلوع كواكب بر اهل هر قاعده در وقت واحد بودى و اگر اسطوانى بودى و بسيط قاعده او با جانب قطبين واجب بودى كه كواكب ابدى الظهور را كسى ديدى كه ساكن آنقاعده بودى و حس و مشاهده بخلاف اين است .\r\n\r\nباب چهارم\r\nدر آنكه ارض در وسط سماست چه اگر وضع او بخلاف اين باشد يا مايل بود از محور و بعد او از قطبين متساوى يا بر محور باشد و مايل باحد القطبين يا مايل باشد از محور و مايل باحد القطبين ، اگر مايل باشد از محور و بعد او از قطبين متساوى يا مايل باشد با على يا به اسفل يا بمشرق يا به مغرب اگر مايل باشد با على يا به اسفل لازم آيد كه ليل و نهار پيش آنها كه معدل النهار مايل بود از ايشان هرگز متساوى نشود چه افق آنجا فلك را به دو قسم مختلف كند و اگر مايل بود بمشرق يا به مغرب بايد كه البته عظم مقادير كواكب و ابعاد ايشان از ما مختلف شود و لازم آيد كه زمان ممرّ ايشان از مشرق تا وسط السماء مثل زمان ممر ايشان نباشد از وسط السماء تا مغرب .\r\nو اگر بر محور بودى و مايل باحد القطبين بايستى كه افق تنصيف فلك نكردى الا در خط استوا و در مواضع ديگر به دو قسم مختلف كردى ليكن ما مييابيم كه پيوسته شش برج فوق الارض ظاهرند و شش برج تحت الارض غايب .\r\nو نيز لازم آمدى كه ظل مقياس در اعتد الين از طلوع شمس تا غروب او بر خط مستقيم نبودى . و اگر هم مايل باشد از محور و مايل به احد القطبين آنچه در وجه اول ذكر رفت لازم آيد .\r\nو نيز اگر ارض در وسط موضوع نبودى واجب بودى كه كسوفات قمرى بر بعدى اقل از نصف دايره اتفاق افتادى .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nباب پنجم\r\nدر آنكه ارض در وسط السماء چون نقطه است و دليل بر اين آنست كه عظم مقادير كواكب و ابعاديكه ميان ايشانست در ساير مواضع متساويست و نيز ظهور نصفى از فلك البروج و آنچه در زير اوست از افلاك تا فلك شمس دائما دليلست بر آنكه زمين همچو نقطه‌ايست و او را در فلك مريخ و ماوراى او از افلاك قدر محسوسى نيست چه فرق نيست ميان خطيكه خارج شود از ابصار وقتى كه بر سطحى باشيم كه بگذرد بر وجه ارض و ظاهر و خفى را آن افلاك جدا كند و ميان خطى كه خارج شود از ابصار ما وقتى كه بر سطحى باشيم مفروض كه بمركز جميع بگذرد موازى سطح مذكور .\r\n\r\nباب ششم\r\nدر آنكه زمين را حركت انتقالى نبود و اگر او را حركتى بودى اگر باسفل بودى بنابر ثقل او بايستى سبق گرفتى بر جميع آنچه ثقلش از زمين كمتر بودى و به آسمان رسيدى و از آن نفوذ كردى و خارج شدى و اگر از مغرب به مشرق در شبانه روزى دوره كردى يا فلك ساكن بودى يا خود هر دو حركت كردندى پس لازم آمدى كه اجسام لطيفه يا ساكن بودندى يا ابطاء از حركات اجسام ثقيله و اين خلاف طبيعت است و نيز لازم آمدى كه سحاب را و هر آنچه متحرك بودى در هوا و آنچه بر بالا اندازند بخلاف جهت حركت كردندى بواسطهء سبق زمين بر جميع آنها و اگر متحرك بودندى به مثل حركت او و مثبت شدى با آنچه در اوست و تحريك او كردى به همان حركت بايستيكه طاير را در جهات مختلف متحرك نديدندى و محسوس خلاف اين مجموعست .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nباب هفتم\r\nدر آنكه حركت دو صنفست يكى حركت كل كه از مشرق به مغرب است در شبان روزى دوره واحده بر دو قطب ثابت بر دوايره متوازى كه اعظم آن را معدل النهار خوانند زيرا كه چون آفتاب به آنجا رسد ليل و نهار معتدل شود .\r\nدويم حركت كواكب كه آن را در خلاف جهت اولى يعنى از مغرب به مشرق بينند زيرا كه ايشان متحرك‌اند بر دو قطب دايره ديگر مقاطع معدل النهار و آن دايره بروج است و آفتاب به حركت خود رسم آن كند و حركت او در آن بجانب مشرق نه بر موازات معدل النهار است بلكه ميلكند از آن بشمال و جنوب ميل بتساوى .\r\n\r\nباب هشتم\r\nدر معرفت اوتار و اجزاى دايره و اين باب مشتملست بر هفت شكل :\r\nاول فرض كنيم نصف دايره بر قطر ا د ج و مركز او نقطه د و عمود د ب بيرون آريم و تنصيف د ج كنيم بر نقطهء ه و خط ه ب را وصلكنيم و ه ز را مثل ه ب سازيم و ز ب را وصل كنيم اكنون ميگوئيم كه ز د مثل ضلع معشر است و ب ز مثل ضلع مخمس به جهت آنكه سطح ج ز در د ز با مربع ه د مثل مربع ه ز است اعنى مربع ب ه كه مساوى مربع د ه د ب است . پس سطح ج ز در ز د مثل مربع ب د باشد اعنى مربع ج د پس خط ج ز منقسم باشد بر نسبت ذات وسط و طرفين و ج د ضلع مسدس است پس د ز مثل ضلع معشر باشد و مربع ب د مثل مربع هر دو است . پس او مثل ضلع مخمس باشد كه مرسوم باشد در دايره و چون قطر عددا معلوم باشد هر يك\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاز ج د د ب بآنمقدار معلوم باشد و خط ه ب اعنى خط ه ز هم معلوم باشد و خط د ز و آن مثل ضلع معشر است معلومست و خط ز ب و آن مثل ضلع مخمس است معلومست و مربع ضلع مربع كه ضعف مربع نصف قطر است و مربع ضلع مثلث كه ثلثة اضعاف مربع نصف قطر است معلومند پس ضلع مربع و مثلث هم معلوم باشد .\r\nو هر دو وتر كه خارج شوند از دو طرف قطرى و ملتقى شوند و يكى از ايشان معلوم باشد آندگر هم معلوم باشد چه مربع هر دو با هم مثل مربع قطر است و از اين امور ساير اوتار جزئى روشن شود بعد از آنكه از براى آن اين مقدمه تقدير كنيم .\r\nب فرض كنيم در دايره ذو اربعه اضلاع ا ب ج د و وصل كنيم ا ج ب د را و گوئيم كه سطح ا ج در ب د مثل مجموع سطح ا د در ب ج است و سطح ا ب در ج د چه زاويه ج ب ه را مثل زاويه ا ب د كنيم و زاويه د ب ه را مشترك گيريم و زاويه ب ج ه مثل زاويه ا د ب است پس نسبت ب ج به ج ه چون نسبت ب د باشد به د ا و سطح ب ج در د ا مثل سطح ح ه در ب د و ايضا بسبب آنكه زاويه ا ب ه مثل زاويه ج ب د است و زاويه ب ا ه مثل زاويه ب د ج پس نسبت ب ا به ا ه چون نسبت ب د باشد به د ج پس سطح ب ا در د ج مثل سطح ا ه در ب د پس حينئذ سطح ب ح در ب د مثل مجموع سطح ا د در ب ح و ا ب در ج د اين بود آنچه خواستيم كه بيان كنيم .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nج - ديگر فرض كنيم نصف دايره بر قطر ا د ، وتر ا ب ا ج هر دو معلومست و گوئيم وتر ب ج نيز معلوم است زيرا كه ب د د ج وصل كنيم و هر يكى از ايشان معلومست پس سطح ا ج در ب د معلومين چون سطح ا ب در ج د معلومين است با سطح ا د معلوم در د ب پس ج ب معلوم باشد .\r\nد - ديگر فرض كنيم نصف دايره بر قطر ا ج و وتر ب ج معلوم و تنصيف كنيم قوس ب ج را بر د و وتر ج د وصل كنيم و گوئيم هر يك از ايشان معلومست چه ا ه را مثل ا ب معلوم كنيم و ا د ه وصل كنيم و عمود د ز را بيرون آريم پس ج ر معلوم باشد به جهت آنكه نصف خط ج ه است چه د ه كه مساوى ب د است مثل د ج است و مثلث ا د ج شبيه است بمثلث د ه ز پس سطح ا ج در ج ز معلومين مثل مربع ج د معلوم باشد .\r\nه - و ديگر فرض كنيم در دايره ا ب ج د هر يكى را از وتر ا ب ب ج معلوم و وصل كنيم ا ج و گوئيم كه او معلوم است و قطر ب د بيرون آريم و ج د د ا را وصل كنيم و ايشان هر دو معلومند و سطح ا ب در ج د معلومين و سطح ب ج در ا د معلومين مثل سطح ب د معلوم در ا ج پس وتر ا ج معلوم باشد .\r\nو چون شناختيم از تفاصل ميان قسى معلومة الاوتار و از انصاف ايشان\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو از تركيب قسى معلومة الاوتار هم اوتار بسيار را . و علم بجميع اوتار بمعرفت وتر قوس نصف جزء ( نيمدرجه ) تمام مىشود چه ميان هر دو قوسيكه وتر ايشان معلومست بحقيقت دو قوس است كه وتر ايشان معلوم نيست پس ما محتاج شويم كه آن وتر را زياده كنيم بر وتر يكى از ايشان و نقصان كنيم آن را از وتر آنديگر تا اوتار باقى و مجموع معلوم شود و چون ما را طريقى نيست به علم آن بحقيقت ( نيمدرجه ) طلب آن علم كرديم به تقريب بعد از آنكه تقديم كنيم از براى آن اين مقدمه را و آن اين است .\r\nو - چون در دايره ا ب ج د وتر ب ج اعظم باشد از وتر ا ب لازم آيد كه نسبت قوس ج ب بقوس ب ا اعظم باشد از نسبت وتر ب ج به وتر ا ب چه تنصيف زاويه ا ب ج كنيم به خط ب د و وصل كنيم خطوط ا ج د ج ر او عمود ذ ط را بيرون آريم و بكشيم بر مركز د ببعد د ه دايره ح ه ط را و بكشيم تا نقطه ط پس نسبت قطاع د ه ط بقطاع د ح ه اعنى زاويه ط د ه بزاويه ا د ه اعظم باشد از نسبت مثلث د ه ز بمثلث ا ه د اعنى نسبت خط ر ه به خط ه ا و چون تضعيف كنيم هر دو مقدم را بعد از تركيب نسبت زاويه ا د ج بزاويه ا د ه اعظم باشد از نسبت خط ج أ به خط ا ه و چون تفصيل كنيم\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنسبت زاويه ج د ه بزاويه ا د ب اعنى نسبت قوس ج ب بقوس ب ا اعظم باشد از نسبت ج ه به ا ه اعنى نسبت وتر ب ح به وتر ب ا و اين بود آنچه خواستيم بيان كنيم .\r\nز - چون اين مقرر شد فرض كنيم در دايره ا ب ج كه وتر ا ب معلومست و آن وتر نصف و ربع جزء است و وتر ا ج وتر قوس جزء واحد پس نسبت وتر ا ج به وتر ا ب اصغر باشد از نسبت قوس ا ج بقوس ا ب ليكن قوس ا ج مثل قوس ا ب است و مثل ثلث او . پس وتر ا ج اقل باشد از مثل و ثلث وتر ا ب معلوم و اگر فرض كنيم وتر ا د معلوم و آن وتر قوس جزء و نصفست روشن شود كه هم وتر ا د اقل است از مثل و نصف وتر ا ج . پس وتر ا ج اكبر است از ثلثين ا د پس وتر ا ج كه وتر قوس جزء واحد است اصغر است از مقدارى و اعظم است از مقدارى ديگر معلوم و اين دو مقدار عدد اجزاى ايشان قريب‌اند به تساوى پس اجزاى وتر قوس جزء واحد قريبست بهر يكى از ايشان . « 1 »\r\nو حينئذ وتر قوس جزء واحد معلوم باشد و اين بود آنچه خواستيم كه بيان كنيم .\r\n\r\n\r\n","description":"","footnote":"\r\n( 1 ) - عبارت مولف در اين مسئله مجمل و محتاج بشرح است و اينجا مجال ذكر تفاصيل آن نيست و نسخهاى كتاب هم بسيار مصحف و معشوش بوده به قدر امكان در اصلاح آن كوشيديم بايد بكتب فن مراجعه شود\r\n","page_name":" 34 ","page_number":34},
  {"content":"\r\n\r\n\r\nباب نهم\r\nدر معرفت ميل :\r\nبدانكه ما ارتفاع نصف النهار هر يكى از انقلابين را بدآنچه آن ممكن باشد معلوم كنيم و بعد شمس از سمت الراس در هر يكى از آن دو وقت و فصل ميان ايشان بگيريم آن بعد باشد بين الانقلابين در دايره نصف النهار و نصف آن بعد هر يكى از ايشان باشد از معدل النهار كه آن جمله اجزاى ميلست و هرگاه كه زياده كنيم آن را بر بعد منقلب صيفى از سمت الراس آنعرض موضعى باشد كه در آن رصد كرده باشند و اما علم بميول جزئى محتاج شود بمقدماتى چند كه تقديم آن كنيم و آن اينست كه چون دو خط محيط باشند به زاويه همچو ا ب ا ج و متقاطع شود ميان ايشان دو خط ب ه ج د بر نقطه ز نسبت ج ا به ا ه مؤلف باشد از نسبت ج د به د ز و از نسبت ز ب به ب ه چه بيرون آيم ه ح را موازى ج د پس نسبت ج د به ه ح اعنى ج ا به ا ه مؤلف باشد از نسبت ج د به د ز و از نسبت د ز به ه ح اعنى نسبت ب ز به ب ه و همچنين ديگر بيان كنيم كه نسبت ج ه به ه ا مؤلفست از نسبت ج ز به ز د و از نسبت د ب به ب ا زيرا كه ا ح را بيرون آريم موازى ه ب پس نسبت ج ز به ز ح اعنى نسبت ج ه به ا ه مؤلفست از نسبت ج ز به ز د و از نسبت\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nز د به ز ح اعنى نسبت د ب به ب ا .\r\nو - چون دايره باشد كه مركز ا و د باشد و از او دو قوس ا ب ب ج جدا كنيم و هر يك از ايشان اقل باشد از نصف دايره د ب را وصل كنيم نسبت ا ه به ه ج چون نسبت جيب قوس ا ب باشد بجيب قوس ب ج و ما دو عمود از ج ح را بيرون آريم پس نسبت ا ز به ح ج چون نسبت ا ه باشد به ه ج و چون قوس ج ا معلوم باشد و نسبت چنان كه گفتيم هم معلوم بود هر يكى از دو قوس ا ب ب ج معلوم باشد چه ا د را وصل كنيم و عمود د ز را بيرون آريم پس زاويه ز معلوم باشد و مثلث از د معلوم الصوره پس نسبت از معلوم به ز د معلوم باشد پس ز د معلوم باشد و ز ه معلومست\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبه جهت آنكه ا ج معلوم است و نسبت ا ه به ه ج معلوم و مثلث ه ز د معلوم الصوره پس زاويه ا د ب معلوم باشد ( نصف قوس ا ج بعلاوه زاويه ز د ب ) و قوس ا ب معلوم .\r\nز - چون دايره و قسى چنان باشد كه فرض كرديم آن را ، د ا و ج ب وصل كنيم و ملتقى شوند بر نقطه ه نسبت ج ه به ه ب چون جيب قوس ا ج باشد بجيب قوس ا ب زيرا كه عمود ب ر ج ح بيرون آريم پس نسبت ح ج به ب ز چون نسبت ج ه باشد به ه ب و چون قوس ب ج معلوم باشد و نسبت چنان كه فرض كرديم هم معلوم قوس ا ب هم معلوم باشد زيرا كه د ب را وصل كنيم و عمود د ز بيرون آريم پس زاويه ز معلوم باشد و زاويه د نصف قوس ج ب معلوم و مثلث ب ز د معلوم الصوره پس نسبت ب ر به ز د معلوم باشد و ز د هم معلومست و بجهة آنكه ب ج معلومست و نسبت ج به ه ب معلوم پس مثلث ه ر د معلوم الصوره باشد و زاويه ر د ه معلوم و باقى ماند زاويه ا د ب و حينئذ قوس ا ب معلوم باشد چون رسم كنيم بر بسيط كره قوس ا ب ا ج و واقع شود بر ايشان قوس ه ب ج د و اين قسى از دواير عظام باشد و هر يك از آن ها اقل از نصف دايره نسبت جيب قوس ج ه بجيب قوس ا ه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمؤلف باشد از نسبت جيب قوس ح ز به جيب قوس ز د و از نسبت جيب قوس د ب بجيب قوس ا ب چه بيرون آريم از مركز كره كه ح است خطوط ح ب ح ز ح و ا د را وصل كنيم و اخراج كنيم و فرض كنيم كه ملاقى ح ب باشد در نقطه ط و وصل كنيم خطوط ا ج ح ك و به جهت آنكه تقديم كرديم نسبت ج ى به ى ا كه همچون نسبت جيب قوس ج ه است بجيب قوس ه ا مؤلف باشد از نسبت ج ك به ك د كه او نيز چون نسبت جيب قوس ج ز است بجيب قوس ز د و از نسبت د ط به ط ا اعنى نسبت جيب قوس د ب بجيب قوس ب ا و اين بود آنچه خواستيم كه بيان كنيم و ممكن باشد ما را كه بيان كنيم اين نسبت را بجهة تركيب به مثل اين شكل با توجه كه تتميم هر دو نصف دايرهء ب ه ا ح ، ب ر د ح بكنيم نسبت جيب قوس ح ا كه هم قوس ا ب است بجيب قوس ا ه مؤلف باشد از نسبت جيب قوس ح د كه هم جيب قوس د ب است بجيب قوس ز د و از نسبت جيب ج ر بجيب قوس ج ه و اين آنست كه خواستيم بيان كنيم .\r\nاكنون ميول جزئى را بيان كنيم : رسم كنيم دايره ماره باقطاب اربعه را كه آن ا ب ج د است و نصف دايره معدل النهار ا ه ج بود و نصف دايرة البروج كه ب ه د است و فرض كنيم احد الاعتدالين را بر نقطه ه و قوس ه ح را معلوم و توهم كنيم از قطب معدل النهار و آن نقطه راست قوسى كه بنقطه ج بگذرد و آن ر ح ط است اكنون مى گوئيم قوس ح ط معلومست چه نسبت جيب قوس ز ا و آنجيب كليست بجيب قوس ا ب و آن جيب كل ميل است مؤلف از نسبت جيب قوس ه ح معلوم بجيب قوس ه\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nا ب و آن جيب كليست و از نسبت جيب قوس ر ط و آن جيب كليست بجيب قوس ط ج و ح قوس ط ح معلوم باشد و اين آنست كه خواستيم بيان كنيم .\r\n\r\nباب دهم\r\nدر مطالع مستقيمه و معرفت مقادير قسى از معدل النهار كه طالع شود با قسى مفروضه از فلك البروج در كره مستقيم رسم كنيم صورت متقدم را و فرض كنيم قوس ه ح را معلوم و گوئيم ه ط معلومست چه نسبت جيب قوس ز د و آن جيب تمام كل ميل است بجيب قوس ب ا و آن جيب كل ميل است مؤلفست از نسبت قوس ر ح و آن جيب تمام ميل قوس ه ح معلومست بجيب قوس ح ط و آن جيب ميل اوست و از نسبت جيب قوس ه ط بجيب ه ا و آن جيب كليست و ح قوس ه ط معلوم باشد و اين بود آنچه خواستيم كه بيان كنيم و روشن شود از آنچه گفتيم كه چون در كره مستقيمه مطالع ربع واحد از ارباع كه منقسم است بر نقطه ربع بدانيم معرفت مطالع ارباع باقيه بدان معلوم شود و خواجه نصير الدين طوسى در مجسطى خود تعبير از ابواب بفصول كرده است و مقاله اولى را بر چهارده فصل نهاده :\r\nا - در صدر كتاب . ب - در مراتب انواع اين علم . ج - در آنكه زمين كرويست و حركت آن مستدير است . د - در آنكه زمين كرويست در حس بقياس با كل . ه - در آنكه زمين در وسط سما همچو مركز است در كره . و - در آنكه زمين همچو نقطه ايست عند فلك البروج . ز - در آنكه زمين را حركت انتقالى نيست . ح - در آنكه اصناف حركات اولى از آسمان دورى است ط - در معرفت علوم جزئى . ى - در مقادير اوتار يا - در قوسى كه ميان انقلابين است يب - در آنكه تقديم كنند از براى براهين بر امور كرى يج - در معرفت ميول جزئى يد - در مطالع كرهء منتصبه .\r\n\r\nمقاله دويم\r\nبر سيزده فصل و بيست و پنج شكل :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nا در معرفت جمله وضع مسكون از زمين پيش ما ،\r\nب - در معرفت سعة مشرق از مقدار نهار اطول يا اقصر مشتمل بر يك شكل .\r\nج در معرفت هر يكى از عرض بلد و تعديل النهار و سعه مشرق از ديگرى مشتمل بر يك شكل .\r\nد - در معرفت مساكنى كه آفتاب يكنوبت يا دو نوبت مسامت او شود و آنكه نشود .\r\nه - در معرفت نسبت مقائيس با اظلال انصاف نهار استوائى و انقلابين از ميل كلى و عرض بلد مشتمل بر يك شكل و - در ذكر خواص دواير متوازيه ز - در مطالع كره مايله مشتمل بر پنج شكل .\r\nح - در جد اول ط - در جزئياتى كه بدان مطالع معلوم كنند .\r\nى - در زواياى حادثه از تقاطع دايرة البروج و دايره نصف النهار مشتمل بر پنج شكل .\r\nيا - در زواياى حادثه از تقاطع فلك البروج و افق مشتمل بر چهارده شكل .\r\nيب - در زواياى حادثه از تقاطع دايرة البروج و دايره ارتفاع مشتمل بر هفت شكل يج - در صفت زوايا و قسى .\r\n\r\nمقاله سيم\r\nرا بر دو فصل و بيست شكل ا د در مقدار زمان سال ب - در وضع جداول از براى حركت شمس وسطى ج - در اصول كه وضع كنند از براى حركت مستديره مستويه بر هشت شكل :\r\nد - در اختلاف مرئى مر آفتاب را كه آن را تعديل شمس خوانند مشتمل بر سه شكل . ه - در اختلافات جزئى مشتمل بر هشت شكل و - در عمل جدول از براى اختلافات جزئى ز - در جداول ح - در حامل شمس كه آن را متاخران اصل وسط ميخوانند مشتمل بر يك شكل ط - در حساب تقويم ى - در اختلاف ابام بليالى آن .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمقاله چهارم\r\nبر يازده فصل و نه شكل :\r\nا - در تعيين ارصادى كه ازو امور كلى قمر معلوم كنند .\r\nب - در ازمان دورى قمر ج - در حركات جزئى قمر د - در وضع جداول اوساط\r\nه - در بيان اختلاف اول مر قمر را بر دو شكل . و - در اختلاف بسيط اول مشتمل بر شش شكل .\r\nز - در تصحيح حركت طول و اختلاف ح - در حاصل وسط اختلاف ط - در تصحيح حركت عرض و حاصل او .\r\nى - در وضع جدول اختلاف اول . يا - در آنكه خلافى كه ابرخس را واقعشد از جهت حساب بود نه از اصول .\r\n\r\nمقاله پنجم\r\nبر نوزده فصل و بيست و يك شكل :\r\nا - در صفت آلتى كه كواكب را به آن قياس كنند .\r\nب - در اصلى كه اين اختلاف را بر او بنا كنند مشتمل بر دو شكل .\r\nج - در غايت اين اختلاف د - در نسبت ما بين المركزين با نصف قطر مايل .\r\nه - در محاذات فلك تدوير مشتمل بر يك شكل .\r\nو - در استخراج تقويم قمر از اوساط او مشتمل بر يك شكل .\r\nز - در وضع جدول اختلافات مشتمل بر يك شكل .\r\nح - جدول اختلافات قمر و عرض او ط - در حساب تقويم قمر در طول و عرض\r\nى - در آنكه حساب اجتماعات و استقبالات او بسبب خارج مركز تفاوتى معتدبه واقع نيست مشتمل بر دو شكل .\r\nيا - در اختلاف منظر قمر يب - در عمل آلت از براى رصد اختلاف منظر .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nيج - در تحصيل ابعاد قمر مشتمل بر دو شكل .\r\nيد - در قدر اقطار نيرين و ظل عند الاجتماعات و الاستقبالات .\r\nيه - در بعد شمس و آنچه تابع اوست مشتمل بر يك شكل .\r\nيو - در مقادير اجرام نيرين و ظل .\r\nيز - در اختلافات مناظر جزئى مر نيرين را در دايره ارتفاع مشتمل بر سه شكل .\r\nيح - در وضع جدول از براى اختلاف منظر مشتمل بر پنج شكل .\r\n\r\nمقاله ششم\r\nبر ده فصل و هفت شكل :\r\nا - در اجتماعات و استقبالات ب - در عمل جداول اجتماعات و استقبالات وسطى\r\nج - در تقويم اجتماعات و استقبالات . د - در حدود خسوفات نيرين مشتمل بر يك شكل\r\nه - در ما بين الكسوفات از مدت .\r\nو - در صفت جداول مشتمل بر پنج شكل ذ - در تقويم خسوفات ح - در تقويم كسوفات . ط - در محاذات كسوفات مشتمل بر يك فصل . ى - در تقويم محاذيات .\r\n\r\nمقاله هفتم\r\nرا بر پنج فصل :\r\nا - در آنكه كواكب ثابته حافظ اوضاع خوداند .\r\nب - در آنكه كره ثوابت بتوالى حركت مىكند ج - در آنكه حركت ثوابت بر هر دو قطب بروج است . د - در وجهى كه امر در اثبات ثوابت بر او جاريست . ه - در صفت جداول و وضع آن از براى كواكب نصف شمالى .\r\n\r\nمقاله هشتم\r\nرا بر شش فصل و چهار شكل :\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nا - در جدول نصف جنوبى ب - در دايره لبنيه كه آن را مجره خوانند .\r\nج - در صنعت كره مصمت شبيه بسما . د - در اصناف تشكلات ثوابت .\r\nه - در مقارنه ثوابت مر آفتاب را در طلوع و توسط سما و غروب مشتمل بر دو شكل .\r\nو - در ظهور ثوابت و خفاء آنها مشتمل بر دو شكل .\r\n\r\nمقاله نهم\r\nرا بر يازده فصل و ده شكل .\r\nا - در مراتب اگر شمس و قمر و كواكب خمس ب - در توطيه اصول از براى كواكب متحيره ج - در عودات ادوار خمسه . د - در جداول حركات خمسه در طول و اختلافات . ه - در آنچه محتاج شوند به تقديم او از براى اصولى كه عمل كنند .\r\nو - در كيفيت وضع اين هر دو اصل و آنچه ما بين ايشانست از اختلافات مشتمل بر چهار شكل . ز - در موضع بعد ابعد مر عطارد و حركت او را . ح - در آنكه عطارد در دوره دوبار قرب و بعد او منتهى مىشود مشتمل بر يك شكل .\r\nط - در نسبت و مقدارى كه مر اختلاف عطارد راست مشتمل بر سه شكل .\r\nى - در تصحيح ادوار عطارد مشتمل بر دو شكل . يا - در حاصل عطارد .\r\n\r\nمقاله دهم\r\nبر ده فصل و هيجده شكل :\r\nا - بعد ابعد زهره . ب - در مقدار تدوير و خروج حامل او مشتمل بر يك شكل .\r\nج - در تعيين موضع مركز فلك مشتمل بر يك شكل د - در تصحيح ادوار زهره مشتمل بر دو شكل ه - در حاصل زهره :\r\nو - در آنچه محتاج باشد بتقديم او در كواكب علويه مشتمل بر دو شكل و هر چند از مقاله دهم هنوز چهار فصل و دوازده شكل مانده است ليكن آن را به هشت فصل و بيست و دو شكل مقاله يازدهم خلط كرده جهت اشتراك مريخ و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو مشترى و زحل در آن احوال .\r\n\r\nمقاله يازدهم\r\nبر دوازده فصل و بيست و چهار شكل :\r\nز - از مقاله دهم كه آن اول است و پنجم از مقاله يازدهم در مقدار خروج مراكز علوى و مواضع اوجات او مشتمل بر دو شكل .\r\nح - از مقاله دهم كه آن دويم است و ششم از مقاله يازدهم در مقادير تداوير علويه مشتمل بر دو شكل ط - از مقاله دهم و سيم و هفتم از مقاله يازدهم در تصحيح حركات علوى سه شكل .\r\nى - از مقاله دهم و چهارم و هشتم از مقاله يازدهم در اوساط علويه .\r\nط - در استخراج تقويم خمسه از اوساط الخطوط هندسى مشتمل بر يك فصل .\r\nى - در عمل جداول اختلافات مشتمل بر يك شكل . يا - در جداول ويب در حساب تقويم خمسه در طول .\r\n\r\nمقاله دوازدهم\r\nرا بر نه فصل و هيجده شكل نهاده :\r\nا - در مقدماتى كه محتاجند به آن در رجوع مشتمل بر پنج شكل .\r\nب ، ج ، د ، ه - در بيان رجوعات خمسه مشتمل بر هفت شكل . و - در عمل جداول وقوفات ح - در جدول وقوفات ط - در معرفت ابعاد عظمى مر زهره و عطارد را از شمس مشتمل بر شش شكل .\r\n\r\nمقاله سيزدهم\r\nبر يازده فصل و بيست و پنج شكل :\r\nا - در اصولى كه عمل كنند بر او در عروض . ب - در وجهيكه اين حركات\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبحسب اين اصول برو جارى است . ج - در مقادير اين عروض مشتمل بر يك شكل .\r\nد - در عمل جداول جزئي مشتمل بر پانزده شكل . ه - در جداول . و - در حساب عروض خمسه . ز - در ظهور خمسه و اختلافات آن مشتمل بر سه شكل . ح - در آن كه خواصى كه براى سفليين باشد در ظهور و خفاء موافق اين اصولند مشتمل بر شش شكل . ط - در معرفت ابعاد جزئى از شمس از براى ظهور و خفا . ى - در جدول يا - در خاتمه كتاب و الله اعلم بالصواب .\r\nبسم الله الرحمن الرحيم\r\n\r\nفن سيم از قسم دوم از كتاب نفايس الفنون فى عرايس العيون در علم ارثماطيقى\r\nكه آن عبارتست از معرفت خواص اعداد و اين مشتمل بر چهار باب :\r\n\r\nباب اول\r\nدر خواص اعداد از آن روى كه كم‌اند در انفس خود .\r\nاز مشهورترين خواص عدد آنست كه هر عدد نيمه مجموع هر دو عدد حاشيه متقابل خود باشد و آن دو حاشيه بود از دو طرف قلت و كثرت كه بعد او از هر دو يكسان باشد در ترتيب طبيعى همچو ده كه نيمه نه و يازده بود همچنين نيمه دوازده و هشت و سيزده و هفت و على هذا پس ضعف هر عددى مساوى حاشتين او باشد و ثلثة اضعاف او مثل و نصف حاشيتين اوست و هم بر اين قياس و همچنين نيمه هر عددى ربع آن دو حاشيه بود و ثلث او سدس آن بل هر كسرى از آن نصف آن كسر بود از آن هر دو\r\nهر عددى مربع او مساوى مسطح حاشيتين او بود با مربع فضل\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nميان آن عدد واحدى الحاشيتين همچون مربع ده اعنى صد كه مساوى مسطح نه در يازده بود با مربع يكى و مساوى هشت در دوازده با مربع دو اعنى چهار و مساوى مسطح هفت در سيزده با مربع سه اعنى نه\r\nو هر عددى را عدة اعدادى كه بر ترتيب طبيعى واقع باشد ازو تا ضعف اگر با هر دو اعنى با عدد و ضعف او اعتبار كنند مساوى آن عدد بود چون يكى بر او افزايند ابدا و اگر با يكى اعتبار كنند مساوى همان عدد بود و اگر بىايشان هر دو اعتبار كنند جز اوساط معتبر نباشد مساوى همان عدد بود الا يكى ابدا همچو عدهء اعداد از ده تا بيست و اعتبار كنند يازده بود و با يكى از ايندو ده و بى هيچيك از ايشان نه .\r\nو هر عددى كه عدت اعداد واقع شود تا ثلثة امثال او اگر با طرفين اعتبار كنند مساوى ضرب عدد بود در دو و زياده يكى بر حاصل ابدا و با احد الطرفين مساوى ضرب عدد بود در دو و بيطرفين مساوى ضرب عدد بود در دو الا يكى ابدا چنان كه از ده تا سى كه چون با طرفين گيرند مساوى بيست و يك بود و با يكى از طرفين بيست و بى هيچيك نوزده .\r\nو همچنين عدت اعداد ازو تا اربعه امثال او مساوى ضرب او خود در سه يا زياده واحدى مع الطرفين و بى زياده با طرفى و الا واحد بيطرفين دائما و از عدت امثال چون واحدى كم كنند و باقى در عدد ضرب كنند مبلغ عدد اعداد بود با طرفى و بزياده واحدى با طرفين و بنقصان واحدى بيطرفين .\r\nو همچنين از هر عددى تا مسطح او در ما قبل با طرفين مثل مربع ما قبل بود و در ما بعد با طرفى مثل او مثلا از سه تا مسطح او در دو با هر دو طرف چهار است و از سه تا مسطح او در چهار با يك طرف نه .\r\nو هر عددى عدت اعداد واقع ازو تا مربع او با طرفى مساوى مضروب او بود در ما قبل او مثل سه كه ازو تا مربع او كه نه است مساوى مضروب سه در دو بود و معهما و بدونهما برين قياس بايد كرد و هر عددى عدت اعداد واقع ازو تا مكعب او با طرفى مثل مضروب او در تالى او بود با مضروب مبلغ در ما قبل او چنان كه از دو تا هشت شش عدد و از سه تا بيست و هفت مثل سه در چهار در دو و از\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nچهار تا شصت و چهار مثل چهار در پنج در سه اعنى شصت و معهما و بدونهما بر قاعده سابق باشد و مال مال و ساير مراتب را بر اين قياس بايد كرد .\r\nو به وجهى ديگر از هر عددى تا مكعب او با طرفى مثل مضروب او در تالى او بود با مضروب مبلغ در ما قبل او چنان كه از دو تا هشت مثل مضروب دو در سه در يكى بود و از سه تا بيست و هفت مثل سه در چهار در دو و از چهار تا شصت و چهار مثل چهار در پنج در سه .\r\nو همچنين عدت از اعداد از هر عددى تا مال مال او با طرفى مساوى مضروب مربع او بود با تالى او در مضروب او در ما قبل چنان كه از دو تا شانزده مثل مضروب چهار با سه بود كه آن هفت است در مضروب دو در يكى اعنى دو حاصل چهارده بود و از سه تا هشتاد و يك مثل مضروب نه با چهار كه آن سيزده است در مضروب سه در دو اعنى شش و حاصل هفتاد و هشت بود و از چهار تا دويست و پنجاه و شش مثل مضروب شانزده با پنج كه آن بيست و يكست در مضروب چهار در سه اعنى دوازده و حاصل دويست و پنجاه و دو باشد .\r\nو حكم آن دو قسم ديگر با طرفين و بدونهما ظاهر است .\r\nو اكنون با خواص اعداد متواليه رجوع كنيم و گوئيم هر عددى چون مربع او را مضاعف كنند و دو بر او افزايند مبلغ مساوى هر دو مربع دو حاشيه متقابل او باشد . چنان كه مربع هفت را كه آن چهل و نه است اگر مضاعف كنند و دو افزايند آن مبلغ يعنى صد مساوى هر دو مربع شش و هشت بود و اگر مربع او را مضاعف كنند و هشت بر او افزايند مساوى مربع حاشيه دوم او باشد .\r\nچنان كه چهل و نه را خود مضاعف كنند و هشت بر او افزايند حاصل آن اعنى صد و شش مساوى مربعين پنج و نه باشد و اگر بر هيجده افزايند مربع هر دو حاشيه سيم او باشد .\r\nو على هذا و قانون در اينباب آنست كه زياده اول مضروب دو است در واحد و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nزياده دويم مجموع آن با مضروب دو در فردى كه تالى واحد است اعنى سه و زياده ثالث مجموع آن با مضروب دو در فردى كه تالى آن فرد اعنى پنج .\r\nو به وجهى ديگر زياده اول مضروب زوج اول است در اول مربعات متوالى اعنى واحد و زياده ثانى مضروب آن زوج در ثانى مربعات اعنى چهار و زياده ثالث مضروب آن در ثالث مربعات و على هذا القياس .\r\nو هر عددى چون مربع او را مضاعف كنند و چهار بر او افزايند مبلغ مساوى مسطح دو حاشيه نازل قريب او بود با مسطح دو حاشيه صاعد قريب او . چنان كه مربع هفت را اعنى چهل و نه چون مضاعف كنند چهار بر او افزايند مبلغ آن اعنى صد و دو مساوى مضروب پنج در شش بود با مضروب هشت در نه .\r\nو اما مسطح حاشيه نازل ثانى در نازل ثالث با مسطح صاعد ثانى در صاعد ثالث بر ضعف مربع عدد به دوازده افزون باشد و مسطح نازل ثالث در رابع با مسطح صاعد ثالث در رابع ببيست و چهار افزون باشد و نازل رابع در خامس با صاعد رابع در خامس بچهل .\r\nو قانون در اين باب آنست كه در اول زياده از آن چهار است در اول افراد اعنى واحد ضرب كنند و آن چهار بود و در ثانى آن را با مضروب زياده در ثانى واحد اعنى دو جمع كنند دوازده بود و در ثالث آن مجموع را اعنى دوازده با مضروب زياده در تالى تالى اعنى سه جمع كنند بيست و چهار بود .\r\nو هر عددى چون بر ضعف مربع او شش بيفزايند مبلغ مساوى حاشيه نازل اول او بود در نازل سيم با سطح حاشيه صاعد اول در صاعد سيم .\r\nچنان كه مربع هشت را اعنى شصت و چهار چون مضاعف كنند و شش بيفزايند مبلغ صد و سى و چهار مساوى با نه در يازده بود و اگر حاشيه اول در رابع زنند بر ضعف مربع هشت بايد افزود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو اگر در خامس ده و هم بر اين قياس\r\nو هر عدديكه ربع او را مضاعف كنند و شانزده بيفزايند مبلغ مساوى مسطح حاشيه ثانى نازل باشد در رابع نازل با مسطح ثانى صاعد در رابع صاعد ، چنان كه صد و چهل و هشت مساوى شش در سه بود با ده در سيزده و اگر دويم در ششم ضرب كنند زياده بيست و چهار بود چنان كه صد و پنجاه و دو مساوى دو در شش بود با ده در چهار دائما با زياده مضروب چهار در سمّى حاشيه بعيده باشد .\r\nو اگر از طرفين سيم در پنجم ضرب كنند زياده سى بود و اگر سيم در ششم ضرب كنند سى و شش بود و اگر در هفتم ضرب كنند چهل و دو بودجه دائما زياده مضروب شش باشد در سمّى حاشيه بعيده و على هذا مادام كه بعد بين الحاشيتين المقابلتين از طرفين يكسان بود زيادات مضروب ضعف سمّى حاشيه قريبه بود در سمّى حاشيه بعيده .\r\nاكنون خواص اعداد متواليه بر نظم طبيعى بيان كنيم و گوئيم هر جمله از اعداد متواليه بر نظم طبيعى عده آن جمله يا فرد باشد يا زوج : اگر فرد باشد هر آينه آن جمله را واسطه باشد و آن واسطه نيمه حواشى متقابله خود بود و آن مبتدى باشد از طرف قريب او باد و نهايت آن جمله چنان كه اگر جمله يكى بود تا هفت واسطه چهار بود و آن نيمه مجموع سه و پنج و دو و شش و يك و هفت باشد و آن را اقرب حواشى سه و پنج بود و ابعد يك و هفت و اگر زوج بود لابد آن جمله را دو واسطه باشد كه مجموع آن دو مساوى مجموع ساير حواشى مقابله آن دو عدد بود ، چنان كه از يكى تا هشت اينجمله را دو واسطه است كه آن چهار و پنجست و مجموع آن دو مساوى سه و شش و دو و هفت و يك و هشت باشد و از اينجا مقرر شد كه مجموع دو حواشى هر دو متقابله هر عددى با هر دو عدد متوالى چون\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچهار و پنج يا غير متوالى چون چهار و شش متساوى باشند .\r\nو از خواص اعداد متوالى از واحد آنست كه اگر يكى بر عدد اخير افزايند و در نيمه عده اعداد ضرب كنند مثل مبلغ مجموع اعداد باشد چنان كه اگر يكى بر هشت افزايند و در نيمه هشت ضرب كنند سى و شش كه حاصلست مساوى جميع اعداد هشت گانه باشد .\r\nو اگر يكى بر نه افزايند و در نيمه نه كه چهار و نيم است ضرب كنند و چهل و پنج كه حاصل است مساوى اعداد نه گانه بود .\r\nو از خواص متوالى از واحد يا غير واحد آنكه چون طرفين را در نيمه عده اعداد ضرب كنند مبلغ مساوى آن اعداد بود چنان كه متواليه از سه تا هفت ، سه را با هفت اعنى ده در دو و نيم ضرب كنيم حاصل اعنى بيست و پنج مجموع اين اعداد بود .\r\nو از خواص جميع اين آنكه اعداد متتاليه كه تفاضل آن‌ها به واحد بود يا بعدد معين از اعداد هرگاه كه از عده آن يكى اسقاط كنند و باقى را در عدد تفاضل ضرب كنند و اول اعداد خواه واحد بود و خواه عددى از اعداد بر آن افزايند مبلغ عدد اخير بود از آن‌ها و چون آن عدد را با اول جمع كنند و در عده اعداد ضرب كنند و مبلغرا تنصيف كنند يا در نصف آنعده ضرب كنند حاصل مجموع آن اعداد بود . مثلا ده عدد كه اول آن سه بود و تفاضل پنج ، خواهيم كه مجموع آن معلوم كنيم يكى را از ده نقصان كنيم و باقى را در پنج ضرب كنيم و حاصل را كه چهل و پنجست به اول اعداد كه سه است جمع كنيم چهل و هشت باشد و اين آخر اعداد است . پس سه بر آن بيفزائيم و مبلغرا اعنى پنجاه و يك . در نصف عده اعنى پنج ضرب كنيم حاصل اعنى دويست و پنجاه و پنج مساوى مجموع آن اعداد بود و آن اعداد اينست :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n3 ، 8 ، 13 ، 18 ، 23 ، 28 ، 33 ، 38 ، 43 ، 48 .\r\nو اگر پنجاه و يكرا در ده ضرب كنند و مبلغرا اعنى پانصد و ده را تنصيف كنند حاصل همان باشد و اگر اول آن اعداد را واحد فرض كنند آخر چهل و شش بود و مجموع دويست و سى و پنج بود و هرگاه از واحد تا عددى مستوى و معكوس كنند بر اين وجه :\r\n123454321\r\nمبلغ بيست و پنجشود و حاصل آنكه مجموع اعداد با ما قبل عدد اخير مثل مربع اخير بود و هرگاه كه اعداد متواليه را از واحد جمع كنند مجموع اول مثل و نصف اخير بود و مجموع دوم ضعف و مجموع سيم ضعف و نصف اخير و مجموع چهارم ثلثه امثال اخير و پنجم ثلثة امثال و نصف اخير چنان كه 1 و 2 ، 3 شش بود و 1 و 2 و 3 و 4 ده و على هذا ،\r\nو چون خواهند كه مجموع را معلوم كنند بر آن مجموع فزايند تا عدد اخير حاصل شود .\r\nپس بر نيمه آن عدد نصف واحد افزايند و حاصل را در عدد اخير ضرب كنند مطلوب آن بود مثلا مجموع دوازدهم خواستيم يكى بر او افزوديم سيزده شد اين عدد اخير است پس بر نيمه سيزده اعنى شش و نيم نصفى بر او افزوديم هفت شد معلومشد كه مجموع دوازدهم سبعه امثال اخير است هفت را در سيزده ضرب كرديم نود و يك حاصل شد كه مطلوب بود .\r\nو از خواص آنكه مجموع اول مثل تالى آخر است و مجموع دويم مثل و نصف تالى آخر و سيم ضعف او و چهارم ضعف و نصف او و على هذا .\r\nمثلا او 2 مثل سه باشد و يك و دو و سه مثل چهار و نصف چهار و يك و 2 و 3 و 4 ضعف 5\r\nبعد از اين . در خواص زوج و فرد شروع كنيم و گوئيم ازواج و افراد متوالى با اعداد متوالى بر نظم طبيعى مشاركند در تفاضل به مقدارى بعينه چه اعداد طبيعى متفاضلند\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه واحد و ازواج و افراد متوالى متفاضلند باثنين چه هر زوجى را كه واحدى برافزايند فرد شود و چون واحدى ديگر افزايند زوج شود و على هذا .\r\nپس لازم آيد كه هر واسطه از افراد و ازواج متوالى نصف جمله حواشى متقابله باشد چنان كه هفت نيمه پنج و نه و نيمه سه و يازده و نيمه يكى و سيزده و هشت نيمه شش و ده و نيمه چهار و دوازده و نيمه دو و چهارده و همچنين هر دو فرد با دو زوج متوالى نيمه حواشى متقابله خود باشند چنان كه پنج و هفت نيمه سه و نه و نيمه يكى و يازده بود و چهار و شش نيمه دو و هشت و نيمه و چهار و شش باشد .\r\nو اين معنى مخصوص بازواج و افراد نيست و جميع اعداديكه متوالى باشند به يك تفاضل شامل بود چنان كه بيست و پنج نيمه بيست و سى و پانزده و سى و پنج و ده و چهل و پنج بود چه اين اعداد بتفاضل پنج متوالىاند .\r\nو از خواص افراد متتاليه آنست كه مجموع آن از واحد ابدا مربع باشند چنان كه مجموع يك و سه چهار بود و مجموع يك و سه و پنج نه و مجموع يك و سه و پنج و هفت شانزده و ديگر آنكه چون استعلام فردى كنند كه در مرتبه واقع باشد عدد آن مرتبه را مضاعف كنند و يكى نقصان كنند باقى مطلوب بود چنان كه اگر فرد دهم خواهند از ضعف ده يكى كم كنند نوزده بماند و آن فرد دهم بود .\r\nديگر آنكه آحاد اين افراد در ششم خود باز آيد چنان كه يك در يازده و بيست و يك و سه در سيزده و بيست و سه و سى و سه و هم بر اين قياس . ديگر آنكه چهارم بعد از اول مربعات اين افراد مربع بود همچو نه كه چهارم واحد است و هشتم بعد ثانى مربعات اعنى بيست و پنج كه هشتم است بعد از نه و دوازدهم بعد از ثالث اعنى چهل و نه بعد از بيست و پنج و على هذا عدد مرتبه مربع از افراد در چهار ضرب بايد كرد بعد از آن افراد متوالى بد آن عدد شمردن تا بمطلوب رسد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nديگر آنكه هر مجذورى فرد مساوى ضعف عدد مرتبه او بود با يكى ابدا اگر مبدء سه باشد و الا يكى اگر مبدء يكى باشد چنان كه بيست و پنج مساوى ضعف دوازده باشد ؛ يكى اگر مبدء سه باشد . چه حينئذ او دوازدهم باشد و مساوى ضعف سيزده الا يكى اگر مبدء يكى باشد و ديگر آنكه افراد متتاليه را جدولى مثلث بر اين صورت مثلا ثبت كنند :\r\nخواص ديگر بحسب اين وضع ظاهر شود چه جمله اعدادى كه از واحد بر استقامت عمود مثلث فرود آيد مربعات فرد متوالى بود و مجموع اعداديكه در صف عرضى باشد مكعب بود و از صفوف عرضى على الولا مكعبات متوالى برخيزد و اگر اين افراد در جدول مربع فرض كنند بر اين صورت مثلا :\r\nهر صليبى كه از دو سطر متقاطع آن سطور قطرى مؤلف شود خواه قطر شكل باشد و خواه نه به شرط تساوى سطرين مجموع هر دو قطر متساوى باشد چه مجموع هر قطرى ازين شكل شصت و چهار بود و مجموع هر سطرى از 1 و 11 و 21 و 15 و 11 و 17 سى و سه بود و مجموع هر يكى از سه و 13 و 23 و 7 و 13 و 19 سى و نه مجموع هر يكى از 11 و 21 و 13 و 19 سى و دو مجموع طرفين هر سطر هر صليبى مجموع طرفين سطرى ديگر بود\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nچنان كه مجموع 1 و 31 و 7 و 25 سى و دو و مجموع 9 و 29 و 13 و 25 سى و هشت و مجموع اعداد هر مربعى كه مشتمل برين افراد بود مساوى مال مال ضلع بود چه اگر مربع دو بر اين صورت ثبت كنند ( شكل 22 ) مجموع اعدادش شانزده بود و اگر مربع سه ثبت كنند شكل 21 شكل 22 بر اين صورت ( شكل 21 ) مجموع اعداد آن هشتاد و يك بود و مربع چهار دويست و پنجاه و شش و نيز مجموع قطر هر مربعى مكعب ضلع آن مربع بود چنان كه قطر مربع دو هشت باشد و قطر مربع سه بيست و هفت و قطر مربع چهار شصت و چهار .\r\nو از خواص ازواج متواليه آنست كه هر مجموع از آن مساوى مربع عده آن اعداد بود با جذر آن مربع چنان كه مجموع اول شش بود مساوى مربع دو با دو و مجموع ثانى اعنى 2 و 4 و 6 دوازده بود مساوى مربع سه با سه و مجموع ثالث اعنى 2 و 4 و 6 و 8 بيست بود مساوى مربع 4 با 4 .\r\nو از خواص عدد زوج آنكه اگر واحدى از آن نقصان كنند و باقى عدد فرد اول بود آن زوج مساوى اجزاى مربع آن بود چنان كه چهار مجموع اجزاى مربع سه بود و اگر سه از آن نقصان كنند و باقى اول بود آن زوج مجموع اجزاى ضعف آن اول بود چنان كه شش اجزاى ضعف سه بود و هشت اجزاى ضعف 5 و 10 اجزاى ضعف هفت .\r\nو بعد از اين ذكر خواص انواع زوج و فرد ياد كنيم و انواع زوج را مقدم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nداريم بدانكه هر عددى زوج الزوج جمله اعداد زوج الزوج را كه پيش ازو بود عد كند و مربع زوج الزوج زوج الزوج بود .\r\nو همچنين مكعب و ساير منازل او بل مضروب زوج الزوج در زوج الزوج ابدا زوج الزوج بود و از عدد زوج الزوج چون زوج اول بيندازند باقى زوج الفرد بود بود چنان كه از هشت اگر دو بيندازند باقى زوج الفرد بود همچو شانزده كه از او چون دو بيندازند باقى زوج الفرد بود و همچو سى و دو چون دو بيندازند و زوج الزوج ناقص بود به واحدى ابدا\r\nو از خواص اين اعداد آنكه استخراج اعداد تا مه و متحابه و زايده و ناقصه به اين اعداد ميسر گردد . اما طريق استخراج تامه آنست كه از هر زوج الزوجى كه باشد يكى بيندازند اگر باقى عدد آن اول باشد آن را در زوج الزوج مقدم ضرب كنند حاصل تام بود چنان كه از چهار يكى بيندازند و باقى را در دو ضرب كنند شش حاصل آيد و آن تام است و از هشت يكى بيندازند و هفت را در چهار ضرب كنند بيست و هشت حاصل آيد و آن تامست چه اجزاى او منحصر بود در 1 ، 2 ، 4 ، 7 ، 14 و از سى و دو يكى بيندازند و سى و يك را در شانزده ضرب كنند 469 حاصل آيد . و آن تامست چه اجزا منحصر بود 1 ، 2 ، 4 ، 8 ، 16 ، 41 ، 62 : 124 ، 248\r\nو اما متحابه هر دو عدد بود كه هر يكى مساوى مجموع آن ديگر باشد .\r\nچنان كه 220 و 284 چه اجزاى اول منحصر است در 1 ، 2 ؛ 4 ، 5 ، 10 ، 11 ، 20 ، 22 44 ، 55 ، 110 چه 110 نصف اوست و 55 ربع او و 44 خمس او و 22 عشر و 20 جزوى از 11 جزءوى و 11 جزوى از 20 و 10 جزوى از 22 و 5 جزوى از 44 و 4 جزوى از 55 و 2 جزوى از 110 و يك جزوى از دويست و بيست و مجموع اين اجزاء مساوى ثانيست و اجزاى ثانى منحصر است در 1 ، 2 ، 4 ، 71 ، 142 چه صد و چهل و دو نصف اوست و هفتاد و يك ربع او و 4 جزوى از 71 و 2 جزوى از 71 و 2 جزوى از 142 و يك جزوى از 284 . و اين اجزا مساوى اولست و اين دو عدد غير اين اجزا ندارند چه مراد از\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجزو آنست كه عد ايشان كند و غير اين اجزا عد ايشان نميكند و طريق استخراج متحابين آنكه از عدد زوج الزوج يكى كم كنيم و زوج الزوج ما قبل هم بر آن باقى افزائيم و زوج الزوج ما قبل هم از آن باقى نقصان كنيم اگر سه عدد كه ازين سه عمل حاصل شود همه اول باشند مضروب حاصل ثانى را در حاصل ثالث در زوج الزوج ما قبل ضرب كنيم تا اصغر متحابين حاصل آيد .\r\nمثلا از هشت يكى كم كرديم و چهار بر باقى افزوديم و دو هم از باقى كم كرديم 7 ، 11 ، 5 حاصل آيد :\r\nهر سه . اول ، پس مضروب 11 در 5 اعنى 55 را در زوج الزوج ما قبل هشت اعنى 4 ضرب كرديم دويست و بيست حاصل شد پس 11 و 5 بر 55 افزوديم 71 شد و چون او نيز اول بود در چهار ضرب كرديم دويست و هشتاد و چهار حاصل شد .\r\nو طريق استخراج اعداد زايده و ناقصه آنست كه از عدد زوج الزوج يكى كم كنيم پس اگر زايد خواهيم اولى كه كمتر از باقى بود جزء در زوج الزوج ما قبل ضرب كنيم و اگر ناقص خواهيم اولى كه بيشتر بود ، حاصل مطلوب بود مثلا از هشت يكى كم كرديم هفت ماند اكنون اگر 4 را در 3 يا 5 زنيم حاصل زايد بود چه در اول حاصل 12 بود و اجزاى او اعنى 1 ، 2 ، 3 ، 4 ، 6 شانزده و در ثانى حاصل بيست بود و اجزاى او اعنى 1 ، 2 ، 4 ، 5 ، 10 ، بيست و دو .\r\nو چندانكه نقصان اول مضروب فيه از باقى بيشتر بود زياده بيش بود و قدر زياده دائما مثل فضل باقى بود بر مضروب فيه و اگر 4 را در 11 يا سيزده زنيم حاصل ناقص بود چه در اول 44 بود و اجزاى او منحصر است در 1 ر 2 ر 4 ر 11 ر 22 و مجموع آن 40 و در ثانى 52 و اجزاى او اعنى 1 ر 2 ر 4 ر 13 و 26 و مجموع آنچهل و شش باشد و چندانكه زياده مضروب فيه باقى بيش بود نقصان زياده باشد و قدر نقصان دائما مثل زياده مضروب فيه بر باقى و بوجهى ديگر هرگاه كه زوج الزوج را در عدد فرد اول ضرب كنند ببايد ديد اگر آن زوج الزوج بر نصف آن فرد به نصف واحد زياده بود چنان كه زيادتى دو بر نصف سه ، حاصل اعنى شش تام باشد و اگر زياده از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنصف واحد بود چنان كه زيادتى 4 بر نصف سه حاصل اعنى 12 زايد باشد و الا ناقص\r\n\r\nنوع دويم زوج الفرد\r\nو از خواص او آنست كه او را هيچ زوج عد نكند الا بعددى فرد و هيچ فرد عد نكند الا بعددى زوج و جزء زوجش سمى فرد باشد چنان كه دو از شش ثلث باشد و جزء فردش سمى زوج بود چنان كه سه ازو نصف باشد و تولد او از ضرب افراد متواليه بود در دو پس تفاضل ميان متواليات او به چهار باشد .\r\nو از خواص او آنكه چون دو جزء جمله اين اعداد بود پس اگر از هر عددى زوج الفرد بعده سمى آن جزء بعد از آن عدد بشمارى بعددى منتهى شود كه اين جزء ازو درست آيد :\r\nمثلا 2 از 6 ثلث بود سمى سه پس از شش سه بشمارى منتهى شود بهجده و او را ثلث صحيح بود و از ده خمس بود پس اگر بعد از او 5 بشمارى منتهى شود بسى كه او را خمس صحيح بود و از 14 سبع بود و بعد از 14 بهفت مرتبه 42 بود و او را سبع صحيح باشد .\r\nو ديگر آنكه دو را با مرتبه عددى مربع جمع كنند مبلغ مربع بود چنان كه 2 با چهارم اعنى 14 ، 16 بود و با نهم اعنى 34 ، 36 و با شانزدهم اعنى 62 شصت و چهار و اگر واحد را مبدء اين اعداد سازيم و شش را كه ثالث اين اعداد بود با مراتبى كه سمى مربعات بود جمع كنيم اعداد مربع حاصل آيد چنان كه با چهارم اعنى ده شانزده بود و با نهم اعنى 30 سى و شش و با شانزدهم اعنى پنجاه و هشت ، شصت و چهار .\r\nديگر آنكه از مضروب سمى هر مرتبه در تفاضل مراتب چون عدد اول نقصان كنند عدد آن مرتبه حاصل آيد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمثلا در مرتبه رابع 4 در 4 ضرب كنند و 2 بيندازند 14 بماند و آن مرتبه چهارم بود و عكس اين معنى هم درست است چه هرگاه كه دو مرتبه ازين مراتب افزائيم و ربع اين مبلغ بستانيم يعنى بر چهار قسمت كنيم اسم آن مرتبه حاصل مشتق بود چنان كه 2 بر 22 افزائيم 24 شود و ربعش بستانيم شش بود گوئيم آن مرتبه ششم است .\r\nو ديگر آنكه مضروب ضعف عدد مراتب در عدد مراتب مساوى اعداد مجموع مراتب بود :\r\nچنان كه اگر مراتب پنج بود اعنى 2 ر 6 ر 10 ر 14 ر 18 ده در پنج مجموع آن اعداد بود و اگر اين اعداد را در مربع شش در شش ثبت كنند از خواص اين جدول آن بود كه آحاد هر سطرى عرضى مثل آحاد آخر همان سطر بود و همچنين اعدادى كه در سطور قطرى افتاده باشد مبتدى از يسار و اعلى جدول در آحاد و صفر مشترك باشند .\r\nو ديگر آنكه دو طرف قطر هر صليبى مساوى مجموع دو طرف ديگر بود چنان كه 2 و 142 مثل 22 و 112 و 26 و 138 مثل 42 و 22 و نيز مجموع طرفين اقطار هر صليبى كه در مربعات متداخله افتد مساوى باشند چنان كه 22 و 42 و 18 و 46 و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nهمچنين 58 و 86 ، 62 و 82 و على هذا\r\nو ديگر تفاضل ميان هر عددى و آنچه بر بالاى آن موضوع بود يكسان بود چنان كه تفاضل 26 و 2 و 74 و 50\r\n\r\nنوع سيم زوج الزوج و الفرد بود\r\nو از آنجهت كه او قابل تنصيف تا به واحد نبود مشابه زوج الفرد باشد و از آنجهت كه بيش از يك بار قابل تنصيف بود مشابه زوج الزوج باشد و تولد او از ضرب اعداد زوج الزوج بود غير دو در افراد متوالى .\r\nچنان كه از 4 در سه دوازده و از 4 در 5 بيست و على هذا . چندانكه زوج مضروب اعظم بود قبول تنصيف در حاصل زياده باشد و أين اعداد متوالى باشند بتفاضل و هشت و در اين اعداد زايد و ناقص و تام توان يافت اما تام همچو بيست و هشت و هر تاميكه بعد از او بود اما ناقص مثل 44 كه بيان آن ذكر رفت و اما زايد همچو 12 و 20 و غير آن\r\nدر اعداد مربعات نيز باشند و تولد آن مربعات از ضرب اول ازواج بود .\r\nدر اول افراد يعنى دو در سه و تربيع حاصل اعنى شش و ثانى از ضرب همان زوج الزوج در ثانى افراد بود و تربيع حاصل اعنى ده و على هذا القياس .\r\nو تفاضل اين اعداد ابدا زوج الزوج بود ، چه اگر از ضرب چهار در افراد متواليه متولد گردد تفاضل 32 بود . اينست آنچه در ذكر خواص ازواج مهم بود\r\nاكنون بيان كنيم كه 2 كه اول اعداد است از كدام نوع است شيخ در شفا آورده است كه بعضى گمان بردند كه زوج الفرد است از آنجهة كه در تنصيف منتهى به زوج نيست .\r\nو بعضى گفته‌اند زوج الزوجست كه در تنصيف منتهى بواحد است و بعضى گفته‌اند زوج الزوج و الفرد است معا و مبدء هر دو و بعد از آن گفته كه نزد من\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآنست كه زوج الزوج بحقيقت عددى بود كه نصف او زوج باشد و نصف هر نصفى ازو كه غير واحد است زوج و زوج الفرد آنكه نصف او فرد باشد و فرد عدد باشد و واحد نيز بود از آنجهت كه غير منقسم است بمتساويين و زوج جز عدد نباشد و حق آنست كه در تسميه مناقشه نكنند .\r\nو بعضى از متأخران گفته‌اند كه زوج اگر در تنصيف بواحد منتهى شود زوج الزوج بود و الا اگر قبول تنصيف بيش از يك بار كند زوج الزوج و الفرد بود و اگر نه زوج الفرد و اين طريقه بصواب نزديكتر است چه دو را از زوج الزوج شمردن تا باز سلسله اعداد زوج الزوج از واحد منتظم شود و احكام متناسب شامل گردد اولى بود . از آنكه او را زوج الفرد گيرند چه واحد را فرد گرفتن به حقيقت مجاز است چه فرد از اقسام عدد است .\r\nچنان كه مشهور و متداولست و كثرت مجتمعه الواحده شامل واحد نيست مگر بعدد آن خواهند كه در مراتب عدد افتد .\r\nبعد از اين در خواص انواع فرد شروع كنيم و گوئيم در اصول معلوم شده كه فرد يا اولست يا مركب ، اول يا در نفس خود بود يا بقياس با عددى ديگر .\r\nو از خواص افراد مركبه آنست كه ثالث فرد اول اعنى سه مركب باشد و آن نه است و همچنين ثالث نه پانزده و ثالث ثالث او بيست و يك و همچنين الى غير النهاية\r\nو نيز خامس فرد اول ثانى اعنى پنج و خامس خامس او الى غير النهايه مثل 15 و 25 و نيز سابع هفت و سابع سابع او إلى غير النهايه مثل بيست و يك و سى و پنج و چهل و نه و نيز يازدهم إلى غير النهايه مثل سى و سه و پنجاه و پنج و هفتاد و هفت و على هذا ، اين جمله مركبست\r\nديگر آنكه سه مركباتى را كه ازو منتظمست عد كند اما اول را كه نه است به نفس خود كه فرد اولست و ثانى را كه پانزده است بفردى كه ثانى اوست اعنى 5 و ثالث را كه بيست و يك است به هفت و على هذا\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو همچنين 5 اول از مركبات او را كه ثانى نه است اعنى 15 به فرد اول عد كند و ثانى را كه 25 است به نفس خود كه ثانيست و ثالث را بثالث كه 7 است و هم بر اين قياس ساير افراد مركبات را عد كند .\r\n\r\nباب دويم در خواص اعداد\r\nاز جهت اضافت كه آن را نسبت خوانند و مضاف را منسوب و مضاف إليه را منسوب اليه پس اگر منسوب مساوى منسوب إليه بود آن نسبت را مساوات خوانند و اگر اعظم بود زايد و إلا ناقص . و زايد يا بسيط بود يا مركب ، بسيط آن بود كه معدود منسوب إليه باشد چنان كه 6 با 2 و مركب غير آن چنان كه 6 با 4 و بسيط ضعف بود اگر بعدت 2 معدود باشد . همچو 6 با 3 و امثال آن\r\nاگر عدد بيش از 2 بود چنان كه 6 با 2 و هر صنفى از امثال بعدت عدد مقيد باشد چنان كه ثلثه امثال و اربعه امثال و جماعتى از امثال را كه عدت او زوج الزوج بود اضعاف گويند مقيد بعدت مذكور چنان كه هشت را با دو اربعه اضعاف و 16 را ثمانيه اضعاف و 32 راسته عشر ضعفا و اين اصطلاح صناعت موسيقى بود و مركب آن باشد كه از نسبت مساوات كه آن را مثل گويند با نسبت امثال يا نسبت جزء يا اجزاء تركيب بافته باشد .\r\nو مراد از اجزاء آنست كه بيش از جزء واحد باشند خواه دو جزء باشند خواه بيشتر همچو مثل و نصف در دو و سه و مثل و ثلثان در سه و پنج و ضعف و نصف در 2 و 5 و ثلثه امثال و ثلثه ارباع در 4 و 15\r\nو نسبت بسيطه سه نوعست نسبت مثل و نسبت ضعف و نسبت امثال و در اصطلاح مذكور چهار . چه اضعاف نيز قسمى بود و انواع نسبت مركبه شش است و باصطلاح مذكور هشت چه هر يكى را از نسبت بسيط با جزء و يا اجزاء اعتبار بايد كرد چنان كه مثل و جزء و مثل و اجزاء و ضعف و جزء و ضعف و اجزاء و امثال و جزء و امثال و اجزاء و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاضعاف و جزء و اضعاف و اجزاء .\r\nو اما نسبت ناقص منحصر بود در دو جزء و اجزاء و عادت چنانست كه تعبير از آن بر اينوجه كنند كه آنچه تحت فلانست . مثلا از جزء بدآنچه تحت زايد و جزء است و از اجزاء بدآنچه تحت ايدز و اجز است و باشد كه جزء را اسمى از امثال اشتقاق كنند بر تقدير عكس .\r\nمثلا اسم يكى از پنجرا از اسم پنج اشتقاق كنند و گويند خمس و در اسم يكى از يازده گويند جزوى از يازده جزء از واحد و باشد كه اسم آن را مضاف تركيب كنند چنان كه نصف سدس در يكى از دوازده\r\nو نسبت مثل متنوع نشود و ليكن ساير بسايط زايد متنوع شود چه اولش ضعف بود چنان كه 1 و 2 و دوم ثلثه امثال همچو او 3 و سيم أربعه امثال همچو 1 و 4 و چهارم خمسه امثال او همچو 1 و پنج و على هذا .\r\nو اعداد هر يكى ازين سبب نامتناهى تواند بود چنان كه در ضعف طرف أعظم و اصغر بتفاوت اصغر متزايد گيرند باعداد برين نسق إلى غير النهاية متولد گردد 1 و\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو 2 و 2 و 4 و 3 و 6 و 4 و 8 و هم برين قياس در ساير نسب\r\nو هر يكى از نسب مركبه هم متنوع شود . مثلا مثل و جزء را انواع بىنهايت بود بحسب جزء اول آن مثل و نصف بود چنان كه 2 و 3 و افراد او بتزايد امثال طرفين متزايد گردد بر اين منوال 4 ر 6 ر 6 ر 9 ر 8 ر 12 و نسبت مثل و ثلث چنان كه 3 و 4 .\r\nو ديگر مثل و ربع چنان كه 4 و 5 و همچنين بحسب نسبت واحد در ازاى اعداد طبيعى متنوع گردد و جدولى رسم كنيم مربع ده و اعداد طبيعى از واحد در دو سطر اول طولى و عرضى ثبت كنيم و در ساير خانهاى مضروب دو عدد كه مقابل آن خانه باشد بر اين صورت تا احكام نسبت از آنجا نيكو روشن شود چه اعداد سطر دويم ازين سطر طولا و عرضا ضعف اعداد سطر اول باشد و سيم ثلثه امثال و چهارم أربعه و على هذا .\r\nتفاضل زوج مذكور چه ابدا طرف اعظم و اصغر هر يك به قدر اول متفاضل\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nباشد و سطر سيّم مثل و نصف سطر دوّم و تفاضل همچنان و چهارم مثل و ثلث سيّم و پنجم مثل و ربع چهارم و زيادت هر سطرى بر متقدم بيكمرتبه بواحد بود در خانه اول و به دو در خانه دوم و بسه در خانه سيم و بر متقدم به دو مرتبه به دو در خانه اول و به چهار در خانه ثانى و شش در خانه سيم بر ترتيب ازواج متوالى و بر متقدم بسه مرتبه در خانه اول و بشش در ثانى و بنه ثالث .\r\nو على هذا و از خواص اين جدول آنكه جمله اعداد قطر چون ابتدا از يسار و اعلى جدول كنند مربع حاشيه بود .\r\nهمچنين هر دو مربع متوالى چون چهار و نه از متممين كه از هر دو طرف افتاده باشد چون شش بواحدى زياده باشد و چون دائما مجموع اين دو مربع با متممين 8 و 5 است درين مثل مربعست .\r\nپس ضعف مجموع مربعين الا واحد همان مربع بود و ضعف مجموع متممين با واحد همچنين و نيز مضروب هر مرتبه از سطرى در مرتبه ديگر در سطرى ديگر مثل حاصل همان مرتبه بود از مضروب فيه در همان مرتبه از مضروب .\r\nمثلا ثانى اول در خامس رابع اعنى 2 در 20 مثل ثانى رابع در خامس اول اعنى 8 در 5 بود .\r\nو نيز مضروب هر عددى از سطرين قطرى در عددى ديگر از همان سطر مثل مضروب طرفين قطر ديگر بود مقاطع قطر اول بر وجهى كه هر دو صليب مربعى شوند .\r\nچنان كه يكى در خود مثل ده در ده بود و شش در بيست مثل ده در دوازده و على هذا القياس .\r\nو اين چند خاصيت از خواص جدول بر سبيل استطراد گفته شد اكنون گوئيم بعد از نسبت مثل و جزء و نسبت مثل و اجزاء بود و مثل و اجزاء يا ملحض بود يا غير ملحض ملحض آن بود كه بجزء و با اجزاء مختصرتر از آن اجزاء ازو تعبير نتوان كرد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nچنان كه مثل و ثلثان 3 و 5 و غير ملخص آنكه بجزء يا باجزاء اخصر از آن اجزاء تعبير نتوان كرد همچو مثل و ربعين 4 و 6 كه از آن تعبير به مثل و نصف توان كرد و همچو مثل و أربعه اعشار ، ده و چهارده كه تعبير از آن به مثل و خمسان توان كرد .\r\nپس اگر تلخيص را شرط بگيرند اين نسبت مبتدى باشد از مثل و ثلثان 3 و 5 بعد از آن مثل و ثلثه ارباع 4 و 7 و ديگر مثل و أربعه اخماس پنج و نه و همچنين بتزايد طرفين ، اما اصغر با حاد و أما اعظم باثنينات و چون در يكى ازين انواع اصغر و اعظم متعين باشد نسبت جمله اعدادى كه در ترتيب واقع باشند ميان أعظم طرفين و آنچه زايد باشد بواحدى يا اصغر ، انواع ديگر بود مشارك نوع اول در مخرج مثلا در نوع مثل و أربعه اخماس 5 و 9 و نسبت 5 و 7 و نسبت 5 و 8 كه واقعند ميان شش و نه تعبير ايشان به مثل و خمسان و مثل و ثلثه اخماس كنند دو نوع ديگر باشند مشارك با انواع اول در مخرج اعنى 5\r\nاما بسيار باشند كه نسبت اعداد مذكور باصغر غير ملخص بود . چنان كه نسبت شش با هشت كه مثل با دو سدس آنست و غير ملخص كه تعبير از آن به مثل و ثلث ميتوان كرد و همچنين شش و نه مثل و ثلثه اسداس غير ملخصست كه تعبير از آن به مثل و نصف ميتوان كرد .\r\n\r\nباب سيم در خواص اعداد :\r\nاز جهت تشكل باشكال ، چون تالف اعداد و تولدان از آحاد است پس اگر واحد را در كتابت بصور مشابه صور مقادير تصوير كنند اعداد را خطى و سطحى و جسمى خوانند و اما اعداد خطى آن بود كه در صورت كتابى بر يك صف مستوى رسم كنند بر اين صورت . . .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو جملهء اعداد خطى تواند بود . و اما سطحى اعدادى تواند بود كه از تالف آحاد آن به صورت كتابى صورت مشابه سطحى حاصل گردد و اول مسطحات اعداد مثلث است و آن اعدادى بود كه آحاد آن را به صورت مثلثى متساوى الاضلاع ثبت توان كرد و اول آنسه است بر اين صورت و ثانى شش چه اضافه ثلثه و خطى به صورت سابق متولد گردد بر اين صورت\r\nو چون عدد خطى كه عدد تالى عدد سابق بود برين شكل اضافه كنند مثلثى كه تالى آن بود حادث شود بر اين صورت و از اين استقراء معلوم شود كه مثلثات از جمع اعداد متواليه از واحد متولد گردد و اول آن سه بود پس شش پس ده و ضلع مثلث اول دو بود و ضلع مثلث دويم سه و على هذا .\r\nپس هر مثلثى بر مثلث سابق بعدد ضلع خود زياده بود و ضلع هر مثلثى بر رتبت او به واحدى زياده و چون رتبه معلوم باشد و خواهند كه ضلع او معلوم كنند يكى بر عدد رتبه افزايند مثلا ضلع مثلث دهم يازده بود و على هذا .\r\nو اگر واحد را از مثلثات گيرند عدد اضلاع مساوى رتبت بود ليكن اگر چه واحد بالقوه مربع و مكعب بود اما مثلث و مربع باعتبار شكل بود ، نه بالقوه و نه بالفعل و هر مثلثى از ضرب ضلع او با زياده واحد در نصف عدد رتبه او از واحد حاصل گردد مثلا مثلث خامس از ضرب شش در نيمه پنج بود . حاصل پانزده و مثلث سابع از ضرب هشت در نيمه هفت بود و حاصل بيست و هشت\r\nو بعد از ان اعداد مربع بود و صورت آن از اعداد خطى مساوى مرتسم شود كه عده آنخطوط مساوى عده آحاد هر خطى بود و آحاد اضلاع آن بر ترتيب اعداد طبيعى و اولش دو باشد و مربع آن بر اين صورت و ثانى سه مربعش چنين و ثالث چهار و مربعش چنين و ابدا اعداد آحاد اين مربعات مساوى مربع آحاد ضلع بود .\r\nچنان كه در مربع دو آحاد چهار بود و در سه آحاد نه و در 4 شانزده و على هذا .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nو چنان كه مثلثات متوالى از جمع اعداد طبيعى بولا متولد شد مربعات متوالى از جمع افراد طبيعى با واحد متولد شود چنان كه يكى با سه چهار بود و آنمربع اولست و يكى با سه با پنج نه و آنمربع ثانيست و على هذا .\r\nفى الجمله چون اعداد طبيعى را از واحد به ترتيب مستوى و معكوس جمع كنند حاصل مثل مربع نهايت بود چنان كه 1 و 2 و 1 مربع 2 و اول مربعاتست و اين طريقه را در انشاء مربعات مرقص كنند و حاصل او آنكه مجموع هر اعداد متوالى با مجموع آنكه كمتر از آن اعداد باشد بمرتبه اخير مربع بود\r\nو هرگاه كه جذر مربعى در جذر ديگر ضرب كنند و ضعف آن با هر دو مربع جمع كنند مبلغ مربع بود . چنان كه اگر سه را در پنج ضرب كنند و ضعف آن اعنى سى با نه و بيست و پنج جمع كنند مبلغ اعنى شصت و چهار مربع بود و جذر او مساوى مجموع آن دو جذر باشد\r\nو بعد از اعداد مربع اعداد مخمس بود و اول او پنج باشد بر اين صورت و ضلع آن دو بود و صورت مخمسات از صورت مربعات اضلاع مخمس مرنسم شود بعد از آنكه يك ضلعرا از اضلاع چهار گانه قاعده مثلثى سازند و آنصورت مربع به اين مثلث تمام كنند مثلا صورت مخمس ثانى چنين باشد و عدد آن دوازده و صورت مخمس ثالث چنين و عدد آن بيست و دو پوشيده نماند كه آن مخمسات متساوى الاضلاع نبود بلكه آن دو ضلع كه بسبب مثلث حادث شود كوتاه‌تر بود و مخمسات از جمع اعداد متوالى بتفاضل سه سه متولد گردد و ترتيب ان اعداد چنين بود 1 ، 4 ، 7 ، 10 ، 13 ، 16 ، 19 و مخمسات برولا چنين 5 ، 12 ، 22 ، 35 ، 51 ، 70 . و چنان كه هر مربعى از مثلثى در رتبه او با مثلّث ما قبل متولد گردد و هر مخمسى از مربعى در رتبه او با مثلثى كه رتبه‌اش به واحدى كمتر بود متولد گردد\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nچنان كه مخمس دويم 12 از مربع دويم 9 و مثلث اول 3 و مخمس سيم 22 از مربع 16 و مثلث دويم 6 .\r\nپس هر مخمسى از سه مثلث مجتمع گردد يكى در رتبه او و دو به واحدى فروتر پس هر مخمسى مثل مثلثى بود مساوى او در رتبه و ضعف مثلث ما قبل ، و چون خواهند كه عدد مخمس معلوم الرتبه بدانند اگر رتبه از واحد گرفته باشند از عدد رتبه يكى كم كنند و در سه اعنى تفاضل اعدادى كه مخمسات از جمع آن حاصل مىشود ضرب كنند و دو بر آن افزايند و در نصف عدد رتبه ضرب كنند حاصل درو مخمس بود مثلا مخمس رابعرا از چهار يكى بيندازند و سه در سه ضرب كنند و دو بر او افزايند يازده شود در نصف عدد رتبه اعنى دو ضرب كنند حاصل 22 مخمس رابع بود\r\nو بعد از مخمسات مسدسات باشد و اول او شش بود و صورت او از مربع آحاد ضلع بعد از آنكه از دو جهت متقابل به دو مثلث تمام كنند بر مثال مخمسى كه بمثلثى تمام كرده‌اند مر تسم شود بر اين صورت و مسدسات از جمع اعداد متفاضل به چهار چهار حادث شود همچون 1 ، 5 ، 9 ، 13 ، 17 21 پس مسدس ثانى پانزده بود و ضلعش سه باينصورت و مسدس ثالث 28 و ضلعش 4 و رابع 45 و ضلعش 5 و خامس 66 و على هذا القياس .\r\nو چون مخمسرا با مثلثى كه در رتبه بعد از مخمس باشد جمع كنند مسدس در رتبه مخمس حاصل آيد . چنان كه اگر مخمس چهارمرا 35 با مثلث سيم 10 جمع كنند مسدس چهارم 45 حاصل آيد و چون هر مخمس مثل مربع آنرتبه بود با مثلث ما قبل پس هر مسدس مثل مثلث آنرتبه بود با ثلثة امثال مثلث ما قبل و همچنين هر مسبعى مثل مثلث آنرتبه بود با اربعة امثال مثلث ما قبل و هر مثمن مثل مثلث آنرتبه و خمسه امثال مثلث ما قبل .\r\nو از اينجا گفته‌اند كه تولد جمله اشكال عددى از مثلثاتست چون خواهند از مثلثات توليد شكلى كنند سه از سمى آن شكل بيندازند و مثلثى كه در رتبه آن شكل بود با مضروب مثلث\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nقبل در باقى جمع كنند حاصل شكل مطلوب بود مثلا مسدس هفتم را سه از شش بيندازيم 3 باقى ماند و مثلث هفتم را 28 با مضروب مثلث ششم 21 در 3 اعنى 63 جمع كنند حاصل 91 مسدس هفتم بود\r\nو بعد از مسدسات مسبعات بود از جمع اعداد متفاضل به پنج پنج حاصل آيد و مثمنات از جمع اعداد متفاضل بشش شش و متسع از جميع اعداد متفاضل بهفت بهفت . و على هذا القياس .\r\nو ببايد دانستكه چون از مسدس بگذرند تصوير آحاد بصور اشكال متعذر باشند اما اسامى مطرد باشند بنابر آنكه تولد آن اعداد از اجتماع اعداد متوالى از واحد بر يك نظام است مثلثات از جميع اعداد به تفاضل يك يك چون 1 و 2 و 3 و مربعات بتفاضل دو دو چون 1 و 3 و 5 و على هذا .\r\nو اعداد مجسمه اعدادى بود منقسم باعداد سطحى چنان كه از نضد آنسطوح بر بالاى يكديگر يا از اضافت آنسطوح به واحد صورتى مشابه جسم متصور شود و اول آن اعداد مخروطى بود و آن هر عددى بود كه از قاعده سطحى ابتدا كنند و بسطوح متواليه مشابه آن مرتفع مىشود تا به واحد اگر قاعده مثلث بود آن مثلث مجسم را نارى خوانند همچو 4 كه از نضد 3 و 1 تركيب يابد و 4 اول عددى است كه هم خطيست و هم سطحى و هم مجسم و همچو 10 كه از 6 و 3 و 1 تركيب يابد و 20 كه از 1 و 6 و 13 تركيب يابد و على هذا .\r\nو اگر قاعده مربع بود آن را مخروط مربع خوانند همچو 5 از 4 و 1 و 14 از 9 و 4 و 1 و على هذا .\r\nو اگر قاعده مخمس باشد آن را مخروط مخمس خوانند و اول شش بود و دويم 18 و ديگر 45 و على هذا .\r\nو مخروط مسدس و ساير اشكال را بر آن قياس بايد كرد و بعد از مخروطات منشورات بود و از نضد اشكال مثلثات متماثل بر يكديگر پيدا شود و ابتداى آن شش بود كه از دو مثلث متولد گردد و بعد از آن 9 و 12 و هر يكى از منشورات را پنج قاعده بود و بعد از آن مجسماتى باشند كه شش سطح به او محيط بود و آن به\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاقسام است :\r\nيكى آنكه طول و عرض و عمق او متساوى بود و سطح قايم الزوايا آن را مكعب خوانند و از جمع مربعات بعده جذر حاصل آيد همچو 100 از 10 بدان عده\r\nو ديگر آنكه احد الاطوال مخالف بود پس اگر كمتر بود آن را لبنى خوانند و از جميع مربعات به كمتر از عده جذر حاصل آيد همچو 8 يا 12 از 4 و اگر زياده بود آن را عمودى خوانند همچو 20 و 32 و 45 از 4 و اگر اطوال همه متفاضل آيد آن را جنبى خوانند و زنبورى و مخضر نيز گويند و اگر مسطح اصغر بجسم عمودى داير باشد آن مجسم را مستدير خوانند چون 5 در 5 در بيشتر از 5 و داير هر عددى باشد كه چون در نفس خود ضرب كنند او باز آيد همچو 5 و 6 و بعضى را كرى خوانند چه او را چون در مربع خود ضرب كنند 125 حاصل آيد مربع يا مكعب باز آيد و همچنين با ساير منازل پس حفظ نفس خود با عشرات ميكنند و از اين جهت كرى بود .\r\n\r\nباب چهارم\r\nدر اقسام مناسبات و خواص هر يكى\r\nبعضى از متقدمان مناسباترا بيست قسم كرده‌اند و بعضى بر ده اقتصار كرده‌اند و چون اين موافق ساير قدماست ما نيز بر ده اقتصار كنيم كه در اقسام ديگر فايدهء كه آن را اعتبار توان كردنيست .\r\nوجه اول آنست كه اعداد متفاضل بود بيك مقدار و آن را تناسب عددى خوانند\r\nوجه دويم آنكه اعداد در اول متناسب بود باتصال با ثانى همچو ثانى با ثالث چنان كه 4 با 8 همچو 8 با 16 و اين را تناسب هندسى خوانند و اين دو وجه در اعداد و غيره با هم جمع نشوند چو هرگاه اعداد متفاضل باشند بيكمقدار هر آينه نسبت اعظم با اوسط ، ثانى نسبت اوسط بود با اصغر نه مثل آن و در تناسب\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nهندسى قطعا تفاضل اعظم پيش از تفاضل اصغر بود و در تناسب متساوى .\r\nوجه سيم آنكه تفاضل اعظمين با تفاضل اصغرين همچو طرف اعظم بود با طرف اصغر چنان كه 6 و 8 و 12 چه فضل 12 بر 8 اعنى 4 بافضل 8 بر 6 اعنى 2 بر نسبت ضعف بود همچو 12 با 6 و اين را تناسب تاليفى خوانند بنابر آنكه انتفاع بدين در صناعت موسيقى كه آن را صناعت تاليف خوانند بسيار بود و اصل مناسبات اين سه قسم است و بواقير بر سبيل تتميم فن ايراد كرده‌اند .\r\nو از خواص نسبت عددى آنست كه ابدا سطح طرفين كمتر از مربع واسطه بود بمربع تفاضل اعداد چنان كه ضرب 3 و 7 و 11 مضروب 3 در 11 يعنى 33 از مربع هفت اعنى 49 به قدر مربع فضل اعنى 16 كمتر بود .\r\nو از خواص نسبت هندسى آنكه واسطه جذر مسطح طرفين بود .\r\nو از خواص نسبت تاليفى آنكه مضروب مجموع طرفين در اوسط همچو ضعف مضروب طرفين بود .\r\nچنان كه مضروب 8 در 18 اعني 144 ضعف مضروب 6 در 12 بود اعنى 72 و ديگر آنكه مضروب واسطه در اعظم ضعف مضروب او بود در اصغر :\r\nچنان كه 8 در 12 يعنى 96 ضعف 8 در 6 بود اعنى 48 .\r\nوجه چهارم آنكه تفاضل اصغرين با تفاضل اعظمين همچو اعظم بود با اصغر چنان كه 3 و 5 و 6 تفاضل اصغرين 2 و 1 و نسبت ايشان نسبت 6 با سه و چون وضع‌ين تناسب بر عكس تناسب تاليف است آن را مضاده خوانند و طريق استخراج اوسط آنكه تفاضل طرفين در اصغر ضرب كنند و حاصل را بر مجموع طرفين قسمت كنند و خارج را از اعظم بيندازند چنان كه 12 و 20 را طرفين فرض كنيم و تفاضل را اعنى 8 در اصغر ضرب كنيم حاصل اعنى 96 بر طرفين اعنى 32 قسمت كنيم خارج قسمت را اعنى 3 از 20 كه طرف اعظم است نقصان كنيم 17 كه آن اوسط مطلوب است بماند چه نسبت تفاضل ميان او و اصغر كه 5 است با تفاضل ميان او و اعظم كه 13 است و آن مثل و ثلثان بود همچو نسبت طرف اعظم است با اصغر .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nوجه پنجم آنكه نسبت اوسط با اصغر همچو نسبت تفاضل اصغرين باشد با تفاضل اعظمين همچو 2 و 4 و 5 .\r\nو از خواص اين قسم آنست كه ضرب اعظم در واسطه ضعف ضرب اوست در اصغر و اين خاصيت عام نيست بل مخصوص است بدانكه اوسط ضعف اصغر بود .\r\nوجه ششم آنكه نسبت اعظم با اوسط همچو نسبت فضل اصغرين بود بافضل اعظمين چنان كه 1 و 4 و 6\r\nو از خواص او آنست كه اگر نسبت مثل و جزء بود واسطه مجذور بود و اگر جذر واسطه بر واسطه افزايند مبلغ طرف اعظم بود .\r\nوجه 7 آنكه نسبت تفاضل طرفين با تفاضل اصغرين چون نسبت اعظم بود با اصغر همچو 6 و 8 و 9\r\nوجه 8 آنكه نسبت اعظم با اصغر چون نسبت تفاضل طرفين بود با تفاضل اصغرين همچو 6 و 8 و 9\r\nوجه 9 آنكه نسبت اوسط با اصغر همچو نسبت تفاضل طرفين بود با تفاضل اصغرين همچو 4 و 6 و 7\r\nوجه 10 آنكه نسبت اوسط با اصغر همچو نسبت تفاضل طرفين بود با تفاضل اعظمين چنان كه 3 و 5 و 8 و هر چند بيان اين اقسام با طنابى محتاج بود بنابر رعايت شرط مذكور از آن اعراض نموديم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبسم الله الرحمن الرحيم\r\n\r\nفن چهارم از مقاله سيم از قسم دوم از كتاب نفايس الفنون فى عرايس العيون در علم موسيقى\r\nكه آن عبارتست از معرفت احوال الحان و آنچه التيام الحان بدان بود و بدان كامل شود و اين صناعت بسه قسم است :\r\nاول نظرى كه عبارت است از حصول معانى اين علم از موضوع و مبادى و مسائل .\r\nدويم صناعت اداء الحان بتصويت انسانى يا بآلات .\r\nسيم صناعت تاليف الحان و اين هر دو قسم را عملى خوانند و موضوع موسيقى نظرى الحان است و هر چه منسوب بالحان شود از آنچه تاليف بدان موقوف بود و الحان بدان اكمل شود و مبادى او بعضى از علوم متعارفه بود و بعضى از طبيعى و بعضى از هندسه و بعضى از عدد و اين علم را فيثاغورس حكيم بيرون آورد .\r\nگويند كه سبب تنبه او بدين علم آن بود كه شبى بخوابديد كه شخصى پيش او آمد و گفت فردا ببازار آهنگران و در بعض روايات ندافان گذرى كن تا سرى از اسرار حكمت بر تو منكشف گردد و چون بيدار شد وقت سحر بود برخاست و بدانصوب گذر كرد در آن بازار تردد مينمود و در انديشه كشف آنسر ميبود تا كه آوازى را كه از مصادمه آن دو جرم ثقيل مىشنيد با هم نسبتى ميداد تا از آن مناسبت لذتى دريافت و در آنجا بگوشه رفت و موئى در دهان گرفت و بسر ناخن او را بجنبانيد آوازى از آنجا بيرون ميآمد اما ضعيف بود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nپس آن را به ابريشم بدل كرد و در استخراج آلتى كه ابريشم بر آنجا بندد فكر ميكرد تا روزى در دامن كوهى ميرفت سنك پشت افتاده بود پوسيده و پوست روى كاسه باقى مانده و چون باد در تجاويف آن مىافتاد آوازى از آنجا بيرون ميآمد آن را برداشت و اصل بربط ساخت و دسته برو بست و در تكميل و تتميم آن سعى نمود تا بكمال رسيد .\r\nو اما آنچه خلاصه اين فن باشد در پنج باب ايراد كنيم :\r\n\r\nباب اول\r\nدر صورت و لواحق آن مشتمل بر چهار فصل :\r\n\r\nفصل اول\r\nدر تعريف صوت و كيفيت حدوث آن .\r\nبدانكه صوت كيفيتى است كه لذاتها مسموع شود و لذاتها گفتم تا حدت و ثقل و جهارت و خفائت و غير آن خارج شوند چه اينها كيفيات مسموعه‌اند اما به تبعيت صوت مسموع شوند و سبب سماع او بحسب آنكه ما مييابيم تموج جسمى سيال رطب است و مراد از تموج امريست كه حاصل مىشود از صدمى بعد از صدمى و سكونى بعد از سكونى و سبب تموج يا مساسى عنيف است كه آن را قرع خوانند يا تفريقى غنيف كه آن را قلع خوانند و صوتيكه در اين فن مستعملست قرعيست و حكيم كامل ابو نصر فارابى ( ره ) گفته از اجسام بعضى آنست كه چون جسمى ديگر مزاحم او گردد با او مقاومت نكند بلكه منقاد او گردد يا بدانكه با جهت عمق خود مندفع شود . همچو پشم و پنبه يا بدانكه منحرف شود تا مزاحم به حال خود حركت كند همچو آب و ساير مايعات يا بدانكه متنحى شود از مزاحم و با او به جهت حركت او مشايعت كند و چون بحسب اين احوال مقاومت نباشد لاجرم در جسم مزحوم\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nصوت محسوس نيفتد .\r\nو بعض ديگر آنكه چون جسم ديگر مزاحم او گردد با او مقاومت نمايد مانند اجسام صلب وقتى كه قوت زاحم از قوت مزحوم ناقص بود و اينجا اگر قرعى اتفاق افتد شايد كه صوت محسوس افتد .\r\nو گفته است قرع عبارتست از مماست جسمى صلب جسمى ديگر صلب را چون حركتى مزاحم او نمايد و بعد از آن گفته كه گاه بود كه چون هوا را به مثل تازيانه قرع كنند ازو تنها آوازى محسوس شود و صفى الدين عبد المؤمن در رساله شرفيه برين سخنان اشكال چند ايراد كرده است :\r\nاول آنكه لفظ او افادت آن مىكند كه صوت مخصوص به مزحوم است دون زاحم و نه چنين است چه آوازيكه از مزاحمت دو سنك مسموع مىافتد نسبت آن بيكى از آن اولى نباشد از نسبت او به ديگرى .\r\nدويم آنكه واجب نيست كه وجود اندفاع و انخراق و تنحى و عدم آن را شرط وجود و عدم صوت سازند تا كه هرگاه جسمى مصادم جسمى ديگر شود و ميان ايشان مقاومت باشد صوت مسموع شود و اگر نباشد نشود خواه هر يكى يا هر دو مندفع يا منخرق يا متنحى شوند و خواه نشوند چه گاه بود كه انخراق سبب وجود صوت بود . چنان كه در صوت تمزيق و گاه باشد كه منخرق و مندفع نشود و مقاومت موجود باشد و صوت نباشد .\r\nسيم آنكه شرط نقصان قوت زاحم از قوت مزحوم در وجود صوت مطرد نيست چه شايد كه هر دو قوت متساوى باشند و شايد كه قوت مزحوم كمتر بود همچو سنك و آب و تازيانه و هوا و صوت موجود بود .\r\nچهارم آنكه تعريف قرع بر وجه مذكور مناقض است با آنكه گفت از قرع تازيانه مر هوا را صوت حادث شود .\r\nپنجم آنكه آواز او اعنى آواز تازيانه در هوا از حركت نيست بلكه به\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمصادمت تازيانه است با هوا و بسيار بود كه دو هوا بحسب اختلاف مهب متصادم شوند و از آن تصادم آواز حادث شود .\r\nششم آنكه شرط مزاحمت از حركت در تعريف قرع تكرار محض و تحصيل حاصل است چه مزاحمت إلا از حركت صورت نبندد و اگر بجاى مزاحمت مصادمت كفتى ازين شرط مستغنى شدى چه هر مصادمتى مزاحمت باشد بدون عكس چه مزاحمت شايد كه بعد از مماست افتد ،\r\nچنان كه سنگى را به سكون مماس آبى گردانند و حينئذ منتج صوت در همه صورت نگردد بنابر آنكه سبب حدوث صوت بنا بر تقرير او آنست كه هوا ميان قارع و مقروع بسبب مزاحمت ايشان منضغط گردد و از مقام خود بسرعت به اطراف جهد و هر جزوى از آن هوا بسبب سرعت جزوى ديگر را كه مماس اوست صدم كند و همچنين ثانى مر ثالث را و ثالث رابعرا تا آن انصدام بجزئى از هوا كه مماس طبل سامعه است منتهى شود و عصبه مفروشه در سامعه از انصدام آنجزء متأثر گردد و قوت سامعه آن را درك كند .\r\nو اينجا ادراك بسبب تموج هوا از جميع جهات تواند بود\r\nجواب از اول آنست كه اسناد صوت بحسب عرف به مزحوم از آنجهت كنند كه از تأثير زاحم در مزحوم پيدا شود . چنان كه از تأثير ضارب در مضروب نبينى كه چون زاحم در ابريشم زخمه است و در طاس سنگى كه در آن اندازند و اشباه آن و در تازيانه تحرك و در حلق و ناى و نى هواى مدفوع به قوت و مزحوم ابريشم و طاس و آخر حلق و اندرون ناى و نى لاجرم اسناد به مزحوم كنند و تحقيق اين قول موقوفست بر آنكه صوت اول در جسم مزحوم پيدا مىشود و بعد از آن در هواى مجاور آن يا اول در هوا و بعد از آن در مزحوم و هر چند هيچيك ازين متحقق نيست . اما به واسطهء آنكه تأثير در مزحوم ظاهر مىشود عرف اسناد به مزحوم كرد و چون دو سنك مصادم يكديگر شوند نسبت او به يكى اولى نباشد از نسبت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاو به ديگرى بنابر آنكه هر يك از آن دو مزحومند به وجهى و زاحم به وجهى و عجب آنكه او نيز همه جا اسناد صوت به مزحوم كرده .\r\nچنان كه گفت و اما حدوث النغم فى الاوتار و اما حدوثها فى آلالات ذوات النفخ و اما حدوثها فى الحلوق الانسانية و مع هذا بر شيخ ابو نصر فارابى انكار كرد .\r\nو جواب دويم آنست كه اگر آنملاقات مزحوم بيكى از وجوه مذكوره مقاوم زاحم نباشد قرع صورت نبندد و صوت حادث نگردد و نگويند كه مزاحمت بى مقاومت نباشد چه مزاحمت وقتى مستلزم مقاومت باشد كه تنحى مزحوم يا اندفاع يا انحراف او بسبب حركت زاحم بوده باشد و قوة او عند التماس و اگر بسبب حركت زاحم و قوة او نباشد بلكه تنحى مزحوم آن الملاقات بسبب حدوث مبدء ميل بود در مزحوم به جهتى كه حركت زاحم بآنجهت بوده و اندفاع او بسبب تكاثفى و انخراق بسبب ديگر مزاحمت بود بى مقاومت . و حينئذ صوت نباشد\r\nو آنچه گفت شايد كه مقاومت باشد و صوت نباشد چه شايد كه مقاومت بعد از مماست اتفاق افتد و احداث هيچ صوتى نكند موجه نيست چه بناى كلام بر مقاومتى است حال المماست .\r\nپس همچنانستكه فارابى ميگويد كه مقاومت حال المماست از صوت منفك نيست و او ميگويد كه مقامت بعد از مماست از صوت منفكست و ميان اين دو سخن منافات نيست .\r\nو جواب سيم آنكه اگر قوة زاحم زياده از قوة مزحوم بود به آنمعنى كه مزحوم را آن الملاقات مقاومت با زاحم اصلا ممكن نباشد بنابر آنكه چون مماس او شود و او در حركت متابعت او كند بيمقاومتى يا خود آن الملاقات تنحيه او كند صوت صورت نبندد .\r\nو اما آنكه هر دو قوة مساوى باشند يا قوة مزحوم كمتر و صوت حادث شود آن بسبب مقاومتى باشد كه ميان ايشان آن الملاقات واقع شده باشد و آن\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبدون قرعى صورت نبندد و فارابى منكر اين معنى نيست چه او نيز گفته كه اينجا اگر قرعى اتفاق افتد شايد كه محسوس افتد و عدم صوت بر تقدير عدم مقاومت و قرعست\r\nو جواب از چهارم آنكه ميان تعريف و حدوث صوت از قرع تازيانه مر هوا را منافى نيست چه مراد فارابى از صلابت آن نيست كه صوت در هوا بى قارعى باشد بل مراد آنست كه صوت در هوايى مقروعى كه غير هوا باشد يابند .\r\nو جواب از پنجم و ششم آنكه لا نسلم كه مزاحمت الا از حركت صورت نبندد و عجب در آنكه او گفته است هر مصادمتى مزاحمت باشد و لا ينعكس و انديشه نكرده كه اين سخن وقتى درست آيد كه مراد بمصادمت مزاحمت از حركت بود و الا مزاحمت اخص بودى از مصادمت .\r\n\r\nفصل دوّم در نغمه\r\nحكيم ابو نصر فارابى گفت النغمة صوت واحد لابث زمانا ذا اقدر محسوس .\r\nو شيخ ابو على گفت النغمة صوت لابث زمانا على حدّما من الحدّة و الثقل و بعضى از متاخران برين تعريف اين قيد را زياد كرده‌اند كه محبوب اليه طبعا و صاحب شرفيه گفت اگر قيد اخير را اعتبار نكنند اين تعريف مانع نيست چه هيچ صوت از حدت و ثقل عارى نيست . زيرا كه صوت بمثانه هيولاست و ثقل يا حدت همچو صورت كه موجود نشوند الا بهم و باشد كه صوت بر مقدارى از حدت يا ثقل زمانى لبث كند و مع ذلك نغمه نباشد . همچو صوت جسمى كه آن را بر روى زمين كشند كه او را قسطى از حدت يا ثقل بود و بحسب زمان كشيدن مستلزم لبث باشد و باتفاق آن را نغمه نگويند و اگر قيد اخير را اعتبار كنند جامع نباشد چه بسيار بود الحان از حلقى در غايت\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nكراهت همچو حلق مستبشعه استماع افتد و باتفاق آن را نغمه خوانند با آنكه محبوب اليه بالطبع نيست و بعد از آن گفته كه هرگاه دو صوت مختلف در حدت و ثقل استماع افتد اگر ادراك تفاوت مقدارى ميان آن ممكن باشد چنان كه ارباب ارتياض بسماع نغم حكم كنند كه يكى از آن دو زايد است بر ديگرى در حدت يا ثقل به نصف يا ثلث يا ربع يا ضعف يا غير آن از نسبت بنغمه جزم كنند و الا نه و بنابراين در تعريف نغمه گفتند النغمه صوت يمكن ادراك تفاوت الكميه من ثقله او حدته بالنسبة الى آخر من حيث هو كذلك و جواب از آنكه گفت تعريف مانع نيست آنست كه حصول نغمه صورت نبندد الا كه از اهتزاز جسمى در هوائى يا هوائى در جسمى به شرط آنكه مستحصف و املس باشد پس جسميرا كه بر روى زمين بكشند از آن دو نوع صوت حادث شود يكى از از قلعى كه حادث شود از انفصال او از اجزاى زمين انافانا بعد از اتصال او بر آن چنان كه دست خياط عند الفتل چون بر خيط بگذارند حادث شود و اين نوع از مبحث ما نيست چه بحث در صوت قرعيست .\r\nو دويم آنكه حادث شود از صدم او تضاريس زمين را و اين نوع اگر چه قرع است اما هم از مبحث خارج است چه بحث ما در صوت قرعست كه او را امكان لبث باشد و درين امكان لبث نيست بلكه جسم مجرور چون قرع بعضي از تضاريس كند اگر مقروع در هوا مهتز شود بيشك احداث نغمه كند و الا نه و اگر قارع كه جسم مجرور است از اجسام مهتزه باشد هرگاه كه قرع بعضى از تضاريس كند و تضاريس در استحصاف و عدم آن مختلف نباشد مهتز نشود و احداث نغمه نكند بنابر آنكه لبث بر حدى معين از حدت و ثقل نباشد و اگر تضاريس متشابه باشند مهتز شود و احداث نغمه كند\r\nو جواب از آنكه گفت تعريف جامع نيست آنست كه مراد از محبوب اليه بالطبع آن نيست كه به نسبت با جميع طباع باشد در جميع ازمنه و الا هيچ\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنغمه محبوب اليه بالطبع نباشد چه هيچ لحنى نباشد كه به نسبت بعضى طباع يا در بعضى اوقات مستكره نباشد .\r\nبل مراد آنست كه بالجمله يعنى نسبت با بعضى طباع و در بعض اوقات مستلذ باشد . چنان كه گويند سماع و وقاع محبوب اليه بالطبع باشند و الحان حلوق مستبشعه محبوب اليه بالطبع‌اند اما كراهت جهة استبشاع نفس است بدانچه از لذتست و اين منافى آن نيست كه محبوب اليه بالطبع باشد . فى الجمله\r\nو آنچه گفت هر گاه كه دو صوت باشند تا آخر ، در آن نظر است چه او امكان ادراك بين الصوتين بر وجهى كه مرتاض تعيين آن كند شرط نهاده است در جزم بدانكه هر دو نغمه‌اند و ما بجزم مىدانيم كه بعدى كه بر نسبت ثلثه و عشرين است الى عشرين از آنهاست كه هيچيك از حذاق اهل صناعت تعيين ان نتواند كرد فضلا عن غيرهم با آنكه هر دو نغمه‌اند و حينئذ تعريف او نيز جامع نماند .\r\n\r\nفصل سيم\r\nدر اسباب حدّت و ثقل در صوت و نغم . و كيفيت حدوث نغم از آلات\r\nسبب حدت در صوت مطلقا استحصاف قارع و مقروعست و سبب ثقل مقابل آن و حكيم ابو نصر فارابى گفت سبب حدّت شدّت قرعست و سبب ثقل ضعف آن و اين سخن مطرد نيست و الا لازم آيد كه از مطلق يك وتر نغمات مختلف در حدت و ثقل بسبب قوت اهتزاز و ضعف آن حادث شود و همچنين از او انى كه قابل اهتزاز باشند همچو آبگينه و چينى و غيره و بطلان اين بضرورت معلومست چه اختلاف بشدت و ضعف در نقرات اوتار و اجسام مهتز موجب تفاوت نغماتست در جهارت و خفائت نه بحدت و ثقل و جهارت و خفائت متعلق‌اند به قوت قرع و مقابل آن و حدت و ثقل به استحصاف متقارعين و مقابل آن .\r\nاما سخن او در نغم آلات ذات النفخ مطرد است چه از يك مخلص به قوت\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nنفخ ايجاد نغمه حاد توان كرد و بضعف آن نفخ ايجاد نغمه ثقيل اما قوت نفخ اقتضاى حدت نه از آنروى كند كه قوتست بل از آنروى كه استحصاف قارع كه هواست در نفخ قوى بيشتر باشد و شدت استحصاف ايجاد حدت كند . و اما از آنروى كه دفعى قويست ايجاد جهارت كند و از اينست كه نغمه حاد در آلات ذوات النفخ چون حدت بسبب قوت دفع باشد از جهارت منفك نشود و نغمه ثقيل در آن بسبب ضعف دفع از خفايه ، بخلاف نغمه كه از او تار و اجسام مهتزه باشد چون چينى و منطبعات و اين معنى را انسان بتجربه در حلق خود يابد چه هرگاه كه حدت زياده كند جهارت زياده شود اما وقتى كه صوترا اطلاق كنند چنان كه آداب ارباب نغمات و حفاظ و منشدان اشعار است بخلاف آنكه ايجاد حدت بتضيق منفذ قصبهء ريه كند چنان كه در بعضى بر سبيل ندرت اتفاق افتد .\r\nو چون اين معلوم شد بدانكه اسباب حدّت در اوتار سه چيز است قصر و رقت و توتير و اسباب ثقل طول و غلظ و ارخاء و در آلات ذوات النفخ اسباب حدت چهار است ضيق تجويف و ضيق منافذ كه مخلص هوا بود بر روى آلت و قرب منفذ از مدخل هوا در آلت كه آن فم نافخ است و شدت قوت دافعه هوا و اسباب ثقل متقابلات اينها .\r\nو پوشيده نماند كه اين اسباب بحسب تعاون و تعارض موجب زياده نقصان مسبب كردند .\r\nچنان كه توتير معاون قصر بود در احداث حدت و ارخاء معارض آن و همچنين رقت معاون قصر بود و غلظ معارض ان و سبب حدوث نغم از حلق آنست كه قوت دافعه ريه هوا را از قصبه بشدت تحريك كند تا از قرع هوا بر اجزاى حلق صوت حادث شود .\r\nو چون آن قرعات زمانى محسوس بر سبيل اتصال و تشابه در قوت و ضعف باقى ماند سبب حدوث اصواتى بل صوت واحد گردد كه آن را زمانى محسوس\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبر حدى معين از حدت و ثقل لبث باشد . چنان كه حد نغمه است\r\nو ببايد دانستكه اگر شدت دفع نباشد صوت نباشد مانند نفس كه از صوت عاريست و سبب حدوث آن از ساير ذوات النفخ آنست كه اجزاى هواء مدفوع بشدت قرع جوانب تجويف كند و از جائى به جائى و از جزئى بجزئى متصدم شود تا مخلص يابد .\r\nو چون مستخلص شد بسبب قرع او بر جوانب تجويف و منفذ و قوة اجتماع اجزاء و تكاثف آن با تخلخل موجب صوتى معين گردد از حدت و ثقل و چون اين سبب زمانى به يك و تيره بماند موجب حدوث نغمه گردد و سبب آنكه چندانكه هواء مدفوع از قوة دافعه دور تر شود اجتماع و تراكم او كمتر گردد تا معنى استحصاف درو ضعيفتر شود و موجب ثقل گردد و نغمه منفذيكه بفم نافخ اقرب باشد احد بود از نغمه منفذ دور تر و به همين سبب چندانكه قوة دافعه قويتر بود نغمه احد بود .\r\nاما سبب حدوث آن از اوتار آنكه اوتار را چون قرع كنند در هوا اهتزازى حادث شود از آنجهت كه چون زخمه وتر را كشيد در وقت گذاشتن به قوت ميل كند كه با وضع طبيعى رود بسبب قوة ميل به طرفى ديگر از سمت وضع خود تجاوز كند و باز بسرعت ميل كند بموضوع خود بقوتى كمتر از اول در مجاوزت از سمت وضع خود تا مستقر شود و بسبب آن اهتزاز هوا را از خود نقض كند پس ميان او و هوا قرعات متصل متوالى حادث شود هر يكى از آن سبب حدوث صوتى باشد و بسبب توالى قرعات در زمان محسوس اصوات متصل يكى گردد و بسبب لبث آن بر حدى معين از حدت و ثقل زمانى محسوس نغمه حادث شود و زمان نغمه زمان اهتزاز بود و چون حركت اهتزازى مضمحل گردد و نغمه منقطع شود و حال حدوث نغمه از اجسام مهتزه همچو منطبعات و كاسات چينى هم برين منوال است چون ايشانرا قرع كنند مهتز شوند و نقض هوا كنند و قرعاتى متصل چنان كه صوتى واحد لابث زمانى بر حدى معين از حدت و ثقل حادث شود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nفصل چهارم\r\nدر معنى لحن و اقسام و خواص استعمال هر يك بدانكه معنى موسيقى در لغت يونانى لحن است و لحن عبارتست از اجتماع نغم مختلفه كه آن را ترتيبى محدود باشد و بعضى اين قيد را زياده كنند كه كلام مفيد بدان مقرون بود .\r\nو حينئذ آنچه قراء و خطبا بر آن ترنم مىكنند لحن باشد و بعضى اين قيد را زياده كنند كه آن كلام دال باشد بر معانى كه محرك نفس باشد بتحريكى ملايم غرض و لفظ او موزون و الحان سه قسمند\r\nاول الحان ملذه و آن لحنى بود كه ازو لذتى و راحتى حاصل شود بى آنكه تاثير كند در نفس باحداث تصوراتى در او مانند نقوش و تزاويق كه از بهر زينت كنند .\r\nدويم الحان مخيله و آن لحنى بود كه با افادت لذت از او در نفس تصوراتى حاصل شود بواسطه انكه مشابه و محاكى امورى چند باشند مانند صور حيوانات و غير آن كه نقش كنند\r\nسيم الحان انفعاليه و آن لحنى بود كه از نفس در حالت انفعالى از انفعالات صادر شود و هر آينه نفس در آنحالت هياتى مناسب آن انفعال بر آن لحن ايقاع كند . و چون نفس از استماع آن بر آن انفعال متنبه شود آن لحن موجب حدوث آن انفعال شود در نفس مستمع يا موجب زوال آن بود و در اغلب احوال قسم دويم و سيم متلازم باشد و مستلزم اول و استعمال اول در موضعى كنند كه مطلوب راحت بود .\r\nو دويم در موضعى كه قضاياء شعرى و بعضى از خطابيات استعمال كنند .\r\nو سيم در مواضعيكه مطلوب احداث يا ازالت انفعالى بود و ببايد دانستكه انسان و ساير حيوان مصوترا بالطبع در هر حالى از احوال لذيذه و موذيه نغمه چند است كه به آن زمزمه كنند و آن نغم تابع انفعالات و احوال باشند و توابع و لواحق اشياء را به وجهى غايت گيرند و به وجهى كمال و به وجهى علامات پس\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبدانچه كه غايت گيرند مزيل انفعالات باشد چه از شأن انفعالات آنست كه حادث شود تا به واسطه آن بمقصودى رسند و چون اين نغمات يكى از آنهاست كه گمان برند كه غايت انفعال‌اند . پس انسان و حيوان مصوت هرگاه به واسطه انفعالى باقصى مقصود رسد اين غايت را قائم مقام اقصى مقصود دارد و چنان داند كه بدآن انفعال به غايتى رسيده ، پس آن انفعال زايل شود چه انفعال از آن جهت مطلوب بود تا به دو باقصى مقصود يا آنچه نفس آن را قائم مقام اقصى مقصود خود سازد رسند چون آنچه مطلوبست از انفعال حاصل شود ازو مستغنى شوند و زايل گردد يا كم شود\r\nبدآن جهت كه كمال ميگيرند محدث انفعالات باشند چه كمالات چون متشوق بطبعند پس اين نغمات چندانكه زياده شوند تشوق بطبع زياده مىشود .\r\nپس هرگاه ما را ازين نغمات كه كمالند چيزى حاصل شد استدعاى آن كنيم كه اموريكه اين كمال بدان حاصل شد حادث شود .\r\nو حينئذ انفعال حادث شود يا زياده گردد\r\nبدآن جهت كه علامات انفعال گيرند محاكى آن باشد چه لوازم چون يكى از آنهاست كه به آن محاكات شىء كنند نغمه كه حادث شود از انفعالى و حالى ممكن باشد كه محاكات كنند مر آن انفعالات و احوالرا .\r\n\r\nباب دويم\r\nدر حصر نسبت و استخراج ابعاد و مراتب آن در ملايمت و منافرت مشتمل بر چهار فصل :\r\n\r\nفصل اول\r\nدر حصر نسبت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nدر ارثما طيقى گذشت كه نسبت عدد با عدد بل مجموع نسبتى كه ميان دو عدد باشد وقتى كه متساوى باشند يا منسوب اعظم بود از منسوب اليه منحصر است در دوازده قسم : مثل ، مثل و جزو ، مثل و اجزاء ، ضعف و ضعف و جزو ، ضعف و اجزاء امثال ، امثال و جزو ، امثال و اجزاء ، اضعاف ، اضعاف و جزو ، اضعاف و اجزاء چه منسوب اگر مساوى منسوب اليه ، باشد آن را نسبت مساوات و نسبت مثل خوانند و اگر اعظم باشد از منسوب اليه اصغر عد او كند يا نه و اگر عد او كند يا دوبار كند يا بيشتر اگر دوبار عد كند ضعف و اگر بيشتر از دوبار كند يا به عدد زوج الزوج عد كند يا نكند اگر كند اضعاف .\r\nو اگر نه امثال و اگر اصغر عد نكند اعظم را باقى از قسمت اعظم برو يا جزء او باشد يا اجزاى او بر هر دو تقدير خارج از قسمت يكى باشد يا دو يا عددى زوج الزوج يا غير آن اگر يكى باشد مثل و جزء يا مثل و اجزاء و اگر دو باشد ضعف و جزء يا ضعف و اجزاء و اگر عدد زوج الزوج باشد اضعاف و جزء يا اضعاف و اجزاء و اگر غير او باشد امثال و جزء يا امثال و اجزاء و ازين معلوم شد كه اضعاف و امثال متباين‌اند نه متداخل ، چنان كه صاحب شرفيه گفته است كه هر اضعافى امثال است و لا ينعكس مگر از روى لغت خواسته است چه امثال از روى لغت اعم است از اضعاف و چون اضعاف از 3 تا 14 برولا ثبت كنند و يك يك را بسه كه اقل همه است نسبت كنند اقسام دوازده گانه متمثل شوند .\r\nو هر يكى ازين نسبت نه مطلقا . چنان كه صاحب شرفيه گفته بل غير مثل و ضعف كه اين هر دو منفردند جنسى بود كه تحت او انواع غير محصور باشد .\r\nچنان كه تحت مثل و جزء مثل و نصف مثل و ثلث و مثل و ربع و تحت مثل و اجزاء مثل و ثلثان و مثل و ثلثة ارباع و مثل و اربعة اخماس و تحت ضعف و جزء ضعف و نصف و ضعف و ثلث و على هذا .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nفصل دوم در معنى بعد و جمع و ملايمت و منافرت آن :\r\nبدانكه تاليف ميان دو نغمه مختلف بحدت و ثقل را بعد خوانند و اگر آن تاليف ميان بيش از دو نغمه باشد آن را جمع خوانند و چون انتقال بر نغمات جمع بهياتى مناسب باشد آن را لحن گويند .\r\nپس لحن اخص باشد از جمع و سبب ملايمت و منافرت در ابعاد آنست كه هر قوتيرا كماليست مخصوص به دو و چون آن قوترا كمال حاصل شود نفس را التذاذى و بهجتى حاصل‌ايد و چون به تحصيل آن توجه كند اگر حاصل شود به يقين بدان ملتذ شوند و اگر نشود متالم گردد و اگر در حصول درنگى افتد به قدر زمان لبث حيرتى فكرى كه مستتبع الم نفسانى باشد عارض شود و بضرورت معلومست كه مراتب التذاذ نفس از استماع ابعاد مختلف متفاوتست و غرض ازين علم اخبار بملايمات افضل .\r\nپس بضرورت از ابعاد هر چه ملايمتر بود اشرف باشد و درجات شرف بحسب مراتب ملايمت و چون معلومست كه كمال قوة مميزه در كمال تميز است ميان محسوسات و محسوسات بذات يا بعرض كمياتند و كمال تميز ميان ايشان به ادراك نسبت ايشان .\r\nپس هر گاه نغمه استماع افتد و نسبت ميان هر دو مدرك گردد و كمال قوت مميزه حاصل شود و سبب لذت گردد و چون معلومست كه ادراك ميان كميات به سهولت و و صعوبت اختلافى هر چه تمامتر دارد .\r\nپس چندانكه تصور آن قريب‌تر بود ملايمتر باشد و چون پيش ارباب تعليم خصوصا مهندسان مقرر است كه ادراك نسب عددى اعنى نسبت مقادير مشتركه اسهل است از ادراك نسبت مقادير متباينه .\r\nپس ابعاد واقعه بر نسبت عددى اشرف باشد از ابعاد واقعه بر نسبت هندسى و ابعاد مستعمله جمله بر نسبت اعداد باشند و شك نيست در آنكه اسهل نسبت از\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nروى ادراك نسبت واحد و اثنين است كه آن را ضعف گويند چه نفس را از ادراك معنى اين قول كه دو ضعف يكى است هيات حيرت فكرى عارض نشود چنان كه ببوعيشنود ؟ ؟ ؟ كه اين عدد مثل خمسه اسداس آن عدد است بسبب عدم سرعت ادراك بدآنچه كمالست .\r\nپس اشرف ابعاد بعدى بود كه اثقل طرفين او ضعف احد باشد و آن را بعد ذو الكل خوانند و هر وقت كه نغمه مطلق را اعتبار كنند و اندكى از طول او كم كنند و استطاف باقى كنند نغمه باقى به نسبت با اول احد بود و اول به نسبت با باقى اثقل .\r\n\r\nفصل سيم\r\nدر اقسام ابعاد بر سبيل اجمال و تفصيل :\r\nبدانكه ابعاد سه قسمند : عظام و اوساط و صغار و عظام و صغار بالقوه متناهىاند زيرا چندانكه در عظم و صغر امعان رود اعظم و اصغر فرض توان كرد اما بحسب فعل متناهى باشد چه تفاوت و تباعد طرفين در بعد به حدى رسد كه احساس باختلاف نتوان كرد و در حلوق بحسب تجربه معلومست كه انتقال از اثقل نغمات به نصف نصف آن بيش نمىتوان كرد . چنان كه نسبت اول مراتب اضعاف بود\r\nو از ارباب عمل كم كسى بود كه اين معنى را ادراك نكرده باشد و چون اكمل آلات موسيقى حلق است و اعظم ابعاد كه حلق بر آن قادر است نسبت اول اضعاف لاجرم از ابعاد عظام بر اين نهايت كه طرف اثقل اربعه امثال طرف احد باشد اقتصار نمايند و جهت تصوير ابعاد بر سبيل مثال خط م يب را وترى فرض كنند و آن را به دوازده قسم متساوى تقسيم كنند و بر نهايت اقسام برولا از طرف م : اب ج د ه و ز ح ط ى يايب رقم كنند بر اين وجه :\r\nطرف احد م ا ب ج د ه و ز ح ط ى يا يب طرف اثقل . و شك نيست در آنكه وتر م يب نسبت با وترم يا كه جزء اوست نسبت مثل\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو جزئى از 11 دارد چون نسبت نغم تابع نسب مقادير اوتار آن نغم است .\r\nپس نغمه مطلقه به نسبت با نغمه م يا مثل و جزء از 11 بود و چون اعتبار گرفتن وتر بر قاعده استعمال از طرف يب كنند كه يسار وتر است از نغمات بحرفى كه بر طرف ايسر وتر است تعبير كنند .\r\nپس نغمه مطلق را يب خوانند و على هذا و روشن است كه نغمه يب مثل و خمس نغمه ى باشد و مثل و ثلث نغمه ط و مثل و نصف ح و مثل و خمسه اسباع ز و ضعف و ، و ضعف و خمسين ه و ثلثه امثال د و اول اضعاف ج و ستة امثال ب و يا مثل و عشرى بود و مثل و تسعان ط و مثل و ثلثة اثمان ح و مثل و اربعه اسباع ز و مثل و خمسة اسداس و ضعف و خمس ه و ضعف و ثلثة ارباع دو ثلثة امثال و ثلثان ج و خمسة امثال و نصف ب و ى مثل و تسع ط و مثل و ربع ح و مثل و ثلثه اسباع ز و مثل و ثلثان و و ضعف ه و ضعف و نصف د و ثلثه امثال و ثلث ج و خمسة امثال ب و ط مثل و ثمن ح و مثل و سبعان ز و مثل و نصف و مثل و اربعة اخماس ه و ضعف و ربع د ثلثة امثال ج و اربعة امثال و نصف ب و ح مثل و سبع ر بود و مثل و ثلث و و مثل و ثلثة اخماس ه و ضعف دو ضعف و ثلثان ج و اول اضعاف ب و ز مثل و سدس و بود و مثل و خمسان ه و مثل و ثلثة ارباع دو ضعف و ثلث ج و ثلثة امثال و نصف ب و و مثل و خمس ه بود و مثل و نصف د و ضعف ج و ثلثة امثال ب و ه مثل و ربع د بود مثل و ثلثان ج و ضعف و نصف ب و د مثل و ثلث ج بود و ضعف ب و اول اضعاف ا و ج مثل و نصف ب بود و ثلثة امثال ا و ب ضعف ا بود و مقصود ايشان از اين تقسيم استخراج ابعاد است نه حصر ابعاد در اين اقسام و اول مراتبرا ذو الكل مرتين خوانند و ضعف و نصف ضعف را كه عبارت از ثلثة امثال بود ذو الكل و ذو الخمس و ضعف و ثلث ضعف را ذو الكل و الاربع خوانند و مثل و ثمن را طنين و مده نيز گويند و مثل و ثلثة عشر جزء من مأتين و ثلثة و اربعين را فضله و بقيه هم گويند و ربع طنينى را بعد ارخا خوانند و بواقيرا به نسبت ابعاد تعريف كنند .\r\nچنان كه مثل و ربع را بكل و ربع و مثل و خمس را بكل و خمس و از ابعاد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nعظام ذو الكل مرتين است . همچو بعد يب ج و بعد ح ب و بعد داو ذو الكل و الخمس مانند يب د و بعد ط ح و بعد ج ا و ذو الكل و الاربع مانند بعد ح ج و ذو الكل مانند يب و و بعدى ه و بعد ح دو بعدد ب و بعد ب ا اما اوساط ذو الخمس بود مانند بعد يب ح و بعد ط و بعد ج ب و ذو الابع مانند يب ط و بعد ح و و بعد د ج ما بعد اينهمه صغار بود و آن را ابعاد لحنى خوانند و آن هم بر سه قسم بود :\r\nكبار لحنيات و اوساط لحنيات و صغار لحنيات .\r\nو در تحديد اين اقسام دو مذهب است يكى آنكه كبار لحنيات ابعادى بود كه چون هر يكيرا از ايشان از بعد ذو الاربع اسقاط كنند چنان كه كيفيت آن بعد از اين روشن گردد باقى كم از مسقط بود .\r\nپس كبار لحنيات سه بود : كل و ربع كل و خمس كل و سدس و اوساط لحنيات هر بعدى بود كه چون ضعف او را از ذو الاربع اسقاط كنند آنچه بماند كم از او بود يعنى از آن بعد نه از ضعف .\r\nپس ابعاد وسطى هم سه بود : كل و سبع و كل و ثمن كل و تسع ، و بعد ازين همه صغار لحنيات بود و آن هم سه قسم بود كبار صغار و اوساط صغار و صغار صغار اما كبار را هم بعدى بود كه چون ثلثه امثال او را از بعد ذو الاربع بيندازند باقى كمتر نفس آن بعد بود .\r\nپس كبار صغار چهار بعد بود كل و عشر ، كل و جز من احد عشر ، كل و جزء من اثنى عشر ، كل و جز و من ثلثه عشر و در شرفيه كل و جزء من اربعه عشر كل و جزء من خمسة عشر را نيز از كبار صغار شمرده‌اند و آن باطلست چه اربعه امثال هر يك از ايشانرا ذو الاربعة فصل مىتوان كرد . چنان كه ذكر آن ببايد\r\nو اما اوساط صغار هر بعدى بود كه چون اربعة امثال او را از ذوى الاربعه فصل كنند باقى كمتر از آن بود و آن سه بعد بود كل و جزء من اربعة عشر ، كل و جزء من خمسه عشر و كل و جزء من ستة عشر چه خمسة امثال كل و جزء من سبعة عشر و ماوراى آن از ذو الاربع فصل ميتوان كرد\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو باقيرا صغار صغريات و فضلات لحنى خوانند .\r\nو مذهب دويم طريقهء شيخ رئيس است و او تعريف كبار لحنياترا بر اينوجه كرده است كه هر بعدى باشد كه چون ضعف او را از ذو الاربع فصل كنند اگر امكان فصل بود هر دو نسبت از آن سه گانه اعظم بود از باقى .\r\nپس كبار لحنيات بر راى او ده بود از كل و ربع تا كل و جزء من ثلثة عشر و اوساط لحنياترا بر اينوجه كرده است كه هر بعدى باشد كه چون ضعف او را از ذو الاربع اسقاط كنند مابقى بيش از مسقط و كم از ضعف مسقط بود .\r\nپس اوساط لحنيات پيش او از كل و جزء من اربعة عشر بود تا كل و جزء من عشرين و صغار لحنيات را بر اينوجه كه هر بعدى باشد كه چون ضعف او را از ذو الاربع اسقاط كنند بقيتى نماند بيش از مسقط و كم از ضعف مسقط\r\n\r\nفصل چهارم\r\nدر مراتب ابعاد از جهت ملايمت :\r\nبدانكه نسبت مثل اگر چه اشرف است اما بعد نيست چه در بعد اختلاف طرفين شرطست و از ابعاد ضعف و جمله انواع مثل چهار و جزء ، ضعف و جزء اضعاف و اضعاف و جزء ملايمند و همه انواع مثل و اجزاء و امثال و اجزاء و اضعاف و اجزاء غير ملايم اما اشرف ابعاد و افضل آن ضعفست چه امتزاج طرفين او تا بحديست كه هر دو را يكى شمرند . و در تاليف الحان هر يكى را بعوض ديگر استعمال كنند و او از جمله ابعاد بدين خاصيت مخصوص است و بعد از آن مراتب مثل و جزء به ترتيب طبيعى اول و اشرف مثل و نصف و بعد از آن مثل و ثلث پس مثل و ربع و مثل و خمس و ساير ابعاد مشرف بمشابهة با اين ابعاد مذكور ملايم باشند .\r\nو تحقيق اينسخن آنست كه چون روشن شد كه طرفين نسبت ضعف در تاليف قايم مقام يكديگرند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nپس در انواع مثل و جزء هرگاه كه احد الطرفين با ضعف اثقل استماع افتد همچنان نمايد كه با عين اثقل استماع افتاده .\r\nپس اين بعد مشابه آن مثل و جزء باشد و همچنين اگر اثقل با نصف احد استماع افتد مشابه آن بود كه با نفس احد استماع افتاده باشد مثلا بعد ه د مثل و ربع است و ى قايم مقام ه و از اينجا است كه ايشان اتفاق را باتفاق اول و ثانى تقسيم كردند . و گفتند اتفاق اول آنست كه ميان طرفين بعد نغمه نباشد كه نسبت او با يكى از دو طرف نسبت بعد ذو الكل بود يعنى آن نغمه ضعف طرفى بود يا نصف طرفى يعنى آن بعد ضعف باشد يا از انواع مثل و جزء بود .\r\nاتفاق دويم جمع است ميان طرف احد هر بعدى از متفقات باتفاق اول و ضعف اثقل با طرف اثقل و نصف احد يعنى آن بعد كه بر نسبت ضعف و جزء باشد باضعاف يا اضعاف و جزء .\r\nفى الجمله هر بعديكه در استماع بمثابه بعدى باشد متفق باتفاق اول نه مشتبه به آن و ظاهر است كه چون شرف متفق باتفاق ثانى بحسب مشابهة متفق باتفاق اول است مشتبه باشرف بود از شبيه خود و از ابعاد ملايم كه برشمرديم ضعف و انواع مثل و جزء متفق است باتفاق اول فقط و بواقى باتفاق ثانى .\r\nاما ضعف و جزء بمشابهة مثل و همان جزء چنان كه ضعف و نصف اعنى ثلثة امثال چه مراد از نصف نصف ضعفست بمشابهة مثل و نصف و ضعف و ثلث بمشابهه مثل و ثلث و اما اضعاف اول مراتب او كه اربعة امثال است بمشابهة ضعف :\r\nو دويم كه ثمانية امثال است بمشابهة اول و شك نيست كه دويم در ملايمت ضعيفتر از اول بود چه اين شبيه شبيه بود و هم برين قياس سيم و چهارم و پنجم الى ما امكن وجوده و اما اضعاف و جزء بمشابهة باضعف و همان جزء و از ابعاد غير ملايم چون مثل و اجزاء ملايم نبود ضعف و اجزاء و اضعاف و اجزاء كه بمشابهة آن ملايم تواند بود بطريق اولى ملايم نباشد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو على هذا امثال و جزء و امثال و اجزاء . اما گاه باشد كه بعض ابعاد غير ملايم به اتفاق ديگرى ملايم نمايد بسبب غلطى كه قوت مميزه را افتد به جهت اشتباه آن بمتفقى باحد الاتفاقين مثلا بعد ه ح كه مثل و ثلثة اخماس است گاه باشد كه اول ه بشنوند آنگاه ح و چون د قائم مقام ح باشد چنان متخيل شود كه د است .\r\nپس مشابه بعد ه ا افتد كه از ابعاد ملايم است .\r\nپس آنجا اتفاق بمشابهة باشد و اينجا به اشتباه و اين اتفاق غير اتفاق ثانى سابق است چه در آن اتفاق بسبب مشابهة صورت بعد مسموع از حقيقت خود نمى گشت و درين اتفاق به صورت بعدى ديگر متخيل مىشود و بدين سبب بسى از ابعاد بر نسبت امثال و جزء كه در غايت دوريست از اتفاق متفق نمايد مثل بعده يوچه اول چون ه استماع افتد پس يو ممكن بود كه ازين ذهن به د ح منتقل شود كه د بدل ح بود و ح بدل يو .\r\nپس كانه كه ده شنيده شده باشد و متفق نمايد و بدينوجه جمله نسب مثل و اجزاء كه عدد اجزا كمتر از منسوب اليه بود بواحد متفق نمايد چنان كه رد اعنى مثل و ثلثه ارباع رح نمايد اعنى مثل و سبع و ه ط اعنى مثل و اربعه اخماس ط ى نمايد اعنى مثل و عشر و بدين سبب بعد ذو الخمس احيانا بذو الاربع مشتبه شود چون طرف احد پيشتر مسموع افتد چه بعدد و ح د نمايد و همچنين ح د ب ح بنابرين ضعف بعد ذو الاربع را از متفقات شمرند چه بعد ط يو ط ح نمايد .\r\n\r\nباب سيم\r\nدر اضافت ابعاد به يكديگر و فصل بعضى از بعضى و تقسيم آن به اقسام متساوى مشتمل بر سه فصل :\r\n\r\nفصل اول\r\nدر معنى اضافت و فصل و اقسام آن و كيفيت عمل هر قسمى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاضافت بعد به بعد عبارتست :\r\nاز آنكه طرف اثقل يكى را طرف احد بعد ديگر سازند پس اگر اضافت از طرف حدة خواهند احد مضاف اليه را اثقل مضاف سازند و اگر از طرف ثقل خواهند اثقل مضاف اليه را احد مضاف و فصل بعد از بعد عبارتست از آنكه نغمه در ميان طرفين بعد آرند كه نسبت آن با يكى از دو طرف نسبت بعد مفصول بود پس اگر فصل از طرف حدت كنند بايد كه نسبت طرف اثقل مفصول منه باوسط بر نسبت مفصول بود و اضافت بر دو گونه بود اضافت بعد ببعد مساوى و اضافت بعد ببعدى مفاضل و اضافت يا عملى بود يا نظرى ، عملى آن بود كه مخارج نغمى كه مطلوب بود در آلات پيدا كنند .\r\nچنان كه دستانها در اوتار و ثقب در ذوات النفح و سخن در قسم عملى بر اوتار مقصور است چه بيان مطالب از اوتار به سهولت دست مىدهد با آنكه از آنجا قياس ساير آلات توان كرد . و نظرى آنكه اقل اعدادى بر نسبت آن نغم متوالى حاصلكنند اما طريقه اضافت عملى آن بود كه مقدار وتر را به اقسام مناسب اضافت قسمت كنند .\r\nمثلا اگر خواهند كه ذو الاربع را بذو الاربع اضافت كنند از طرف حدت و فرض كنيم كه در وتر م ا بعد ا ب از ذو الاربع است وتر ب را به به 4 قسم متساوى كنند و بر نهايت قسم اول م د ح پ ه ا از طرف ب رقم ح كنند كه بعد ب ح ذو الاربع بود و اگر خواهند يك بار ديگر همين بعد را اضافه كنند ح م را به 4 متساوى كنند و بر نهايت قسم اول د رقم كنند كه ح د ذو الاربع بود .\r\nو اگر اضافت از طرف اثقل خواهند و فرض كنيم كه ح ذو الاربع است و از طرف اثقل ، ح م را بسه قسم متساوى كنند و مثل يكقسم از ح ا فصل كنند و بر نهايت آن ب رقم كنند كه ب ح ذو الاربع بود .\r\nاگر خواهند كه همين بعد را از اين طرف يك بار ديگر اضافت كنند ب م را بسه قسم متساوى كنند و مساوى يكقسم از ب ا فصل كنند و بر نهايت آن ه رقم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكنند كه ه ب ذو الاربع است و هم بر اينقياس چندانكه خواهند\r\nو امكان بود بحسب طول و قصر وتر اضافت توان كرد و قانون مطرد در اين باب آنست كه هرگاه كه مخرج نغمه معين باشد و خواهند كه مخرج نغمهء معلوم زياده كنند . اگر طول وتر بدان وفا كند و بر نهايت آن به مثل خود بود و آن را تضعيف بعد خوانند اقل دو عدد بر آن نسبت حاصل كنند و دو طرفرا تربيع كنند يعنى در نفس خويش ضرب كنند و دو طرف سازند و مسطح عددين را اعنى مضروب يكى در ديگرى واسطه مثلا ذو الاربع به مثل خود اقل دو عدد بر آن نسبت سه و چهار بود و مربع اول 9 و مربع دويم 16 و مسطح هر دو 12 .\r\nپس اعداد مطلوب چنين بود 9 و 12 و 16 و روشن است كه نسبت اعظم با اوسط ذو الاربع بود و همچنين نسبت اوسط باصغر .\r\nپس اگر خواهند كه يك بار ديگر اضافت كنند اقل آن دو عدد را در اعداد سه گانه ضرب كنند آنگاه اعظم را در اعظم سه گانه و طرف اعظم سازند چنين شود :\r\n27 و 36 و 48 و 64 و هم بر اين قياس چندانكه خواهند اضافه توان كرد\r\nاما اگر اضافت ببعدى ديگر بود از جهت هر يكى اقل دو عدد بر آن نسبت حاصل كنند و ببينند كه اضافت مطلوب از طرف حدت است يا ثقل اگر مطلوب از طرف حدت بود اعظم مضاف را در اصغر مضاف اليه ضرب كنند و وسط سازند و اصغر مضاف در اعظم مضاف اليه اوسط باشد و مضروب اصغرين طرف اصغر و مضروب اعظمين طرف اعظم .\r\nمثلا خواستيم كه مثل و ربع را به مثل و سدس اضافت كنيم اقل دو عدد بر نسبت اول چهار و پنج بود و بر نسبت دويم شش و هفت مضروب اصغرين و اعظمين را اعنى 24 و 35 طرفين ساختيم و واسطه را در اضافت از طرف احد مضروب اعظم مضاف در اصغر مضاف اليه اعنى سى و از طرف اثقل مضروب اثقل مضاف در اعظم مضاف اليه اعنى 28 .\r\nپس در اول اعداد چنين بود 24 و 28 و 30 و 35 و روشنست كه اعظم مثل و سدس\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاوسط است و اوسط مثل و ربع اصغر و مضاف از طرف حدت است و در ثانى چنين 2824 ، 35 و اعظم مثل و ربع اوسط است و وسط مثل و ربع اصغر و مضاف از طرف ثقل و اما فصل بعد از بعدى اعظم هم منقسم بود بعملى و نظرى .\r\nاما عملى از قانون كه ذكر رفت معلوم شود چه غايت اين فصل تعيين مخرج نغمه بود متوسط ميان دو نغمه در حدت و ثقل كه به احد الطرفين نسبت بعد مفصول داشته باشد و چون مخرج طرفين معين بود تعيين مخرج نغمه بر نسبت بعد معلوم از طرف حدت يا ثقل بحسب آن قانون توان كرد .\r\nو اما نظرى عبارت از آن باشد كه دو عدد از اعدادى كه بر نسبت بعد مفصول منه باشد طلب كنيم .\r\nو همچنين بر نسبت مفصول عنه حاصل كنند پس اگر فصل از طرف حدت خواهند طرفين مفصول عنه را در اصغر مفصول ضرب كنند و طرفين سازند و مضروب اصغر مفصول عنه را در اعظم مفصول واسطه مثلا خواستيم كه كل و سدس را از كل و ربع فصل كنيم اقل اعداد بر نسبت اول 6 و 7 بود و بر نسبت ثانى 4 و 5 .\r\nپس اگر فصل از طرف حدت كنند مضروب 4 در 6 و 5 در شش اعنى 24 و 30 طرفين باشند و واسطه مضروب 4 در 7 و اعداد بر اين صورت 24 ، 28 ، 35 و ظاهر است كه طرفين بر نسبت مثل و ربعست و واسطه با طرف احد بر نسبت مثل و سدس و اگر فصل از طرف ثقل كنند مضروب 4 در 7 و 5 در 7 اعنى 28 و 35 طرفين باشند و واسطه 6 و 5 بر اين صورت 28 و 30 و 35\r\nو ظاهر است كه طرفين بر نسبت مثل و ربع است و اعظم باوسط بر نسبت مثل و سدس و از آنچه ذكر رفت معلوم شود كه چون ذو الاربع را از ذو الكل فصل كنند ذو الخمس بماند و چون از ذو الخمس فصل كنند طنينى بماند و چون كل و ربع را از ذو الخمس فصلكنند كل و خمس بماند و چون كل و سدس را از ذو الاربع فصلكنند كل و سبع بماند و تفاصيل اين را در جدول ذكر كنند و ايراد آن اين جا تعذرى دارد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nفصل دويم\r\nدر معنى تقسيم بعد باقسام متساوى و كيفيت عمل آن\r\nتقسيم بعد باقسام متساوى نيز عملى باشد و هم نظرى\r\nو اما نظرى عبارت بود از تحصيل اعداديكه عدت آن از عدت اقسام يكى زياده باشد يا آنكه متناسب باشد بتناسب عددى و طريق آن بود كه عدد اقسامرا در طرفين اقل اعداد بعد ضرب كنند و طرفين سازند .\r\nپس تفاضل طرفين بعد را بر اقل اين دو طرف كه حاصلشد بيفزايند چنان كه مساوى طرف اعظم شود يا بالعكس از طرف اعظم نقصان كنند تا باصغر رسد مثلا خواستيم كه كل و خمسان را به چهار قسم متساوى كنيم اقل اعداد بعد 5 و 7 بود هر دو را در 4 ضرب كرديم 20 و 28 حاصلشد .\r\nپس تفاضلرا سه بار بر 20 افزوديم 22 و 24 و 26 حاصل آمد و نوبت چهارم 28 شد پس اعداد مطلوب اين آمده 2826242220\r\nبعد از آنكه در اقل اعداد اعتبار كنند چنين باشد 1413121110 و حاصل آنكه چون بعد كل و خمسان كلرا به چهار قسم متساوى كنند اقسام كل و عشر و و كل و جزء من يازده او كل و جزء من 12 و كل و جزء 13 حاصلشود و روشن است كه اطلاق تقسيم متساوى بر اين تقسيم و بر آنچه مشهور است باشتراك لفظى است و ببايد دانست كه تقسيم بعد به اقسام متساوى بدآن معنى كه نسبت حادثه همه متساوى باشند . درين فن مهجور است چه ارباب اين فن را غرض از تقسيم تقسيم ابعاد كبار شريفست بابعاد صغار شريف و معين شد كه ابعاد شريف مطلقا جمله بر نسبت اعداد متوالى است و معلومست كه نسبت اعداد متواليه بر نظم طبيعى جمله اصم بود از آنروى ايشان را جذر نباشد چه عدد اصم پيش محاسبان آنست كه آن را جذر نباشد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nو همچنين نسبت ايشان چون ضعف و مثل و نصف و مثل و ثلث و على هذا چه اينها نيز اصم‌اند بدينمعنى كه جذر ندارند پس اگر ابعادى را كه بدآن نسبت باشد بمعنى دوم به اقسام متساوى قسمت كنند همه ابعاد حادثه بر نسبت اصم باشند و حينئذ نسبت عددى نبود و ملايم نيفتد .\r\nمثلا اگر ذو الاربع را به دو بعد متساوى قسمت كنند لازم آيد كه نسبت نغمه اولى بنغمه دوم چون نسبت نغمه دوم باشد بنغمه سوم پس ضرب نسبت اول در نسبت ثانى بل در نفس خود بنابر آنكه هر دو متساوىاند بفرض جذر ذو الاربع باشد كه نسبت اصم است چو مثل و ثلث را جذر نيست .\r\nپس جذر اول كل واحد از نسبتين اصم باشد و نسبت نغمتين نسبت عددى نباشد و ملايم نيفتد تا هرگاه بعد مقسوم بر نسبت مثل و جزء بود جمله اقسام او نيز بر وجه مذكور بر نسبت مثل و جزء باشد .\r\nچنان كه ذو الكل را اگر تنصيف كنند چنين باشد 2 و 3 و 4 و اگر تثليث چنين 3 و 4 و 5 و 6 و اگر تربيع چنين 4 و 5 و 6 و 7 و 8 و ذو الخمس را اگر تنصيف كنند باشد 4 و 5 و 6 و اگر تثليث چنين 6 و 7 و 8 و 9 و على هذا القياس پس جمله اقسام شريف بود .\r\n\r\nفصل سيم\r\nدر سبب اختيار تقسيم ذو الاربع بابعاد لحنى .\r\nاز مباحث گذشته روشن شد كه در ترتيب نغم تجزى ابعاد شريف واجب است و ابعاد عظام اشرف ابعاد است و اگر در ترتيب نغم بر ابعاد عظام اختصار نمايند انتقال بر آن نغم متعذر باشد خصوصا به حلق كه اشرف آلات ذو الحان است و نيز بسبب تكرار يك بعد بعينه يا دو از استماع آن ملالت خيزد .\r\nپس بسبب احتراز از اين دو محذور چنان اختيار كرده‌اند كه ابعاد عظام را بر ابعاد صغار تقسيم كنند تا چون در حالت تلحين ابعاد عظامرا از تاليف ابعاد\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nصغار ايقاع كنند صعوبت انتقالات كمتر بود و مماست ملايمات بيشتر و چون محافظت ابعاد عظام و اوساط لازم است و معلوم شد كه ذو الكل مركب است از ذو الخمس و ذو الاربع و ذو الخمس مركب است از ذو الاربع و طنينى و طنينى ملايمترين ابعاد لحنى است . پس هرگاه كه ذو الاربع را به اقسام كه ممكن بود قسمت كنند و آنگاه طنينى را به آن اضافه كنند انواع تقسيمات ذو الخمس حاصل شود و چون ذو الاربعى ديگر را بر آن اضافه كنند انواع تقسيمات ذو الكل حاصل شود و در استخراج اقسام ابعاد به استقراء استخراج اقسام بعد اصغر آسانتر از استخراج بعد اعظم بود\r\nبنابر اين مقدمه بنياد سخن در اين باب بر تقسيم ذو الاربع نهادند و تقسيم آن دائما بر سه قسم كنند بنابر آنكه طباع را به اوساط لحنيات چون كل و سبع و كل و ثمن و كل و تسع تشوقى بافراط باشد .\r\nپس در اكثر تقاسيم از يكى از آن خالى نماند و چون بعدى از آن باشد اگر باقى را سه قسم كنند يكقسم يا هر دو يا هر سه بسبب صغر منافى باشد و چون اين معنى را باستقراء معلوم كردند بر سه قسم بعد اقتصار مىنمايند و آن را جنس خوانند .\r\nو حينئذ اگر اعظم ابعاد ثلثه اعظم بود از مجموع آن دوى ديگر آن را جنس لين خوانند و ملايمت آن ضعيف باشد و آن اجناسى بود كه اعظم ابعاد از كل و ربع يا كل و خمس يا كل و سدس بود اول را جنس راسم خوانند و آن اعظم اجناس بود و راسم از آن گويند كه تاثير او در باب ملايمت چون تاثير رسم نقاش بود در تصوير\r\nو دوم را جنس لونى و اين ملايمتر بود بمثابه رنگ آميزى باشد در تصاوير و سوم را ناظم و اين ملايمتر همه بود و بمثابه صورت كه بتحرير نظام هيات يافته باشد .\r\nو اگر اصغر بود جنس قوى خوانند و ملايمت آن تمام بود و چون ابعاد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nجنسى باسرها متفاضل باشند اگر اعظم وسط بود آن را غير منتظم خوانند چه انتقال باشد از نشيبى بفرازى و الا منتظم چه انتقال بود از فرازى بنشيبى بتدريج و در منتظم اگر اعظم اصغرين در وسط آن بود آن را منتظم متتالى خوانند بسبب تتالى در عظيم و اگر در طرف بود منتظم غير متتالى بسبب توسط طرفين اصغرين اعظمين .\r\n\r\nباب چهارم\r\nدر بيان آلات الحان و معنى دستان و حقيقت يرده و آواز و شعبه و اقسام هر يك مشتمل بر دو فصل :\r\n\r\nفصل اول در بيان الات الحان\r\nبدانكه الات موسيقى با تعدد و كثرت آن در دو نوع منحصرند آلات مهتزه و آلات ذوات النفخ و آلات مهتزه نيز دو نوعند :\r\nذوات اوتار مانند سازهاى مشهور از عود و چنك و نزهت و قانون و رباب و طنبور و غير ذوات اوتار مانند عنقا و اوانى مهتزه و آلات ذوات النفخ نيز دو نوع‌اند :\r\nبعضى آنكه بنفس انسانى احداث نغم كنند مثل حلق و سر ناى و ناى و غير آن و بعضى آنكه به غير آن مثل ارغنون و نزد حكيم ابو نصر فارابى اشرف اين آلات حلق است :\r\nچه ايجاد الحان اكمل كه مقرون به الفاظ انسانى بود و متضمن معانى كه غرض ايجاد و ايقاع آنست جز به حلق ميسر نشود و بعد از آن آلات ذوات النفخ خصوصا ناى .\r\nچه ايجاد نغمى كه با نغم حلق مشابهت تمام داشته باشد در اهتزاز و بقاى امتداد و در اكثر هيات نغم كه تابع انفعالات نفسانى بود جز از اين آلت ميسر نشود و بعد از آن طنبور كه اكنون بكمانچه مشهور است به همين سبب كه گفته شد و بعد از آن ذوات اوتار و آن دو نوع بود .\r\nنوعى آنكه نغمه آن از مطلقات مجرد ايجاد كنند چون چنك و نزهت و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو قانون و نوعى بمطلق و بگرفت مانند عود و غير آن و چون استخراج الحان در اينقسم آسانتر بود و اشاره بمخارج نغمات آن بفهم نزديكتر ارباب عمل در مباحث عملى ازين آلات بحث كنند .\r\nو چون اشرف و اتم آن عود بود موضوع بحث در صناعت عملى موسيقى عود را ساخته‌اند و از مباحث عود احوال تمامت بحقيقت معلوم گردد و هر چند استخراج الحان على اختلاف اقسامها و تباين طبقاتها از نيمه يك وتر ممكن است و ارباب اين صناعت عملى را از مهارت قوت ايجاد آن حاصل اما بسبب آنكه اينمعنى بر مبتديان متعذر است آلات ذوات وترين و ثلثه اوتار و اربعه و خمسه را اختيار كردند و مطلق هر دو وتر را بر نسبتى معين ساختند و بحسب آن اجناس و جموع را استخراج كردند و مخرج هر نغمه را در هر جنسى از اجناس و هر جمعى از جموع نشان كردند تا بر ساير طالبان عمل روشن گردد و نسبتى كه دو وتر به آن بسازند اصطحاب خوانند و آن چند نوع بود و مختار نسبت ذو الاربع است و درين آلات دائما نسبت وتر اسفل با وتر اعلى نسبت سه بود با چهار .\r\nو يكى از فوايد تعدد اوتار رونق الحانست چه در آن دو نغمه مختلف بحدة و ثقل كه طرفين بعد شريف بود مانند ذو الكل و ذو الخمسه و ذو الاربع معا ايجاد توان كرد بخلاف آنكه يك وتر بود و اينمعنى از موجبات ملايمت اوتار بود و چون هر وترى از اين اوتار كه طبقات آن مختلف است زوج گردانند يعنى بجاى يكى دو بنهند در يك طبقه هر آبنه فخامت نغمه زياده بود چه از مرور زخمه بر هر دو نغمه يكطبقه استماع افتد . چنان كه يكى نمايند و بسبب قصر زمان ميان مبدء آن دو و اتفاق هر دو در كميت اما هر آينه فخامت كه سبب زيادت رونق بود بيش باشد و بنابراين مقدمات عود را پنج وتر زوج ساختند و ذو الاربع اول را اعنى آنكه بالاى همه است بم خوانند و ثانى آن را مثلث و ثالث را مثنى و رابع را زير و خامس را حاد « 1 » و دستان\r\n\r\n\r\n","description":"","footnote":"\r\n( 1 )\r\n پنج تارند متفق با هم * حاد و زير و مثان و مثلث و بم \r\n","page_name":" 100 ","page_number":100},
  {"content":"\r\n\r\nنشانى باشد بر سواعد آلات ذوات اوتار كه دلالت كند بر مخرج نغمه معين و در تقسيم وتر و تعين دساتين و اسامى آن ميان حكيم ابو نصر و صاحب شرفيه خلافست و دساتين بمذهب صاحب شرفيه هفت‌اند بىاعتبار و 8 به اعتبار مطلق 1 مطلق 2 زايد 3 مجتث 4 سبابه 5 وسطى قديمه 6 زلزل 7 بنصر 8 خنصر .\r\n\r\nفصل دوم\r\nدر بيان حقيقت پرده و آوازه و تركيب و شعبه\r\nپرده در استعمال ارباب عمل بحسب استقراء تام عبارت است از نغمات مرتب به ترتيبى محدود چنان كه بعدى شريف غالبا مستغرق آن بود پس او مرادف جمع باشد .\r\nليكن بعضى از جموع را مثل گردانيا و نوروز و محير و اصفهانك آوازه گويند و بعضى را تركيب مانند نوع دويم از دور بزرك ، گويند كه آندور مركبست از اصفهان و بزرك و مانند نوع سوم چه گويند كه آن مركب است از حجاز و بزرك\r\nو صاحب شرفيه در ادوار بر تركيب اعتراض كرده است كه اگر دور را بسبب تركيب از اصفهان و بزرك مركب خوانند چرا نگويند كه رهاوى مركب است از نوروز و حجاز و زنكوله از حجاز و راست است و اينسخن فاسد است چه رهاوى مركب از نوروز و حجاز نيست و زنگوله نيز مركب از راست و حجاز نيست بل بايستى بر اينوجه گفتى كه اگر چنين است چرا نگويند كه زنگوله مركبست از غزال و راست و اصفهان از اصل اصفهان ذو الاربع و راست ذو الخمس .\r\nجواب اين آنست كه گوئيم اگر چه در اصطلاحات مناقشه نباشد اذ لكل احد ان يسمى ما شاء بما شاء اما شك نيست در آنكه رعايت مناسب در اسامى پيش\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nعلماء پيوسته معهود بود . و حينئذ شايد كه گوئيم در زنگوله تسميه بهر دو وجه واقع شده يعنى شايد كه زنگوله را هم زنگوله خوانند و هم مركب از غزال و راست و اصفهان را هم اصفهان و هم مركب از اصفهان و راست\r\nو پرده‌هاى مشهور دوازده‌اند بنابر آنكه مواليد كه از امتزاجات عناصر در عالم كون و فساد حاصل مىشوند سه‌اند و عناصر چهار و مضروب 4 در 3 دوازده باشد و نامهاى ايشان اينست :\r\nعشاق . نوا . بوسليك . راست . عراق اصفهان . كوچك . زير افكنده بزرك . زنگوله هاوى حسينى . حجاز . « 1 »\r\nو بعضى گويند اصل پرده‌هائى كه فيثاغورس بيرون آورده هفت‌اند :\r\nاول - نوروز . دوم بوسليك و شهرت اين پرده بدين نام بواسطهء آنكه و او را غلامى بود بوسيلك نام از براى او پيوسته در اين پرده بتركى سرود گفتى .\r\nسوم - راست و او را از اينجهت راست خوانند كه بيشتر اصوات بدين پرده راست آيد .\r\nچهارم عراق كه بعراق پدر امير ابو نصر منسوبست .\r\nپنجم - عشاق .\r\nششم - زير افكند .\r\nهفتم - رهاوى و رها قصبه است از قصبه‌هاى جزيره روم . گويند شبى از آنجا مهمانى خوبصورت بهمرسيده بود فيثاغورس همه شب بمشاهده او بيدار بود و اين پرده ترتيب مىداد و چون روز شد تمام كرده بود\r\nو اين پرده‌ها را در نفوس تاثيرهاى مختلف است . چه بعضى موجب بسطى تمام بود و بدينوجه سبب شجاعت گردد مانند عشاق و بوسليك و نوا از اينست كه اينها را با طبع تركان و اهل حبشه و زنج و سكان جبال مناسب بيشتر بود و بمضى موجب بسطى معتدل و بدينوجه سبب لذتى لطيف گردد مانند راست و نوروز و عراق و اصفهان و بنابراين مناسب طبع ارباب امزجه معتدل بود چون سكان اقاليم ثالث و رابع خصوصا اهل وسط\r\n\r\n\r\n","description":"","footnote":"\r\n( 1 )\r\n عشاق ترا قد حسينى است چو راست * در پرده بوسلى رهاوى و نواست \r\n چون گشت بزرگ در صفاهان و عراق * زنگوله حجاز و كوچك اندر بر ماست \r\n","page_name":" 102 ","page_number":102},
  {"content":"\r\n\r\nعمارت و بعضى موجب بسطى ضعيف و تهيج نفس چنان كه از آنجا حالتى مشبه به حزن و فتور و قبض حادث گردد مانند بزرك و رهاوى وزير افكند و زنگوله و حسينى اما بايد كه شعرى اختيار كنند كه معانى آن مناسب تاثير آن پرده بود تا سبب كمال تاثير گردد .\r\nاما شعبه نزد ارباب عمل بحسب مشهور نه است : دوگاه سه گاه چهار گاه پنجگاه زاول عراق مبرقع مايه شهناز . اما سلمك را صاحب ادوار گفته است كه او زنگوله است با آنكه او را از آوازها شمرده است و آوازها را پرده نشمرده و اين تناقض صريحست .\r\n\r\nباب پنجم\r\nدر ايقاع و ادوار آن و كيفيت صوغ الحان مشتمل بر ده فصل :\r\n\r\nفصل اول\r\nدر حد ايقاع و ازمنه ايقاعى : و اقسام آن\r\nقال صاحب الشرفيه الايقاع جماعة نقرات يتحللها ازمنة محدودة المقادير على نسب و اوضاع مخصوصه با دوار متساويات يدرك تساوى تلك الادوار به ميزان الطبع السليم المستقيم و برين حد نظر است به چند وجه :\r\nاول آنكه ايقاع به حقيقت فعل شخص است و نقرات مفعول و اطلاق فعل بر مفعول جز بمجاز درست نيايد و استعمال آن در حدود جايز نباشد و اگر چه ايمعنى كثير الوقوعست همچو تصديق بر علم مصدق به .\r\nدوم تقييد ازمنه بادوار از روى عكس مخل است چه بسيار باشد كه ايقاع بود بىدوار ماننه پيس رو\r\nسيم آنكه تقييد ادوار مساوى بادراك آن هم از جهت عكس مخل است چه لازم آيد كه اگر تساوى باشد و ادراك آن نكند ايقاع نبود يا به نسبت با عموم يا به نسبت با غير مدرك و بطلان اين ظاهر است .\r\nپس حد صحيح اينست كه فارابى گفته است و هو ان الايقاع و هو النقلة\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nعلى النغم فى ازمنة محدودة المقادير و النسب و در تلحين چون بر نغم نيز انتقال كنند هر آينه ميان مبادى ازمنه نغم آن را نقرات خوانند ازمنه واقع شود و آن ازمنه يا در در غايت قصر بود يا در غايت طول يا متوسط . اول سبب فساد لحن باشد چه لحن از تمزيج نغم حادث شود و نغمه را لبثى محسوس بايد تا در سامعه مرتسم گردد و بعد از آن ديگرى به او ممزوج شود و چون زمان در غايت قصر بود پيش از كمال ارتسام اول ثانى وارد شود و صورت اول باطل گردد .\r\nو حينئذ امتزاج حاصل نشود و از اينجا است كه ارباب عمل در ثانى مبالغه نمايند خصوصا در اوائل تلحين\r\nو دوم نيز سبب فساد لحن باشد چه بسبب طول زمان صورت نغمه اول به كلى از سامعه مضمحل شود . و حينئذ نغمه دوم را با اول امتزاج حاصل نشود\r\nاما سيم لايق بود و آن اگر اقل زمانى بود كه تاليف لحن را شايد آن را زمان آخوانند و اگر ضعف باشد زمان ب و اگر ثلثه امثال ج و اگر اربعه امثال د و اگر خمسه امثال ه .\r\nو فارابى گفته است زمان ايقاعى مىبايد كه زياده از ه بود و اگر نه سبب فساد مذكور گردد و در ازمنه ايقاعى زمان ا ه را واحد خوانند بنابر آنكه در وسط او مساغ نقره ديگر نبود چنان كه تاليف لحن را شايد بدان اعتبار كه او در نفس خود قابل انقسام نبوده و روشن است كه زمان ب مساغ ايقاع يك نقر بود و در زمان ج مساغ دو و در زمان دمساغ 3 و در زمان ه مساغ 4 و هر چند زمان ا صالح تاليفست اما از اعتدال بر طرفى است پس قليل الاستعمال بود و همچنين زمان ه الا در فواصل ، و اما زمان ب و ج و د كثير الاستعمال بود .\r\n\r\nفصل دوم\r\nدر تقسيم ايقاع :\r\nفارابى ذكر كرده است كه ازمنه كه ميان نقرات الحان واقعند يا مساوى\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nباشند يا متفاضل اگر متساوى باشند هزج خوانند و آن ازمنه اگر ا بود آن را حثيث الهزج خوانند . و بعضى سريع الهزج نيز گويند و اگر ب بود آن را خفيف الهزج خوانند و اگر ج بود خفيف ثقيل الهزج خوانند و اگر د بود آن را ثقيل الهزج و مستعمل .\r\nاز اينجمه خفيف است و خفيف الثقل\r\nو عرب ضعف اول و دوم را خفيف ثقيل اول خوانند و سوم و چهارم را ثقيل اول\r\nاما متفاضل يا همه ازمنه متفاضل بود يا بعضى اما اول يا حافظ دورى بود سه نقره مشتمل بر دور زمان متفاضل و سه نقره ديگر مشتمل بر دور زمان مثل اول چنان كه دور دوم در يك نقره مشارك دور اول بود يا چهار مشتمل بر سه زمان متفاضل و چهار ديگر بر مثل آن با پنج يا بيش از آن يا حافظ دورى نبود و تمامت اين اصناف از جهت صعوبت استعمال و فساد ايتلاف غير مستعملند و اين نوع را متفاضل موصل خوانند .\r\nو در اينسخن نظر است چه سريع مفصل اول قسم اول است از اقسام اين نوع و قسم اول از حثيت متفاضل ثلاثى قسم دوم ازين نوع و هر دو كثير الاستعمال‌اند نزد او و اما دوم را متفاضل مفصل خوانند و آن يا حافظ دور بود يا نه و غير حافظ مهجور است و حافظ يا اعظم ازمنه او فاصل بود ميان هر دو دور پانه و ثانى مهجور است و اول يا سه نقره بود و مشتمل بر دو زمان يا چهار بر سه يا پنج بر چهار يا 6 بر 5 يا بيشتر و اخير مهجور است .\r\nو اول را مفصل اول خوانند و دوم را مفصل دوم و سيم را مفصل سيم و چهارم را مفصل چهارم و زمان اطول را در اين اقسام فاصله خوانند و در مفصل اول اگر زمان اول ا بود سريع مفصل اول و حثيث مفصل او ل خوانند . و اگر ب خفيف مفصل اول و اگر ج خفيف ثقيل مفصل اول و اگر د ثقيل مفصل اول و فاصله در هر يكى بانواع فرض توان كرد و الا مناسب‌تر آنست كه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nدر سريع ب بود و در خفيف ج و در خفيف ثقيل د و در ثقيل ه و مشتمل خفيف و و خفيف ثقيل است و هر دو را خفيف الرمل خوانند\r\nو مفصل ثانى يا هر دو زمان او متساوى باشند و آن را متساوى الثلاثى خوانند يا مفاضل و آن را مفاضل الثلاثى خوانند اما متساوى يا ازمنه متساوى او ا بود و او را سريع المتساوى الثلاثى خوانند يا ب و آن را خفيف المتساوى خوانند يا ج و آن را ثقيل المتساوى الثلاثى خوانند يا د و آن را ثقيل المتساوى الثلاثى و اين اقسام را عرب غير چهارم رمل خوانند و متفاضل دو صنعف بود :\r\nاول آنكه اصغر را بر اعظم مقدم دارند .\r\nو دويم عكس آن و اصغر در هر دو قسم يا ا بود يا ب يا ج و اگر ا بود اعظم يا ب بود يا ج با د پس اگر اعظم ب بود فاضل از روى اولويت يا مثل و نصف اعظم بود اعنى ج يا مثل و ثلث ان و اگر اعظم ج بود فاصله يا مثل و ثلث اعظم بود اعنى د يا مثل و ربع آن و اگر اعظم د بود فاضل يا مثل و ربع او بود اعنى ه يا مثل و خمس او .\r\nو صاحب شرفيه بر اين سخن اعتراض كرده است و گفته كه اين قول يا غلط مصنف بود يا سهو كاتب چو اعظمرا ثلثى بالفعل نيست پس فاضل در اول مثل و نصف بود نه مثل و ثلث بالفعل و فاضل دويم مثل و ثلث بود نه مثل و ربع بالفعل و و فاضل در سيم مثل و ربع بود نه مثل و خمس بالفعل و بحقيقت اين سهو از ايشان نيست زيرا كه بالفعل منقسم مىتواند بود چنان كه ياد كرده شد و از او همه اجزاء فضل مىتوان كرد . بيش از آن نيست كه اجزاى او ازمنه ايقاعى را نشايند و اما اگر اصغر ب بود اعظم ج تواند بود و هر گاه زمان اصغر و اعظم و ترتيب ان ا ب بود آن را حثيث المتفاضل الثلاثى خوانند و اگر ب ج بود خفيف المتفاضل الثلاثى و اگر ج بود خفيف ثقيل المتفاضل الثلاثى و اقسام متفاضل ثلاثى بسيار است اما در تعداد آن زياده فايده نيست .\r\nو از اينجمله خفيف ثقيل و ثقيل مستعمل بود و گاه بود كه حثيث را ببدل\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاستعمال كنند و عرب حثيث و خفيف را خفيف ثقيل ثانى گويند و خفيف ثقيل را ثقيل ثانى و بعضى حثيث را ماخورى خفيف خوانند و خفيف را ماخورى ثقيل و مفصل سوم را رباعيات و ازمان آن به غير فاصله يا متساوى بود يا نه و متساوى يا ا بود و انرا حثيث الرباعيات خوانند يا ب و آن را خفيف الرباعيات خوانند يا ج و آن را خفيف و ثقيل الرباعيات خوانند يا د و آن را ثقيل الرباعيات خوانند و غير متساوى با ازمنه ثلثه با سرها متفاضل باشند و آن مهجور است يا دو متساوى باشند و يكى متفاضل و متفاضل يا اعظم بود از هر يكى از آن دو يا اصغر و على تقديرين متفاضل يا در طرف مبدء دور بود يا در وسط يا متاخر از هر دو پيش از فاصله و هر يكى از اينها باقسام بسيار منقسم تواند شد و اكثر آن اقسامرا استعمال توان كرد .\r\nپس اگر متفاضل اصغر بود و در وسط جمهور آن را بسيار بجاى ثقيل ثانى استعمال كنند و به همان نام خوانند اما ساير اقسام ايقاع نزد جمهور عرب مهجور است و بسيارى از آن در ميان طوايف ديگر مستعمل\r\nاين بود طريقه فارابى . اما اكنون طريقه ارباب عمل به وجه ديگر است بدآن نيز اشارتى كنيم\r\nبدآنكه به تجربه معلومست كه چون طايفه ازمنه ايقاعى را دورى سازند چنان كه بعد از آنكه انقضاى آن دورى ديگر به همان وجه مستانف گردد و زمان آن لحن با آن ادوار مقدر شود مزيد تناسب و كمال تزيين باشد و انفصال اين ادوار از يكديگر عند الحس يا بدان بود كه زمان اجزا از دايره ساير ازمنه اطول بود و آنزمان را فاصله دايره خوانند يا به هياتى كه تمام نقرات دايره از وضع نقرات متحرك و ساكن حادث گردد و مشابه وزن شعر و چون ايقاع موصل و مفصل تواند بود پس دور شايد كه از ازمنه موصل تركيب يابد و شايد كه از مفصل و در ايقاع موصل زمان دايره را به اجزاى متناسب تقسيم كنند و تقسيم جز به انفصال اجزاء صورت نبندد و انفصال بالفعل جز بفاصله متصور نشود و چون فصل به وقف متعذر بود به سكون نقره و سكون نقره نقرهء است خفيف و حركت آن نقره قوى و حاكم\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nدر آن طبع سليم است .\r\nپس البته استعمال نقرات دور به وجهى بود كه بعضى متحرك باشند و بعضى ساكن و ترتيب آن يا بحسب ترتيب اسباب بود مانند تن يا اوتاد مانند تنن يا فواصل مانند تنتن و تن تنن و قلما كه پنج متحرك متوالى شوند الا بعضى از متحركات در قوت سواكن بود چه تحريك ساكن بالعرض بسيار اتفاق افتد چنان كه نزد ارباب عمل روشنست و چون خفيف نقر مناسب عدم نقر بود قايم مقام عدم گردد .\r\nپس تخيل زمان فاصله كنند و بدانسبب به تقسيم ميان اجزاى دايره تناسبى چند ديگر حادث شود و چون اجزاى دايره به حسب طول و قصر و وضع اجزاء از يكديگر مختلف افتد .\r\nگاه بود كه از انتظام آنها صورت دايره به وجهى شود كه در انفصال از دايره تالى بفاصله اطول محتاج شود و چون دايره برين وجه تاليف يابد اگر دايره دوم بيك نقره بر او زياده بود يا ازو كم آن تفاوت بحسب طبع سليم در توان يافت و چنان كه اگر كسى را طبيعت ادراك وزن شعر نبود تميز ميان موزون و غير موزون نتواند كرد اگر كسى را ادراك اينمعني نبود تميز ميان دايره صحيح و غير صحيح نتواند كرد و ميان وزن شعر و ايقاع تناسبى عظيمست چه وزن شعر از تاليف حروف متحرك و ساكن به يك عدد و يك ترتيب حادث گردد و ايقاع از تاليف نغمات متحرك و سواكن به يكعدد و يك ترتيب با محافظت قدر ازمنه متخلله ميان نغم .\r\nپس ادراك ايقاع دقيق‌تر از وزن شعر بود و از اين است كه بسيارى از شعرا در سماع حركات خارج از اصول كنند و نيز بسيارى از فضلاى دقيق النظر ادراك آن نكنند .\r\nو اما عكس كه ادراك اين ايقاع كند و ادراك وزن شعر نكند معلوم نيست كه باشد يا نه و ظاهر آنكه نباشد و ادوار از ضروب مشهوره پيش ارباب اينصناعت از عرب شش‌اند :\r\nثقيل الاول ثقيل الثانى خفيف ثقيل الرمل خفيف الرمل هزج چنان كه در ادوار\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمذكور است و هم در آنجا ذكر كرده است كه عجم را ضربى است كه آن را دور فاختى نام نهند و زمان دوره او بيست نقره باشد بر وزن مفتعلن فعلن دو بار مثل تن تننن تننن تن تننن تننن و زياده برين دواير بسيار مستعمل و مشهوراند كه متعرض آن نشد همچو دايره خفيف و دايره مخمس كه نصف آن دايره خفيف است الى غير ذلك مما يطول الكتاب بذكره .\r\nبسم الله الرحمن الرحيم الحمد لله على جميل البلاء و تواتر النعماء و الالاء و الصّلوة على خير مبعوث للشّفاء من كلّ داء و بأساء محمّد و آله و الائمة النجباء صلوة تنقذنا من مرض الضّلال و العمى الى صحّة النّجوة و الهدى .\r\n\r\nمقاله چهارم از قسم دوم از كتاب نفايس الفنون فى عرايس العيون در فروع طبيعى مشتمل بر ده فن\r\n\r\nفن اول در علم طب\r\nو اين فن هر چند بحربى پايانست ما آنچه خلاصه آن باشد در مقدمه و دو باب ايراد كنيم انشاء الله تعالى .\r\nاما مقدمه در تعريف و تقسيم او بدانكه طب علم است باحوال بدن انسان از جهت صحت و زوال آن تا بدان محافظت صحت حاصله و استرداد زايله كنند و بر اين تعريف شكوك بسيار ايراد كرده‌اند و ما از آن جمله به پنج اكتفا كنيم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاول آنكه اكثر طب ظنى است و ظن مقابل علم پس تعريف او بعلم خطا باشد .\r\nدويم آنكه اگر مراد باحوال جميع احوال است بايد كه هيچكس طبيب نباشد و اگر بعضى از آن همه مردم طبيب باشند .\r\nسيم آنكه غرض ازو متصور الحصول نيست چه حفظ صحت تحصيل حاصل است و استرداد آن اعادهء معدوم و اين هر دو محالند .\r\nچهارم آنكه اگر مراد بصحتى كه بطب محافظت و استرداد آن كند جميع صحت‌ها است بسيارى از صحت آنست كه محافظت آن ممكن نيست و بسيارى آنكه اگر زايل شد استرداد آن صورت نبندد و اگر بعض است آن بعض معين است يا غير معين و بر هر دو تقدير تعريف درست نباشد .\r\nپنجم آنكه حق تعالى اگر تقدير صحت كرده است هيچ حاجت بطب نيست و اگر تقدير مرض كرده طب فايده ندهد جواب اول آنست كه لا نسلّم كه اكثر طب ظنى است چه كليات مذكور در هر دو قسم او امورى است معلومه بعضى به برهان و بعضى به حسّ و وجدان و تطرق ظن نسبت باحوال جزئى اشخاص است همچو تقدير علاج به قدر مرض و بر تقدير تسليم مراد بعلم مطلق ادراكست كه شامل ظن و يقين باشد و از دويم آنكه مراد جميع احوالست نه\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبمعنى آنكه علم بدان بالفعل حاصل باشد .\r\nبل بمعنى آنكه ازو قوتى حاصل شود كه استخراج جميع احوال ممكن باشد يا خود گوئيم مراد بعضى از احوال است و لا نسلم كه لازم آيد كه همه اشخاص طبيب باشد .\r\nو از سوم آنكه مراد از حفط صحت تحصيل او نيست تا تحصيل حاصل لازم ايد بلكه استبقاى آنست بامورى كه مقتضى بقاى آن بود و مراد از استردادنه آنست كه آن را كه زايل شد بعينه اعاده كنند بلكه مراد اعاده حقيقت صحت است و مثل آنچه بود و حينئذ اعادهء معدوم نباشد .\r\nو چهارم آنكه مراد جميع صحت‌ها است و استرداد آن به قدر طاقت بشرى و امكان .\r\nو از پنجم آنكه تقدير صحت و مرض بتقدير رعايت اسباب و عدم رعايت آن بود چنان كه در حديث خزيمه از پيغمبر صلى اللّه عليه و إله تصريح فرمود كه حقتعالى و تقدس چنان كه مرض و درد تقدير كرد دوا نيز تقدير كرد و اگر بامثال اين شبهات التفات رود بايد كه هيچكس غذا نخورد و عبادت و خيرات نكند و به تحصيل كمال مشغول نگردد .\r\nچه اگر خداى تعالى سيرى و سعادت تقدير كرده باشد به خوردن خيرات و عبادت كردن چه حاجت و اگر گرسنگى و شقاوت تقدير كرده باشد خوردن غذا و عبادت كردن چه فايده .\r\nطب دو قسمست يكى نظرى و دويم عملى نظرى آنست كه افاده اعتقاد راى كند بى تعرض بيان كيفيت عمل و عملى : آنست كه درو متعرض بيان كيفيت عملى شده باشد .\r\n\r\nباب اول\r\nدر قسم نظرى مشتمل بر پنج فصل .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nفصل اول\r\nدر معرفت اركان و امزجه و اخلاط و قوى :\r\nبدانكه اركان اجسامىاند بسيط كه اجراى مركبات سفلىاند و اركان چهارند آتش و اوحار و يابس است و هوا و اوحار است و رطب و آب و او بار دو رطب است و خاك و او بار دو يابس است و بقيه احكام هر يك در طبيعى ياد كرده شده و مزاج عبارت است از كيفيتى كه حاصل شود مركب را بتشابه در اجزاى او به واسطه امتزاج اركان و چون اجزاى ايشان متصغر و مماس ديگرى شوند و كيفيات متضاده بعضى در بعضى عمل كنند و هر يكى از آن سورت يكديگر را بشكند و مزاج اگر بر حاق وسط ميان كيفيات متضاده واقع بود آن را معتدل حقيقى خوانند و اين چنين مزاج در خارج وجود ندارد بلكه به مجرد فرض و اگر بر حاق وسط نباشد بلكه مايل بود از آن هشت قسم شود .\r\nچه آن يا مايل بود به حرارت تنها يا ببرودت تنها يا به رطوبت تنها يا به يبوست تنها يا مايل به حرارت و يبوست يا به حرارت و رطوبت يا ببرودت و يبوست يا ببرودت و رطوبت و اطبا اعتدال را بر سه معنى اطلاق كنند :\r\nيكى بر تكافوى اجزاء بمعنى آنكه اجزاى بسايط متساوي المقدار باشند .\r\nدوم بر تكافوي قوي بمعنى آنكه هر يكى از كيفيات مضاده به حيثيى باشد كه ديگري برو غالب نشود .\r\nسوم بر اعتدال بحسب حاجت بمعنى آنكه از كيفيات و كميات عناصر توفر قسطى كرده باشند كه او را بواسطه آن اصلح امزجه به نسبت به او حاصل شود و اين اخير را اعتدال نوعى خوانند و انسانرا بلكه هر نوعى از انواع حيوان را بىهشت نوع از اعتدال صورت نبندد .\r\n1 - اعتدال نوعى كه حاصل شود مر مزاج انسان را به نسبت با خارج او و وجود انسان بدون اين اعتدال نتواند بود .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n2 - اعتدال نوعى كه حاصل شود مر مزاج او را به نسبت به آنچه داخلست در او چنان كه فرض كنند كه يكى را از اشخاص او مزاج بر مركز عرض واقع شود\r\n3 - اعتدال صنفى كه حاصل شود مر مزاج صنف او را به نسبت با آنچه خارج ازو باشد از اصناف كه آنصنف بدون اعتدال نتواند بود .\r\n4 - اعتدال صنفى به نسبت با داخل چنان كه فرض كنند كه يكى را از اشخاص آنصنف مزاج او اعدل امزجه اشخاص آنصنف بوده .\r\n5 - اعتدال شخصى كه حاصل شود مر شخصى را بقياس با غير او و وجود شخص بى اين اعتدال نتواند بود .\r\n6 - اعتدال شخصى بقياس با داخل يعنى باحواليكه طارى شود مر بدن او را چنان كه فرض كنند كه او در حالتى از احوال بر احسن وجوه واقع باشد :\r\n7 - اعتدال عضوى كه حاصل شود مر مزاج عضو را بقياس با ساير اعضاء و وجود عضو بى آن نتواند بود .\r\n8 - اعتدال عضوى كه حاصل باشد بر مزاج عضوى را بقياس باحوالى كه طارى شود بر او و اعدل انواع حيوان انسان است چه اگر اعدل نبودى نفس ناطقه به دو تعلق نگرفتى و اعدل اصناف انسان سكان خط استوا است و اقليم رابع و اعدل اشخاص انسان شخصى است كه از اين اصناف باشد و اعدل اعضاى او جلد است و اعدل جلود جلد كف و اعدل آن جلد اصابع و اعدل جلد اصابع جلد انمله سبابه چه او حاكم است در تميز ميان كيفيات ملموسه و مقادير آن و حاكم بايد كه مايل به طرفى نباشد\r\nو چون اعتدال معلوم شد سوء مزاج كه مقابل اوست خروج باشد از اعتدال و آن هشت قسم شود : احر مما ينبغى و ابرد منه او ارطب منه او ايبس منه او احر و ارطب منه او احر و ايبس منه او ابرد و ارطب منه او ابرد و ايبس منه و هر يكى از اين ها يا مادى بود يا ساذج و حينئذ سوء مزاج شانزده قسم شود\r\nاما خلط عبارتست از جسم رطب سيال كه غذا به دو مستحيل شود اولا و خلط چهار نوع است ،\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاول خون و اوحار و رطبست .\r\nدويم صفراء و اوحار يابس است .\r\nسيم بلغم و اوبارد و رطبست .\r\nچهارم سودا و اوبارد و يابس است و هر يك از اينها اگر بر طبيعت خود باقى باشد و درو صلاحيت آن بود كه تنها يا بانضمام با غير جزو متغذى شود آن را محمود و طبيعى خوانند و الا فاسد و غير طبيعى و خون طبيعى احمر اللون بود بىنتن و شيرين تر از ديگر اخلاط و فايده او در بدن آنست كه غذاء او دهد و تسخين و تربيت كند و بشره را خوب و صافى گرداند و اما غير طبيعى بخلاف اين بود و خروج او از طبيعت بدآن بود كه مزاج او فى نفسه بزيان رود يا بواسطه آنكه چيزى مخالط او شود او را از طبيعت خود اخراج كند و اين به دو قسم شود چه مخالط با خون غير طبيعى يا بلغم باشد با صفرا يا بلغم باشد باسودا .\r\nو صفراى طبيعى آنست كه همچون رغده خون باشد و لون او احمر ناصع بود يعنى صافى مايل بصفرت و فايده وجود او در بدن آنست كه قسطى ازو با خون منضم شود و تغذيه بعض اعضا كند همچو ريه و بحدت خود تلطيف خون و قطع رطوبات از جگر كند و بدن را گرم دارد و لذع امعاء و عضل مقعد كند تا بدفع فضلات متنبه شوند و صفراى غير طبيعى چهار قسمست مرة صفرا و مره محترقه و صفراى كراثى و صفراى زنجارى و بعضى سه قسم ديگر ذكر كنند اما چون آنها را نامى ننهاده‌اند بيشتر متعرض آنها نشوند .\r\nو بلغم طبيعى آنست كه صلاحيت آن داشته باشد كه خون شود و فايده او در بدن آنست كه معد باشد تا اگر وقتى بدن غدا نيابد طبيعت او را نضج دهد و بمرتبه رساند كه غذا سارد و نيز ترطيب اعضا كند على الخصوص مفاصل را كه بدان احتياج تمام دارد و غير طبيعى ازو هشت قسمست تفه : مالح ، و حامض و عفص و اين چهار به اعتبار خروج اويند از طعم طبيعى و مائى و مخاطى و جصى و زجاجى و اين چهار باعتبار خروج از قوام .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو سوداى طبيعى آنست كه عكر و دردى خون طبيعى باشد و فايده او در بدن آنست كه قسطى ازو با خون منضم شود و بعضى اعضا را همچو عظام غذا دهد و از طحال بفم معده منصب شود و بر شهوت طعام تنبيه كند و اگر خون رقيق باشد تمتين او كند .\r\nاما قوت آنست كه مبدء فعل شود مطلقا و بعضى گفته‌اند مبدء تغير است از چيزى در ديگرى از آن جهت كه او ديگرى باشد و قوى بيش اطبا سه‌اند : حيوانى كه از قلبست و طبيعى كه از كبد است و نفسانيكه از دماغست و بيان حصر آنكه صدور فعل ازو اگر با شعور باشد نفسانى و اگر بيشعور باشد اگر مختص به حيوان نباشد طبيعى و اگر مختص بود حيوانى و ارواح نيز پيش ايشان سه است حيوانى و طبيعى و نفسانى و انفعال نيز هم همچنين و پيش حكما قوى چهارند چه اگر مبدء فعل واحد باشد و بيشعور آن را در بسيط قوت طبيعى و قوت عنصرى خوانند و در مركب خاصيت همچو تبريد افيون و اگر مبدء فعل واحد باشد با شعور آن را قوت فلكى و نفس فلكى خوانند و اگر مبدء زياده از يك فعل بود بىشعور آن را قوت نباتى و نفس نباتى خوانند و اگر با شعور بود قوت حيوانى و قوت حيوانى آنست كه بدن را مستعد قبول حيات و افعال او گرداند و او از قلب منبعث شود و حامل او را روح خوانند و آن عبارتست از جسمى لطيف كه از الطف اخلاط و بخاريه آن متولد شود و از قلب به توسط شر آئين در جميع بدن نفوذ كند و قوت طبيعى به دو قسم است :\r\nيكى آنكه متصرفست در غذا از براى بقاء شخص .\r\nو دويم آنكه تصرف كند در او از براى بقاى نوع و تقسيم او با خادم و مخدوم و اقسام هر يك در اصول طبيعى ياد كرده شد و قوت نفسانى يا مدركه است يا محركه و تقسيم و احكام هر يك در طبيعى ذكر رفت .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nفصل دويم\r\nدر تشريح اعضاء :\r\nبدانكه اجزاى بدن باعتبار اصل اركانند و بعد از آن اخلاط و بعد از آن ارواح و اعضاء و مراد بعضو جسمى است كه متولد شود از اول مزاج اخلاط و عضو اگر بر هر جزو محسوس او اسم كل واحد صادق باشد آن را مفرد خوانند همچو لحم و عظم و الا مركب همچو وجه ويد و اعضا مفرد سيزده نوعند :\r\nاول عظام و چون اساس بدن و ثبات او بر عظام بود لاجرم حكمت اقتضاى آن كرد كه همه صلب باشند و جميع عظام بدن پيش جالينوس دويست و چهل و هشت است بجز عظم حنجره و عظمى كه در قلبست و عظام صغار كه خلل مفاصل بدآن محشو است و آن را سماسمى خوانند و جمجمه مركبست از هفت استخوان كه چهار از آن جدرانند و يكى همچو قاعده و از دو ديگر قحف مركبست و اينعظام را قبايل راس خوانند و صدغ هر كدام مركب‌اند از دو استخوان كه آن را زوج خوانند و فك اعلى مركبست از چهار عظم و اسفل از دو عظم و مجموع اسنان سى و دواند و هر دستى مركبست از كتفى كه موثقست به دو عظم و عضد و ساعد كه مؤلفست از دو عظم متلاصق و رسغ كه مؤلفست از هشت عظم و كف كه مركبست از چهار عظم و پنج انگشت كه مركب‌اند از پانزده عظم و عنق مركبست از هفت عظم كه آن فقرات عنق‌اند .\r\nوتر قوه مركبست از دو عظم و صدر مركبست از هفت عظم كه آن را عظام قص خوانند و ظهر مركبست از هفده فقره و 24 ضلع و عجز از 3 فقره متلو به دو عظم ديگر كه آن را عظم عانه خوانند و عصعص از سه فقره و هر پائى مركبست از فخذور كبه و ساق و قدم ساق مركبست از دو عظم متلاصق كه آن را قصبه كبرى و صغرى خوانند و قدم مركبست از كعب و عقب و زورقى و چهار عظم رسغ و پنج ديگر از آن مشط و پنج انگشت كه مركب‌اند از 14 عظم\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدويم غضاريف كه الين انداز عظام و اصلب از باقي اعضا و در وجود غضاريف در بدن چهار فايده است :\r\nيكى آنكه متوسط شوند ميان اعضاى صلبه و لينه از جهت اتصال تا تركيب بحسب حكمت باشد .\r\nدوم آنكه صيانت مفاصل كنند تا از كثرت و حركات و محاكت بعضى به بعضى سوده و شكسته نشود .\r\nسيم آنكه بعضى از عضلات با اسناد با او قوى شود همچو عضلات كه غضروف همچو دعامه و عماد اوتار آنست .\r\nچهارم آنكه متعلق بعضى از عضلات شود همچو عضلات حنجره كه حكمت اقتضاى آن ميكرد كه عضل حنجره به چيزى بغايت صلب يالين متعلق نباشد تا در صورت تنافرى نباشد .\r\nسيم اعصاب و آن اجسامىاند ابيض لين در انعطاف و صلب در انفصال و هفت زوج از آن جمله نابت‌اند از دماغ و سى و يك از نخاع و فايده وجود عصب در بدن آنست كه تاديه حس و حركت ارادى كند باعضا .\r\nچهارم عضل آن عضويست مركب از عصب و رباط و لحم غشائى كه محيط است بدين مجموع و فايده وجود او در بدن آنست كه قوت ارادى بمعاونت او تحريك اعضا كند .\r\nپنجم اوتار و مراد به وتر جسمى است كه نابت شود از اطراف بعضى از عضلات شبيه بعصب در لون و طبع و مطاوعت قبول حركات مختلقه و فايده او در بدن آنست كه اطراف آن ملاقى اعضاى متحركه شود و تجذب و ارخاى او بواسطه تشنج عضله و استرخاى او تحريك آن اعضا كند .\r\nششم رباطات كه اجسامىاند شبيه بعصب در مرأى و ملمس كه از عظام به جهت عضل پيوندند و وصل كنند ميان هر دو طرف استخوانهاى مفاصل و غير آن و فايده رباط در بدن ربط بعضى از اعضاست به بعضى ديگر تا محكم باشد .\r\nهفتم شريانات كه عروق ضوارب خوانند و آنها اجسامىاند نابت از قلب\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمحوف و رباطى الجوهر متحرك بحركات انبساطى و انقباضى از براى تروبح روح بنسيم و نفض بخار دخانى و در تجاويف ايشان روح بسيار است و خون اندك و منفعت شريان در بدن آنست كه قوت حيات را بواسطه روح حيوانى از قلب بساير اعضاى بدن رساند .\r\nهشتم عروق كه آن را آورده خوانند و آن اجسامىاند نابت از كبد شبيه بشريان و در ايشان خون بسيار بود و روح اندك و فايده ايشان در بدن آنست كه خون را از كبد بساير اعضا رسانند .\r\nنهم غشا و آن جسمى است منتسج از ليف عصبانى دقيق و او را حركت نباشد اما اندك حسى بود و منفعت او در بدن آنست كه بواسطه احاطه او بر عضو شكل او را نگاهدارد و نيز سبب تعلق بعضى از اعضا شود از بعضى ديگر .\r\nدهم لحم و آن جسمى است كه بدان خلل وضع اعضاى بسيط مملو گردد تا تركيب متين و مناسب باشد و لحم پنجقسم است عضلى و مفرد همچو لحم فخذين و غددى همچو انثيين و سمين و شحم ،\r\nيازدهم جلد و آن جسمى است عصبانى ذو حس و منفعت او در بدن آنست كه ساير اعضا وقايت ايشان باشد .\r\nدوازدهم شعر و آن جسمى است متولد از بخار دخانى كه منفصل شود از اخلاط و بعضى ازو مزين شخصست مطلقا همچو موى سر و بعضى مزين بعضى از اشخاص دون بعضى همچو لحيه و بعضى آنست كه از براى منفعت و زينت است هم چو مژهاى چشم و بعضى آنست كه درو منفعت است بدون زينت همچو موى جسد چه او بدن را از فضول پاك كند .\r\nسيزدهم ظفر و او جوهريست كه خارج شود از روس انامل و منفعت او آن استكه دعامت انامل شود و بر گرفتن چيزها و امساك آن معاونت كند اين جمله كه ذكر رفت اعضاى مفردند هر چند بعضى عضل و جلد و شعر و ظفر را از اعضاى مفرده نشمرده‌اند و اگر بتفاصيل اعضاى مركبه شروع رود بتطويل انجامد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nباب سيم\r\nدر امراض و اسباب و اعراض\r\nمرض : عبارتست از هياتى غير طبيعى كه در بدن واجب شود از آن هيات آفتى در فعل و جو با اوليا و آفت فعل سه چيز است :\r\nيكى تجاوز از آنچه او اقتضا كند همچو تخيل صور و اشكال مختلفه مهيبه كه بواسطه تغيير مزاج دماغ بود .\r\nدويم نقصان او همچو ضعف بصر .\r\nسيم بطلان او همچو عمى و سبب عبارتست از هياتيكه موجب آفت شود در فعل بتوسط همچو اغذيه و ادويه حاره كه موجب سخونت اخلاط شود و عرض عبارت است از هياتيكه تابع مرض بود در لحوق همچو التهاب راس بوقت حدوث حمى و گاه باشد كه عرض سبب مرض ديگر شود همچو وجع شديد كه عرضست به نسبت با قولنج و سبب شود از آن حدوث غشى و عرض نيز سبب مرض ديگر شود همچو صداع كه مرضى است از آن حمى كه حادث شود از ذات الجنب\r\nو امراض در اصل مفردند يا مركب و مرض مفرد سه قسم است : سوء مزاج و امراض تركيب و تفرق اتصال و سوء مزاج چنان كه معلوم شد شانزده قسمست و امراض تركيب كه آن را امراض اعضاى اليه گويند چهار قسمست اول امراض خلقت كه آن باز چهار قسم است :\r\nاول آنكه مخصوص است به شكل\r\nدويم آنكه مخصوص است بمجارى .\r\nسيم آنكه مخصوص است باوعيه .\r\nچهارم مخصوص است بصفايح\r\nدويم امراض وضع و اين پنج قسم است :\r\nاول انخلاع عضو از موضع خود دويم زوال عضو از موضع خود سيم حركت عضو در\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nموضع لاعلى ما ينبغى چهارم لزوم عضو در موضع و سكون اولا على ما ينبغى\r\nپنجم مرضى كه عارض شود عضو را بقياس با مجاور او بحسب قرب و بعد او از آن :\r\n3 - امراض عدد و آن چهار قسمست اول بزيادت طبيعى باشد همچو انگشت زايد دوم آنكه بزياده غير طبيعى باشد همچو ثاليل و حصاة مثانه سيم آنكه بنقصان طبيعى باشد همچو نقصان عضوى بحسب طبيعت چهارم آنكه بنقصان غير طبيعى باشد همچو نقصان عضوى باعتبار عارض .\r\n4 - امراض مقدار آن دو قسمست اول زيادتى مقدار عضو همچو در داء الفيل ، دوم نقصان مقدار همچو ذبول اعضا\r\nو امراض تفرق اتصال در هر عضوى از اعضا واقع شود و اگر آن در جلد باشد خداش خوانند و اگر در گوشت باشد و هنوز متقيح نشده خراج و اگر متقيح شده باشد قرحه و اگر در عظم باشد و شكسته كسر و اگر شكافته صدع و در غضاريف همچنين و اگر در عصب باشد و بحسب عرض بتر خوانند و الا شق اگر يكى باشد و شدخ اگر بسيار بود .\r\nو اما مرض مركب عبارتست از مرضى كه از اجتماع امراض ديگر حادث شود همچو ورم كه مركبست از سوء مزاج مادى و تفرق اتصال و اورام بحسب مواد شش قسمند :\r\nاول ورم دموى كه آن را بلغت يونانى فلغمونى خوانند دويم ورم صفراوى كه آن را حمره خوانند سيم ورم بلغمى كه اگر رخو باشد آن را اوذيما خوانند و اگر در او صلابتى باشد سلعه چهارم ورم سوداوى آن اگر از سوداى جامده متولد شود آن را صلابت خوانند و اگر از ماده سوداوى محترقه سرطان و غدد سوداوى كه خنازير نيز در او داخلند هم از اورام سوداوىاند .\r\nپنجم ورم مائى همچو استسقاء زقى و قيله .\r\nششم ورم ريحى همچو تهيج و نفخه و بثور نيز از امراض مركبه‌اند چه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nثبور او رام صغارند همچو اورام بثور كبارند و هر مرضيرا چهار زمان است زمان ابتداء كه آن زمان ظهور مرضست و زمان تزيد و آن زمان اشتداد اوست و زمان انتهاء و آن زمان وقوف مرضست بر يك حال و زمان انحطاط و آن زمان ظهور انتقاص اوست .\r\nو اسباب مرض سه قسمند بادى و سابق و و اصل . سبب بادى آنست كه خلطى و مزاجى و تركيبى نباشد بلكه امرى بود از امور خارجه همچو هواء گرم يا از امور نفسانى همچو غصب و سبب سابق امور بدنيست كه ميان او و ميان مرض واسطه باشد همچو امتلا كه سبب حمى شود و سبب و اصل آنست كه ميان او و ميان مرض واسطه نباشد همچو عفونت كه حمى لازم اوست و اين اسباب يا اسباب سوء مزاج‌اند يا اسباب امراض تركيبى يا اسباب تفرق اتصال اما اسباب سوء مزاج حار پنج‌اند :\r\n1 - حركت غير مفرط اما نفسانى همچو غضب يا بدنى همچو مبالغه در رياضت\r\n2 - ملاقات مسخنات غير مفرط همچو هواء گرم نه بافراط . سيم ماده حار از ماكول و مشروب .\r\n4 - تكاثف حادث در ظاهر بدن 5 - عفونت\r\nاسباب سوء مزاج بارد شش‌اند : 1 - حركت مفرط 2 - سكون 3 - ملاقات مبردات 4 - مسخنات بافراط همچو هوا بغايت گرم چه آن به واسطه كثرت تحليل موجب برودت شود بالعرض 5 - ماده مبردهء از غذا بارد 6 - قلت غذا بافراط\r\nو اسباب يبوست چهار است ؛\r\n1 - ماده مجففه از اغذيه و ادويه 2 - ملاقات مجفف همچو هواء گرم 3 - نايافتن غذا كه موجب تحليل رطوبات است چهارم بسيار ماندن در حمام گرم كه باعث اخراج رطوباتست به عرق و اسباب رطوبت چهارند :\r\n1 - ماده مرطبه از اغذيه و ادويه 2 - ملاقات مرطب همچو هواى معتدل و حمام معتدل سيم كثرت ماده متناوله چهارم اموريكه اقتضاء حقن رطوبات كنند همچو آب\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nسرد و هواء سرد و سكون مفرط و اسباب فساد شكل يا قصور قوهء مصوره با مغيره است يا اموريكه به وقت قمط طفل واقع شود يا غير آن همچو سقطه يا ضربه يا مبادرت يا حركت پيش از تصلب اعضا و اسباب اتساع مجارى يا ضعف ماسكه است يا حركت قوى از دافعه يا ادويه مفتحه يا مرخيه .\r\nو اسباب ضيق مجارى اضداد اين امور و اسباب سده يا وقوع چيزى باشد در مجارى يا التحام‌اند مالى قرحه يا اطباق مجرى از براى مجاوره ورم ضاغط يا قبضى كه حادث شود از برد شديد يا شدت قوه ماسكه و اسباب خشونت كه از اعراض صفايحست يا از داخل باشد همچو ماده حاره يا از خارج همچو غبار و غير آن و اسباب ملاست يا از خلط لزج باشد يا از خارج همچو شمع مذاب بدهن و اسباب زيادت مقدار و عدد يا كثرت ماده باشد يا شدت قوهء جاذبه و اسباب نقصان عدد يا مقدار نقصان ماده باشد يا ضعف قوه مصوره و اسباب فساد وضع و مقارنه او با عضوى ديگر يا مباعدت ماده مسخنه باشد يا مرخيه يا اثر قرحه يا جفاف خلط اكال يا تحجر او يا حركت مفرطه\r\nو اسباب تفرق اتصال هم از داخل تواند بود همچو خلط اكال يا محرق يا لاذع يا امتلاء ممدد و هم از خارج همچو قطع به چيزى حاد و مد بحبل و احراق بنار و امثال آن\r\nو اسباب ضروريه كه مغير احوال بدن‌اند و حافط آن شش قسم‌اند :\r\nاول هواء محيط كه محتاج است بدان از براى ترويح قلب و تعديل روح و حال هوا بسبب اختلاف فصول و نواحى و رياح و مجاورت جبال و تربت محتلف گردد چنان كه ربيع معتدل باشد و صيف حار يابس و خريف بارد و يابس و شتا بارد و رطب و رياح جنوبى و ناحيه آن مسخن و مرطب و باد شمال و ناحيه آن مبرد و مجفف و صبا و دبور و ناحيه آن هر دو قريب‌اند به اعتدال و كوه هر وقت كه بر طرف جنوب باشد از شهر هوا سرد باشد و هر وقت كه بر طرف شمال باشد گرم بود و بحر به عكس اين و زمين صخرى ايبس باشد و زمين\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nطينى ارطب .\r\nدويم ماكول و مشروب . بدانكه هر چه وارد شود در بدن غير آب و ميان طبيعت و آن چيز فعل و انفعال واقع شود يا از بدن متغير شود و تغيير او نكند يا از او متغير شود و تغيير او كند يا تغيير او كند و متغير نشود و قسم اول كه از بدن متغير شود و تغير او نكند اگر متشبه به بدن شود و بدل ما تحلل گردد آن را غذاء مطلق خوانند و اگر متشبه نشود دواء مطلق و آنكه متغير شود از بدن و تغير او نيز كند اگر فى الجمله متشبه به بدن شود اگر غذائيت غالب بود آن را غذاء دوائى خوانند و اگر دوائيه غالب بود دواى غذائى و آنكه تغيير بدن كند و ازو متغير نشود آن را سم مطلق خوانند و غذاها لطيف است كه ازو خون رقيق متولد شود يا كثيف و بر هر دو تقدير با كثير التغذيه است يا قليل التغذيه و بر هر دو تقدير يا حسن الكيموس است كه دم صالح ازو متولد شود ياردى الكيموس و غذاى لطيف كثير التغذيه حسن الكيموس چون زرده تخم مرغ و غذاي كثيف قليل التغذيه ردي الكيموس چون قديد و بادنجان و اما آب تغذيه بدن نكند بلكه مبدء رق طعام است و بهترين آبهاى چشمه آنست كه تربت او طينى باشد و با جانب مشرق رود و منبعش دور و از بالا به زير آيد و چنان باشد كه آفتاب برو افتد و آبهاى ديگر چنان كه بايد نيست و اصلاح آب فاسد به تقطير توان كرد و بطبخ نيز هم .\r\nسيم نوم و يقظه نوم مبرد ظاهر بدنست و مسخن باطن او اگر اندك باشد ترطيب كند و اگر بسيار بود تجفيف و يقظه بضد اينها است .\r\nچهارم حركت و سكون و حركت مسخن است و سكون مبرد و جماع به واسطه آنكه منقص حرارت غريزيست مبرد باشد و همچنين هر حركتى كه به دو تحليل بسيار واقع شود .\r\nپنجم استفراغ و احتباس و احتباس از شدت ماسكه بود يا از ضعف هاضمه يا دافعه يا از ضيق مجارى يا از سددى كه واقع شده باشد يا از غلظت ماده و كثرت آن يا از لزوجت ماده يا از انصراف طبيعت يا جهتى ديگر و استفراغ از\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاضداد اينها .\r\nششم اعراض نفسانى و عرض نفسانى يا محرك حرارت بود با خارج بدن اما دفعة واحدة همچو غضب يا بتدريج همچو لذت يا محرك او بود با داخل بدن اما دفعة واحدة همچو خوف يا بتدريج همچو حزن\r\n\r\nفصل چهارم\r\nدر علامات و دلايل :\r\nبدانكه علاماتى كه دلالت كند بر احوال بدن به دو قسمست يكى آنكه دلالت كند بر مزاج و دويم آنكه دلالت كند بر اخلاط و علامات قسم اول چند چيز است :\r\n1 - لمس چه اگر شخصى معتدل المزاج در هواء معتدل لمس ديگرى كند و سخونت دريابد دلالت كند بر حرارت مزاج آن شخص و اگر برودت در يابد دلالت كند بر برودت مزاج او و اگر نرم يابد دلالت كند بر رطوبت و اگر سخت يابد دلالت كند بر يبوست و اگر منفعل نشود اصلا دلالت كند بر اعتدال مزاج .\r\nدوم لحم چه اگر بر اندام او گوشت بسيار بود دلالت كند بر حرارت و رطوبت و اگر اندك باشد دلالت كند بر يبوست .\r\nسيم شحم و سمن كه كثرت اين هر دو دلالت كند بر رطوبت و برودت مزاج و در بدن ترهلى باشد و قلت بر حرارت و كثرت لحم با كثرت شحم دلالت بر افراط رطوبت كند .\r\nچهارم احوال موى چه سرعت نبات او دلالت كند بر يبس مزاج و افراط در سرعت دلالت بر حرارت و يبس و كثرت آن دلالت كند بر حرارت و قلت آن بر رطوبت و غلظ آن دلالت كند بر كثرت دخانيت و دقت او بر قلت آن و جعودت او دلالت كند بر حرارت و يبس و سبوطت بر ضد آن و صهوبت دلالت كند بر برودت و صفرت و حمره بر قرب از اعتدال و بياض او دلالت كند بر\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبرودت با يبوست .\r\nپنجم لون بدن چه بياض او دلالت كند بر قلت حرارت مزاج و كمودت او بر كثرت ان و صفرت و شقرت بر افراط آن و سواد آن بر حرارت و لون بادنجانى دلالت كند بر برودت و يبوست و جصى بر برودت و بلغم و رصاصى بر برودت و يبوست\r\nعلامات قسم دويم چهار قسم است چه آن خلط يا خون بود يا صفرا يا بلغم با سودا و از علامات غلبه خون يكى ثقل است خصوصا در سروتمطى و تثاؤب و نعاس و كدورت حواس و بلادت و حلاوت دهن و سرخى رنك روى و زبان و ظهور دماميل و بثور و سيلان خون از مواضع سهل الانصداع و علامات غلبه صفرا صفرت لون بدن خصوصا چشم و تلخى دهن و خشونت زبان و خشكى دهن و سوراخ بينى و شدت تشنگى و ضعف شهوت و غثيان و قشعر يره و علامات غلبه بلغم بياض لون و ترهل . بدن و لين ملمس و برودت آن و بسيارى آب دهن و قلت تشنگى و ضعف هضم و جشاء حامض و بسيارى خواب و بلادت و علامات غلبه سودا خشگى بدن و كمودت لون او و سياهى خون و غلظ آن و زيادتى فكر و لذع معده و شهوت كاذب و بسيارى مو بر اندام و دلايلى خارج از علامات مذكوره كه طبيب در علاج استدلال كند بر آن بر احوال مريض بر سه قسمست يكى نبض و دويم قاروره كه باصطلاح اطبا آن را دليل خوانند و سيم براز اما نبض حركتى است از اوعيه روح مؤلف از انبساط و انقباض از براى تدبير روح بنسيم و پيش اكثر اطبا هر نبضه مركب است از دو حركت و دو سكون چه هر نبض مركبست از انبساط و انقباض و ميان هر دو حركت بايد كه سكونى واقع شود و از اجناسيكه نبض معلوم كنند نه اند : 1 - جنس ماخوذ از سرعت و بطوء و آن سه قسمست :\r\nاول سريع و آن عبارتست از آنكه حركت را در زمان اقصر از معتدل تمام كند و سبب او شدت حاجتست بترويح قلب .\r\nدويم بطى كه حركت را در زمان اطول تمام كند و سبب او قلت حاجتست بترويح يا ضعف قوت .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nسيم معتدل كه متوسط باشد در سرعت و بطوء و سبب او . آنست كه ما سكه و جاذبه و مغيره بر مجراى طبيعى جارى باشد\r\n2 - جنس ماخوذ از زمان سكون نبض در قصر و طول و اعتدال و اينهم بسه قسمست :\r\nاول متواتر كه سكون را در زمان قصير تمام كند و سبب شدت حاجتست بترويح يا ضعف قوة .\r\nدويم متفاوت كه سكون را در زمان طويل تمام كند و سبب او قلت حاجتست بترويح يا ضعف مفرط .\r\nسيم معتدل كه متوسط باشد ميان طول و قصر و سبب او همچنان .\r\n3 - جنس ماخوذ از مقدار انبساط بحسب طول و عرض و عمق و بسايط او نه‌اند\r\n1 - طويل و آن عبارتست از آنكه احساس باجزاء او در طول ساعد بيشتر از معتدل بود و سبب او كثرت حرارتست .\r\nدويم قصير و آن مقابل طويل است و سبب او قلت حرارت .\r\nسيم معتدل ميان هر دو كه دلالت كند بر اعتدال حرارت و برودت .\r\nچهارم عريض و آن عبارتست از آنكه احساس باجزاء او در عرض ساعد بيشتر بود و سبب او خلاء عروق بود يا شدت لين آلت .\r\nپنجم ضيق و آن مقابل عريضست و سيب او امتلاء عروق است يا صلابت آلت ششم معتدل ميان هر دو .\r\nهفتم شاهق و آن عبارتست از آنكه احساس باجزاء او در ارتفاع بيشتر از معتدل بود و سبب او شدت حاجتست بترويح .\r\nهشتم منخفض و آن مقابل شاهقست و سبب هم مقابل سبب شاهق .\r\nنهم معتدل در شهوق و انحفاض و مركبات او را اقسام بسيار است همچو عظيم و صغير و غليظ و دقيق و معتدل ميان اينها همچو موجى و مسلى و نملى و غير آن كه مجموع پنجاه و چهار است .\r\n4 - جنس ماخوذ از قوام آلت و آن سه قسمست :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاول لين و آن عبارتست از آنكه قبول اندفاع او از غامز به سهولت باشد و سبب او اسبابيكه اقتضاء ترطيب و لين بدن كند .\r\nدويم صلب و آن مقابل اوست و سبب او هم مقابل آن سيم معتدل ميان صلب و لين\r\n5 - جنس ماخوذ از ملمس آلت و آن نيز سه قسمت :\r\nاول حار و سبب او امور مسخنه ب بارد و سبب او امور مبرده ج معتدل .\r\n6 - جنس ماخوذ از خلاء عروق و امتلاء آن و آن هم سه قسمست :\r\nاول ممتلى و آن عبارتست از آنكه در تجويف عرق رطوبتى زياده از رطوبت هر عرق معتدل بود و سبب او آنچه سبب امتلاء شود ب خالى و آنمقابل اوست و سبب نيز همچنان سيم معتدل .\r\n7 - جنس ماخوذ از كيفيت قرع حركت عرق مرا صابع را و آن سه قسم است :\r\nاول فوى و آن عبارتست از آنكه مقاوم اصبع شود و دفع او كند عند الانبساط و سبب او جميع آنچه تقويت قوت كند از اغذيه و اشربه معتدل و فرح نيز چون باعتدال بود ب ضعيف و سبب او مقابل آن ج معتدل .\r\n8 - ماخوذ از استوا و اختلاف نبض و اين دو قسمست :\r\nاول مستوى كه عبارتست از تشابه نبض در جميع حركات محسوسه تحت الاصابع يا در هر جزوى از اجزاء نبضهء واحده و سبب او جرى اسباب نبضست بر مجرى طبيعى ب مختلف كه مقابل اوست و سبب او ثقل ماده است يا مقاومت قوة با مرض يا امرى وارد از خارج كه منافى طبيعت بود همچو فزع و هم مانند آن و جنس ماخوذ از انتظام و عدم انتظام كه بعضى بواسطه آن اجناس را ده نوع نهاده اند بحقيقت عايد به اين جنس است .\r\n9 - جنس ماخوذ از حال وزن و اين به دو قسمست :\r\nاول جيد الوزن و مراد بجودت وزن آنست كه زمان حركت و سكون در او محفوظ باشد بقياس باسن او و سبب او جرى اسباب نبضست بر مجرى طبيعى .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nدويم ردى الوزن و او بسه قسمست :\r\nاول متغير الوزن و آن عبارتست از آنكه وزن او تجاوز كرده باشد با وزن شيى ؟ ؟ ؟ كه يلى او بود .\r\nدويم مباين الوزن و اين وقتى بود كه به دو مرتبه تجاوز كند .\r\nسيم خارج الوزن كه مشابه هيچ يك از آن نباشد\r\nو استدلال بقاروره از احوال بدن در حالت صحت و مرض توان كرد اما در حال صحت چنان كه اگر متشابه الاجزا بود دلالت كند بر جودت نضج در معده و اگر مختلف القوام باشد و شبيه بخمير ممروس دلالت كند بر سوء هضم معدى و اگر اترجى اللون باشد دلالت كند بر جودت هضم كبدى و اگر جيد الرسوب بود دلالت كند بر جودت هضم عروقى و اما در مرض استدلال كنند بر چند چيز :\r\nاول بر نوع مرض چه اگر اصفر باشد دلالت كند بر غلبه صفرا و اگر حمر بود بر غلبه خون و اگر ابيض بر غلبه بلغم و اگر اسود بود بر غلبه سودا .\r\nدويم بر موضع مرض چه اگر رملى بود دلالت كند بر آفت در كليتين و مثانه اگر نخالى بود بر آنكه آفت در مثانه است تنها .\r\nسيم بر مدت مرص چه اگر رسوب زود ظاهر شود دلالت كند بر قصر مرض و اگر در آن تاخير افتد بر طول مرض .\r\nچهارم بر عاقبت مرض چه گر بر لون اترجى بود دلالت كند بر خير و اگر سياه بود دلالت كند بر شر . اما صحت استدلال به دو موقوفست بر بيست و چهار شرط :\r\nاول آنكه آن بول را بعد از خوابيكه كمال نضج بر او حاصل شده باشد اخذ كنند .\r\nدويم آنكه اول بولى شد كه بدان در صبح امده باشد .\r\nسيم آنكه خواب بر امتلاء مفرط نبوده باشد .\r\nچهارم آنكه خواب بعد از شرب آب بسيار نبوده باشد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nپنجم آنكه زمانى بسيار آن بول را مدافعه نكرده باشد .\r\nششم آنكه عقيب الخروج بدان استدلال نكند بلكه چندانى صبر كنند كه در تاروره ساكن شود .\r\nهفتم آنكه نگذارد كه بر او زمان بسيار بگذرد و بعضى آن را بشش ساعت مقرر كرده‌اند و بعضى به چهار ساعت و پيش شيخ رئيس آنست كه اگر ساعتى بر او بگذرد استدلال نشايد كرد .\r\nهشتم آنكه بعد از خواب طعام يا شراب نخورده باشد .\r\nنهم آنكه چيزى كه بول را رنك كند نخورده باشد .\r\nدهم آنكه بشره او ملاقى صابغى همچو حنا نشده باشد .\r\nيازدهم چيزى از مدرات نخورده باشد .\r\nدوازدهم پيشتر تخمه يا سوء استمرائى نبوده باشد .\r\nسيزدهم آنكه بعد از جماع نباشد .\r\nچهاردهم آنكه در حيض يا نفاس نبوده باشد .\r\nپانزدهم تعب و رياضت نكشيده باشد .\r\nشانزدهم آنكه تمام آن بول را اخذ كنند .\r\nهفدهم آنكه در قاروره شفاف كه رنك اوصاف باشد اخذ كنند .\r\nهيجدهم آنكه از وصول هواى گرم يا سرد يا آفتاب نگاهدارند .\r\nنوزدهم آنكه بوقت نظر قاروره را اندكى بجنباند .\r\nبيستم آنكه در مقامى روشن كه شعاع آفتاب برو نيفتد در او نظر كنند .\r\nبيست و يكم آنكه در قاروره كه بعد از بول اول نشسته باشد نگيرند .\r\nبيست و دوم آنكه بجاى دور نبرند .\r\nبيست و سوم آنكه از قاروره در قاروره ديگر نريرند .\r\nبيست و چهارم آنكه سرد شده آن را به آب گرم يا غير آن گرم نكنند اجناسيكه به دو احوال دليل معلوم كنند هفت‌اند :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nجنس لون و آن پنج طبقه است يعنى پنج قسمست صفرت و حمرت و خضرت و سواد و بياض و طبقه صفر ترا شش طبقه است :\r\nاول تبنى و سبب او قصور هضم كند .\r\nدوم اترجى و سبب او حسن حال هضمست كه تابع حرارت معتدله است در كبد .\r\nسوم اشقر و سبب او زيادتى حرارت از حرارت اترجى .\r\nچهارم اصفر نارنجى و سبب او زيادتى حرارت از حرارت اشقر .\r\nپنجم نارى و سبب او زيادتى حرارت از نارنجى ،\r\nششم زعفرانى و سبب او زيادتى حرارت از حرارت نارى . و طبقه خضرترا پنج مرتبه است :\r\nاول فستقى و آن دلالت كند بر برودت .\r\nدوم اسما نجونى و برودت اينجا قويتر بود .\r\nسوم نيلى و برودت اين‌جا قويتر از آسمان جونى بود .\r\nچهارم كراثى و اين دلالت كند بر احتراق خلط .\r\nپنجم زنجارى و دلالت اين بر احتراق خون قوىتر بود .\r\nو طبقه سواد را چهار مرتبه است :\r\nاول اسودى كه انتقال او با سوداد از طريق زعفرانيت بود و اين دلالت كند بر سودائيكه از احتراق صفرا حادث شده باشد .\r\nدوم سوادى كه انتقال او با سوداد از طريق قتمة بوده و اين دلالت كند بر سوداى دموى\r\nسوم سوادى كه انتقال او باسوداد از طريق خضرت بوده باشد و اين دلالت كند بر سوداى صرف با كثرت جمود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nچهارم اسودى كه با سپيدى زند و اين دلالت كند بر سوداى بلغمى و طبقه حمرترا چهار مرتبه است :\r\nاول اصهب دوم وردى سوم احمرقانى چهارم احمر ا قتم و هر يك از اينها دلالت كند بر غلبه خون و غلبه در هر يكى كه متاخر است بيشتر از متقدم بود و طبقه ابيض را هفت مرتبه است :\r\n1 - مخاطى 2 - دسمى 3 - مائى 4 - فقاعي 5 - منوى 6 - رصاصى 7 - لبني و اين مجموع دلالت كند بر عدم نضج و غلبه برد و ماده بيضا الا آنست كه دلالت بعضى بر زيادتى غلبه بود و دلالت بعضى بر قلت\r\nدويم جنس قوام بول چه رقت او دلالت كند بر عدم نضج يا وقوع سده در عروق يا ضعف كليه و مجارى بول با كثرت شرب آب يا شدت برد مزاج يا انصراف ماده غليظه از مسالك بول يا اندفاع رطوبات رقيقه و غلظت او بر كثرت اخلاط يا عدم نضج .\r\nو اعتدال او در وقت و غلظت بر نضج تام .\r\nسيم جنس صفا و كدورة بول چه كدورت او دلالت كند بر غلبه ارضيت يا ريحى كه مخالط مائيت شود و صفا او بر عدم غلبه ارضيت و اعتدال او ميان صفا و كدورة بر توسط حال\r\nچهارم جنس رايحه چه بول اگر عديم الرايحه بود دلالت كند بر افراط برودت يا بر سقوط و اعراض طبيعت از مقاومت مرض و اگر منتن الرايحه بود دلالت كند بر وجود قرحه در آلات بول يا بر عفونت اخلاط در عروق و اگر با رايحهء حموضتى بود دلالت بر حرارة غريبه يا استيلاء برودت كه مقتضى جمود و موجب حموضت بود و اگر رايحه مايل بحلاوت بود دلالت كند بر غلبه خون و اگر نتن قوى بود دلالت كند بر غلبه صفرا .\r\nپنجم زبد چه زبد او اگر سياه بود دلالت كند بر يرقان اسود و اگر مايل بشقرت بود دلالت كند بر يرقان اصفر و اگر دير بماند دلالت كند بر لزوجت و اگر زود متحلل شود بر عدم آن .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nششم جنس رسوب و استدلال ازو بهفت وجه است :\r\n1 - از جوهر او چه رسوب طبيعى دلالت كند بر تصرف طبيعت و نضج تام و غير طبيعى كه آن يازده قسمست :\r\n1 خراطى 2 سويقى 3 لحمى 4 دسمى 5 مدى 6 مخاطى 7 شعرى 8 خميرى 9 رملى 10 رمادى 11 علقى دلالت كند بر عدم تصرف طبيعت و قصو ، نضح و ضعف معده و كبد و غير آن .\r\nدويم - از كميت رسوب چه كثرت او دلالت كند بر كثرت اسباب و قلت او بر قلت آن و توسط او بر توسط اسباب\r\n3 - كيفيت رسوب همچو صفرت و حمرت و خضرت و سواد و بياض و دلالت هر يك ظاهر است .\r\n4 - از وضع رسوب چه ملاست و استواء در رسوب محمود دلالت كند بر قوة طبيعت و استيلاء او و تشتت دلالت بر رياح ممزقه و ضعف هاضمه .\r\n5 - از زمان رسوب ظهور رسوب بسرعت دلالت كند بر جودت نضح و بطوء او بر قصور نضج و عدم رسوب بر عدم نضج .\r\n6 - از مكان او چه اگر طافى بود دلالت كند بر قلت نضج يا تصعيد ريح مر او را اگر باسفل قاروره راسب شود دلالت كند بر كثرت نضح و اگر در وسط واقف شود بر توسط نضج .\r\n7 - از هيئت مخالطت او با مائيت چه اگر مخالطت قوى بود دلالت كند بر آنكه سبب او از كبد است و اگر قوى نباشد دلالت كند كه از قضيب است و مايلى او و اگر متوسط بود بر توسط حال .\r\nهفتم جنس قلت و كثرت بول چه قلت مقدار او دلالت كند بر ضعف قوة يا بر تحليل بسيار بطريق عرق يا انصراف ماده او از مجارى خود و كثرت او بر ذوبان اعضا يا بر استفراغ ماده فضل كه محتبس بوده باشد در بدن و توسط او بر جريان اسباب بر مجرى طبيعى\r\nو استدلال بر ازاز نه وجه است :\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n1 از كميت او 2 از قوام او 3 از لون او 4 از هيئت او در ضمور و انتفاخ 5 از وقت او 6 از صوت و عدم آن 7 از رايحه و عدم آن 8 از زبديت او 9 از يبوست و صلابت او و عدم آن و اگر باسباب هر يك شروع رود بتطويل انجامد .\r\n\r\nفصل پنجم\r\nدر معرفت اشياء مستعمله از اغذيه و اشربه و ادويه و غير آن ، از حبوب : گندم و نخود و لوبيا گرم و ترند و برنج گرم و قابض و جو و ماش سرد و تر و كاورس و باقلى و تخم كتان سرد و خسك و عدس و خشخاش سرد در درجه اول و خشك در درجه ده‌يم حلبه گرم در درجه دويم و خشك در اول و كنجد گرم و تر و شاه دانه گرم و خشك در درجه دويم . و از لحوم گوشت گوسفند غير بز گرم و تر است و گوشت گاو و بز سرد و خشك و گوشت گوساله معتدل و گوشت حيوانات وحشى احر و ايبس است از گوشت حيوانات اهلى و گوشت مرغان غير آبى و گوشت گنجشك گرم و خشگست و گوشت ماهى سرد و تر و سريع الانهضام و زرده تخم مرغ گرم و تر است و سفيده او سرد . همه شيرها سرد و ترند اما برودت و رطوبت در شير گاو بيشتر است از آنكه در شير گوسفند و روغن هر دو گرم و تر است . اما حرارت مسكه كمتر باشد و پنير تازه سرد و تر است و آنچه تيزى در او بود گرم و خشك و از بقول سير و كراث و كرفس و شبت و ترخون و نعنع و جرجير و بادنجان و ورق رشاد و ترب و فودنج همه گرم و خشگند و پياز و بادروج گرمند و تر و اسفاناج در حرارت و برودت معتدل و سلق و گشنيز و بقله يمانى همه سرد و تر و فرفخ سرد و تر و كاسنى سرد و خشك و اصل ترب گرم و خشگست و بلغم را قطع كند و كزر گرم و خشگست و بطىء الهضم و شلجم گرم و تر و سريع الانهضامست .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو از فواكه تر انگور و خربزه شيرين و جوز و عناب گرم و ترند و انگور اسهال طبيعت كند و عناب تسكين خون و انار شيرين ميان حرارت و برودت معتدلست و انگور ترش و به و امرود و سيب سرد و خشگند .\r\nاما به و امرود مقوى معده‌اند و سيب مقوى دل و شفتالو و آلو سياه و خربزه غير شيرين و خيار و قثا همه سرد و تر و توت سياه گرم و تر و سفيد معتدل .\r\nو از فواكه خشگ عناب و سپستان و فندق و شفتالو و مشمش شيرين گرمند باعتدال و مشمش ترش سرد و بادام گرم و تر باعتدال و جوز و فستق و زيتون سياه گرم و خشگ و زيتون سپيد سرد و خشگ .\r\nو از رياحين گل سرد و قابض و سوسن و بابونه و خزامى و پلنكمشك و ياسمين زرد و مرزنجوش همه گرم و خشگند و نركس تر و بنفشه سرد و تر نسرين و شاه اسفرم مايل بحرارت و خيرى و جلنار و ياسمين سپيد معتدل الحرارت و آس سرد قابض .\r\nو از ادهان روغن شيرج معتدلست در حرارت و يبوست و روغن بادام معتدل در حرارت ولين و روغن جوز و تخم كتان و ياسمين و نسرين و سوسن و روغن خردل و مرزنجوش و روغن شاه دانج گرم و خشگند و روغن زيت و روغن كل سرد و خشگ و روغن بنفشه معتدل در برودت و رطوبت و روغن خلاف معتدل در حرارت و برودت و رطوبت و روغن خشخاش سرد و مخدر و روغن نرگس و فستق گرم و تر و روغن نيلوفر سرد .\r\nو از ريحانات مشگ قوى الحرارت و اليبوستست و عنبر در حرارت و يبس از او كمتر و بترى مايل و عود هندى و سنبل معتدل در حرارت و يبوست و كافور خشگ بافراط و او مركبست از دو جوهر يكى سرد و دويم خشگ و صندل معتدلست در برودت و زعفران و قسط و قرنفل و جوز بو يا همه گرم و خشگ قاقله گرم و تر .\r\nو از توابل كشنيز خشگ و معتدلست در حرارت و يبوست و كمون و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nسعتر و كرويا و نان خواه و شو نيز و فلفل و دارچينى و زنجبيل و انجدان و خردل همه گرم و خشگ و سماق سرد و خشك و از انبذه نبيذ انگور گرم و تر است و آنچه كهنه باشد گرم و خشگ و نبيذ مويز معتدل در حرارت و رطوبت و نفاخ و نبيذ خرما و دوشاب نرم باشد .\r\nو از اشربه سكنگبين شكرى ساذج سرد است و او معده را سود دارد و بلغم را كم كند و سكنگبين باصول و بذور مايل به حرارت بود و نافع معده و شراب بنفشه معتدل در حرارت و برودت .\r\nو از ربوب رب به و سيب سردند و خشك و شكم را باز بندد و رب غوره سرد است و مسكن تشنگى و رب انار گرمست و معده را سود دارد و غشى را ساكن كند و رب توت سرد است و اطلاق طبيعت كند .\r\nو شرح ادويه چون كما ينبغى ميسر نخواهد شد بذكر بعضى از آنچه در اول او الف باشد اشارتى كرده شود .\r\nابهل ثمر درخت اورسست كه او را عرعر خوانند و اوحار و يابس در درجه دويم و در تحليل و تلطيف قوى بود و قروح و سخه را پاك گرداند و اد را رطمث كند و اگر او را زن آبستن بردارد يا حل كرده بياشامد يا بخور كند بچه از شكم او بيفتد اگر زنده باشد و اگر مرده و در اكله فالج و استرخا عصب نافع بود .\r\nاثمد سرمه سپاهانيست و او را بدل ابار كه اسرب سوخته را گويند به كار دارند و اوبارد است در درجه اولى و يابس در دويم و قابض و مجفف بىلذع و گوشت زايد از قروح زايل كند و قروح را مندمل گرداند و زنيكه خون او بسيار بود اگر او را بر دارد قطع آن خون كند و رعافى را كه حدوث او از اغشيه دماغ بود هم قطع كند و چشم را تقويت دهد .\r\nآس مورد است و او مركبست از قوتهاى متضاده اما بر دو يبس بر او غالب است نفث دم و رعاف و استطلاق صفراوى و ماشرا و بواسير و سوخته آتش و خفقان\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو ضعف دل را سود دارد .\r\nو اگر بر بثور و قروحى كه در پنجه يا در قدم يا در سر باشد ريزند نافع بود و اگر بدن را به دو دلك كنند قطع عرق و نشف رطوبات فضلى كند و گند بغل را ببرد .\r\nو اگر او را در آب بجوشانند و كسى را كه مقعد يا رحم او بيرون آيد در آنجا نشانند سود دارد و حب او لذع مثانه و گزيدن عقرب و رتيلا را نافع بود و طبيخ او موى را رنك كند .\r\nاقحوان شكوفه بابونه را گويند و او را در شروان داروى كيك خوانند و او زرد باشد و سپيد و خوشبوى و گرم در سيم درجه خشك در دويم تفتيح سد داحشا و افواه بواسير كند و تقطيع و تلطيف اخلاط غليظه و تحليل خون فسرده در معده و مثانه .\r\nاما فم معده رازيان دارد و اگر زن آن را بر دارد يا بجوشاند و بياشامد ادرار طمث او كند و اگر در آن آب نشيند صلابت رحم را زايل گرداند .\r\nاقاقيا عصاره قرظ است و او بارد است در دويم درجه و يابس در سيم در سحج و استطلاق بطن و نفث دم نافع بود و اگر آن را بردارند مقعده و رحم را باجاء خود برد و در خضاب شعرا ورا اثرى تمامست .\r\nافسنتين پنج نوعست طرطوسى و سوسى و رومى و نبطى و خراسانى و نبطيرا بعض اطبا شيح رومى خوانند .\r\nو بعضى ديگر كشوث رومى و بهترين آنست كه از نواحى طرسوس و سوس و روم آرند و رنگ او بغايت زرد باشد و بر او بندها بود همچو سعتر و بوى خوش دارد اما تلخ باشد .\r\nو اگر افسنتين نيابند بجاى آن از براى تقويت معده اسارون به وزن آن بنهند با نيمه وزن او هليله و از جهت پاك كردن معده صبى و در همه احوال بدل او جند است يا شيح ارمنى كه او گرمست در اول درجه و خشگ در دويم و خاصيت\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاو جلا و تفتيح و تجفيف است و به قدر اسهال صفرا كند و در يرقان و حميات مزمنه نيك باشد و نفخ را ببرد و حياترا از شكم بيرون آرد و مار گزيده و زهر خورده را سود دارد و عصاره او را تاثير بسيار باشد و اگر آن را پيش از شراب بخورند سود دارد و خمار حاصل نشود .\r\nافتيمون گياهيست كه گل و برك و ساق او همه سفيد و تيز طعم باشد و گفته‌اند كه او زيره روميست .\r\nديسقوريدوس حكيم گفته كه او شكوفه گياهيست بسعتر ماند و سر شاخ او باريكست و بهترين او آن باشد كه سرخ و تيز بوى بود و از جزيره اقريطيا آورند از شام و بيت المقدس و بدل او مثل وزن او حنظل دشتى باشد و مسخن و مجفف است در سيم و تاثير او در اسهال سودا بيشتر باشد از اسهال بلغم و از براى نفخ و تفتيح سده نيك بود .\r\nاسقيل و اسقال نيز گويند و او را بصل الفار از براى آن گويند كه موش را بكشد برك او همچو برك سوسن باشد و او مانند پياز برى بود و رنگ او زرد باشد با سفيدى زند و او گرمست در سيم درجه و يابس در دوم تلطيف كيموسات غليظ كند و در صرع و غلظ طحال و ربو و ضيق نفس نافع بود و اگر كسى را داء الثعلب يا داء الحية بود آنموضع به دو دلك كند موى بر آرد و مار گزيده اگر او را در سركه طبخ كند و تضميد كند يا بياشامد نافع بود و اگر در ثاليل مالند او را قطع كنند .\r\nاكليل الملك ثمر نباتيست مانند كرم به شكل ماه نوتليين اورام صلبه كند و تقويت اعضا و اعانت بر دفع و اذابت فضول و تحليل او كند .\r\nانيسون تخم رازيانه نبطى است و بدل آن رازيانه رومى مثل وزن او و او گرم و خشگست در دويم درجه بادها پراكنده كند و سده كبد و طحال و كليه و رحم را بگشايد و ادرار طمث كند و شير بسيار گرداند و در لسع هوام و حميات متقادمه و عسر تنفس نيك باشد ،\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nانزروت صمع درختيست در پارس و پوست بر پوست مانند پياز و به چوب او صوفيان جامه شوئى كنند هر چه از آن درخت به شب بر آيد مفيدتر بود و هر چه بروز بر آيد در آفتاب بماند سرخ شود و صمغها به آفتاب سرخ گردد .\r\nانبر باريس زرشكست و او را اترار و امبر باريس و امروسيا نيز خوانند بدل او مثل او تخم گلست و ثلث وزن او صندل و او سرد و خشگست در درجه دويم شكم باز بندد و قطع تشنگى كند و اگر بر اورام حاره نهند سود دارد .\r\nاجاص الوسياه است و آنسرد و تر است در درجه دويم تليين طبيعت و اطفاء حرارت كند و اگر بطبيخ ورق او غرغره كنند ورم لهات و لثه را سود دارد و قطع سيلان مواد كند و صمغ او قروحرا با هم آرد .\r\nانجدان دو نوعست سياه و سفيد سياه او قوىتر باشد .\r\nو اشتر غازبيخ انجدان خراسانيست و او گرم و خشگست در درجه سيم از براى وجع مفاصل و ادرار بول و طمث و خنازير و جراحات و بواسير و داء الثعلب نيك باشد و سمومرا دفع كند و اگر او را بر اندام نهند مواد را با خارج جذب كند .\r\n\r\nباب دوّم\r\nدر قسم عملى مشتمل بر دو فصل :\r\n\r\nفصل اوّل\r\nدر حفظ صحّت بدن :\r\nحفظ صحت بدن از اهم اشياء است خصوصا در اين زمان كه طبيبى كه اعتماد بتدبير او توان كرد متعذر است و ملاك امر در حفظ صحت بدن به دو چيز است يكى منع عفونت اخلاط و دويم حفظ رطوبت از تحليل و رعايت اين هر دو در تعديل هفت چيز است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n1 - تعديل مزاج بترويح متجدد بواسطه هوا و غير آن .\r\n2 - اختيار متناوليكه موافق متحلل بود .\r\n3 - تنقيه فضول تا مزاحم قوه نشود .\r\n4 - حفظ تركيب بصيانت او از مغيرات .\r\n5 - استنشاق اموريكه روحرا تقويت دهد .\r\n6 - اصلاح ملبوس چنان كه اعتدال بدن را نگاهدارد .\r\n7 - تعديل حركات بدنى و نفسانى كه در او افراط و تفريطى واقع نشود .\r\nپس بايد كه از براى اقامت شهرى اختيار كند كه آب و هواى او از عروض عفونت و فساد دور مانند چه آنجا در تعديل مزاج به ترويح به زيادت كلفتى احتياج نيفتد و بايد به خوردن هر چيز اقدام ننمايند بلكه تا توانند بنان گندم و گوشت حيوانى كه مناسب او بود اكتفا كند .\r\nو از فواكه و بقول و اغذيه لزجه بطية الهضم رديه الكيموس تا تواند اجتناب نمايد و تا اشتهاى صادق نباشد چيزى تناول نكند و اگر اشتهاء باشد در مماطله و دفع او مبالغه نكند چه بواسطهء آن مواد رديه بمعده منصب شود و بايد كه هنوز ميل بطعام باقى باشد كه دست از اكل باز گيرد چه امتلا متضمن فسادات بسيار است و از ادخال طعام بر طعام پيوسته محترز باشد و چون طعام خورده باشد چندانى حركت نكند كه طعام در معده قرار گيرد و بايد كه اكل در اعدل اوقات نهاده بود چنانچه اگر زمستان باشد بوقت نيمروز و اگر تابستان بود در طرفى نهار و آب وقتى خورد كه تشنگى صادق باشد اگر ميان طعام باشد و اگر بعد از آن و صبر كردن بر تشنگى كاذب بغايت محمود است و مبالغه نمودن در آب خوردن بغايت مذموم است بتخصيص در ميان طعام و بر يك غذا ادمان ننمايد و عادت نكند و اگر سوداوى المزاج بود چيزى خورد كه ترطيب او قوى باشد و تسخين او ضعيف باشد همچو مرق گوشت بره فربه و زرده تخم مرغ نيم برشت و اگر صفراوى بود بايد كه سرد و مرطب بود همچو قليه كدو يا خيار يا غوره و كشك شعير و اگر بلغمى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nباشد بايد غداء او مسخن و ملطف بود همچو لحوم عصافير و كبك بدارچينى و كمون و اگر دموى بود از چيزهائى كه مكثر خون بود اجتناب نمايد و اگر غذاء لطيف و غليظ خواهد جمع كند ، بيشتر اطبا برآنند كه تقديم غذاء غليظ واجب بود چه قوت هضم در قعر معده بيشتر است و هضم لطيف آسانتر و ميان ماهى و ماست جمع نكند چه آنسبب امراض مزمنه همچو جذام و فالج بود و ميان تخم مرغ و ماهى هم جمع نكند كه از آن درد دندان تولد كند و ميان ماست و شراب نيز هم جمع نكند چه از آن برص پديد آيد .\r\nو همچنين ميان گوشت مرغ و ماست به همين علت كه ياد كرده شد و ميان برنج و سركه هم جمع نشايد كرد زيرا كه از آن درد شكم خيزد و در عقب فصد نشايد كه مالحى تناول كند چه از آن جرب يا بهق حادث شود .\r\nو گفته‌اند نيز كه جمع ميان بريان سرد و انگور نشايد و همچنين ميان سركه و انار و چون رعايت غذا بوجهى كه كرده شد نموده باشد و پيوسته خود را از هوا نگاهدارد چنان كه بهر وقت كه سرما زده باشد جامه بيشتر در پوشد و در وقتى كه گرم شده باشد عرق كرده جامه از خود دور كند .\r\nو فى الجمله در شب و روز رعايت ملبوس بوجهى كند كه از سرما متاذى بشود و از براى تحليل مواد فضلى رياضتى كه مناسب او باشد بجاى آرد و خواب و بيدارى او باعتدال باشد و از اعراض نفسانى همچو غضب بافراط و هم و فزع و امثال آن خود را نگاهدارد و بوقت بهار اگر بفصد و اسهال محتاج بود مبادرت نمايد و از مسخنات و مرطبات احتراز كند و در تابستان طعام و شراب كمتر خورد و رياضت كمتر كند و در آفتاب ننشينند و مطفيات حرارت بسيار استعمال كنند و در پائيز از جماع بسيار و آب سرد و خواب در جاى سرد و سرماى بامداد و شب و اكل فواكه اجتناب نمايد و مجففات استعمال نكند و در اوايل او استفراغ مواد كند و چيزى خورد كه ترطيب او قوى باشد و تسخين او ضعيف و در زمستان از\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nفصد و قى احتراز نمايد و غذا بيشتر خورد و غالبا از حدوث امراض ايمن باشد مگر كسى كه مزاج او در اصل بد افتاده باشد .\r\nو حينئذ اگر حرارت بر او غالب باشد بايد كه دعت و سكون اختيار كند و و مبردات و مرطبات بسيار به كار دارد و اگر يبوست غالب باشد در ادرار مرار كوشد و استفراغ آنكند بوجهيكه آسانتر بود و استعمال حمام پيوسته بعد از طعام كند و از مسخنات و رياضات قوى اجتناب نمايد و با دهان مرطبه تمريخ كند و اگر حرارت و رطوبت غالب باشد بايد كه رياضت باعتدال كند و پيش از طعام به حمام رود و در نقص فضول تهاون ننمايد .\r\nو اگر برودت غالب باشد باغذيه و اشربه حاره و ادهان مسخنه و معاجين كبار تدبير آن كند و بر حافظ صحت لازمست كه تا تواند به سفر و غربت نرود چه رعايت امور حفظ صحت در سفر برو دشوار بود و اگر ناچار باشد بايد كه پيش از سفر بدنرا از فضول پاك كند و به چند روز پيشتر از خروج رياضت بيشتر از عادت خود كند و كمتر خسبد و كمتر خورد و با خود چيزى كه گرسنگى و تشنگى برو آسان گرداند بردارد همچو روغن بنفشه كه در شمع كداخته باشد ، چه گفته‌اند اگر يكرطل از آن بياشامد تا ده روز گرسنه نشود همچو بذر بقلة الحمقا كه اگر از او 3 درم بسر كه بياشامد تشنگى بنشاند و بايد كه غذاهائى كه تشنگى آرد همچو ماهى و قديد و حلواها و چيزهاى شور كمتر خورد تا اگر آب نيابد رطوبات اصلى تحليل نرود و بايد كه در راه سخن كم گويد تا دماغ ضعيف نشود و سير برفق كند و ممتلى نشود چه حركت در امتلاء بغايت مضر بود و اگر هوا گرم باشد سر خود را سايه كند و بر سينه بلعاب برزقطونا و عصاره بقلة الحمقاء طلا كند و بر روى نيز همچنان تا رنگ رو متغير نشود و پيش از آنكه بر نشيند چيزى از مبردات همچو سويق شعير و شراب فواكه تناول كند و اگر از آمدن سموم خوفى بود دهن و بينى را به چيزى ثخين ببندد و پياز منقوع بدوغ بخورد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nو اگر سموم به دو رسد بايد كه بر اطراف او آب سرد بتدريج بريزد و زمانى در آن آب بگذارند و روى او را به آب سرد به‌شويند و بعد از آن با جائى سرد نقل كنند و بر سر آن روغن‌هاى سرد همچو روغن بنفشه و كدو و عصارات بارده همچو عصارهء بقلة الحمقاء و حى العالم بنهد و بقول بارده همچو خس و مانند آن بدهند تا بخورد .\r\nو اگر آب خواهد نگذارند كه سير بياشامد چه در حال هلاك شود بلكه بمضمضه اكتفا كند و اگر ناچار بود بروغن گل ممزوج كند تا اندك اندك بياشامد و اگر در سرماى قوى سفر كند بايد كه سد مسام كند و دهن و بينيرا از دخول هواى سرد و ناكاه نگاهدارد و بايد كه چون فرود آيد زود در جاى گرم نرود و نزديك آتش ننشيند و مثل سير و جوز و خردل و حلتيت در غذا به كار دارد و موزه تنك نپوشد چه پاى در آن جا گرم نشود .\r\nو اگر سرما برسد اول پاى خود را در كاغذ پيچد و بعد از آن موى بر اسب يا غير آن و اگر سرما رسيده باشد در آب شلجم يا آبى كه انجير يا كبريت يا برنج جوشانيده باشند نهند .\r\nو بعضى گفتند در آب سرد نهند چنان كه ميوه سرما رسيده را در آبسرد نهند و در تدبير آبهاى مختلف اهمال نكند چه ضرر آن بيشتر از ضرر اغذيه مختلفه باشد پس اگر تواند آب از مقام خود بردارد چندانكه او را در رفتن و باز آمدن كفايت كند و اگر نتواند از مقام آب بردارد تا به منزل اول و به آب آنجا خلط كند و آب آن منزلرا به منزل ديگر برساند و به آن خلط كند و همچنين چندانكه رود\r\nاگر از مقام خود گل بر دارد بهر منزل كه رسد قدرى از آنگل در كوزه اندارد و آب را بدانگل بياميزد و تيره كند و بگذارد تا صافى شود و بعد از آن بياشامد نيك باشد و اگر اين معنى ميسر نشود فتيله از صوف بسازد و يكطرف او را در آنيه نهد كه پر آب باشد و طرفى ديگر در آنيه كه تهى بود تا بتقطير آب در آن جا رود و آن را بياشامد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nو اگر نيز آب را طنج كند از غايله او ايمن شود و اگر اينها دست ندهد چيزى از ربوب حامضه با آن مزج كند و بياشامد و ضرر آب گرمرا پياز و سير دفع كند و ضرر آب شور را سركه و سكنجبين و ضرر آب تلخرا دسومات و حلاوات و ضرر آبهاء ايستاده و آجام را فواكه قابضه همچو انار ترش و به و سيب و ربوب حامضه وزن چون آبستن شود بايد كه از فصد و حجامت و چيزى كه موجب اسهال ياقى بود اجتناب نمايد مگر بحسب ضرورت و فزع شديد و اصوات هايله و شم روايح و اطعمه تفه او را مضر بود و بسيار باشد كه هر يكى از مذكورات سبب اسقاط جنين گردد و بايد كه او براى تنقيه معده كلنگبين و سكنجبين بسيار دارد و چون بار بنهد قابله سره بچه را مقدار 4 انگشت بگذارد و زياده ببرد و ركوئى بروغن زيت بيالايد و بر آنجا بندد و بعد از آن بدن او را تمليح كند تا پوست و بشره قوى شود و بايد آب سخت شور نباشد و چيزى از شادنج و قمط و سماق و حلبه وسعتر در آن جا انداخته باشد و بعد از آن او را به آب فاتر غير مملح به شويد تا بدن او از جلاء نمك و لذع آن بياسايد و بايد كه منخرين او را دم بدم پاك كند و در چشم او چيزى از زيت تقطير كند و چون قمط او كند هر عضويرا به شكلى كه احسن آن عضو بود مشكل گرداند .\r\nو بعد از آن او را در خانه كه هوا معتدل بود و شعاع آفتاب در آن جا نيفتد بلكه مايل بظلمت بود بخواباند و بعد از هر خوابى كه تمام كرده باشد او را بشويد اگر مادرش شير بدهد بهتر باشد\r\nاما در ايام نفاس بايد كه غير او شير دهد و پيش از شير دادن بايد كه قدرى از عسل ببلعاند و در شبانه روزى به 2 نوبت يا 3 نوبت شير دادن اقتصار كند بهتر باشد .\r\nو در اول روز چون شير دهد بايد كه 2 نوبت يا 3 نوبت پستانرا بدوشد و بعد از آن در دهن رضيع نهد و اگر بدايه احتياج افتد بايد كه كسى را اختيار كند كه سن او ميان 25 تا 35 سال باشد و بايد رنگروى او سپيد باشد مايل بحمرت و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nگردن او قوى بود و سينه فراخ و سحنه معتدل .\r\nيعنى د حصافت و سمن متوسط بود بايد كه خوش خلق باشد و پستان او مكتنز و شير او معتدل در قوام و مقدار و مايل ببياض و خوش بوى و مايل به حلاوت و بايد كه دايه قريبه الولادة يا بعيدة الولادة نباشد بلكه بتوسط بود و بايد كه فرزند او نرينه باشد و نشايد كه با مرضع مجامعت كنند چه شير او فاسد شود و الله اعلم .\r\n\r\nفصل دويم\r\nدر معالجات :\r\nبدانكه استعمال دارو يا از داخل بود يا از خارج و استعمال از داخل يا از براى استفراغ بود يا از براى احتباس يا از براى تبديل مزاج و استعمال از خارج يا از براى تبديل نقص چيزى بود . چنان كه داروى تيز بر جاى نهند يا از براى زيادهء همچو داروى منبت يا از براى منع خروج چيزى از بدن يا تغيير مزاج بتقطير و طلا و تكميد و مانند آن و در علاج بادويه 10 چيز لازم بود .\r\n1 - نوع مرض 2 - سبب او 3 - قوت مريض و ضعف او 4 - اعتبار مزاج حادث 5 - اعتبار مزاج طبيعى 6 - سن 7 - عادت 8 - بلد 9 - وقت حاضر 10 - حال هوا .\r\nو چون رعايت اين امور كرده باشد شروع در علاج تواند كرد و پيش از آنكه در تدبير بعضى از امراض شروع كنيم به بيان قصد و قى و اسهال و حقنه اشارتى كرده شود .\r\nبدانكه قويترين علاجها مر بدن دموي را فصد و حجامت و علت او اگر در سر باشد فصد قيفال در نفع اسرع بود و اگر در اسفل بدن باشد فصد با سليق و اكحل جامع هر دو عرق مذكور است و تاثير حجامت ضعيف چو او جذب خون از عضوي كند كه محجمه برو نهند و از مجاور او و از او تجاوز نكند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو قوىترين آن حجامت ساقين است و قى اگر به ادويه باشد در آن خطر است چه گاه باشد كه سبب خنق شود و اگر بطعام بود معده را پاك گرداند و اعضائيرا كه مجاور باشد تجفيف كند .\r\nو شرط اسهال آنست كه بيشتر استعمال ملينات كند و ماده را نضج دهد و بعد از استعمال آن روايحى كه مانع غثيان و رد آن شود همچو بهى و نعناع به كار دارد .\r\nو اگر در اسهال افراط افتد چيزى كه حبس آنكند استعمال دارد و اگر دارو بياشامد و كار نكند اولى آن بود كه اگر از حدوث مرضى خوف نباشد تحريك طبيعت نكند و اگر از حدوث آن خايف بود بايد كه به استعمال حقنه مبادرت نمايد و حقنه فضولى را كه در شكم و امعا بود استفراغ كند و از اسهال با سلامت تر باشد .\r\nو چون اينمعنى معلوم شد گوئيم صداع و درد شقيقه اگر از ماده دموى باشد علامت آن سرخى روى و چشم و حرارت ملمس و امتلاء عروق و عظم نبض و حلاوت دهن است و علاج آن فصد باشد و حجامت و استعمال چيزهاى سرد همچو شراب عناب و اجاص و تمر هندى و شكر سفيد و گلاب و غذاء تخم مرغ نيم برشت و اگر از ماده صفراوى بود علامت آن زردى رنگ و تلخى دهن و شدت درد و التهاب سر و روى و حدت نبض و صفرت بول و علاج آن اسهال طبيعت بتمر هندى و اجاص و عناب و سپتسان و ترنگبين و خيار شنبر و تبريد سربآب ورق خلاف و كلاب و صندل و كافور و بوئيدن گل بنفشه و غذاء ماء الشعير .\r\nو اگر از ماده سوداوى باشد علامت آن كمودت لون و فتور نبض و خضرت بول و حموضت دهن بوده علاج آن اسهال طبيعت بهليله سياه و افتيمون و غاريقون و غذاء زيرباج بفروج و فالوذج از روغن و شكر .\r\nو اگر ماده بلغمى بود علامت آن بسياري خواب و گرانى سر و شورى دهن و بياض لون و قاروره و فتور نبض و علاج اسهال طبيعت بحب صبر و حب\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nشيبار و غرغره با يارج و شم مسك و غذاء شورباج عصافير\r\nسرسام ورمى است حار كه در سطح باطن سر حادث شود و آن اگر دموى باشد علامت او سرخى روى و عظم نبض و اختلال عقل و علاج او پيش از استحكام اخراج خونست از عروق جبهه و تليين طبيعت به آب اجاص و عناب و ترنگبين و سپستان و اصل السوس و بنفشه و غذاء ماء الشعير به آب انار و مزورهء عدس مقشر بروغن بادام .\r\nو اگر صفراوي بود علامت آن زردى رنگ و سياهى زبان و حدت نبض و ناريت قاروره و حمى حاده و شدت عطش و اختلال عقل و بيخودى و هذيان و علاج آن ماء الشعير مطبوخ با اجاص و چون مريض با خود آيد نان به آب انار حامض و آب غوره و بعد از آن مزوره اسفاناج .\r\nماليخوليا كه آن وسواس سوداويست اگر از خلط حار باشد علامت آن حمرت بول و حدت نبض و سهر است و علاج او آنكه روغن بنفشه و كدو و خشخاش و شير زنان بر سر او ريزند و طبيخ هليله سياه و افتيمون و غاريقون و سقمونيا بدهد و غذاء مزوره ماش بروغن بادام .\r\nو اگر از خلط بارد باشد علامت آنرطوبت منحزين و سيلان لعاب و خضرت بول و فتور نبض بوده و علاج آنكه آب بابونج و روغن بادام و شير ميش بر سر او ريزند و طبيخ هليله سياه و افتيمون و غاريقون مركب بخيار شنبر و روغن شيره بدهند و غداء شورباج فراريج\r\nو صرع آنست كه ماده بارده بعضى از مسالك روح را مسدود كند و از نفوذ روح نفسانى مانع شود و آن ماده اگر بلغمى باشد علامت آن بياض لون و سمن است و علاج او بحب قوقايا و حب ، اصطمخيقون كنند و در بينى اوفاواينا مسحوق دردمند و تلطيف تدبير كنند و اگر با صرع چشم و روى سرخ باشد و عرق كند فصد صافن كنند و غذاء او عصافير و دراج و مانند آن و در طبخ ان انيسون\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو دارچينى و كرويادر اندازند و بايد كه از ماهى تازه و شيرها و ميوه‌ها و مزور شراب اجتناب نمايد و اگر سوداوى بود علامت آن هزال و سواد لون بود و علاج آن طبيخ افتيمون و غاريقون و اسطو خودوس و ايارج فيقراو بايد كه معاجين ملطفه منقيه كه مبدل مزاج باشد به كار دارد هم چو مثرود يطوس و ايارج روفس و معجون هر مس و غذا شورباج فراريج .\r\nو سكته از ماده بلغمى بود كه بطون دماغ را ممتلى كند چنان كه به كلى روح نفسانى را از نفوذ مانع شود و علامت او استرخاء بدن بود و تعطيل حواس و غطيط شديد و علاج او بفصد قيفال با استعمال حقنه حاده كنند و در بينى او كندش و خربق ابيض و مسك و فلفل و شونيز دردمند .\r\nو فالج و لقوه و رعشه اين هر سه استرخاء عصب يا ضعف او از رطوبت بلغمى يا از سوء مزاج بارد حادث شوند و علاج او ايارج فيقرا و ايارج لوغاديا و ترياق فاروق و معجون بلا در و غذا شورباج عصافير و شراب عتيق .\r\nو زكام از سيلان رطوبت از بطون دماغ يا منخرين حادث شود .\r\nپس اگر با صداع و التهاب راس و حمرت وجه باشد علاج او فصد بود و شراب بنفشه بروغن بادام .\r\nو اگر با دلايل حرارت نباشد آنچه بيرون آيد بلغم غليظ نضج باشد اصفر يا ابيض بگذارند تا به خود منقطع شود .\r\nو اگر ابيض رقيق بود سر را بمنديل گرم تكميد كنند و برياحين حار استنشاق كنند .\r\nورمد اگر با او سرخى چشم و روى و امتلاء عروق بود علاج فصد قيفالست و حجامت نقره و اسهال طبيعت بطبيح هليله زرد و فواكه ببرك خيار شنبر و شكر و تبريد چشم به آب و گلاب سرد و غذا مزورات بعدس و ماش و روغن بادام و نان به آب غوره و آب انار ترش .\r\nو اگر علامات مذكوره نباشد و اجفان بشب ملتصق شود علاج شبيار و ايارج\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nفيقرا بود و مداومت حمام هر روزه و غذا زير باج به روغن گل .\r\nو اگر ضعفى در بصر بود علاج آن تلطيف غذاست و تقويت دماغ ببويهاى خوش موافق و شراب كهنه كند و از روزه و جماع باز ايستد .\r\nو اگر از چشم آب رود علاج آن تلطيف غذاست و اكتحال به هليله كابلى و سقمونيا و توتيا جمله را با هم سحق كرده .\r\nو درد گوش اگر از خون يا ورم باشد علامت آن سرخى رنگ و ضربان بود در گوش و علاج فصد قيفال و اسهال طبيعت به آب فواكه و هليله زرد و خيار شنبر و شكر و تقطير روغن بادام مطبوخ بگلاب و خل و غذاء مزوره غوره و انار ترش و ماش و عدس .\r\nو اگر از سده يا ماده ريحى بود علامت آن آواز و طنين گوش بود و علاج تنقيه بحب شيبار وقى و غرغره با يارج فيقرا و تقطير روغن شيره باورق مرزنجوش و نركس و بابونه و شبت جوشيده و غذا اسفيد باجات بتوابل .\r\nدرد بينى اگر با علامات غلبه خون بود علاج آن فصد قيفال است و بعد از آن اسهال طبيعت بطبيخ فواكه و هليله زرد و غاريقون و خيار شنبر و شكر و غذا مزوره ماش مقشر و عدس .\r\nو اگر علامات غلبه خون نباشد علاج آن اسهال طبيعت است بحب ايارج و غرغره بسر كه و خردل و استنشاق رايحهء مسك منقوع در شراب خوشبوى و غذا زيرباج .\r\nو اگر رعاف باشد علاج آن فصد قيفال است و شراب غورهء و ريباس بگلاب مبرد به برف طلا كند و گلاب مبرد ببرف بر سر ريزد و به آب لسان الحمل و كافور سعوط كند و غذا مزوره عدس .\r\nو درد دندان و لثه اگر از ماده دموى و صفراوى باشد علاج آن فصد قيفال است .\r\nو اگر كافى نشود فصد هر دو رگ كه زير زبانست ببايد كرد و اسهال طبيعت بطبيخ هليله زرد و خيار شنبر و غرغره بسر كه و گلاب و مضمضه بدآن و آب\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nسماق و قشور رمان وحى العالم نيك بود .\r\nو اگر بلغمى يا سوداوى علاج آن خوردن ابارج فيقرا و حب قوقايا و مضمضه بخل مطبوح بخنظل و عاقر قرحا و تلطيف غذا\r\nو سعال اگر از رطوبت باشد علامت آنست كه تشنگى نباشد و علاج آن تناول بنفشه مربى با روغن حب صنوبر يا روغن فستق و تمريخ حلق به روغن سوسن و نركس و غذا ماء الشعير ببنفشه مربى و طبر زد .\r\nو اگر از يبوست باشد و علامت آن تشنگى بود و استلذاد بباد خنگ و علاج آنشراب خشخاش و سپستان و عناب و بنفشه و روغن بادام .\r\nو اگر از سرما باشد كلنگبين عسلى به آب انجير يا زيت و اصل السوس با پر سياوشان و بيخ رازيانه و روغن بادام .\r\nو اگر سعال سخت شودنشا و كتيرا و مغز دانه كدو را بعصاره لحية التيس بسرشد و استعمال كند .\r\nو اگر سعال كهنه شود و با آن التهاب و حرارت بود كتيرا و صمغ عربى از هر يكى 20 درم بجوشانند تا آب همچو عسل شود و بعد از آن روغن بنفشه و لعاب بذر قطونا در آنجا ريزد و به هم بياميزد و آن را پيوسته استعمال كند ،\r\nو اگر بسعال خون بيرون آيد يكدرم انفحه ارنب را با آب سرد به آشامد .\r\nو اگر فايده ندهد فصد بايد كرد و بدفعات خون كم كردن اما بايد كه به هر نوبت خون اندك اخراج كند\r\nذات الريه ورميست كه حادث شود در ريه از امتلاء خون و علامت آن حمى حاده و ضيق فس و حمره و جنتين . چنان كه همچو مصبوغ نمايد و علاج آن فصد با سليق است و اخراج خون چندانكه اطفاء حرارت كند و غذا مزوره اسفاناج بروغن بادام و توابل بارده و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nگل و كافور را با آب گل مبرد بيخ بياميزد و بر سينه نهد .\r\nو سل جراحتى است در ريه و صدر كه حمى ضعيف تابع آن بود و علاج او آشاميدن شير زنانست و قرص كافور و اجتهاد در امساك طبيعت و غذا فراريج بريانكرده و سرطان بحرى\r\nذات الجنب ورم حجابست يا عصيى كه در حجابست و ضيق نفس و سعال و وجع ناخس در زير اضلاع تابع او بود و علاج او فصد با سيلق و اخراج خون بسيار و اسهال طبيعت به آب اجاص شيرين و عناب و بنفشه و غذا ماء الشعير و خشخاش .\r\nو ربو ضيق نفس است بوقت حركت بواسطه امتلاء قصبه ريه از رطوبات لزجه و علاج آن طبيخ زوفا و ايارج فيقرا و قى بعد از اكل خردل و عسل بخل و سكنجبين و غذا ماء الشعير بشكر .\r\nو خفقان اگر با او دلايل حرارت بود علاج او فصد با سليق دست چپ است و اقراص كافور به رب ترنج و اگر حرارت قوى بود بستاند طباشير و قثا و بزرهند با و بذر خيار و بذر خس و بذر بقله حمقا و گل و صندل سفيد بسويت و آن را جمع كند و بر كشد و بعوض هر مثقالى از آن طسوجى كافور بر آن اضافت كند و آن را به آب سيب بسر شد و قرص‌ها سازد و هر روز از آنمثقالى استعمال كند تا دو هفته نافع آيد .\r\nو اگر بقيه باشد بشرب دوغ و فراريج بزيرياج و آب غوره و شربت سكنجبين شكرى مداومت نمايد .\r\nو اگر با او دلالت برودت بود علاج او آشاميدن شراب سوس و شراب ريحانى و فراريج مطبوخ به زير باج و از براى دفع حرارت قلب آشاميدن دوغ و رب حماض ترنج و رب تفاح و آب خيار و اقراص كافور نيك باشد و تضميد سينهء به صندل و آب كل و كافور مبرد به ثلج .\r\nو اگر از دهن خون آيد علاج آن فصد با سليق و آشاميدن اقراص كهربابه آب فرفخ و آشاميدن گل ارمنى ممزوج بخل به آب سرد و تضميد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nصدر بكند رودم الاخوين و اقاقيا و روغن بادام و غذا مزوره عدس به آب غوره و سماق و تنقل به گل ارمنى و طباشير .\r\nو ضعف معده اگر از سوء مزاج حار مادى بود و ماده مايل بفوق تنقيه كند بقى بعد از آنكه ماهى تازه بخورد و جو آب به اسگنجبين فاتر بياشامد و اگر ماده مايل به اسفل باشد تنقيه به اسهال بايد كرد .\r\nپس بستاند صبر و هليله و هر دو را بسگنجبين معجون كند و بياشامد و 2 ساعت صبر كند و بعد از آن مطبوخى از افسنتين و شاه‌تره و اجاص و مويز تخم بيرون كرده بياشامد و تكرار استعمال اين مطبوخ كند .\r\nچنان كه معده پاك شود و اگر آن ضعف از امتلاء مرارى بود ماء الجبن با سگنجبين شكرى و هليله زرد و نمك هندى و سقمونيا مشوى و شكر بياشامد و اطعمه بارده رطبه هم چو فراريج و كدو و قثا و خس و اجاص به كار دارد و آب سرد و سكنگبين شكرى و آب انار مزو آب اجاص بسيار خورد .\r\nو اگر سوء مزاج حارّ بىماده بود اينقرص استعمال كند طباشير صندل ابيض حب قرع شيرين حب قثاحب خيار بذر بقلة الحمقاء از هر يكى پنج درم و گل خشگ هفت درم و كافور دانگى زرشك شش درم گل ارمنى 4 درم اين جمله را به آب كدو معجون كند و قرص سازد و آن را يك بار با ماست كاوترش بياشامد و يك بار به آب غوره و يك بار به آب ريباس و يك بار به آب حماض ترنج تا فساد معده زايل شود .\r\nو اگر از سوء مزاج بارد بود و مادى تنقيه معده كند بقى بعد از استعمال اشياء ملطفه هم چو ماهى شور و فجل و آب عسل يا طبيح شبت و سكنجبين عسلى مفتر يا بمسهل همچو حب اصطمخيقون يا حبى متخذ از مصطكى و صبر و سقى ايارجات كبار و اگر بيمار احتمال آن نكند ماروسيا با روغن گل و آب اجاص بياشامد و چون معده پاك شود اين دوا بياشامد .\r\nمصطكى سه درم كهربا و نعنع خشگ و مرما حوز و عود خام از هر يكى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n2 درم اينجمله را بكوبند و بپزند و شربتى از آن 2 درم بود با شراب ريحانى و آب انيسون و مصطكى و آب قرنفل و غذا نخود آب بقنابر و قلايا و مطنجنات كه در او ابازير و افاويه بود .\r\nو اگر در معده ورم حار حادث شود اول فصد بايد كرد بعد از آن استعمال اشياء مبرده .\r\nو مغص پيچيدن شكمست و سبب آن رطوبتى بود كه حرارت بر تحليل آن قادر نباشد و از او رياح و قراقر متولد شود و آن اگر از فضول حاره باشد اول استفراغ آنفضول بايد كرد و بعد از آن استعمال اشياء معتدله همچو بزر قطونا با روغن گل .\r\nو اگر از اخلاط لزجه بود علاج آن به چيزى بايد كه تلطيف كند همچو حرف بازيت و عسل .\r\nو اگر از رباح غليظ بود استعمال اشياء محلله آن كند هم چو بذر سداب و كمون و نانخواه و حب الغار\r\nو زحير كه از عاج بطن است بتواتر با خروج رطوبت بلغمى كه با آنرغوه باشد .\r\nاگر خون نباشد علاج آنست كه روغن نسرين را با 3 درم حب الرشاد بريان كرده بياشامد بعد از آن مويز و خردل و مغز جوز را با نان تناول كند و اگر خون باشد روغن گل را با 3 درم تخم شاه اسپرم بريانكرده بياشامد بعد از آن زرده تخم مرغ بريانكرده و اگر حقنه معموله از جو و برنج و حب الاس و جلنار و جفت بلوط واس تر با زرده تخم مرغ بريانكرده با روغن گل و اسفيداج و نشا استعمال كند نيك باشد .\r\nو فواق اجتماع اجزاء معده است و انقباض او از براى موذى و چون آن مندفع نشود فواق حادث گردد و او اگر از حركتى بعد از اكل حادث شود علاج آن سكونست و بى خوابى و خائيدن نعناع و شو نيز و مكيدن انار شيرين و به شيرين .\r\nو اگر در حال خلوّ معده باشد از طعام اگر در عقب استفراغ يا حمّى حاره\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبود به روغن بنفشه يا روغن گل تجرّع كند و اگر نباشد سكنگبين و گل انگبين كهنه به آب انيسون و مصطكى بياشامد و تلطيف غذا كند .\r\nهيضه از سوء هضم و فساد غذا در معده با ديد آيد و علاج او بچيزيكه غذا را از معده تحدير كند همچو آب فاتر و جلاب و بعد از آن شراب غوره و شراب ريباس و اگر بعيد العهد باشد بشرب مسهل بايد كه تا ضعف حادث نشود در حبس آن نكوشد و اگر قريب العهد باشد يا ضعف حادث شود اگر رياح و قراقر نباشد و با تشنگى بود بدوغ كاو يا كشك ماليده يا به آب سويق جو كه در بهى پخته باشد حبس آن كنند و اگر با قراقر و رياح بود و تشنگى نباشد تخم مرغ بريانكرده را با مصطكى و آب انار و بهى سحق كنند و بدهند تا بياشامد و قولنج اگر از بلغم لزج و رياح غليظ باشد علاج ايارج فيقر است به روغن خروع كه بر آب خيار شنبر و فانيد سرخ ريزند و بياشامد و غداء ماء اللحم بىنان .\r\nو اگر از يبس ثفل باشد علاج آن آب انجير است با خيار شنبر و فانيد سفيد و روغن شيره و غداء مرق اسفيداج مطبوخ بلحم\r\nو كرم‌ها در شكم متولد شود علامت آن زردى رنگ بود و سيلان رطوبت از دهن و درد شكم و غثيان و علاج بقى و ايارج مركب از افسنتين و شحم خنظل و حب النيل و برنج كابلى و تلطيف غذا\r\nاستسقا . اگر طبلى يا زقى بود علاج او در اول حدوث قى است و اگر لحمى بود فصد و بعد از استحكام اسهال به هليله زرد و غاريقون و خيار شنبر و طرخشقوق كه پياپى استعمال كند .\r\nو يرقان اگر با او دلايل حرارت بود علاج او به آشاميدن آب كاسنى و رازيانه و بعد از آن طبيخ هليله زرد و مويز و خيار شنبر و فانيد و غاريقون و غذا سكباج ترش .\r\nو اگر سوداوى بود اسهال طبيعت به هليله اسود و بسفايج و خربق اسود لاژورد\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nحجر ارمنى و اينحب كه ياد كرده مىشود در اغلب اوقات يرقانرا نافع بود غاريقون هفت درم بذر كشوث و ايارج فيقرا از هر يكى 6 درم هليله زرد و بذر قطف از هر يكى پنجدرم و افتيمون و هليله سياه از هر يكى 4 درم نمك هندى و بذر فجل از هر يكى پنج درم سقمونيا 3 درم و بذر كرفس و رازيانه از هر يكى 2 درم مجموع را بكوبند و بپزند و به آب ورق فجل نايخته حب سازند و شربتى از 2 درم استعمال كنند .\r\nدر زردى چشم به كثرت حمام و بوئيدن سركه ترش و اكتحال بگلاب زايل شود و اگر در كليتتين و جعى باشد و بول مايل بود بحمرت علاج آن فصد با سليقست و شربت سكنگبين با بذر قطونا و بذر خيار و بذر قثامقشر .\r\nو اگر نباشد اسهال طبيعت به آب فواكه و خيار شنبر و فانيد سفيد و اگر با بول او خون بود شربت آب فرفخ و گل ارمنى و دم اخوين و كندر و خشخاش و بذر فرفخ .\r\nو اگر در بول رمل باشد شربت تخم خربوزه و تخم رازيانه و غذا مزوره ماش و عدس و اگر سلس بول باشد شربت سويق جو به آب سرد و طعام ماهى تازه .\r\nو اگر در مثانه ريگ پيدا شود علاج آنشربت فانيد است بطبيخ نانخواه و تخم كرفس و رازيانه و تخم خربوزه به آب شكر و غذا نخود آب بشبت و كمون و روغن جوز .\r\nو درد و ضربان مقعده از ورم حار بود و علاج آنست كه بيمار را در طبيخ بنفشه و قشور خشخاش و جو پوست باز كرده و كوفته و ورق ختمى و ورق لوبيا نشانند و موضع را به زرده تخم مرغ و روغن گل ضماد كنند و بواسير سيلان خون غليظست از مقعده بيوجعى .\r\nو اگر از رفتن آن خون ضعفى حادث نشود بايد كه تدبير باز ايستادن آن نكند چه رفتن آنخون بيمارىهاى بسيار دفع كند .\r\nو اگر ضعف حادث شود علاج باز ايستادن آنشربت اقراص كافور است به\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآب سماق و غذا سماقيه و حصرميه و مانند آن .\r\nاگر در انثيين و رمى حادث شود علاج آن در اول امر بفصد باسليقست و طلا به صندل و كافور است بگلاب و بعد از آن اسهال طبيعت به اقراص بنفشه و اقراص برمكى و تضميد بآرد باقلى و پيه گرده بز و غذا ماء الحصرم به روغن بادام .\r\nو سبب حدوث نقرس و عرق النساء و وجع المفاصل و حدبه يكى است و آنوقوع نزله است ليكن اگر آن نزله در مفصل ابهام قدم واقع شود آن را نقرس خوانند .\r\nو اگر در مفصل ورك واقع شود عرق النساء خوانند و اگر در مفاصل فقرات ظهر افتد حدبه و اگر در مفصل افتد مطلقا وجع المفاصل و بر همه تقادير اگر با او دلايل حرارت موجود بود علاج آن فصد قيفالست و با سليق و شربت طبيخ اهليلجين و سورنجان و سنا و شاهسفرم و در او تلطيف غذا و احتراز از جماع واجب و غذا نخود آب و اگر با او دلايل برودت بود علاج آنست كه در هفته دو بار بعد از طعام قى كند و بعد از آن حب اصطمخيقون استعمال كند .\r\nو سعفه تكاشف ماده رطبه است در ظاهر جسد و علاج آن فصد است و تنقيه بدن با هليلجين و افتيمون و مطبوخ شاه تره به هليله كابلى سياه و طلا بموم روغن و غذا نان سفيد و گوشت كبك :\r\nو بهق را علاج قى است به آب فجل و سكنگبين و اگر آن كافى نشود شربت لوغاد يا ايارج جالينوس و تلطيف غذا .\r\nو جذامرا علاج اول فصد است و بعد از آن اسهال به چيزى كه اخراج سودا كند مرة بعد اخرى و باينكه هر شب ان موضع را بترياق افاعى منقوع در شراب طلا كنند و هر روز بروغن بنفشه و روغن كدو سعوط كند و سبب حكه و جرب خلطيست مالح كه مخالط خون صفراوى شود و علاج او فصد اكحل و اسهال طبيعت بحب صبر و هليله زرد و گل و مصطكى و غذا نان سفيد و گوشت كبك و از جماع و شراب بايد احتراز كند و بعد از تنقيه بحمام بسيار رود و اگر جرب كهنه شود سه روز پياپى هر روز يك مثقال صبر بياشامد و بعد از آن سه روز\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبگذارد و پس از سه روز همچنان بياشامد ماده به كلى منقطع شود\r\nو در حصبه و جدرى اول فصد و حجامت كند و بعد از آن تبريد و تقليل غذا ماء الشعير در طرفى النهار و چون بيرون آمده باشد مدد طبيعت بايد كرد تا تمام بيرون اندازد بدين مطبوخ انجير و مويز و عدس مقشر و تخم رازيانه از هر يكى كفى در آب بجوشانند و بدفعات به دو دهند تا بياشامد و او را گرم نگاهدارد و سماق منقوع به آب گل و عصاره شحم انار در چشم او تقطير كنند .\r\nو ثاليل را علاج طبيخ افتيمونست و آشاميدن لوغاذيا با ايارج رفس .\r\nورم اگر صفراوى بود يا دموى و علامت آنحرقتست و زيادتى حرارت . و حمرت لون علاج آن اول فصد است و بعد از آن اسهال طبيعت بطبيخ هليله به آب فواكه اگر در بدن اخلاط غليظه موجود باشد و بعد از آن طلاء موضع باطليه مبرده و اگر سوداوى بود علامت آن صلابت موضع و برودت ملمس .\r\nو سواد لون و علاج آن اسهال به چيزى كه اخراج سودا كند و اگر بلغمى باشد علامت آنست كه نرم بود چنان كه انگشت فرو رود علاج آن اسهال طبيعت بدانچه اخراج بلغم كند .\r\nو سرطانرا علاج فصد اكحل است و اسهال بتواتر بطبيخ افتيمون و بايد كه كه از اغذيه حاره چيزى كه مولد سودا بود همچو عدس و بادنجان اجتناب نمايد و به گوشت بره و مرغ خانگى و شراب رقيق اكتفا كند :\r\nو خنازير را علاج آنست كه غذا كم كند و بشب چيزى نخورد و اسهال طبيعت كند به مسهلات و اصلاح دماغ به معاجين مقويه و طلاء موضع به محللات و به منضجات\r\nو حمّى اگر يومى بود كه از غضب قوى يا تعب از نشستن در آفتاب يا از خوردن غذاهاى گرم حادث شود علاج آن شربت‌هاى سرد است و استحمام به آب فاتر بعد از زوال حمّى و تلطيف غذايكرو زياد و روز .\r\nو اگر دموى بود حمّى مطبقه خوانند و سبب حدوث او يا از عفونت خون بود يا از كثرت و غليان آن و علاج او فصد است و اخراج خون بسيار و تبريد\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمزاج به آب انار ترش به اندكى از شكر و آبجو به آب انار ترش و اگر طبيعت خشگ باشد شربت آب اجاص و عناب و تمرهندى بطبرز دو غذا مزوره ماش و كدو به روغن بادام .\r\nو اگر صفراوى بود و ماده داخل عروق آن را محرقه خوانند و علاج او فصد است و اسهال طبيعت به اجاص و تمرهندى و شير خشت كه آنشير خشگست و عامه بغلط شير خشت ميخوانند و بايد كه هر سحر اقراص كافور تناول كند و چون آفتاب بر آيد ماء الشعير و اگر خارج عروق بود نوبت آن از دوازده ساعت نگذرد آن را حمّى غب خالص خوانند و اگر در گدرد غير خالص و شطر الغب و علاج هر دو فصد است و فى بوقت آمدن تب به آب فاتر و سكنگبين و اسهال طبيعت يماء فواكه و تمرهندى و طباشير و مانند آن در روزى كه نوبت نباشد جوذ آب ور طرفى النهار\r\nو اگر بلغمى بود و داخل عروق علاج آنفصد است و اسهال به مسهلات بلغم و غذا جواب و اگر خارج عروق بوو علاج آن تنقيه معده بفجل و سكنگبين بزورى و خوردن كلنگبين غذا جو آب و نخود آب بروغن بادام .\r\nو اگر سوداوى بود آن را حمى ربع خوانند بود خواه ماده داخل عروق بود خواه خارج و در او رعايت حفظ قوت لازم بود بنابر آنكه از امراض مزمنه است .\r\nپس مادام كه علامت نضج ظاهر نباشد مريض را فروج دهند و روز نوبت سكنگبين به آب فاتر و چون آثار نضخ ظاهر شود طبيخ هليله سياه هندى با خيار شنبر و ترنگبين بدهند و ادرار بول به آب كرفس در ازدياد لازم دانند و حماى دق از حميات متداوله باديد آيد و علامت آنذوبان لحم است و سقوط قوت و باريكى او ازو در گو افتادن چشم و علاج آنست كه به خوردن جو آب ملازمت نمايد و هر روز در حمام رود و به خانه سرد بنشيند و به آب قاتر اغتسال كند و بروغن بنفشه تمريخ كند و پيوسته ركوئى بگلاب و كافور كرده مبرذ بثلج بر سينه مىاندازد و ماهى بريان كرده و پنير و خس و خيار و بقول بارده بسيار خررد و الله اعلم بالصواب .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nفن دوم از اين مقاله در علم كيميا\r\nكه آنعبارتست از معرفت كيفيت تغيّر صورت جوهرى با جوهرى ديگر و تبديل مزاج آن بتطهير و تحليل و تعقيد و مانند آن آن را اكسير و صنعت نيز خوانند چنان كه بدان اشاره كرده شود و ما آنچه از مقاصد ابن فن باشد در ده فصل ايراد كنيم انشاء الله تعالى .\r\n\r\nفصل اول در بيان امكان وقوع :\r\nبدانكه ارباب اينضاعت بنا بر صيانت صنعت از جهال تا كثرت مال سبب ضلالت و مفسده ايشان نگردد و چون در او برموز و اشارت سخن رانده‌اند و صورت ضنت ورزيده لاجرم هر كس را وصول به دو صورت نبندد و ظنّ امتناع حصول او چنان كه بيشتر اهل زمان بنابر قصور همّت و فتور عزيمت ايشان برآنند ظنّى كاذب و توهّمى فاسد است چه تبدل صور نوعى بر ماده واحد بحسب اسباب مختلفه چنان كه در اصول طبيعى مبرهن شد امرى ممكن و حكمى واقع است و تخلف مطلوب از مساعى اكثر اهل روز كار بعد از مقاسات بسيار و اضاعت اوقات و اعمار يا بواسطه قلت معرفت و عدم احاطت ايشان بود بر انواع تدابير و اسرار و دقايق آن يا از فقدان اسباب و آلات آن و عدم مساعدت انصار و اخوان .\r\nو از جابر بن حيان نقل است كه هرمس را با كمال معرفت و اتقان او درين صنعت يازده نوبت در عمل خطا واقعشد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nفصل دوم در اشارت به اصل حجر و تسميه او در كيميا و اكسير و صنعت .\r\nبدانكه در اصل حجر اختلاف بسيار است در رساله خالد در مواضع بسيار بتصريح و تعريض چنان معلوم مىشود كه بيضه است چنان كه :\r\n سبيكة اهل العلم ان كنت ذاعلم * ثلثة الوان تبين لذى الفهم \r\n فاولها سور من الصخر منطو * و بحر و فيه العين يسرج كالنجم \r\n هو الحجر الموجود فى كل بلدة * مناسبة فى الجلد و الدم و اللحم \r\nو سخن جابر نيز در بعض رسائل موافق اينست و سخن صاحب شذور آنجا كه گفت :\r\n خذ البيضة الشقراء من خير معدن * تصادفها لا فى السماء و لا الارض \r\n مغيبة فى ظرف عاج مبطن * و يبق ( كذا ) على بحرين قان و مبيض \r\n تناهت جمالا فهى وجه جميعها * فمقبلة يأتى و مدبره يمضى \r\nنزديكست بدينقول و بيشتر برآنند كه شعر است و سخن صاحب شذور آنجا كه گفت :\r\n الا فاعلموا ان الاوائل اجمعوا * على حجر ملقى على الطرق مزدرى \r\n مهان حقير القدر يمنع رخصه * لكثرته من ان يباع و يشترى \r\n خفى اذا ما طار عنه غرابه * بدا بيضه ابهى من الشمس منظرا \r\n معادنه فينا فكيف يظنه * قليلا عوام الناس مع كثرة الورى \r\nمناسب اينقول است و بعضى برآنند كه رجيع آدميست و بعضى بر آنكه گوگرد احمر است و بعضى بر آنكه زرنيخ ابيض است و بعضى بر آنكه گياهى است و در آن گياه خلاف بسيار است و بعضى برآنند كه آن گياه گندمست و جمعى از علما طبيعى برآنند كه آنچيز مفرد نتواند بود و آنچه از جناب امير المؤمنين عليه السّلام نقل كرده‌اند كه فرمود .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n« ان فى الزجاج و الزاج و الزيبق الرجراج و قشر بيض الدجاج و الزنجار الاخضر و الحديد المزعفر لكنوز الايؤتى الالولى فقيل زدنا يا امير المؤمنين فقال هو هواء راكد و ماء جامد و ارض سائله و نار خامدة »\r\nنزديكست بدينقول و بر جميع اقوال شك نيست در آنكه اگر كسى خواهد نقره يا قلعى را مثلا زر سازد ناچار او را چيزى بايد كه رنگ آن كند و آنرنگ با جوهر او آميخته شود و در داخل او غوص كند چنان كه بر آتش نهند از او جدا نشود و فاسد نگردد و هر آنچه خاصيت زر بود در او باديد آيد پس بناچار داروئى بايد كه در او پنج خاصيت موجود بود :\r\nيكى رنگ كند .\r\nدويم از او جدا نشود .\r\nسيم آنكه با نقره يا قلعى كداخته شود و بياميزد .\r\nچهارم آنكه بوقت گداختن بتصعيد نرود و نسوزد .\r\nپنجم آنكه خواص زر در او با ديد آيد و تحصيل اين دارو چون بر تدبير تام و اهتمام مدام موقوف بود اين صنعت را كيميا نام كرده‌اند چه كيميا به لغت فرس و تدبير وجيلت است و به اعتبار شدت انضمام وجودت او عند الامتناع اكسير من كسر الطائر اذا ضم جناحيه او من قولهم فلان طيب المكسر اذا كان محصودا عند الخبرة » چون اينمصنوع ازو شبيه كانى بود بى احساس عمل درو بنابر معرفت و ظهور قدرت در صنعت او را باسم صنعت مخصوص گردانيدند و تنبيه بر آنكه صنعت به حقيقت اين است .\r\n\r\nفصل سيّم در كيفيت تبييض و تصفير :\r\nبدانكه هر چند مقاصد اينصاعت بسيار است چنان كه در آخر بهر يك از آن اشارتى كرده شود اما اصل الباب دو چيز است :\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nيكى تبييض و دويم تصفير و چون امتحان كرديم سيماب را چنان يافتيم چيز ها را سفيد گرداند و در همه نفوذ كند تا بحديكه اگر مس را تنك گردانند و او را با سيماب و ديگر داروها در سركه بجوشانند سفيد شود چنان كه اندرون و بيرون او همچو سيم گردد تا چنان توهم افتد كه اگر او را در معنى تدبيرى بهتر كرده شود مس را نقره گرداند ليكن او را عيبى هست كه بر آتش قرار نگيرد و از هر چه با او در آميزد جدا شود و ممتزج نگردد .\r\nو اما بواسطه آنكه در آتش نسوزد بلكه متبخر شود دانستيم كه اگر او را چنان تدبيرى كرده شود كه با چيزهاى گدازنده در آميزد همچنان سفيد بر حال خود بماند .\r\nپس بايد كه اول او را تجفيفى كند چنان كه مائيت ازو جدا شود و سحق پذيرد تا اگر او را با چيزهاى ديگر مزج كنند رونده نشود و اگر آبدادن او احتياج افتد هر آبى را كه دهند قبول كند و چون خاصيت او آنست كه اگر بر آتش نهند بپرد و داروهاى ديگر را بر او نهاده باشند با خود ببرد تدبير تجفيف او آن باشد كه تصعيد كنند تا آنچه رطوبت او است ببرد و آنچه خشكست بر محقنه باقى ماند و همچنين چند نوبت تصعيد كنند تا ازو هيچ چيز زنده نماند .\r\nو اگر درو چيزى سوختنى باشد در اسفل آلت تصعيد سوخته شود و چيزى چون ذرور سفيد خالص از او باقى بماند كه هيچ اثر مائيت در او نبود و چون خواهند تصعيد او كنند اول او را ببايد كشت .\r\nچنان كه بعد از اين ياد كرده شود و بعد از آن تشويه بايد كرد و آنچنان بود كه او را بسايند و در ديكى سفالين كنند و ديك را به گل حكمت در گيرند چنان كه شرح آن بيايد و در تنور نهند و بعد از آن تشويه او را بچيزها تجفيف و نشف كنند همچو نمك و آهك و زاج .\r\nپس سحق كنند و در ديك تصعيد كه آن را ديك اثال گويند نهند و آلتى كه آن را مكبه خوانند بر سر آن ديك نهند و تصعيد كنند و هر چه صعود كند باز\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nباخلاطش بر هم كنند و باز تصعيد در هفت نوبت و غايتش تا دوازده تا تجفيف و نشف او تمام شود و هر آنچه از او صافى و روح بود . باقى ماند\r\nپس اگر قدرى به شرطى كه معتبر است در آن بر مس اندازد مس را به رنگ سيم گرداند چنان كه فرق نماند\r\nو از براى رنگ سرخ هيچ نيافتيم كه در اول امر سرخ كننده باشد بلكه هر چيزى كه در سيم و غير آن نفوذ مىكند چنان يافتيم كه اول او را رنك سياهى دهد و گوگرد را چنان يافتيم كه چون سيم را بوى او دهند زرد گرداند .\r\nو اگر در او مالند سياه كند و اگر بر سيم اندازند او را بسوزاند و بتجربه دانستيم كه هر چيز كه چيزى را بسوزاند اول او را زرد كند يا سرخ .\r\nپس تدبير كرديم كه از چيزهاى كه نقره را بسوزاند رنك زرد كننده از او جدا كنيم .\r\nو مقرر است كه هر چيز كه او سوزنده باشد چون او را طبخ كنند اول چيزى كه ازو متحلل شود قوت نارى بود كه در او باشد بواسطة خفت او .\r\nپس گوگرد را به آتش نرم چنان كه قوه نارى را تحريك كند و ازو بيرون برد و از جوهر او چيزى نسوزاند و از دهنيت او چيزى جدا نكند ببايد پخت چنان كه جوهر او پاك ماند .\r\nو طبخى چنان ميسر نشود مگر در آينه مضاعف چنان كه در آب گرم كه وى را هيچ جوش نبود يا در زير سركين يا در پيش آفتاب يا بر خاكستر گرم و هر چند رفق در او بيشتر باشد از فساد دور تر باشند و بايد در آب اندكى تيزى بود تا اين صبغ جدا تواند كرد و عمل اين آب زيرتر ياد كرده شود .\r\nپس او را در اين آب پياپى طبخ كنند و هر بار كه آب سرخ مىشود بر مىدارند و آب نو در آن به ريزند و مىجوشانند و باز چون سرخ مىشود بر مى دارند تا چنان شود كه دروى از صبغ هيچ چيزى نماند .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nپس آب‌هاى سرخ را جمع كنند و به آتش نرم او را تقطير كنند تا آب صبغ صعود كند .\r\nاگر آنچه بتصعيد برآيد سياه باشد معلوم شود كه در طبخ سوخته است و اگر سرخ باشد معلوم شود كه طبخ برفق بود و نيكست .\r\nو حينئذ آن را چند نوبت ديگر از عصاره چيزهاى سرد چون سركه مصعد و آب حماض اترج و عصاره ماست ترش طبخ كنند تا ناريتش ضعيف گردد و چندان قوت بماند كه بدان زرد تواند كرد .\r\nليكن چون اين صبغ حاصل شد از براى تركيب احتياج افتاد به رطوبتى كه امتزاج صبغ به آن سهل شود و موافقترين همه چيزها از براى اين كار خاصه از براى صقالت او سيماب سرخ كرده بود و سرخ كردن سيماب ممكن است همچو شنكرف .\r\nپس چون صبغ را بسيماب مذكور هر يك به وزن ديگرى سحق كنند و در ميان سرگين دفن كنند تا نيك با هم ممزوج گردند .\r\nو اگر نيز سيماب سرخ نباشد بمخالطت اين صبغ سرخ گردد همچون شنگرف اما چون سرخ كردن او ممكن است اولى آن بود كه سرخ كنند .\r\n\r\nفصل چهارم در تعقيد و تحليل و تكليس\r\nگفته‌اند اگر خواهند عقد زيبق كنند او را در قاروره كنند كه گردن او دراز بود و تنك و عصاره حى العالم بر او بريزند .\r\nچنان كه به مقدار يك انگشت بالاى زيبق بايستد و قاروره را مطين كنند و از نشاره يا زبل آتش بر او افروزند و قاروره را در ميان آن نهند .\r\nچنان كه بجز گردن او پديد نباشد و 3 ساعت يا 5 ساعت بگذارند و بعد از\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nآن بيرون آرند و قاروره را بشكنند و سيماب را كه منعقد شده باشد بگيرند و سحق كنند و از براى حاجت نگاه دارند .\r\nوجهى ديگر بگيرند از سيماب يك رطل و از شخيره و قلقند و نمك مدبر از هر يكى نيم رطل و همه را نيك بكوبند و بريزند و اين جمله را با هم بسايند تا سيماب بميرد و در ديك اثال كنند و سرش را محكم بگيرند و بر آتش نهند از بامداد تا شب و آنچه ازو مصعد شود بگيرند و نيم رطل شخيره و 29 درم نمك مدبر بر او نهند و نيك بسايند و باز همچنان مصعد كنند و همين تدبير مىكنند تا همچون نمك سفيد و منعقد شود و از براى وقت حاجت نگاه دارد .\r\nوجهى ديگر زيبق را به زاج بكشند و به مقدار آن نمك مشوى بسايند و بر او ريزند و در ديك اثال نهند و تصعيد مىكنند تا وقتى همچون ذرور شود و به چهار نوبت كه تصعيد كرده باشند گاه باشد كه بدين مرتبه رسد .\r\nپس از آن زيبق مصعد را به مقدار رطلى حاصل كنند و نيمرطل شب يمانى و ربع آنشب نوشادر به او اضافه كنند و با هم سحق كنند و آن را در قدحى مطين ريزند و آن قدح را در ديك اثال نهند و سه شبانه روز در زير او آتش قوى كنند و بعد از آن بگذارند تا سرد شود و منعقد گردد .\r\nوجهى ديگر بسايند از زيبق مصعد بر وجهى كه ياد كرده شد يك رطل و از بياض بيض معقود و مجفف و صمغ عربى از هر يكى و اين جمله باب بيض مقطر بنوشا در يكشبانه روز بسايند و بعد از آن خشك كنند و در قاروره گلابى ريزند و آن را به گل در گيرند و يكشب در تنور گرم نهند و بعد از آن بيرون آرند و به آب بيض مقطر بنوشا در همچون نوبت اول سحق كنند و شبى ديگر همچنان در تنور نهند و چون بيرون آرند منعقد باشد .\r\nحل طلق گويند اگر طلق را بكوبند تا سرمه شود و به حريرى كه سخت بافته باشند ببيزند و به مقدار او شب يمانى برو افكنند و سه درم نمك بوره ارمنى و به مقدار او تنكار و او را بسايند و در شيشه مطين كنند و چهار رطل بول كودكان\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبر او ريزند و شبى تا روز در آتش سركين نهند و چون بيرون آرند گداخته باشد از براى وقت حاجت نگاه دارد .\r\nوجهى ديگر بستانند كماه خشك و بجوشانند تا مهرا شود پس طلقرا صفايح كنند و آن آب بر او ريزند منحل شود :\r\nوجهى ديگر اگر طلق را در بوته نهند و نفخ كنند تا همچون آتش شود پس مازو را بكوبند و برو ريزند منحل شود .\r\nوجهى ديگر برنج را در آب بسيار بپزند تا مهرى شود پس آن را بپالايند و صافى كنند و در آبگينه ريزند و چهلروز در آفتاب بياويزند كه آن سركه بس عجب شود ،\r\nپس هر وقت كه خواهند طلق را حل كنند در قدحى كنند و آن سركه بر آن ريزند و سه روز بگذارند منحل گردد و همچون آب روان شود .\r\nصفت تكليس اگر خواهند چيزيرا مكلس كنند او را به نوشادر و سركه زنگارى كرده يا به چيزهاى سوزنده همچون نمك و نوشادر و گوگرد بسوزانند تا سحق پذيرد و سيماب در وى آميزند .\r\nپس آن را تصعيد كنند تا سيماب از او جدا شود و همچنين چند نوبت همين عمل كنند تا آنچه ازو باقى ماند همچون ذرورى شود و او را جسد مكلس خوانند .\r\nپس اگر براى نقره بود آن را نمك آب مقطر دهند و مىسايند و در تون مىنهند و باز ميسايند تا بغايت نرم شود .\r\nو اگر براى زر بود آب‌هاى زاجات مىدهند يا آب گوگرد سرخ و با روغن بيضه پياپى تشويه ميكنند تا سرخ گردد .\r\nو چون ذرورى شود صفت تحليل چيزها آسان‌ترين طرقى در تحليل آنست كه طبيعت عقاقير را با چيزهائى گردانند كه به جوهر خود انحلال پذيرد هم چون نمك و زاج و قويترين همه نوشادر است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nپس آن چيزها را كه حل خواهند كرد بايد كه در آينه كنند و نوشادر حل كرده در او ميريزند و مىسايند تا ده كرت بر وجه مذكور سحق ميكنند و در آتش ميريزند تا مشمع شود يعنى چنان شود كه اگر بر آهن گرم كرده او را افكنند در حال گداخته شود تا ده نوبت به نوشادر محلول او را تسقيه كنند بر وجهيكه ياد كرده شد بدين مرتبه برسد و گاه باشد كه بسى نوبت بدين مرتبه رسد .\r\n\r\nفصل پنجم\r\nدر تدبيرات چيزهائى كه در اين صنعت بدان محتاج‌اند و آن را به كار دارند تدبير كبريت بستانند از كبريت مقدارى كه خواهند و آن را به سركه نيك سه روز مىسايند و بسايه خشك ميكنند و بكفك انگبين خمير مىكنند و آن را مصعد كنند و آنچه مصعد شود بگيرند و پارهء ازو در آتش اندازند و اگر نگيرد و دود نكند دليل آنست كه نيكو شود .\r\nو اگر دود كند بار ديگر به سركه بسايند و بكفك انگبين خمير كنند و مصعد گردانند تا به حدى برسد كه چون بر آتش افكنند دود نكند و نسوزد و بعد از آن بر دارند نگاه دارند .\r\nوجهى ديگر بستانند از كبريت مقدارى كه خواهند و نيمه آن قلقند و هر دو را با هم بسايند و در ديك سفالين مطين كنند و در آتش نهند و زرده تخم مرغ برو بريزند و به چمچه آهنين او را مىجتبانند تا سرخ شود پس ديك را بردارند تا سرد شود و از آن جا بيرون آرند و بسايند و بوقت حاجت قدرى از او بر سيم سفيد افكنند سرخشود .\r\nتدبير آب كبريت بستانند از كبريت اصفر جزوى و از نمك قلى نيك رسيده جزوى و آن هر دو را نيك بسايند و هر دو را در قاروره مطين كنند و به خاكستر يا آتش سركين خفيف يكشبانه روز تشويه كنند .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nپس بيرون آرند ديك مطين و بهروقيه كبريت سه وقيه آب شيرين در او ريزند و بجوشانند و چون جوشيده باشد آن كبريت قدرى نمك مشوى مسحوق در آن جا ريزند در ساعت منحل شود و آب سرخ گردد .\r\nتدبير صمغه حمرا كه آن را زرده تخم مرغ خوانند بستانند زرده تخم مرغ را و به آتش او را تقطير كنند و ثفلشرا بستانند و به آب بياض مقطر آن را آغشته كنند و در زجاج مطين ريزند و چيزى بر سر او نهند و وصلرا محكم بگيرند و بر سر آتش نرم نهند چنان كه بجوشد آب سرخشود .\r\nو اگر در خاكستر گرم نهند يا آفتاب بهتر باشد و چون آن آب سرخ شود آب مقطر درو ريزند تا صمغه در زير قاروره چنان كه بايد حاصل شده باشد .\r\nتدبير شب بستانند شب را و بكوبند و ببيزند و در ديك سفالين كه چربى بر او نرسيده باشد كنند و به آتش نرم بجوشانند مادام كه ميجوشد در آتش بگذارند تا وقتى كه خود از جوشيدن ساكن شود و سفيد و منجمد شود و نگذارند كه محرق گردد و سياه شود و فرو گيرند تا سرد شود و بكوبند و نگاه دارند تا بوقت حاجت به كار برند .\r\nتدبير مرقشيشا بستانند مقدارى كه خواهند و آن را نيك بسايند و به سركه انگورى خمير كنند و ده روز بافتاب نهند تا خشك شود و باز بسايند و در ديكى كنند و نرم نرم آتش ميكنند تا مصعد شود .\r\nپس آنچه مصعد شده بگيرند و بسايند و بار ديگر مصعد كنند و همچنين تا وقتى كه چون سيماب سفيد شود آن را نگاه دارند .\r\nتدبير مرقشيشا بستانند مقدارى كه خواهيد مرقشيشا و مغنيسا بكوبند و از زاج و شب يمانى هم چند مقدار ايشان و همه را بسايند و چند نوبت همچنين مى كنند تا بغايت سفيد شود نگاه دارند .\r\nوجهى ديگر بستانند از مرقشيشا و مغنيسا آن مقدار كه خواهند و هر دو را خورد بسايند و همچند آن زرنيخ بر آن اضافه كنند و دو روز به آتش سركين جمله را بريان كنند و بيرون آرند و به آب كبريت و نوشادر بسايند و مصعد گردانند تا نيك سفيد شود و نگاه دارند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nتطبين بر اينوجه كنند از گلسرخ خالص كه رمل در او نباشد و ان را بمنخل شعر به بيزند و نصف آن براده بريزند و يك و نيم چندان يعنى مثل و نصف او خاكستر نى همچندان سركين خر منخول و مجموعرا بشير بز نيك خمير كنند .\r\nپس آن را در هاون كنند و نيك بكوبند و بعد از آن بهر آنيه كه خواهند از قاروره و ديك و غير آن طلا كنند و به آتش گرم كنند تا سخت شود نگاه دارند تا از كسروشق ايمن باشند .\r\nوجهى ديگر بستانند گل نيكوى خالص را با موى گوسفند بياميزند و نيك بسرشند و هر چيز را كه خواهند بدان تطيين كنند و گل حكمت اين است .\r\nتدبير حلب سيماب ، سيماب را در جامه هنگفت كنند و در كاسه بيفشارند و باز در آن جا كنند و بيفشارند و همچنين نوبتى ديگر آن را سيماب محلب خوانند .\r\nتدبير شنجار سفيد ، ديگى سفالين نو بستانند و شنجار درو كنند چنان كه تا به نيمه او برسد و آب بر او ريزند و در طشتى نهند پس هر آبيرا كه از آن ديك بيرون آرند جمع كنند آن شنجار سفيد بود خشگ كنند و نگاه دارند .\r\nتدبير نمك هندى . بستانند از دردى نبيد يا دردى مىپخته مقدارى كه خواهند و بسوزند و خاكسترش را بگيرند و در ديكى كنند و بهر جزوى چهار جزو آب در او ريزند .\r\nو اگر خواهند كه نيك‌تر آيد آب نوشادر در او ريزند و دو روز يا سه روز بگذارند و هر روزى چندان كه مىتوانند آن را مىجنبانند و بگذارند كه تا صافى شود بر دارند و در ديك كنند و بجوشانند تا همچون انگبين شود ،\r\nپس فرو گيرند و در آنيه كنند و اگر در تابستان بود در آفتاب نهند و اگر زمستان بود در ديك سنگين نهند و بر سر آتش بگذارند تا به‌بندد و\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nنگاه دارند .\r\nتدبير سركه مصعد بستانند سركه بغايت ترش و جزوى شب يمانى و دو جزو نمك و جزوى نطرون بستانند و اندر آن سركه ريزند و هفت روز در آفتاب بنهند پس صافى كنند و نگاه دارند .\r\nو تدبير آب نوشادر بستانند يكرطل نوشادر و بسايند و به بيزند و آن را به زيت يمنى بريان كنند و چون زيترا تمام بخورد پاره از آن بر آتش نهند و اگر دود كند بار ديگر بازيت بسايند و اين چنين تدبير ميكنند تا چنان شود كه دود نكند پس با سركه بسابند و به آن خشگ كنند و بندقها سازند و به آتش نرم آن ها را بريان كنند و به مقدار جزوى از او با جزوى از شب يمانى مدبر با هم جمع كنند و سركه مصعد بر ايشان ريزند و به سركين تريا آفتاب بيست و يكروز حل كنند و مصعد گردانند و نگاه دارند بهترين آبهاست از براى نگاه داشتن سيماب و جفت كردن با وى .\r\nتدبير لبن العذرا بستانند مرتك يكرطل بكوبند و ببيزند و اندر ديك سفالين و يك كوزه سركه سفيد سخت ترش در او ريزند و آن را بجوشانند تا دو سه جوش بكند .\r\nپس در شيشه كنند كه سرش تنك باشد سرش را استوار كنند و در ميان سركين تر نهند و به هر هفته يك بار سركين بدل كنند تا برسد و رسيدن آن استكه همچون آب مرتك زرد شود يا همچون آب سيماب سرخ و آن را با سركه بياميزد هم چون شير سفيد گردد و اين است لبن العذرا كه در صنعت ذكر كنند .\r\nتدبير زعفران سرب . بستانند اسرب مقدارى و آن را بگدازند و بسوزانند تا خاكستر شود .\r\nپس از او يكوقيه و از بول گاو سه وقيه در شيشه كنند و هفت روز در آفتاب نهند و هر روز چهار بار يا بيشتر شيشه را مىجنبانند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nپس به ركوى كه نه سخت بافته باشند و نه تنك بپالايند و بنهند تا صافى شود پس خشك كنند آن زعفران اسرب باشد .\r\nتكليس قشر البيض بستانند پوست تخم مرغ و در آب نهند و شبانروزى بگذارند پس بيرون آرند و آن پوست تنگ از وى باز كنند و او را نيك بكوبند و در كوزه مطين كنند و سرش را محكم بگيرند و در تنور نهند و دو روز بگذارند پس بيرون آرند و حرد بسايند و نگاه دارند .\r\nتدبير مس مصعد بستانند از مس آن قدر كه خواهند و از او صحيفهاى تنك همچون ناخن بسازند و آن را بمقراض خورد كنند و زرنيخ سرخ و زرد و نمكرا بكوبند و با هم بسايند و سه روز در آفتاب نهند و خشگ كنند و اين مجموعرا در كوزه كنند و سرشرا استوار بگيرند و سه شبانه روز بسرگين آتش كنند و بعد از آن بيرون آرند و بسايند و بشويند تا بوى زرنيخ او برود پس خشگ كنند و به ديك سنگين آن را تصعيد كنند پس آنچه برآيد همچون نمك سفيد شده باشد .\r\nتدبير قلى بستانند از قلى آن قدر كه خواهند و آن را هفت روز به سركه سفيد مىسايند و چندان كه سركه مىخورد ميدهند و چون بدين مرتبه رسد سه وقيه از او يكرطل مس را سفيد كند .\r\nپس هر يكرطل از او يكوقيه توبال براندازد تا چيزى نيك بيرون آيد .\r\nتدبير زعفران آهن . بستانند از براده آهن و به سركه نيك تر كنند و اندر ركوئى بندد و در گل حكمت نهند تا هفت روز برآيد و زنگار گيرد و همچون زعفران شود پس بسايند و نگاه دارند .\r\nو تدبير روغن خايه بستانند تخم مرغرا و بشكنند زردى او را بگيرند و چيزى از قلقند و زاك بر او افكنند و نيك بسايند و در سايه خشك كنند و مصعد گردانند و نگاه دارند .\r\nتدبير پاك كردن مس بستانند مس را و در بوته كنند و نوشادر سوده بر او اندازند و بر سر بوته طبقى كلين نهند و چون مس گداخته باشد تنكار و بوره ارمنى و دار فلفل مساوى يك ديگر بر آن جا افكنند و بر هر ده من از مس يك من\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nازين داروها اندازند تا پاك شود .\r\n\r\nفصل ششم در بيان ساختن سيم\r\nچنين گويند كه اگر يك درم سونش نقره بستانند و سه درم اسرب و با هم بستانند تا نرم شود و در قدحى كنند مطين به گل حكمت و قدرى زيت بر آن جا ريزند و به آتش بريان كنند و هرگاه كه زيت كم مىشود باز ميريزند و بريان ميكنند تا يكشبانه روز آنگاه او را بيرون آرند و در شيشه مطين كنند و در زير و بالاى آن شيشه انززوت كوفته بريزند و سر آن را استوار كنند و يكشب بر آتش سركين بريان كنند و بعد از آن بيرون آرند و يك درم از آن بر سه من نحاس اندازند سيم شود .\r\nوجهى ديگر گويند اگر بستانند از زرنيخ سرخ و زرد و رصاص و مردار سنك و مغنيسا از هر يكى جزوى و از قلى و نمك اندرانى و بوره و كندر تر از هر يكى نيم جزو و هر يكى را عليحده بكوبند و در قنينه كنند و سر آن را به نمك و آبگينه مسحوق استوار كنند .\r\nو ديگى را پر از خاكستر كنند و آن قنينه را تا صدر او در ميان آن خاكستر نهند و يكروز تمام در زير آن ديك آتش كنند و بعد از آن بگذارند تا سرد شود آنچه در او باشد بيرون آرند و يك درم از آن بر 15 نحاس سقى كنند نقره گرداند .\r\nوجهى ديگر گويند اگر ده متقال اسرب و رصاص و نحاس سوخته و مرقشيشا از هر يكى دو مثقال بستانند و اين جمله را با هم كوبند تا نيك نرم شود و بعد از ان نحاس را بگدازند و اين داروها را بر او ريزند و نفخى عظيم در آتش دردمند آن جمله را نقره گرداند الا خشگ باشد .\r\nوجهى ديگر گويند اگر يكرطل نخاله آهن بستانند و اين جمله را با هم بكوبند نرم شود و بعد از آن نحاس را بگدازند و اين داروها را بر او ريزند و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبگدازند و نحاس مبيض بر او اندازند سفيد شود الا بر ظاهر او اندك غبرتى باشد چون باز بگدازند و مثل آن نقره بر او نهند نيكشود .\r\nوجهى ديگر بستانند ار ريبق مقدارى و همچندان مرقشيشا و زيبق را بر آن بكشند و به مقدار هر دو نمك مقلو اضافه كنند و بخل خمر مصعد آن را يكروز سحق كنند و بشب تشويه آن هميكنند .\r\nپس نداوت آن را بستانند و سه نوبت تصعيد آن كنند تا سفيد شود پس آن را به آب بياض بيض محلول مكلس مبيض و نوشادر و شب بروز سحقكنند و شب تشويه تا منعقد شود و يك درم آن 25 درم نحاس را نقره گرداند .\r\nو اگر از زيبق جزوى بستانند و از زرنيخ سفيد كه در او هيچ سياهى نباشد جزوى و باب رصاص يا اسرب يا نقره محلول به نوشادر تشميع كنند و تحليل و تعقيد او تمام كنند هر يك درم او يكرطل را از نحاس نقره گرداند .\r\nو اگر از هر يكى از اين‌ها جداگانه تحليلكنند و با هم بياميزند و سه هفته در ميان زبل نهند تا منحل شود .\r\nپس تعقيد كنند هر يكدرم از او دو رطل نحاس را نقره گرداند و اگر اين مذكور را چون معقود شده باشد سحق كنند و به مثل وزن او از زيبق محلول دو نوبت سحق كنند .\r\nپس تحليل و تعقيد آن كنند هر يكدرم از او هزار درم نحاس را كافى بود و اگر بدل زرنيخ كبريت مصعد مبيض مصفى به آب بياض بيض مصعد كه بشب مكلس محلول بود هر يكدرم هزار درم زيبق را تعقيد كند و هر يكدرم زببق صد درم از نحاس و غيره را نقره گرداند :\r\nوجهى ديگر گويند اگر يكرطل زرنيخ يا كبريت بستانند و مانند آن بوره به آب نمك بروز سحق كنند و در شب به آتش متوسط تشويه كنند و بعد از آنكه نداوت او را اخذ كنند مصعد گردانند و تجديد بوره كنند و بعد از آن به لبن عذرا تصعيد كنند بر وجهيكه ذكر رفت هفت نوبت تشويه كنند تا\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمنعقد شود .\r\nپس آن را چند نوبت باب نوشادر تشميع كنند پس زيبق بر آن جا اندازند و به آتش خفيف تشويه كنند تا چنان شود كه بر صفايح جارى گردد و نفوذ كند و يكجزو از او پنجاه درم نحاس را سيم گرداند .\r\nوجهى ديگر بستانند از زرنيخ يا كبريت آن را بريان كند چنان كه دخان و سياهى و نتن او برود و به مقدار يك رطل او را با همچندان او از كلس عظام سه روز با آب نمك بر صلايه سحق مىكنند و در شب به آتش نرم تشويه ميكنند پس ديگ اثال نهند و تصعيد كنند و باز تحديد كلس و آب نمك مىكنند و مصعد مىگردانند تا سفيد شود .\r\nپس آب صابون تسقيه كنند و باز همچنان تشويه كنند تا وقتى كه قائم شود پس اگر آن كبريت باشد هر يكدرم از آن با سى درم زيبق در بوته كنند و سر آن را محكم كرده در ميان آتش نهند و نفخ كنند تا منعقد شود و سيم گردد و اگر زرنيخ بود هر يكدرم از آن بر سى درم نحاس نهند تا سيم شود .\r\nوجهى ديگر بستانند از زرنيخ و كبريت از هر كدام كه خواهند يكرطل و از اسفيداج رصاص همچندان و آن را به سركه به سايند و به آتش خفيف چند نوبت تشويه كنند و باز اسفيداج تجديد كنند به همان تفصيل كه آنچه متصاعد شود سفيد باشد .\r\nپس تجديد اسفيداج كنند و به آب مرتك تسقيه كنند و بعد از آن تصعيد آنچه محترق شود بستانند هر يكجزو از او 20 جزو نحاس را سفيد كند .\r\nوجهى ديگر بستانند كبريت و زرنيخ از هر كدام خواهند مقدارى و بعد تشويه آن را به آب نمك سحق كنند و باز تشويه كنند و سحق همچنان تا وقتى كه سفيد شود و در هر نوبت آن را بشويند و راوق و صافى كنند تا همچون بوره سفيد شود . چنان كه بايد پس به آب عقاب تشميع كنند تا همچون نمكى شود كه بگدازد\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nپس آن را جدا به نهند و كلس رصاص بستانند و بعقاب تشميع كنند تا همچون نمك شود و بعد از آن همه را جمعكنند و چند نوبت سحق و تشميع كنند پس آن را حل كنند و باز عقد هر 1 درم 300 درم را سفيد گرداند .\r\nو از حكيمى شنيدم كه گفت من اين را تجربه كردم راست آمد .\r\nوجهى ديگر كه آن را منجز الحاجات خوانند به‌ستانند زرنيخ مبيض و و زيبق مبيض از هر يكى مساوى و بر صلايه به آب صخره صما بسايند تا همچون آب شود .\r\nپس آن را در قاروره ريزند و يكهفته دفن كنند و آن را تعقيد كنند پس در قرع عمياد رديك رماد نهند و در زير او يكشبانه روز آتش نهند پس آنچه مرتفعشود بردارند يكدرم از او بر شصت درم نحاس يا رصاص نهند تا سفيد شود انشاء الله تعالى .\r\n\r\nفصل هفتم در ساختن زر\r\nاگر زرنيخ يا كبريت از هر كدام يكرطل بستانند و از توبال نحاس سه رطل و آن را بقليا تسقيه كنند .\r\nپس تشويه و تصعيد و باز تجديد نحاس كنند به همان وجه تا آنچه متصاعد شود سفيد بود .\r\nپس به آب قلقند و زاج تسقيه كنند پس تشويه تا سرخشود و آن را در جائى ريزند پس بسايند زيبقى كه از براى حمرت تصعيد كرده باشند و تشميع كنند و مثل آن زيبق و قلقند و مثل آن زعفران حديد و همه را در صلايه جمعكنند و به آب نوشادر مصعد به زاج مقلو كه در او مثل و ربع او زاج يا قلقطا رحل كرده باشند تسقيه كنند و بدان تشميع كنند تا همچون نمكى شود كه بگدازد پس آن را حل كنند و در او مثل نصف آن مجموع روغن صفرت بيض بر او نهند و آن را دفن كنند تا منحل شود و آب صافى گردد و اين در پنجاه روز تمام شود .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nپس تعقيد كنند تا همچون ياقوتى شود و بيكدرم از او دو رطل را از هر جسدى كه باشد صبغ كنند .\r\nوجهى ديگر بستانند يكرطل از زيبق منقى بخردل و آن را در قدحى مطين كنند و يكرطل از زيت بر او ريزند و پنج درم كبريت اصفر مسحوق و پنج درم زاج اصفر بر او اندازند و قدح را با همه در ميان آتش سرگين فرو گيرند و آن را به آب و نمك بشويند و در ديكى مطين ريزند و در ميان آن ديك مناره از گل نصب كنند و بر سر او صفحه بنهند و آن زيبق مطبوخرا در آنجا بريزند و در حوالى آن مناره در ديك يكرطل كبريت مسحوق بريزند و طبقى بر سر او نهند و منافذ او را بگيرند و در زير او آتش نرم بر افروزند تا شش ساعت چنان كه كبريت مبخر شود .\r\nپس بگذارند تا سرد شود و بكشايند و همان تدبير را اعاده كنند و هر وقت كه دانند بخار كبريت منقطع شد آتش را قطعكنند و آن را فرو گيرند و هر جزوى از او به بيست درم نقره نهند تا سرخشود .\r\nوجهى ديگر بستانند زاج محلول هر قدرى كه خواهند و مثل ربع او كبريت بر او اندازند و سه شب بگذارند و بعد از آن بجوشانند و صافى كنند و مثل ربع او زرنيخ سرخ بر او اندازند و سه شب ديگر بگذارند و بجوشانند و صافى كنند پس مثل مجموع روغن زرده بر او اندازند و براده بر آن تسقيه كنند و بسايند و بر آن تشويه كنند همچون زرد و سرخشود .\r\nپس از آن زيبق مصعد مخنق احمر بر او اندازند و براده را بر آن تسقيه كنند و به آب نوشادر مصعد بزاج ده نوبت تشميع كنند .\r\nپس آن را حل كنند و بعد از آن تعقيد يكمثقال از او پنجاه مثقال سرخ كند .\r\nو اگر بآنكبريت مبيض مسقى زاج و قلقنده و قلقطار و حمرة الدم ضم كنند و 15 نوبت تشميع و تحليل كنند و بعد از حل و عقد او يكى 200 مثقال از هر جسديكه خواهند صبغ كنند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو اگر هر يكى عليحده تشميع و تحليل كنند و بعد آن همه را جمع كنند و سه هفته دفن كنند چون بر دارند و تعقيد كنند يكى را 300 مثقال را صبغ كند .\r\nو اگر بار دوم حل و تعقيد كنند يكى 600 مثقال صبغ كند و همچنين هر چند تحليل و تعقيد آن مكرر شود اثر او مضاعف گردد .\r\nوجهى ديگر بستانند برادهء زر را و با همچندان او نوشادر و سه روز بخل خمر بسايند .\r\nپس تصعيد كنند و به سركه بسايند و باز تصعيد كنند و باز بسايند تا هبا شود و بعد از آن زاج و زنجفر و نوشادر از هر يكى وقيه بستانند و يكرطل خمر مقطر بر آن ريزند و يكهفته ميان سرگين نهند تا منحل شود .\r\nپس آن را بر آن هبا اندازند و تشويه كنند تا ذر ورا حمر شود و درهمى از او 10 مثقال نقره را صبغ كند پس سه مثقال زر بر او نهند تا خالص شود .\r\nو اگر آن مجموع را به حمرت كبريت تسقيه كنند پس تشويه هر درمى از او 100 مثقال را صبغ كند .\r\nو اگر آن را حلكنند و به آب زعفران حديد تسقيه كنند پس تشويه هر درمى از او يكرطل رصاص را زر گرداند .\r\nوجهى ديگر بستانند از براده زر آن مقدار كه خواهند و آن را بسه چندان زيبق تلقيم كنند و نيك بسايند پس در ميان زاج و كبريت هفت بار بريان كنند تا هر يك درم از او ده درم نقره را صبغ كند .\r\nپس سه مثقال زر بر او نهند تا زر خالص شود و اگر 5 مثقال زببق تلقيم و به همان وجه كه ياد كرده شد بسايند و زر با او اضافه كنند زر خوبتر آيد .\r\nوجهى ديگر بستانند زيبق چهل درم و كبريت احمر 5 درم زرنيخ اصفر دو درم همه را چون سرمه نرم كنند و بحرير ببيزند و در قاروره كنند كه مطين باشد به گل حكمت و يكشبانه روز به سركين تشويه كنند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nپس بيرون آرند و به سركه لطيف و بول مصعد سحق كنند و باز همان سركه بر او ريزند و آنچه از او مقطر شود بعد از ساعتى منعقد گردد و اگر درهمى از او بر 10 درم نقره بگذارند زر خالص بيرون آيد .\r\nوجهى ديگر گويند اگر بستانند يكمثقال از روث پلنك و يكمثقال از آن موش خانگى و يكمثقال بول سرخ گونه و يك زرده تخم مرغ سياه و 2 درم نوشادر و 2 درم روغن زيت و اين جمله در ديكى كنند و در روز در آفتاب نهند تا نيك بگندد بعد از آن 2 مثقال نقره را در بوته بگدازند و اين جمله را در آنجا ريزند چنان كه بخار او هيچ بيرون نرود بگذارد تا سرد شود و بيرون آرند .\r\n\r\nفصل هشتم در ساختن لالى\r\nاستاد فيلسوف گويد كه بستاند مرواريد خرد پاكيزه صافى و سفيد بشويند به آب نمك چند نوبت بعد از آن يكشب در نوشادر معدنى حل كرده بگذارند پس از شستن و نوشادر معدنى در بيضه مرغ حل كنند و آنچنان بود كه بستانند بيضه و در آب بجوشانند و پوست از آن باز كنند و قدرى از سفيده بيضه از سر آن برگيرد تا همچون بوته بماند .\r\nپس نوشادر را صاف كرده و پاكيزه كرده و كوفته و بيخته در ميان بياض البيض مسلوق كنند و بر سر آن پاره گل بر نهند و در ميان آبيكه در آن شائبه نبوده باشد نهند و بگذارند يكشب تا در آنجا حلشود و بعد از آن چون حل شده باشد در ظرف آبگينه كند نوشادر محلول و دانهاى شسته در سر آن كند و يك لحظه رها كند .\r\nپس خوب بشويد باب گرم بعد از آن ترنجى بستاند و سر آن بگيرد تا همچون بوته بماند و آنچه در ميان ترنج بود بيرون كند و آن را بكوبد و باز در پوست ترنج كند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپس مرواريد شسته بستاند و بر سر آن بريزد و آن پاره ترنج كه از سر آن بر داشته بود باز بر سر آن نهند و بدوزد آنگاه بستاند پاره كرباس نو و در آن به پيچد و به ريسمان سخت كند و گوى در زمين بكند به قدر يك گز و زبل اسب تر و خشك به وزن يك ديگر در آنحفره كنند و آنترنج در ميان آن زبل نهد و طغارى بر سر آنحفره نهد سرنگون و بر كنار آنخاك پر كند .\r\nپس شش روز رها كند و بعد از آن آن را بيرون كند مرواريد جمله حل شده باشد چون پرده از روى آن بر دارند آن را بكفجه زجاج يا نقره برداشته به ظرف آبگينه كند و سه روز بيك ديگر بياميزد تا آميخته گردد .\r\nپس جامه پاره ابريشمى بستاند و به قدر پنجه و انگشت‌ها به دوزد و در دست كند و همچنين كف دست چپ را از جامه ابريشمى بپوشاند و در انگشتان خود بياض البيض مروق بمالند .\r\nپس از آنمخمرة بگيرد چندانكه خواهد در ميان كف دست چپ مى مالد تا نيك گرد شود .\r\nپس سوراخ كند به سوزنى از نقره يا موى خوك و در قدحى از آبگينه نهد و قدحى ديگر هم از آبگينه بر سر أو نهد و بگذارد تا سه شبانه روز بعد از ان در پيه بط يا در ميان خمير آردميده نهد و بخورد مرغ خانگى دهد و آن را بدواند تا مانده شود اگر دانه دانگى يا دانك و نيم دانك باشد نگذارد كه آنمرغ چيزى بخورد تا ساكن گردد .\r\nپس آنمرغ را بكشد و حوصله آنمرغ را بشكافد و بگذارد تا سرد شود پس آن دانها را بياويزد تا سه روز خشگ شود پس بر گيرند اگر زردى با او باشد آن زردى از ترنج است بستاند شير ترش و آنها را در آن افكند تا آن زردى را به خود كشد و صاف شود و سفيد و لطيف و پاكيزه بفرمان خدا .\r\nايضا بستاند مرواريد و در هاون زجاجى كند و بكوبد و بهر 10 درم از آن 1 درم سيم و 2 درم زر بر نهد و در چاه حل دفن كند تا حل شود و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبعد از آنكه حل شده باشد بيرون آورد و از آن كوچك و بزرگ بسازد و سوراخ كند چنان كه گفته شد و ميان دو قدح آويزد تا خشگ شود پس آن را بخورد مرغ خانگى سياه دهد بعد از نيم گرمى بكشد و بريان كند بگذارد تا سرد شود پس آن را از شكم آن بيرون كند كه از معدنى لطيفتر گردد .\r\nايضا بستاند مرواريد خورد صاف پاكيزه يك جزو و صدف صاف سفيد يك جزو مرواريد مذكور را بشويد بطريقيكه گذشت و هر دو را در هاون آبگينه بكوبند و صلايه كند بحديكه بهم چسبيده شود بعد از آن آن را در قاروره صافى پاكيزه كند و سر قاروره هم از آبگينه بوده باشد و بعد از آن ترنج آبدار را دو نيم كند و مغز آن را در هاون آبگينه بكوبد و به قدر ربع آن سير با آن بكوبد و از جامه سفيد ضخيم آب آن را بيرون كند و آن آب را بر سر صدف و مرواريد كه در قاروره هست بريزد . چنان كه به قدر چهار انگشت بر سر ايستاده بماند و سر قاروره را بگذارد و بآرد و نمك و سنگ مهر محكم كند و در چاه حل كه مذكور شد بگذارد و هر روز آب گرم بر زبل افشاند و طغارى بر سر آن گرد آرد تا مدت بيست و يك روز بعد از هفت روز بايد كه زبل را تازه كند چون بيست و يكروز بگذرد قاروره را از زبل بآهستگى بيرون آرد و سر آن را بردارد و مرواريد و صدف حل شده باشد و سر آنمرواريد مثل پرده عنكبوت بسته شده باشد و صدف در ته آن نشسته باشد و مرواريد بكفچه نقره از سر آن آب بگيرد و در كاسه زجاجى پاكيزه كند و آب ترنج بآهستگى در كاسه ديگر كند و آنچه در ته قاروره باشد بر سر مرواريد كند تا با يكديگر بكفچه نقره بزند تا يكذات شود .\r\nپس آن را در حرير سفيد كند و نم از آن بگيرد تا خشگ شود و با قدرى سريشم خمير كند زودتر از آنكه بسته شود بهر وزنيكه خواهد مرواريد سازد و غلطان كند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو چون غلطان شود مانند سنگ محك گردد بمرتبه كه آب و آتش زيان به آن نتواند رسانيد و بعد از آن هر دو دانه را با هزار دانه پنبه دانه در كيسه كند و يكروز آن را بمالد تا جلا گيرد .\r\nپس آن را بيرون آرد و بآردميده گرفته بخورد مرغ دهد و آن را به دواند تا سست گردد آنگاه او را بكشد و در تنور گرم بريان كند و بيرون آورد .\r\nآن را بگذارد تا سرد گردد و آن را بشكافد و مرواريدها بيرون آورد و بايد كه هر يك دانه به يك مرغ بيشتر ندهد و بعد از آن او را به حكاك دهد كه آن را سوراخ كند .\r\nنوعى ديگر بياورد مرواريد پاكيزه و آن را پاك بشويد و در قاروره سر فراخ كند و ترنج و ليمو و سير و پياز را در آنشيشه كند و در شيشه را ببندد و آن را در آفتاب نهد و هر روز ملاحظه كند هرگاه آب‌هاى مذكور تمام شده ديگر باره بر آن اضافه كند تا حل گردد و مدت آن 17 روز تا 21 روز ميكشد و بعد از آن محلول را در كاسه چينى كند و كاسه ديگر بياورد و از آن مرواريد بسازد بهر جثه كه خواهد در آن كاسه آنها را بغلطاند تا مدور شود و بعد از آن آهسته آنها را در كاسه ديگر نهد بدينموال تا مرتب شود\r\nو بايد كه يكى بيكى لاحق نشود و آن را در سايه نهد و سر آن را بجامه بندد و چون نيم خشگ شده باشد آن را بميل نقره كه بباريكى موى اسب باشد سوراخكند آنگاه او را در تنورى كه از آن تنور نان پخته شده باشد گذارد و بانگشت آن تنور آن را پخته كند و آن را بيرون آورد و سرد كند آن را و از شكم آن مرواريد بيرون آورد بفرمان الهى به از بحرى شود .\r\nطريقهء ساختن سريشم پنير بستاند دوغ تازه كه چربى كمتر داشته باشد و بكيسه كرباس اندازد تا آب از آن برود و بعد نيك به صلايه اندازد تا در صلايه خشگ گردد و سه نوبت به آب نمك بشويد باز خشگ كند و نرم در شيشه نگاهدار تا گرد بر او بنشيند تا بوقت حاجت پختن آن 10 مثقال از اين و 2 مثقال\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسريشم ماهى آنقدر كه همان لحظه كار توان برد .\r\nاگر زياده پخته باشد ضايع گردد هر چه خواهد وصول كند كه از كسر بيم ندارد و به جهت مرواريد ساختن بياورد مرواريد ريزه و پاكيزه و بشويد پاك به آب نمك در قاروره سر فراخكند و آب ترنج در آن ريزد ترنج در سر شيشه كند و سر آن مهر كند .\r\nچنان كه باد و خاكستر در آنجا نرود و دو هفته در حل نهد در ميان زبل تا مرواريد حل شود و مثل موم نرم گردد و بعد از آن آن را در كاسه چينى كند و به آب صافى بشويد تا تر شده و ترنج از آنجا برود و صاف كرده مرواريد بسازد و سوراخ كند بسوزن نقره و سر و بن وى ببرد و اندكى از جهت كشيدن بگذارد و بعد از آن شير مايه زده از براى پنير در كيسه كند و بگذارد تا آب بيندازد و بعد از آن كيسه را در آب اندازد تا وقتى كه اثر ترشى و سپيدى در آن نماند بعد از آن پنير را خشگ كند و خورد كند مثل آرد و مرواريدهاى مذكور در آن بگرداند تا از آن پنير گردى بر آن نشيند .\r\nبعد از آن جمله مرواريد را بمجرى ناسوده خلط در گلوى ماهى زنده اندازد و ماهى را در آب حوض رها كند تا ده روز تمام شود بعد از آن ماهى را بيرون آورد مرواريد از شكم آنچنان نمايد كه از بحر بيرون آمده باشد\r\nبطانه كه رنگ فيروزه دهد و مثل سنك سخت شود و جلا پذيرد و به آب ضايع نشود بگيرد زنگار فرعونى 10 جزو سريشم پنير 2 جزو و روغن كمان 2 جزء اول زنگار را صلايه كند مثل غبار شود بغايت نرمى .\r\nو بعد از آن آن را به روغن كمان بياميزد و سريشم پنير را كه آن را بسيار صلايه كرده باشد داخل آن كند و همه را يكسان كند و بهر جا كه خواهد كار بندد تا خشگ شود و آن را بسنك جلا دهد به نحوى شود كه مانند نداشته باشد و به آب ضايع نشود و درخشنده و براق باشد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nفصل نهم در ساختن مشك و عنبر\r\nگويند اگر بستانند از ريوند چينى 5 مثقال و رامك السك و براده عود و دم الاخوين از هر يكى 3 مثقال .\r\nو اين جمله را بسايند و بهر مثقالى از آن يكمثقال مشك اضافه كنند و و بدان بسايند و بر آنجا روغن زيبق خالص رصاصى بچكانند و بسايند چندانكه دسم روغن برود .\r\nپس آن را درر كوى كتان صفيق نو كنند و بمالند چنان كه دسم روغن از ركو بيرون آيد .\r\nپس 2 مثقال از آن با يكمثقال مشگ خلط كنند آنمشگ خوشبوتر كرد و به هيچ گونه فرق نتواند كرد .\r\nوجهى ديگر بستانند 10 مثقال از سنبل الطيب و هم چندان فرفير نرم و نيم درم زعفران و يكدرم و رس سياه و مثل اين مجموع شادردان سروغ الصمغ ( كذا ) و هر يكى را عليحده بكوبند و به حرير به بيزند و به آب گل خيرى عجين كنند و فرص‌ها سازند و بر ركوئى خام پاك به‌نهند و مثل آن ركوئى ديگر بر سر آن اندازند و در سايه خشگ كنند و بعد از آن بسسايند و جزوى از آن با جزوى از مشگ بياميزند و بهر كه خواهند فروشند كه هيچ نتواند دانست و گويند اگر زبد بحروقيه بستانند و از صمغ امرود دو وقيه و از سندروس وقيه و از سنبل الطيب 5 درم و هر يكى عليحده بكوبند و ببيزند .\r\nپس شمع سفيد بستانند و در طنجير نظيف نهند و آن را بگدازند و آن اخلاط را اندك اندك در او ريزند و به چوبى آن را بجنبانند تا بهم آميخته شود .\r\nپس بيرون آرند و آب سرد بر آنجا ريزند رنك او همچو رنگ عنبر شود و بوى نيز دهد و جزوى را از آن بر جزوى ديگر از عنبر خالص نهند و بهر كه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nخواهند دهند و فروشند و بغايت خوب باشد و هيچكس فرق نتواند كرد .\r\nوجهى ديگر بستانند جزوى از عنبر و جزوى لك نيك و 5 جزو شمع سفيد و لك را بسايند و عنبر را بگدازند و اول لك را بر او اندازد و بعد از آن شمع را بگدازند و آن را بچوبى مىجنبانند تا مختلط شود .\r\nپس از آتش فرو گيرند و آب سرد بر او ريزند و بشكنند هيچكس او را از عنبر نشناسد .\r\n\r\nفصل دهم در اشارات بعضى از اصطلاحات ارباب اين صناعت\r\nبدانكه ايشان زر را شمس و اب و زرد او ؟ و عالم و شعاع و نور خوانند و نقره را اسدوأم و هرمس و بيضا و شمع خوانند و آهنرا مريخ و حديد و زعفران يمانى و هندى و نحاس را زهره و اخضر و اصفر و واسط و قلعى را مشترى و صراء و لين و خوار و ابيض و رخو و اسر بر اعطارد و رزين و اسود و نجم و مذيب اجساد .\r\nزيبق را سهيل و فرار و آبق و سحاب و برق و روح و مركب و جسد رطب و نوشادر را ملح و كافور و ترياق و اثمد برى و حجر ابيض و زرنيخ را ملك و حجر الذهب و عقرب و متلف اجساد و كبريت را عروس صفرا و شمعه بيضاء و آب زر را ماء الصفره خوانند و آب نقره را ماء البياض و آب زيبق را ماء الفر و العلم عند الله\r\n\r\nفن سيم از مقاله چهارم در اقسام علوم ساميه كه آن را سيميا خوانند\r\nو آن عبارتست از علم باموريكه انسان متمكن شود بدان از اظهار آنچه\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمخالف عادت بود يا منع آنچه موافق آن باشد و هر چند وصول به حقيقت اين صناعت صعوبتى تمام دارد و اظهار سبب فتنه و ضلالت جهال و اهل غى و ضلالت است .\r\nاما بنا بر قضيه ما لا يدرك كله لا يترك كله و به حكم من منح الجهال علما ضاعه و من منع المستوجبين فقد ظلم در فصلى چند به قدر مقدور اشارتى كرده شود تا مطالعه كنندگان كتابرا در اين علم هوسى با ديد آيد و بتتبع اشارات و رموز و شرايط آن را التزام نموده مگر بدان رسند انشاء الله تعالى .\r\n\r\nفصل اول در فضيلت و شرف اين فن\r\nبدان وفقك الله تعالى كه فايز بدين خصلت جامع است ميان كمال لذت و كمال قدرت و هر آنچه سبب اين دو كمال شود شك نيست در آنكه شرف او به غايت و فضيلت او بى نهايت بود .\r\nو اما آنكه لذت او اكمل لذات علوم است بنابر آنكه اين علم شخص را بر اسرار عالم ملك و ملكوت اطلاع ميدهد بلكه او را چنان گرداند كه روحانيانرا مشاهده كند و با ايشان سخن گويد و شنود و مخالط ايشان بشود و يكى از ايشان گردد .\r\nو اما آنكه بر اين علم قدرت حاصلشود بنابر آنكه فايز بر اين علم بر هر چه خواهد قادر بود .\r\nچنانچه امراضيكه اطبا از آن عاجز باشند همچون برص و جذام و زمانت و عشق مبرح بغايت و مانند آن تواند كرد بواسطه آنكه او به استعانت روحانيات تدبير كند و طبيب به استعانت جسمانيات و شك نيست در آنكه روحانيات قوى تر باشند از جسمانيات .\r\nدر تفاسير آمده كه سبب تمرد نمرود آن بود كه حكما در زمين بابل كه تخت گاه او بود شش طلسم كرده بودند كه عقول و اوهام در ادراك و افهام\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nآن حيران بودند :\r\nاول آنكه بطى از مس ساخته بودند كه هرگاه جاسوسى يا دزدى در آنشهر آمدى از آن بط آوازى برآمدى . چنان كه جملهء اهل شهر بشنيدندى و دانستندى كه مقصود او چيست و آنكسرا بجستندى .\r\nدويم طبلى كه هر كس را چيزى كم شدى و پيش آن طبل آمدى و دره بر ان طبل زدى آوازى بر آمدى كه گم شدهء تو در فلان موضع است و هم چنان بودى\r\nسيم آينه كه هر كه خواستى بر حال غايبى واقف شود در آن آينه نگاه كردى و خيال آنكس را در آن آينهء در هر شهر كه مقام داشتى و در هر حال كه بودى مشاهده كردى .\r\nچهارم حوضى كه نمرود هر سال يكروز بر لب حوضى جشنى ساختى و از اطراف مملكت او اعيان و اشراف به خدمت آمدندى و هر يك از اشربه با خود آوردندى و در آن حوض ريختندى نمرود اشاره بساقيان كردى تا ايشانرا از آن حوض شراب دهند از براى هر كس همانچيز برآمدى .\r\nپنجم غديريكه چون دو كس را با هم منازعت بودى در آنجا رفتندى هر كه بر باطل بودى آب بر او زياده گشتى چنان كه اگر حق را گردن ننهادى غرق شدى ،\r\nششم آنكه بر در خانه او درختى بود كه تمامت لشگر او را سايه كردى و نيز فايز بدين علم بيممارست محاربه و مباشرت مقاتله بر قهر دشمنان و قمع مفسدان قادر باشد ،\r\nچنان كه نقل است از ارسطاطاليس كه ميان حكيم كامل بر هماطوس و پيداغوش ترك در بابل منازعت افتاد پيداغوش گفت ترا با من چگونه طاقت باشد كه مريخ و زحل از مقاومت من عاجزند ،\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبر هماطوس چون آن بشنيد ترنج محرق بساخت و بروح مريخ استعانت جست تا بيداغوش بسوخت و خلق بيمحاربه از شر او بياسود ،\r\nو ابو معشر بلخى آورده است كه در بلاد هند ملكى بود بس عاقل عالم به اسرار نجوم و او تسخير مريخ كرده بود ،\r\nملكى ديگر قصد ملك او كرد هر چند به اين ملك ميگفتند كه دشمن مى رسد بدان التفات نميكرد تا به نزديك شهر رسيد و با جمعى از ندما بعشرت مشغول بود در آنوقت با مريخ رجوع كرد و بدفع او استعانت جست چون قريب ساعتى بگذشت ديدند كه از هوا چيزى ميايد چون پيش ايشان فرود آمد آينه ديدند از مس به شكل مثلث و سرى بريده در آنجا نهاده .\r\nندماى ملك از آن بترسيدند و همه روى بگريز نهادند ملك بخنديد و ايشان را طلبداشت و گفت مژده دهيد كه اين سر آنكس است كه قصد ملك ما ميكرد و من دفع او بدانچيز كردم كه شما مرا در سعى و تحصيل آن نسبت بجنون و حماقت ميكرديد ايشان خدمت كردند و عذر خواستند .\r\nپس گفت ميدانيد كه سبب تثليث اين آينه چيست گفتند نه گفت سبب آنست كه چون ابتدا به عمل كردم مريخ در تثليث آفتاب بود .\r\nپس اتباع آن ملك مقتول بگريختند و پيش پسر او رفتند و از حال پدرش اعلام كردند .\r\nآن پسر براهمه را جمعكرد از ايشان تفحص سبب آنحال مينمود ايشان گفتند آنشخص مگر تسخير مريخ كرده است او با چهار مرد از براهمه و غيرهم بدعوت مريخ مشغولشدند و چون يك ماه برآمد صاعقه بيامد و همه را بسوخت .\r\nو نيز فايز بدين علم بسبب اعلام ارواح بر حوادثى كه حادث خواهد شد واقف گردد و از مضار آن احتراز نمايد .\r\nچنان كه از ثابت بن قره حرانى نقل است كه گفت روح زحل به من متصل\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبود و اعانت من ميكرد بعضى از حساد پيش معتضد قصد من ميكردند كه او پسر ترا بر خلافت تحريص مىكند معتضد بر من متغير شد من در خانه خود خفته بودم روحانيت من فرود آمد و مرا بيدار كرد و به گريختن فرمود من از خانه بيرون آمدم . و در خانه بعضى از دوستان پنهان شدم هم در آنشب رسول معتضد برسيد و مرا و پسر من سنان را طلب كرد پسر من در خانه خسبيده بود او را نمىديدند مشعلها را برافروختند و جستجوى من كردند پسرم با ايشان ميآمد و ميرفت و ايشان او را نميشناختند و مىپنداشتند او يكى از ايشان است روحانيت من مرا از آن خبر داد .\r\nگفتم چرا مرا نيز همچون پسرم نميگردانيد تا من نيز تردد كنم و ايشان نشناسند گفت هيلاج تو در مقابله مريخ و كوكبى ثابت از مزاج مريخ بود و هيلاج او از نحوس سالم بر تو ايمن نيستم كه ببيند يا گزند نرسانند چنان كه بر او ايمن بودم .\r\nپس من نيرنجى كردم چنان كه چون چهل روز برآمد آن دشمن ببدترين حالتى هلاك شد و نيز فايز بر اين علم قادر بود بر آنكه مظلومان را از دست ظالمان خلاص كند و چيزهائى كه از او به صد فرسنگ و يا هزار فرسنگ يا بيشتر دور باشند در آن تصرف كند :\r\nچنان كه ثابت بن قره آورده استكه يكى از اهل اين صناعت كحلى ساخته بود كه چون او را در چشم ميكشيد همه چيزها را مىديد اگر چه در غايت بعيد بودند .\r\nروزى من و قسطاء بن لوقا بعلبكى خواستيم امتحان او كنيم در خانه رفتيم و نامه نوشتيم و او در خانه ديگر بود هر چه ما مينوشتيم او به حرف ميخواند چنان كه ديگرى بعد از تكرار مطالعه نتواند خواند .\r\nپس قسطاء از حال برادر خود كه غايب بود پرسيد گفت برادر تو در بخارا\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاست و او را فرزندى شد طالع او ثور است بسه درجه از آن تفحص كردند همچنان بود ،\r\n\r\nفصل دوم در شرايط اشتغال به عمل\r\nبدانكه اهل صناعت رعايت 15 شرط واجب ميدانند :\r\nاول نفى شك در تاثير عمل چه با شك و تردد هيچ اثر ظاهر نشود چه ارواح بر دلها مطلعند .\r\nپس اگر شخصى را بيكى از اشخاص بشرى در معاونت و مدد او وثوقى نباشد و بر آن قادر نداند و به دو گمان عجز و جهل برد و آنشخص بر نيت او مطلع باشد اگر ازو التماس معاونتى كند بدان اهتمام ننمايد ارواح نيز كسى را كه بر سوء ظن و عدم وثوق او بر ايشان واقف شوند اجابت نكند و التفات ننمايد و نيز قوت نفسانى يكى از قويترين اركان است در اين باب و آن بواسطه شك و تردد باقى نماند .\r\nدوم آنكه اگر چند نوبت عمل كرده باشند و اثر آن ظاهر نگردد بايد كه از معاودت عمل ملالت ننمايد و ترك نكند چه مطلوب اين علم نه بدان مثابه است كه چيز ديگر از مطالب بدان رسد و شك نيست در آنكه هر چيز عزيزتر حصول او دشوارتر بود .\r\nپس بايد كه از آن اعراض ننمايد و اگر بر اندك چيزى از آن واقفشود آن را بسيار داند و اجتهاد بليغ نمايد كه البته عاقبت الامر بمطلوب رسد .\r\nچه نقل است از ارسطالينوس كه گفت من شب و روز در اين باب سعى مىنمودم و هر وقت از او به چيزى ميرسيدم بدان خدا را شكر ميكردم و اگر نميرسيدم از آن ملول نگشتم و گمان بد نبردم و همچنان سعى ميكردم تا عاقبت به مطلوب رسيدم .\r\nو هم سخن اوست كه گفت طالب اين علم همچون عاشقى است كه معشوق\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاو سركشى كند .\r\nچه اگر او از طلب تقاعد نمايد هرگز به دو نرسد و اگر بجد در طلب او كوشد و از جفا و سركشى او مرتدع نشود هم بمطلوب رسد و اگر چه مدت‌هاى دراز بود و هر كه عاقل بود داند كه اگر شخصى خواهد سبعى را مستانس گرداند يا در خدمت اميرى يا ملكى متمكن شود او را چند مدت زحمت بايد كشيد و چه مشقت تحمل بايد كرد تا مگر آنحالت صورت بندد و حينئذ تسخير ارواح مجرده و استيناس ايشان دست دهد .\r\nسيم آنكه گمان نبرد كه بدانچه طالع مقتضى وصول بر آن نيست نتواند رسيد و نگويد چون خلاف آن از براى من مقدر است به من نخواهد رسيد سعى و اجتهاد را چه فايده زيرا كه باجتهاد به چيزهائى كه طالع اقتضاى آن نكند توان رسيد .\r\nچنان كه فلك اقتضاى برودت كند و مردم آن را بخانهاى گرم و لباسهاى ثقيل و آتش دفع كنند و گاه اقتضاى حرارت كند و مردم آن را بخانهاى خنك و آب‌هاى سرد و چيزهاى خنگ دفع كنند .\r\nو از ارسطالينوس نقل است كه گفت مرا هوس اين علم پيدا شد و طالع من اقتضاى آن نميكرد من اجتهاد نمودم عاقبت بمطلوب رسيدم .\r\nچهارم آنكه اسرار اين علم هويدا نسازد و افشاى آن نكند آن را از جهال و فساق پوشيده دارند تا آن را وسيله شهوات و مايه فجور و فسادات نسازند و نيز ارواح عالم علوى از وقوف انسان بر اسرار ايشان كراهت دارند چه غالب آنكه هر كه واقف شود از حد ناسوتيت بيرون آيد و دعوى لاهوتيت كند و طاغى شود و فساد بسيار از آن متولد گردد .\r\nپنجم بايد ممارست اعمال بشب كند چه آفتاب قاهر است و با قهر او ارواح بر افعال قادر نتواند شد و جمعيت قوت نفسانيكه ركنى وثيق است درين در شب صورت بندد چه در روز حواس بمحسوسات مشغول باشند و هر مس در كتاب اسرار\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nنيز نجات گفته :\r\nخير ما يعمل به العامل ما يخفى من عيون البشر و شروق الشمس لان عيون الناس جاذبة بروحانيتها ارواح النيرنج فى نفاذها و شروق الشمس مبطل النير نجات بتمامها\r\nششم آنكه بايد عمل از براى چيزى بود كه خير او بيشتر از شر باشد يا خالى باشد از شر تا زودتر برآيد چون بناى طبيعت كلى عالم بر خيرات است و هر كه عمل او از براى شر و فساد بود آن طبيعت كلى منازع او شود و اثر آن كمتر ظاهر گردد .\r\nهفتم آنكه از براى چيزهاى خسيس حقير استعانت بر او نكند بلكه بايد عمل او براى امور عظيمه بود بحسب مناسب با روحانيات .\r\nهشتم آنكه دمبدم با ايشان رجوع نكند چه آن تصديع و ابرام بود و گاه باشد كه آنكس را هلاك كند\r\nنهم آنكه تعليق وهم كند بعمليكه متصدى شود چه وهم را تاثيراتى غريبست چنان كه در علم وهم ياد كرده شود .\r\nدهم آنكه قوى دل و ثابت راى و صبور و وقور با عطر و طهارت ظاهر و باطن محلى باشد ،\r\nيازدهم آنكه نفس او افسرده و مرده نباشد بلكه زنده بود چنان كه چون چيزى از امور روحانيات بر او لايح شود در او شوقى پديد آيد و حركت او از براى طلب لذاتى نباشد .\r\nدوازدهم آنكه رعايت حال به حسب كميت و كيفيت واجب داند اما رعايت به حسب كميت آنست كه كم خورد چه بسيار خوردن حواس را مكدر گرداند و نفس را از فكر و ذكر باز دارد و تا تواند روزه دارد و بتدريج تقليل مىكند تا آخر تا جائى كه بسد رمق اكتفا تواند كرد ،\r\nو اما رعايت كيفيت آنست كه از حيوانات و مبخرات اجتناب كند و بنان و و نمك يا بنوعى از حبوب يا به روغن زيت يا بشيرج اكتفا نمايد .\r\nو اگر حبوب را با هم خلط كنند هم باك نباشد چه هرگاه چهل روز\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبر اين وجه روزه دارد روح و نفس او صافى شود و بيشتر چيزها بر او روشن گردد .\r\nسيزدهم آنكه دل را از فضول افكار رديه پاك كند و از مستلذات دنيا اعراض نمايد و بهيچگونه التفات نكند چه هرگاه از سموم قلت حظوظ و طلب آن درگذرد سر او از ماسواى اين مطلوب خالى گردد وصول بمطلوب آسان‌تر بود .\r\nچهاردهم آنكه بدن را از اخلاط رديه پاك گرداند چه هر كه بر بدن او اخلاط رديه غالب باشد تخييلات همه مناسب آن خلط بود و از تفكر در اين غرض باز ماند .\r\nپانزدهم بعلم نجوم و دقايق آن واقف باشد تا طبايع كواكب و بروج و منازل قمر و طبايع درجات فلك و انظار سعد و نحس بشناسد و چون عملى كند كه بداند كه متولى آن كدام كوكب است و هر آنچه بر آن تعلق داشته باشد از ايام و هيئات و الوان و اشكال و اطعمه و اشربه و ملبوسات و بخورات و غير آن همه را جمعكند تا در تاثير قوىتر بود .\r\n\r\nفصل سوم در طلسمات\r\nچون طلسمى خواهد كرد زمانى مناسب آن اختيار كند چنان كه از براى گرمى بود تابستان و اگر براى سردى بود زمستان .\r\nو على هذا بكوشد تا كوكب حاجت در وتد ساعت ابتدا به عمل بود و كواكب معاونه او در آن عمل در اوتاد باقيه و طلسمى كامل آن استكه در او يك كوكب ثابت و سه كوكب سياره معاون باشند و نسبت طبايع چهار گانه حاصل شود و بايد كه يكى از آن‌ها عطارد بود . چه اعمال را به دو تعلقى تمام است\r\nپس در آن وقت صورتى از يكى از اجساد سبعه كه آن كوكب دلالت كند بر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاتم وجوه و احسن صور بسازد و اين وقتى تواند كرد كه پيش از آنكه كوكب بدرجه مناسب آن مطلوب رسد آلت تفريغ و اذابت آن جسد حاصلكند تا چون در اين درجه بافق طالع نزديك شود بخوريكه مناسب آن باشد بسوزاند و آن را بگذارد همين كه بافق طالع رسيد در قالبيكه از براى صورت ترتيب داده باشد فرو ريزد .\r\nمثلا اگر عملى از براى عداوت بود اعتبار حال عطارد كند بر وجهيكه گفته شد و در ساعت او در درجهء كه مناسب حال آن حاجت بود بخور كند و از زيبق معقود يا حجر ازرق صورتى بسازد مناسب مطلوب و نقشى مناسب او بر آن جا كند .\r\nو اگر در آن وقت نام و نعت او ياد كند تاثير قوىتر بود و اگر از براى محبت بود اعتبار زهره و اموريكه مناسب او باشد .\r\nو على هذا القياس ابو ذاطيس گفته استكه اگر كسى خواهد از براى جاه و منزلت خود و هيبت و شجاعت طلمسى كند چون آفتاب بدرجه اول حمل يا چهارم يا پنجم يا چهاردهم يا پانزدهم يا هيجدهم يا بدرجه هفتم از ثور يا پنجم و ششم و يازدهم از جوزا .\r\nيا پانزدهم و شانزدهم از سرطان يا هفتم و هيجدهم و بيست و هفتم از اسد يا اول و دويم و نوزدهم و بيست و سيم از ميزان .\r\nيا اول از عقرب يا هفدهم از جدى يا بيست و سيم از دلو يا بيست و سيم از حوت رسد و بر نفس دايره افق شرقى بود و مريخ در تاسع با عاشر آفتاب و زحل ساقط از برج آفتاب ،\r\nدر آنوقت نگينى از آهن سينى نيك بستاند و بر آنجا صورت مردى سر كرسى نشسته بر سر تاجى ثعبانى و شاح كرده و حربه در دست گرفته و سبابه دست چپ بر دهن نهاده\r\nو اگر در آن وقت مجال آن همه نقشها نيفتد چون آفتاب در آن درجه بافق مشرق برسد بدين مشغول شود و تا آن برج كه آفتاب در اوست طلوع مىكند\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاو مشغول باشد و همين كه تمام طلوع كند دست از عمل باز گيرد و انتظار كشد تا بار ديگر آفتاب در همان درجه بافق شرقى رسد تمام كند .\r\nو چون از صورت فارغ شود قطعه از زر خالص و آلت تفريغ حاصل كند و چون آفتاب با همان حالت عود كند از آن زر خاتمى بريزد و نگين را در او تركيب كند .\r\nپس آنخاتم را جلا دهد و در كوزه آبگينه زرد يا سفيد كه پاك باشد نهد و ركائى از ديباج سبك و پاك بر او اندازد و در برابر برج جوزا هفت شب تنجيم كند ببخوريكه مناسب او باشد .\r\nو چون جوزا فرو رود آن را بردارد چون هفت شب بگذرد غرض حاصل شود و هر كه آن خاتم را در دست گيرد در چشم مردم با هيبت باشد و همه حاجت او بر آرند و پيش سلاطين خداوند مرتبه گردد و اگر بحرب رود ظفر يابد و در آن فوايد بسيار است .\r\nطلسمى ديگر هم از آن او براى كسب مال وسعت رزق و حسن معيشت چون مشترى بهفده درجه حمل يا پانزدهم يا نوزدهم يا بيست و سيم اسد يا بيست و نهم ميزان يا نهم قوس يا هيجدهم جدى رسد و بر افق مشرق باشد و زهره و شمس مناظر او و عطارد ساقط و اگر اينجمله دست ندهد بايد كه عطارد ساقط باشد از او و در زهره ناظر فوق الارض در آن وقت قطعه از زر خالص بستاند و از او مثال لوحى ثخين بريزد و آن را بمبرد پاك كند .\r\nو چون مشترى به همان حال عود كند بر يك روى آن لوح مثال مشترى نقش كند و بر روى ديگر صورت زحل چنانچه بر منبر ايستاده باشد طاووسى در دست راست گرفته و ترازوئى در دست چپ و آن را در برابر مشترى هفت شب تنجيم كند و بايد كه بر سر لوح سوراخى كند و ريسمانى ابريشم در آنجا كشد و هر كه اين لوح در گردن اندازد و با خود نگاهدارد روزى او فراخ شود و عيش او\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nخوش باشد و مال بسيار حاصل كند و فوايد بسيار بيند .\r\nطلسمى ديگر هم از آن او از براى طلب باران و آب چون آفتاب را با ماه در درجه ثور يا اول و پانزدهم جورا يا سيزدهم سرطان يا پانزدهم و بيست و پنجم عقرب يا پانزدهم دلو يا چهارم و ششم و هشتم و دهم و هفدهم و بيست و ششم حوت اجتماع افتد آينه ثخين بزرك نيك بستاند و بر روى او صورت مردى برهنه ايستاده و ازارى بر ميان بسته و بر كمانى تكيه كرده و چشم و هر دو دست بر آسمان داشته چنان كه در وقت دعا بر دارند و در برابر او صورت آهوئيكه چرا كند و مرغى بر صورت آهو و سنك پشت .\r\nو اگر عمل اين صورت در آن وقت تمام نشود منتظر باشد تا آفتاب به همان حالت عود كند و آن وقت تمام كند و چون از احكام صورت فارغ شود بستاند از عود و زعفران و لبان و مصطكى و حب القار و سندروس و ميعه از هر يكى جزوى و آن را نيك بسايد و بميعه بسر شد و آن را حبها سازد هر يكى به مقدار حمصى كند و شب آنصورت را در برابر برج حوت تنجيم كند بيكى از آن حب و چون فرو رود بر دارد تا هفت شب تمام شود .\r\nپس از زر يا سيم ميلى فرا گيرد به مقدار شبرى تمام و غليظ و چون وقت حاجت باشد جامه بيرون كند و شمله در خود پيچد و آن آينه را در دست چپ گيرد و روى به آسمان كند و ميل در دست راست كند و در آن آينه پياپى بزند و بدان حب بخور كند تا باران بيايد و تا روى آينه را باز نپوشد باران باز نه ايستد\r\nطلسمى ديگر در ايقاع شر و فتنه و حرب در ديار دشمنان چون مريخ به سيزدهم يا بيست و سيم درجه ثور رسد يا شانزدهم و بيست و دويم و بيست و هفتم و بيست و هشتم از جوزا .\r\nيا اول سرطان يا يازدهم اسد يا بيست و نهم ميزان يا بيست و يكم و بيست ششم و سىام قوس يا پانزدهم جدى يا يازدهم دلو يا بيست نهم حوت رسد و بر\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nافق مشرق باشد ، و قمر بر تربيع يا مقابلهء او و كواكب خمسه باقيه از او ساقط از نحاس سرخ بمثابه مردى ايستاده و بيسر و بمثال مرديكه ميان او به دو نيم كرده باشند و بمثال دو مرد كه با يكديگر محاربه كنند صورتها فرو ريزد و مبالغه كنند تا آنصورتها درست باشد .\r\nپس با پيه خوك آن را نيك تدهين كند و در برابر كوكب راس الغول هفت شب به سندروس و صمغ و درخت ميعه و يبروج بخور كند و چون از تنجيم آن فارغ شود ديكى از آهن فراخ كه در آنجا چيزى نه پخته باشند حاصل كند و آنصورتها را در آنجا نهد و طبقى آهنين بر سر او نهد و وصل را محكم كند و هر وقت كه خواهد در دهى يا شهرى خصومت و فتنه افتد مترصد باشد تا مريخ بيكى از درجات مذكوره طلوع كند و در آنوقت آنديك را ميان آن شهر يا ده دفن كند به زودى در ميان ايشان خصومت افتد و يكديگر را هلاك كنند و اگر در خانه شخصى دفن كنند همين خاصيت دهد .\r\nطلسمى ديگر از آن او از براى تسخير وحوش و سباع چون مريخ به چهار درجه ثور يا بيست و چهار درجه جوزا يا اول و هشتم اسد يا نوزدهم جدى يا نهم دلو رسد و آفتاب مقارن او باشد ،\r\nو اگر مقارنه شمس اتفاق نيفتد بايد كه مريخ بيكى از ايندرجات طالع باشد و آفتاب در تاسع يا عاشر يا حادى عشر و در آنوقت نحاس سرخ را بگدازد و او را بر تمثال مرديكه بر سر شير نشسته باشد و تاج بر سر نهاده و او را سه شاخ بود و بر دست چپ او خروسى و بدست راست گرزى .\r\nو اگر صورتى بر اينوجه يك بار نتواند ريخت هر يك از مرد و شير و خروس تنها بريزد و بعد از آن با هم تركيب كند و به سوهان پاك گرداند .\r\nچنان كه صورت خوب شود و در هر دوران فارس سوراخ كند چنان كه در اندرون شير رود و آن را بمسمار حديد با نحاس استوار كند و هر دو طرف را به\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nسوهان بمالد تا سر آنمسمار پديد نباشد .\r\nپس آن را در ديك آهنين يا مسين نهد و روغن زيت در آنجا ريزد چنان كه تا به سه انگشت بالاتر از آنصورت باشد .\r\nو چون برج اسد ابتدا طلوع كند زير آنديك آتش معتدل بر افروزد تا در جوش آيد\r\nپس ترك آتش كند تا آنديك آرام گيرد و باز همچنان آتش كند تا جوشى ديگر بزند و باز ترك آن كند تا آرام گيرد و همچنين تا هفت نوبت .\r\nپس آن را برگيرد و چندان بمالد كه از زيت هيچ باقى نماند و هفت شب در برابر برج اسد بسندروس و اكليل ملك بخور كند .\r\nو چون برج اسد فرو رود بردارد و هر كس كه مراعات اين دقايق كرده صورتى چنين فرا گيرد و ماخوذ دارد همه سباع و وحوش مسخر او شوند و اگر در ميان ايشان بخسبد او را نگاهدارند و هر جا كه طلبد بيايند .\r\nطلسمى ديگر از براى تسخير مرغان چون عطارد به 11 درجه حمل يا 16 درجه ثور يا 8 درجه جوزا يا 28 سرطان يا 5 سنبله يا 4 و 5 و 28 ميزان يا 21 و 24 عقرب يا اول دلو يا چهارم حوت رسد بر افق مشرق باشد و زهره را به او نظر مقارنت يا تسديس . و مشترى از او ساقط بستاند از زنجفر رمانى نيك مقدارى تمام و نيك بگدازد و در وقت معين كه گفته شد صورت طاووسى كه نشر جناحين و دم كرده باشد فرو ريزد و آن را بسوهان پاك كند و بر سينه او صورت هدهد نقش كند بر جانب راست در زير بال او كبوترى چنان كه دانه چينند و بر جانب چپ صورت بطى و مجموع اين صور و نقوش را چندانكه تواند تصحيح كند تا خوب نمايد .\r\nو بعد از آنهفت شب در برابر بنات النعش بمصطكى و شكر بخور كند و چون از تنجيم او فارغشود چون طالع وقت جوزا بود و در جائى فراخ از آجر و كج مثل ستونى به مقدار 15 كز بدارد و بر سر او دقلى از چوب نارنج به مقدار نه كز يا پنج\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكز نصب كند . هر چند درازتر بود بهتر باشد و آن را محكم بر آنستون چنان محكم كند كه بباد ميل به طرفى نكند و سر آن را به صحيفه چند از شيشه يا نحاس به مقدار شبرى در پوشاند و بر سر آنمجموع صحيفه ديگر بنهد و آن طاووس را بر انجا بندد و هر دو بال او را به آن صحيفه و دقل بمسامير قوى استوار كند و بايد كه نصيب او هم در آنوقت بود كه طاوس ريخته بود هر وقت كه چنين كند همه مرغان قصد آنصورت كند و مطيع او شوند و اين طلسم بس عزيز است و فوايد بسيار دارد .\r\nطلسمى ديگر از براى محبت و ايتلاف چون زهره ببيست و پنجدرجه حمل يا دويم يا چهاردهم و پانزدهم و بيست و يكم و هفتم ثور يا هشتم جوزا يا بيستم و بيست يكم و بيست و هفتم سرطان يا نهم يا چهاردهم سنبله يا اول و چهارم و دهم و پانزدهم ميزان يا شانزدهم عقرب يا بيست و دويم و نوزدهم جدى يا سيم حوت رسد و قمر مجاسد زهره يا تثليث و تسديس . و يا مقارن آفتاب و مريخ از او ساقط بستاند نگينى از حجر لاجورد و خوبترين آنچه دست دهد و در آنجا صورت دو كنيزك كه متعانق باشد و صورت كبوترى كه بچه را دانه دهد و صورت شاخ ريحان نقش كند .\r\nو مادام كه زهره بر دايره افق شرقى بود اين عمل كند و چون از صورتها فارغشود در چهار گوشهء آن نگين 4 سوراخكند و بر هر سوراخى ميخى از زر فرو برده سر ميخها را بسوهان بمالد . چنان كه با نگين راست شود\r\nو چون زهره باز بهمانحالت عود كند از زر و سيم اجزاى متساوى با هم مزج كند و انگشترى فرو ريزد و آن نگين را جلا دهد و بر آنجا تركيب كند .\r\nو بعد از آن در قدح آبگينه نهد و سر آن را بچيزيكه از جنس آن باشد بپوشد و در برابر زهره هفت شب بخور مشگ و زعفران و كافور تنجيم كند در اول شب يا در آخر هرگاه كه زهره فرو رود آن را بردارد و هر كس كه اين خاتم را با خود دارد همه مردمان او را دوست دارند و زنان عاشق او شوند و از فرمان او بيرون نروند و روزى بر وى فراخشود و فوايد بسيار بتجربه معلوم گردد\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nطلسمى ديگر هم از آن در بغض و تفرقه چون زحل با مريخ بسيم درجه حمل يا بيست و دويم يا بيست و سيم ثور يا هشتم جوزا يا پنجم سرطان يا دويم و بيست و چهارم و بيست و ششم اسد يا پانزدهم ميزان يا بيست و هفتم عقرب يا هفتم قوس يا بيست و دويم جدى يا دويم و پانزدهم دلو يا بيست و سيم حوت رسد و او بر افق شرقى بود و زهره از او ساقط و قمر در مقابل يا تربيع بستاند قدرى از اسرب و صورت دو شخص كه هر دو پشت بر هم كرده باشند و در ميان ايشان مردى كه روى او همچو سك باشد معمولى در دست گرفته فرو ريزد و اينصورتها پاك بسوهان كنند . چنان كه عادتست\r\nو بايد كه صور بر مثال عمودى بود پس آن را در كوزه گلين سياه نهد و سر آن را بچيزيكه از جنس او باشد بپوشد و هفت روز در آفتاب نهد و چون شب در آيد بر دارد و هر روز چون آفتاب بر آيد بميعه و سندروس بخور كند تا هفت روز تمام شود .\r\nپس هر گاه كه خواهد ميان دو كس دشمنى و تفرقه اندازد قدرى از موى خوك بر آنصورتها پيچد و آن هر دو كس را ياد كند و آن را در جائى كه اجتماع ايشان آنجا بود دفن كنند .\r\nو اگر نتواند در خانه يكى از ايشان دفن كند كه به زودى ميان ايشان عداوت پديد آيد از يكديگر جدائى جويند و ديگر التيام نپذيرد .\r\n\r\nفصل چهارم در علم دعوت كواكب\r\nبدانكه از شرايط اينعلم آنست كه بواسطه قرب قمر به عالم سفلى ابتدا بتسخير او كنند چون از او بمطلوب رسند بواسطهء او به تسخير عطارد مشغول شوند و بوسيله او بتخير زهره و به وسيلهء هر سه بتسخير شمس و بوسيله اين مجموع دون زهره چه او ضد مريخ است بتسخير مريخ .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو على هذا اول اختيار طالع وقت ابتداى اينعمل كنند چه آن ركن اعظم است درينقسم و در ساعت زهره ابتدا كنند و بايد كه برج طالع از بروج مستقيمة الطلوع بود و مريخ قوى حال و در وتد خالى از نظر عطارد و زحل و از تربيع و مقابله شمس و ناظر مشترى به نظر تثليث يا تسديس .\r\nو مشترى و زهره بر درجه طالع يا رابع يا سابع و قوى و مقبول و سابع از نظر نحوس محفوظ و خداوند طالع قوى حال و بايد كه ميان مريخ و عطارد هيچگونه نظرى نباشد و بايد كه شمس در پنجم يا نهم يا يازدهم بود .\r\nو اگر در يازدهم نباشد و زحل در 6 و 12 ليكن ششم بهتر بود و عطارد در دويم و بايد كه درجه طالع مؤنث بود . كوكبى از كواكب ثابته بر مزاج نحوس در او نباشد و بايد كه قمر در سرطان يا ثور نباشد بلكه ذاهب بود با مقارنه با آفتاب چنان كه ميان او و ميان آفتاب 12 درجه بيش نباشد يا محصور بين النحسين يا ميان او و ذنب كمتر از 12 درجه .\r\nفى الجمله بايد كه از جميع سعادات خالى بود و همه احوال او بد پس هر گاه چنين وقتى دست دهد پيش از آن بسه روز روزه دارد .\r\nو بعضى گفتند كه بايد از روز سه شنبه روزه گيرد تا بدوشنبه روزه دارد يعنى هفت روز روزه داشته باشد و در جائى كه بقمر تعلق داشته باشد همچون كشتزار و چشمها مسكن سازد و لباسى كه به رنك و جنس به او تعلق داشته باشد در پوشد و چون وقت در رسد به عمل شروع كند و بتدريج تقليل غذا كند .\r\nچنان كه صفاى درونى بديد آيد و مزاج متغير نگردد و اگر گوشت خورد بايد كه از سينه يا از دست بوده .\r\nو از اعضائيكه منسوبست بقمر و از اين اعضا آنچه بتواند به صدقه دهد و بايد كه بمرده و كشته نظر نكند و هيچ حيوانى را نكشد و هيچ چيز را نرنجاند و در نظافت و طهارت بدن و لباس مبالغه نمايد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nو احتياط كند تا چيزى از نجاسات به اعضاى او نرسد و چشم چپ خود را از نظر كردن بچيزهاى قبيح نگاهدارد و هر سه روز موى خود را بتراشد و چيزهائى كه گرم و تر باشد خورد .\r\nو در علوم علوى فكر بسيار كند و با ملوك نشيند و اگر نتواند با اهل علم و اشراف و كافور و عنبر بهم آميخته بخور كند .\r\nو بعضى گفتند كه حب البان و اذخر و طلق و صمغ و حب خرنوب و اقحوان و اظفار طيب همه را مساوى يكديگر بستاند و بكوبد و با شير زنان عجين كند و در مجمره نقره بدان بخور كند و رعايت اين شرايط در شب بيشتر بايد كرد كه در روز .\r\nو حمايلى در براندازد كه در او شبه سرخ و شبه سفيد باشد و اگر از نقره بود هم شايد و چيزى از اسماء اعظم حق تعالى با خود دارد و چون اين شرايط رعايت نموده باشد در برابر قمر بايستد و بايد كه انحراف او از جانب چپ باشد و به چشم راست به دو نظر نكند بلكه به چشم چپ سه كرت به دو نظر كند و در كرت سيم بگويد :\r\n« ايها الملك الكريم و السيد الرحيم مرسل الرحمة و منزل النفمة فاتح السعادات و محصل المرادات ناظم مصالح البلاد و معطى مناجح العباد المتحرك بالحركة الابدية التى هى اسرع حركات الكواكب لاجل استحفاظ الاجناس و استقباء لانواع المفيض على كل انواع الاصطناع جامع انوار الكواكب و ناقلها و المعطى الاتصالات العلوية و قابلها المتفرد بتقسيم فلكه منازل قد جعل حلوله فى كل واحد منها مبدء النوازل يناظر كل ثابت و سيار و منتقل من اطوار الى اطوار يمازج الكواكب بطبايعها و يشاركها فى صنايعها و يتبدد من طبع الى طبع رعاية للسافلات و عناية بالكائنات من المستهل الى التربيع الاول طبيعتك الماء و منه الى التربيع الثانى طبيعتك الهواء و منه الى التربيع الثالث طبيعتك النار و منه الى المحاق طبيعتك الارض منزل الامطار و مكون الفضة فى معادن الاحجار مفتق الانهار و مرضع البنات و الحيوان من يدى الاحسان المؤيد من عند العليم القدير اللطيف الخبير جلت\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nعظمته و علت كلمته تنقش المواد العنصرية بالنقوش الروحانية و تصور النطف الانسانية بالصورة النورانية واهب الانسان ابهى الاشكال و احمد الخصال مانح العلم و السخاء و اللطافة انى مقر بكمالك و مقصر على ملاحظة جمالك و كيف لا و انت خليفة السر الاعظم و واسطة الضياء الاكبر فى افاضة الخيرات على العالمين و المبدء الاقرب فى عالم الكون و الفساد و اسئلك يا واهب الكل و مانح العقل و بالذى دورك و نورك و فى الافلاك يسرك ان يسعدنى بعطاياك الجزيلة و منايحك الجميلة فانت المخصوص بالرافة و المتعين لدفع الافه .\r\nو همچنين سه بار بخواند و سجده كند و هم در آنماه هر وقت كه او ضعيف الحال بود اين كلمات بخواند .\r\nو در ماه دويم وقتى كه متوسط الحال باشد بخواند و در ماه سيم وقتى كه قوى الحال بود و در مواضع شرف خود و اتصالات نيك بخواند و چون سه ماه اينعمل بكند ميان ايشان محبت حاصل شود و آثار محبت در ماه پنجم و ششم پديد آيد و اينشخص بر قمر عاشق گردد .\r\nچنان كه از او صبر نتواند و اكثر اينمدت تن درست و معتدل المزاج بود و خبرهاى خوش بسيار شنود .\r\nو در ماه هفتم سايه او زياده شود و در هشتم زياده از آن چنان كه ابو معشر بلخى گفت سايه من در ماه هشتم بهزار كز رسيده بود .\r\nو در ماه نهم و دهم روشنائى قمر در چشم او بيشتر نمايد چنان كه به دو نگاه نتواند كرد و بايد كه چون باينمرتبه رسد هر روز زياده از يك بار در او نظر نكند چه اگر بيشتر نكرد كور شود .\r\nدر يازدهم هر شب فلك و آفتاب و ماه و كواكب را بخواب بيند و ماه چيز ها را بر او عرضه كند .\r\nو در دوازدهم دل او خوش شود و فرح و نشاط بديد آيد و كارها بر او آسان گردد و از ملوك و امرا خلعت به دو رسد و هر فكرى كه كند صحيح باشد\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو هر حادثه كه در شهر واقعشود خبر هم در آن روز بى زياده و نقصان بشنود و يا در خواب بيند .\r\nو چون يكسال تمام شود و اين علامات ديده باشد بداند كه مقصود او حاصل شده قمر مسخر او گشت و حينئذ هر آنچه خواهد از او درخواست كند :\r\n\r\nتسخير عطارد\r\nچون از تسخير قمر فارغشود بايد كه سه روز روزه دارد و بعضى گفته‌اند از پنجشنبه تا چهارشنبه و دو خروس قربان كند و جگر هر دو را بخورد و اگر گوشت خورد از گوشت دست گوسفند و زبان او بخورد و بوقت اشتغال بتسخير او قمر را ترك نكند و چون بدان شروع كند بگويد :\r\n« ايها النير العظيم كلما حصل لى من الخير فهو منك و كل ما يندفع من من الشر عنى فهو منك انى محتاج الى ذلك الامر و هو بيد عطارد فاريدان يحصل ذلك منه و تاذن لى حتى اطلبه مته »\r\nو بايد كه جامهء او كه با طرف عطارد بود زنگارى يا كحلى بود و بايد كه سوارى از رصاص در آندست كه با طرف آن بود كند و شاخى از زر و در آندست گيرد و باشنه و كمون كرمانى و حبق جبلى و ريحان باد آورد و پوست بادام و مرو حب البان و ثمر طرفا در مجمره رصاص بخور كند و چون عطارد بدرجه شرف رسد بگويد :\r\nايها السيد الفاضل السديد الناطق الفهم المناظر العالم بخفيات الامور المطلع على سرائر الحكم الغامضة من كل فن الكاتب الحاسب العالم باخبار السمآء و و الارض و صاحب الجدل و المناظرات و النطق و الفهم و صاحب الفكرة و البديهة و الدهاء الصبور الصادق اللطيف بلطفك الخفيف فلم تظهر للعين و استترت فلم يعرف بالطبع انت مع السعود سعد و مع النحوس نحس و مع الذكر ذكر و مع الاثنى انثى و مع النهارى نهارى و مع الليلى ليلى لرقة فكرك و زجاجية فضلك ما زجتهم و شأكلتهم\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nباشكالهم اسالك به حق معطيك هذه و المواهب محليك بهذه المناقب ان تفيض على قوة من قواك و تعطينى كذا و كذا .\r\nو در نوبت اول بايد كه سه حاجت از آنچيزها كه به دو منسوبست بيشتر نطلبند و بايد كه در وقت حاجت مسعود بود يا متصل بسعدى و در جوزا باشد پس بگذارد تا باز بدرجهء شرف رسد و باقى حاجات منسوبه به دو همچون عقل و نطق و كتابت و فلسفه و كهانت و نجوم و حساب و علوم مشكل و مفيد و زور كسيك خواهد و اطلاع بر امور خفيه و تجارات نافعه و صناعات بديعه و چشمهاى آب طلب دارد كه باذن الله روا گردد .\r\n\r\nتسخير زهره\r\nو در اين عمل بقمر و عطارد استعانت جويد در وقتى كه قمر بعطارد متصل نباشد بمقارنه پيش از اجتماع و بايد كه قمر متصل بزهره باشد و چون شروع كند روز شنبه روزه گيرد و تا پنجشنبه روزه دارد و كبوتر به رنك ابلق بكشد و جگر او بخورد و جامه سبز در پوشد و خود را بلالى و جواهر كه دست دهد بيارايد و بمشك و عنبر و عود و گلاب خوش بو كند و بستاند از عود و مشك و سك و قسط و زعفران و لادن و قشور خشخاش و ورق صفصاف و اصل السوس را اجزاى متساوى و همه را بكوبد و بگلاب عجين كند و در مجمره نقره كهن بخور كند و مجلس شراب مهيا دارد و بيارايد و امردان خوب و گويندگان مرغوب از زن و مرد به قدر آنكه تواند حاضر كند و بر غرفه كه برابر طلوع زهره باشد بنشيند چنان كه طلوع كند در نظر او باشد و بر بالش سبز تكيه كند و بايد كه جمله اوانى شراب و بساط و فراش و جامهاى حاضران سبز باشد و خورش ايشان گوشت سينه و ران و دنبه باشد و اين مجلس را سه روز همچنين مهيا دارد و در اينمدت در روز بشرب و . . . - و در شب به . . . گذراند و شب سيم چون زهره برآيد برخيزد و او را خدمت كند و بگويد :\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n« ايتها السيدة العالية الكريمة السهية السعيدة المبتسمة الضاحكة الحلوة العاشقة الجميلة النبيلة المتحلية باحسن الصفات الرقيقه المحل الانيقة اللون الحسنة الصحبة و المجامعة ذات المحبة و الصباحة و المسرة الموصوفة بزجاجة العقل المذكورة بفرط الملاحة ذات الاحوال اللطيفة و الالحان اللذيذة الموسقية المطربة المتردية برداء الجمال و البهجة صاحبة الراى المنير و الفهم اسالك بالنور الذى لا يزول و الكمال الذى لا يحول و العز الذى ليس فوقه عز و بالاسم المبجل الممجدان تعطينى مطلوبى .\r\nو بايد كه اظهار عشق و محبت او كند و اشعار فارسى و عربى كه در باب عشق باشد بخواند و تضرع كند تا مقبول او گردد .\r\nو علامات آن باشد كه اسباب لهو او بسيار باشد و امردان و زنان به دو ميل كنند و بى طلب و رغبت پيش او آيند و باز نوبتى ديگر مشغول شود و بشرايط مذكور قيام نمايد و بعد از سه روز حاجتى از حاجت‌ها كه به دو منسوبند از لهو و لعب و طرب و زينت و صورت‌هاى خوب و حلاوت در نطق و مهارت در سخن و امثال آن بخواهد .\r\n\r\nتسخير آفتاب عالمتاب\r\nچون اين عمل خواهد كه بكند بايد كه در موضعى باشد كه بآفتاب منسوب همچون بلاد ترك و نيشابور و طوس و ابيورد و اگر دست دهد در فارس و بابل و آذربايجان و در خانهاى ملوك و قصرهاى آراسته و جامهء حرير به رنك زر بپوشد و بجواهر قيمتى خود را بيارايد و تاجى از زر مرصع بيواقيت بر سر نهد و سوار زرين مجوف بر هر دو دست كند و انگشتريهاى زرين به رنك ياقوت سرخ در انگشت كند و بستاند زعفران و ميعه و لك و جلنار و عود و مويز و طلق متساوى و بكوبد و بشير گاو عجين كند و در مجمر زر بفحم كز بخور كند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nو چون آفتاب به اول دقيقه حمل رسد طالع وقت اختيار كند و بايد كه اسد باشد از نحوس خالى .\r\nو اگر سعود در طالع و سابع باشد با نظرهاى مسعود بهتر باشد و سه روز روزه دارد .\r\nو بعضى گفته‌اند كه روز شنبه ابتدا كند و تا يكشنبه روزه دارد و گوساله قربان كند و از جگر او بخورد بوقت افطار .\r\nاگر گوشت خورد از گوشت دل بره خورد و بسيارى از آن نيز به صدقه دهد و بجانورانيكه به دو منسوبند . همچون شير و پلنك و فهد بسيارى از آن بخوراند و چون شرايط تمام شود . اگر آفتاب بدرجهء شرف خود رسيده باشد بهتر بود و اگر آنوقت غايت ارتفاع آفتاب بود بهتر پس بخضوع و خشوع بايستد و بگويد :\r\nايها السلطان المستعلى و الملك المستولى السيد القادر و السند القاهر الذى خضعت لاشراقه اعناق الوجود و اسفر لتحيته صباح الجود المتفرد باقصى العزة و العلاء و قصارى الرفعة و السناء المستمد من العالم العلوى و الصقع العقلى من امداد الفيض اكملها و من اسباب القوة و الجلالة اجلها و اجملها الذى ارتدى برداء الضياء فى السرمد و تقمص بقميص النور فى الابد فسرى فى كل مظلم ضوئه فاصبح مشرقا و انبسط على كل كتيف شعاع نوره فامسى موثقا قد تحلى من الاشكال بافضلها و تجلى من الالوان باجملها و احتوي من الخصال الكريمة على احمدها و استولى من الافعال العظيمة على امجدها قائد الذرارى و مدبرها و كفيلها و مصرفها و مسعدها و منحسها و مقويها و محرفها انت الملك و هم الخدم و انت الاصل و هم الاعوان اذا تطلعت انوارك و سطعت ارواحك انخنسوا و استتروا خالعين و جلين خاضعين خاشعين لعلو رتبتك و سمودرجتك و اذا تسترت ارواحك من جنابك المقدس الى عالم الكون و الفساد لعلّت العناصر عن احوالها و عزت الاركان علائها يا باعث الرياح اللواقح\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمن اماكنها و منزل الامطار السوايح من مواطنها و مظهر الرعود لنصبك ما مع الهواء بمقارعها و موقد البوراق ليخطف ابصار الناظرين بقوارعها انت الذى يرتفع المتمسك بحبلك من حضيض الذل و الشقاء الى اوج العزة و العلاوير تقى المعتصم بذلك من مفح المهانة و الاستكانة الى قلة العظمة و الكبرياء حتى ينقاد له النفوس المستولية على معشر البشر و يذعن له الجبابرة من الاسود و الاحمر المقدس عن معارضة الاضداد و مشاكلة الانداد و المنزه عن التغييرات و التاثيرات السفلية المتعالى عن ان يسر صفحة وجوده العدد الزمانى لا احصى ثناء على حضرتك المطهرة و مواقفك المكرمة و كيف لا اعجز و قد خارت العقول فى اكتناه عظمتك و حارت الامارات فى ادراك رحمتك و قصرت اجنحة الاوهام عن ان يحوم حول حمى كبريائك اسئلك به حق عزك و علائك و رفعتك و بهائك و عز شرفك و نهاية كرمك و بالاله الاعظم الذى خصك بهذه المحاسن و جلاك بهذه المكارم ان تقضى سؤلى و يفيض على مامولى من الاسنيلاء على خزائن العلوم و كنوز الحكمة و الاستيلاء على جنس الانس و معشر البشر انك اهل الكرم و الجود و العبد المخلص لواجب الوجود .\r\nپس سجده كند اگر رسيدن او بدرجه شرف در شب باشد از آنوقت بايستد و خدمت مىكند تا چاشت گاه كه وقت ارتفاع بود و اگر مطالب او در توقف افتد بدان شكايت نكند تا 6 ماه بگذرد .\r\nچه بعد از آن آثار قبول ظاهر گردد و قوت و عقل او زياد شود و مهابت و مكانت او در دل خلق افتد و بايد كه بدآن مغرور نبود .\r\nچون يك سال شمسى بر آن مواظبت نمايد باز خود را بچيزهائيكه ذكر رفت بيارايد .\r\nو چون بدرجه شرف رسد بايستد و حاجاتيكه به دو منسوب باشد از ملك و رياست و شرف و غلبه قوت و فطنت و كنوز و دفاين درخواست كند و بعد از آن خدمت او را ترك نكند و بدان نيز مداومت نمايد .\r\nبلكه در هر سال 4 نوبت بوقت انتقال او از از فصلى بفصلى اين خدمت بجا\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nآورد كه او عطيه خود بدهد و نحوست نحسين او دفع كند .\r\n\r\nتسخير مريخ\r\nبايد كه چون ابتدا تسخير او كند او در جدى يا يكى از خانهاى خود بود و أز نحوست خالى و با زهره هيچ اتصالى نداشته باشد پس جامهء صوف سرخ در پوشد و كلاه سرخ بر سر نهد و از صفر و نحاس سوار و خواتيم در دست كند و از روز چهارشنبه روزه گيرد تا روز سه‌شنبه روزه دارد .\r\nدر روز هفتم اسفرودى سياه وحشى بكشد و جگر او بخورد و از كندرو صبر و فلنجمشك و اذخر و افيون و دار فلفل اجزاى متساوى همه را بكوبند و در مجمره آهنين بخور كند و شمشير برهنه خون‌آلود در دست گيرد و سر بريده حيوانى در دست چپ و اگر گوشت خورد بايد كه سر گوسفند خورد و تركان را خصوصا آن‌ها كه اشقر باشند از آن بدهد و در برابر مريخ بايستد و خدمت كند و بعدد روزها كه او را اضطراب حاصل مىشد روى بر خاك مينهد .\r\nو اگر 10 بوده باشد 10 نوبت و اگر كمتر بوده باشد هم به مقدار آن و بعد از آن سر بر دارد و به خدمت بايستد و بگويد :\r\nيا نار الحميه و قده الروية و مزيل الملوك عن كراسيها و مدبر الجبارين و مبيح دماء المتسلطين و الاصل فى القيل و القال و المراء و الجدال و اراقة الدماء و القاء الشرفى الدهماء و بابها الشجاع القوى الصلب الشديد الغضب المتغلب الجابر الغالب القاهر الهادم الكاسر ذو السيف اللامع و الحديد القاطع صاحب السطوة و القهر غالب الجيوش هادم العروش كثير الباس و الشدة عظيم القوة و العظمة اسئلك به حق من وهب لك قواك و صفاتك ان تعطينى كذا و كذا .\r\nو حاجاتيكه مناسب او باشد از فتح قلاع و تخريب ديار و قمع جبابره و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمانند او درخواست كند و بايد كه تطويل نكند و از او ايمن نباشد و هرگاه كه از او حاجتى طلبد اول از آفتاب دفع شر او درخواست كند تا او را نسوزاند .\r\n\r\nتسخير مشترى\r\nابتدا بدين عمل وقتى بايد كرد كه مشترى در خانه خود يا شرف باشد و اگر ميسر نشود در حظى از حظوظ او بايد كه از نحوست خالى بود و در تسخير استعانت بمريخ جويد .\r\nو چون شروع خواهد كرد جامهائيكه منسوب‌اند به مشترى از جهت رنك و اصل بپوشد و به سوار و خواتيم زر خود را بيارايد و تسبيح در دست گيرد و بايد كه مصحف يا چيزى از دعوات با خود دارد و در هيچ حال بفسق مشغول نگردد و روز آدينه روزه گيرد تا پنجشنبه روزه باشد بنان و آب افطار كند و از مال حلال آن مقدار كه تواند به صدقه دهد و پيوسته بذكر حق و تسبيح و تمجيد مشغول باشد و بميعه و سندروس و قصب الزريرة و عود و صمغ صنوبر و حب القار اجزاى متساوى در مجمره رصاص سفيد بخور كند پس روى به قبله بايستد و بگويد :\r\nايها السيد الطاهر النقى الممجد القادر الكبير لعطف الصادق البر الشريف العطاء و رئيس العلماء و الاولياء الناسك البعيد من الحزن و الحقد الكريم الامين السخى العليم السيد الاول القاهر الماهر حسن الصنعة بسيط العلم جميل العقل صفى الفهم اعظم السعود مستقيم الراى مفيد الحكم و الطهارة و اصل النسك به حق جلال مكانك و رفعة موطنك و اشراق نورك و عز وجهك و طهارة طينتك ان تعطينى مطلوبى و تسمع دعوتى و تحصل غرضى يا سيد الكواكب و سعد السيارات و قاضى الحاجات اسئلك بالاله الواجب لذاته الذى لا يصل النطق الى شرح جلاله و لا يدركه الحواس و الافكار اسئلك به من العقل قاصر عن ادراكه اسئلك به من تعالى عن الاسم و الرسم الدائم احتجابه عن كل عقل و وهم اسئلك بالمنزه عن مشابهة كل جوهر و قوة اسالك به حق الذى اشارت العقول و الاذهان اليه بالقدرة و العزة و العلو و الفردانية\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nان توصلنى الى ما سئلتك يا حسن المنظر يا بهى الوجه يا نور الفلك يا صاحب النواميس اجب دعوتى و خضوعى لك .\r\nپس سجده كند و حاجاتيكه به دو منسوبند از مال و نعمت و عدل و رياست و مانند آن بخواهد كه بيك ماه نكشد كه او ميل به دو كند و خيرات و مبرات بسيار به دو رسد .\r\n\r\nتسخير زحل\r\nبايد كه زحل در خانه خود باشد يا در شرف و جدى اولى بود هر چند نظر كواكب به دو كمتر باشد .\r\nو چون شروع خواهد كرد جامه از ديباج سياه در پوشد و كلاهى از ديباج سبز بر سر نهد و سوار و خواتيم اسرب و بقولى آهنين در دست كند در روز يكشنبه روزه بگيرد و تا روز شنبه روزه دارد و بايد كه كلاغى سياه و سگى سياه معد باشد تا در شب شنبه هر دو را بكشد و بزعفران و قردمانا و قشور كند رومخ السنور و بقولى ديگر افيون و اسپرك اجزاى متساوى همه را بكوبد و به بول ما عز عجين كند و در مجمره اسرب بخور كند و استخوانى در دست گيرد و از گوشت جانب راست گوسفند بخورد و شكنبه و رودها باسقاط الناس صدقه دهد و در تسخير او بعطارد استعانت جويد و به خدمت او 2 سال و نيم مواظبت نمايد كه او آنكس را به پادشاهى رساند اگر چه از فروترين خلق باشد و تسبيح او اينست :\r\n« ايها السيد العظيم الاجل القاهر الجبار القادر العظيم الشان العالى المكان الكبير الرفيع ذو العقل الصافى و الفهم الوافى الشامخ كبير الخطر العظيم الغضب قوى الجسد ذو الفضل الكامل متمم الوعيد ويل لمن الحيته و تعسا لمن ابغضته اسالك به حق خالقك المدبر لكل شيء و منشى العلويات و السفليات و مالكها ان يفعل كذا و كذا .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nفصل پنجم در علوم عزايم\r\nو او را تعزيم و تنجيم نيز گويند اما تعزيم بنابر آنكه هر كه خواهد بدين شغل عمل نمايد بايد كه او را عزيمتى صادق و نيتى موافق بود چه بىتصميم رأى و تسديد عزم ايجاد امرى بر غيرى صورت نبندد و الزام طاعت بر شياطين جن و انس ميسر نگردد .\r\n« و هو من عزمت عليك اى اوجبت و حتمت عليك » .\r\nو اما تنجيم بنابرآنكه هر علمى را مدتى تعيين كردند كه در آن مدت تمام شود و اوقات مقدر را نجوم خوانند .\r\nو نيز بيشتر اعمال موقوف بر رعايت احكام نجوم است و چون بناى عمل پيش محققان اينصناعت موقوفست بر اتخاذ خاتم سليمان عليه السّلام اول شرح آنداده شود و هر كه خواهد بدين علم مشار اليه گردد بايد كه برياضت و طاعت مشغول گردد .\r\nو بعضى گفته‌اند كه بايد 2 سال روزه دارد و افطار بنان و نمك و سركه و سعتر كند و از حيوانات به كلى اجتناب نمايد و از زنا و شهوات بالمره محترز باشد و در شبانروزى هفت بار غسل كند .\r\nو بعضى گفته‌اند پنج بار و بعضى ديگر سه بار و كمتر از 2 نشايد در روز يكى و يكى در شب .\r\nو بعضى گفته‌اند اگر چهل روز رياضت كشد و روزه دارد كافى بود و بعد از رياضت در وقتى كه آفتاب بدرجهء شرف رسيد و زحل در اوج يا در شرف يا در خانه خود باشد و قمر نيكو حال روز پنجشنبه از 2 مثقال نقره خالص و بقولى سه مثقال خاتمى فرو ريزد .\r\nو در روز جمعه نگينى از ياقوت يا بيجاده يا بلور صافى در او نشاند و بر\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاينجا اين صورت بر سه سطر متساوى نقش كند :\r\n« اللهم كهليع حعلسطر بمله حملهملمح وووه هفهففعلح يا رب .\r\nو آن را در دست راست كند و پنهان بموضعى رود كه نظيف و خلوت بود چهار ركعت نماز گذارد و در ركعت اولى الم تنزيل بخواند و در دويم يس و در ركعت سيم دخان و در چهارم تبارك الذى بيده و سوره العصر .\r\nو بعضى گفته‌اند كه هر چه بخواهد بخواند و چون در روز جمعه به آخر رسد در شب شنبه بعد از آنكه مردم آرام گيرند بر سطحى بلند رود كه محجر نباشد و آن خاتم را به موى دم اسب تركى كه اشهب باشد از سر چوبى از انار كه طول آن 5 كر بود فرو آويزد .\r\nو چنان نشيند كه خطى تواند كشيد كه او و آن خاتم در ميان آن خط بود و بعودتنها و بقولى با مشك و عنبر و زعفران بخور كند و 21 بار اين اسماء بخواند :\r\nاللهم يا يشمخ بشمخ و لا هارس تنتطبون الذى الاسماء الحسنى و الصفات العليا و الضياء و البهجة و البهاء يا ذاتو ملخوثوا و مونوار يموتون الذى هو يمسح بكل مكان ممدوح بكل لسان مذكور فى كل اوان يا ارعش ارعيشط بوخ الاخوان الذى سبقت اوليتك قبل و لا قبل الا و انت قبله يا رهمون ازخا ارخيم ارخيمون هو الرحمن الرحيم الذى كل شيء بعدله و رحمته يا حيشو مثبور و ارقش و ارعلون الذى لا يليق التسبيح و التقديس و التحميد و التهليل الا به باهيا شراهيا اذونى اضياوت اصباروثون الذى هو الحى القيوم محى الموتى الذى قامت السموات و الارض و خلق بامره يا دهيشا دهليلوا ميططرون الذى عنت الوجوه و خشعت الاصوات له و ذلت له الشم الباذخات الصعاب الصلاب يا نور و ارعيش و ارعشيش لعثون الذي استضاء بنوره اهل السموات و الارض و انجلت بنوره كل ضياء و بهجة و نور يا استسرا اسروا اشمخح اشما اشقون الذى ذلت الاعزة لعزته و قهر كلشىء سلطانه و قدرته و ملكه يا ملكوا يا ملكوا ثوا يا علام ارعا ارعى تر نور بكل شىء كان و يكون الخبير الذى لا يعزب عنه الغيوب و ما تخفى الصدور يا منتضج مشخيشافس\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nلامون الذى انما امره اذا اراد شيئا ان يقول كنفيكون .\r\nو در ميان آن خط بقيه شب نماز گذارد و اگر بتواند هم در آن جا بخسبد تا صبح صادق .\r\nپس برخيزد و تجديد وضو كند و همچنان بعود بخور كند و بيست و يك بار ديگر بخواند .\r\nپس آن خاتم را از آنجا فرو گيرد و در حريرى سفيد پيچد و به مشگ و عنبر و كافور مطيب كند و در حقه پاگ نهد و به نگينى كه بر آن نامهاى حق باشد مهر كند و نگاهدارد .\r\nو فوايد اين خاتم بينهايت است از آن جمله اينكه اگر خواهد مصروعى را نيك كند بمشگ و زعفران مهر بر چيزى نهد و آن را بشويد و بدهد تا بياشامد نيك شود .\r\nو اگر قوى بود هر روز سه نوبت چنين بدهد و اگر نيز نقش او را بر ورق اهو نويسد و بر او بياويزد هرگز ديگر بر او جنى ظاهر نشود .\r\nو اگر لوحى از گل بسازد و آن مهر بر آنجا نهد و اين آيه كه  الَّذِينَ آمَنُوا وَ لَمْ يَلْبِسُوا  تا آنجا كه اولئك هم المهتدون بر آنجا خواند هر كه آن را در گردن اندازد از هيچ چيز نترسد اما چون در گردن اندازد بايد كه بار ديگر همين را بخواند .\r\nو اگر خواهد كه دفع سحرى كند لوحى از گل بسازد و اين مهر را بر آنجا نهد و آيه و مكر و امكرا را تا آخر بخواند و آنلوحرا در جائى دفن كند آن سحر با آن ساحر گردد .\r\nو اگر خواهد جن را از سرائى يا بقعه بيرون كند گل را بدان مهر كند و در آن بقعه بيندازد و بگويد اخرجوا منها مالكم غصبتموها و قهرتموها همه متفرق شوند .\r\nو اگر آن مهر بر خمير كاورس نهد و در ميان گندم اندازد شپشه و هيچ\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nآفت بدان نرسد .\r\nو اگر بر گل نهد و گل را به آب حل كند و در حوالى خانه موريا كيك بريزد همه از آنجا بيرون روند .\r\nو اگر بر شمع سفيد نهد و بر زنيكه آبستن نشود بياويزد آبستن شود .\r\nو اگر آن انگشتر را در آب بجوشاند و بزنيكه بار بدشخوارى نهد به دو دهند تا بياشامد در حال فرزند ازو جدا شود .\r\nو اگر مهر او بر تختهاى رصاص نهند و در چهار گوشه كشت زار آن تختها را دفن كنند هيچ آفتى بدان كشت نرسد .\r\nو اگر از شكر و زعفران قرصها بسازند و آن مهر را بر آنجا نهند و هر بامداد از آن تناول كند هر چه بشنوند ياد گيرند .\r\nو اگر گوسفند را مرضي بديد آيد آنمهر را بر پيه گوسفند نهند و بر گردن قايد گوسفندان يعنى پيشرو ايشان بندند هيچ آفت بدان گوسفندان نرسد و در گاو همچنين الا مهر بر گاو بايد نهاد .\r\nو اگر كسى خواهد كه زن او يا غير او او را دوستدارد آنمهر را بر گل نهد و اين آيه كه :\r\n وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها   يَتَفَكَّرُونَ . \r\nبرو خواند و آن را در آنيه كه آب خورند اندازند هر كه از آن آب بخورد او را دوستدارد .\r\nو اگر آن مهر بر سرمه نهد و بنام آنكه خواهند در چشم خود كشد و در برابر او بايستد در ساعت پيش او آيد .\r\nو اگر بر گل نهد و در موضعيكه او بر آنجا نشيند دفن كند آن كس از عشق او بيقرار شود .\r\nو اگر خواهد جنيان با او سخن گويند و دوست او شوند در شب آنخاتم را از حقه بيرون آرد و بگويد :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nيا معشر الجن الصالحين اجيبوا داعى الله الحق به حق ما في الخاتم .\r\nهر چه از ايشان پرسد جواب دهند و اگر نشنوند و نافرمانى كنند بگويد :\r\n« ما لكم لا ترجون للّه و قارا و قد خلقكم اطوارا ا لم تروا كيف خلق اللّه سبع سماوات طباقا و جعل القمر فيهن نورا و جعل الشمس سراجا » .\r\nكه بيشك هر چه پرسند جواب دهند و دوست شوند و اگر آن مهر بر موم نهند و در زير سر خود گذارد هر كرا خواهد همان شب خواب بيند .\r\nو اگر بر گل سفيد نهند و در خانه آنكه خواهد كه او را در نكاح آورد بيندازد بدآن مرا درسد و اگر چه آن زن بغايت شريفه باشد .\r\nو اگر بر كندر نهند و آن را در گردن اندازد قدر او پيش همه كس بلند باشد و هر چه درخواست كند اجابت كنند .\r\nو اگر آن مهر بر شمع نهند و در وقت نيك با خود دارد و با هر كه مخاصمه كند ظفر يابد و اگر بر قبضه خاك نهد و آن را در روى لشگر ريزد و بگويد :\r\n« شاهت الوجوه شاهت الوجوه و حم عسق لا يبصرون »\r\nهمه روى بگريز نهند و چون خواهد كه احضار جن كند و از جائى بترسد يا مصروعى را خلاصى دهد اين عزيمت را بخواند :\r\nبسم اللّه الرحمن الرحيم عزمت عليكم يا معشر الطوارق و رؤساء الجن و الشياطين و الغيلان و التوابع بشدة جبروت اللّه و شدة سلطان اللّه و شدة بطش اللّه و شدة حول اللّه و قوته و بملكوت اللّه المحفوظ و بالقرآن المجيد و بالدين القيم الذى اذل به الخلايق و دان له بكلشىء و باعظم عزايم اللّه و مواثيقه على كل شيطان رجيم عزيمة من الله و رسوله على كل من يؤمن باللّه و ملائكته و كتبه و رسله و اليوم الاخر ايها الارواح و الجن و الشياطين و الغيلان و التوابع و ابليس و جنوده حيلا ( كذا ) و استعجلوا ان كنتم اياه تعبدون و على اى دين انتم فانى استعين عليكم به حق قآئدكم و دينكم و بما اوحى الى انبيائه و رسله به حق النار و النور و النيران و بما جرى به القلم من عند الرحمن و به حق التورية و الانجيل و الزبور و الفرقان و بالذى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسخر الشمس و القمر و النجوم كلها مسخرات بامره تبارك اللّه رب العالمين و من كان منكم عابدا غير اللّه فانى اعزم عليكم به حق معبودكم و بعزيمة اللّه الذى عزم بها على السموات و الارض و اطاعتاه مسرعين الا اجبتم كما اجاب النفر من الجن قالوا انا سمعنا كتابا انزل من بعد موسى مصد قالما بين يديه يهدى من يشاء الى صراط مستقيم يا قومنا اجيبوا داعى اللّه و آمنوا به يغفر لكم من ذنوبكم و يجركم من عذاب اليم و من لا يجب داعى اللّه فليس بمعجز فى الارض و ليس له من دونه اولياء و اولئك فى ضلال مبين بسم اللّه ادعوكم على بصيرة من حيث كنتم الا اقبلتم بنور منه و بسلام من رب العالمين و قول من رب رحيم و عهد وثيق و اللّه على ما نقول وكيل و اللّه من ورائكم محيط اينما تكونوا يات بكم اللّه جميعا ان اللّه على كلشىء قدير فوربك لنحشرنهم و الشياطين ثم لنحضرنهم حول جهنم جثيا يا مستور يا جماعة بنى الشيطان يا بنى مالك و انتم يا معشر الملوك و الكبرآء خاصة بنى الجان و يا كافة من لا محيص له عن طاعة الملك الاعلى الجبار القهار الاقوى اسمعوا و اجيبوا و اطيعوا لما سمعتم هذه الاسماء المرغوبات المرهوبات التى من رغبت فيها ظفر و نجى و من رغب عنها خاب و خسر و هلك فيمن هلك و هوى فى الردى و بجليل الاجل و بخاتم سليمان و بصحف ابراهيم و موسى و بجميع الصحف و الاشعار و الكتب المنزلة و به حق سليمان و ما اوتى سليمان و بالعهد الذىء اهدتم اذ قلتم سمعنا و اطعنا لا نسمع كتاب عهدك الا اجبنا و جئناء من حيث نحن فيه فهما عجلوا و ادخلوا فى طاعتى و اقضوا حاجتى باهيا شراهيا و به حق الطور و كتاب مسطور فى رق منشور و البيت المعمور و السقف المرفوع و البحر المسجور و البيت الاعظم الذى تعرفونه و بيت المقدس و بيت مكة و چون حاضر شوند آنچه خواهد بگويد .\r\n\r\nفصل ششم در حل و عقد بنويسد\r\nبسم اللّه الرحمن الرحيم هذه برائة من اللّه العزيز الحكيم لفلان بن فلان من\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nشر السن جميع الناس و افواههم عامة و من شر لسان فلان خاصة كيلا يذكروه الابخير فى كل وقت .\r\nپس اين طلسم را بنويسد :\r\n« بصهنعك كعب كهللعى و جعلنا من ايديهم سدا و من خلفهم سدا فاغشيناهم فهم لا يبصرون حسبنا اللّه و نعم الوكيل نعم المولى و نعم النصير »\r\nو در موم گيرد و با خود دارد و همه زبان‌ها از بد گفتن او بسته گردد اما بايد كه خود را پاك دارد .\r\nوجهى ديگر بنويسد » « فلشاكى و اكفك نفكك بهلك مكافل » و در آب اندازد .\r\nوجهى ديگر از براى عقد زبان و افزوني محبت :\r\n« بسم اللّه الرحمن الرحيم وقفوهم انهم مسؤلون ما لكم لا تناصرون بل هم اليوم مستسلمون اليوم نختم على افواههم قال رب اجعل لى آية قال آيتك ان لا تكلم الناس ثلثة ايام الارمزا يوم يقوم الروح و الملائكة صفا لا يتكلمون الا من اذن له الرحمن و قال صوابا صم بكم عمى فهم لا يرجعون صم بكم عمى فهم لا يعقلون صم بكم عمى لا يتكلمون قال اخسؤا فيها و لا تكلمون كهيعص طه طسم طس الم يس ص حمعسق ق ن قد عقدت لسان فلان بن فلانة على حب فلان بن فلانة سبع سنين و سبعة اشهر و سبعه ايام و سبع ليال و سبع ساعات و سبع لحظات و سبع لمحات اللهم اعقد لسانه عليه كيلا يذكره الا بخير و صواب و عافية و سداد اللهم يا يتمخيشا يا شوحق يا يتفوثا يا موشطيثا يا ملكوثا يا طغغاث باهيا شراهيا اذونى اضباث ال شداى بشماع اشماع شمعون سمعحوا و جعلنا من بين ايديهم سدا و من خلفهم سدا فاغشيناهم فهم لا يبصرون اولئك الذين طبع اللّه على قلوبهم و سمعهم و ابصارهم و اولئك هم الغافلون ختم اللّه على قلوبهم و على ابصارهم غشاوه اخسؤا فيها و لا تكلمون الابخير و صواب و عافية و حببه فى قلبه من ساعته كيلا يستقر دونه لحظة و لا لمحة الى اللّه تصير الامور اخذت لسانه و قلبه و سمعه و بصره و جميع جوارحه بحول اللّه و امره كيلا يذكره الابخير و صواب و عافيه و سداد اللهم افعل\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو اعقدت لسانه عليه كيلا يذكره .\r\nپس اين صورترا بنويسد :\r\nهفت بار و اين رقعه را اگر تواند در سراى آن كس در حفره دفن كند و اگر نتواند در سراى خود آن را به خاك به پوشاند و چيزى گران بر سر او نهد .\r\nمولانا فخر الدين رازى در سر مكتوم خود آورده است كه قريب به صد نوبت اين را تجربه كردم هميشه راست آمد .\r\nبه جهت عقد شهوة مرد از زن بستاند مسله از نحاس و در آتش نهد تا نرم شود پس بيرون آرد و آن را كج گرداند چنان كه سر او بنزديك سوراخ رسد و بگويد :\r\n« اللهم رب جبرئيل و ميكائيل و اسرافيل و مهائيل و فنائيل و رفنائيل و هيافيل و برائيل كما لم يدخل طرف هذه المسلة بعينها كذلك لا يدخل اير فلان بن فلان فى حر فلانة ابنة فلانة .\r\nو در آنجا دمد و آن مسله را در گورى قديم دفن كنند و نشان كنند تا اگر خواهد بگشايد داند كه كجاست چه مادام كه آن مسله در آن جا باشد آنكس گشاده نشود .\r\nوجهى ديگرت بنويسد بر كاغذ و بر در آن كس دفن كند :\r\n« اخذ فلان بن فلانة عن اعضائه و جميع جوارحه اخذته عن راسه ذى الاشعار و طرفه ذى الابصار و يديه ذوات الاظفار و جسمه ذى الاخطار و بطنه ذى الاكمار و فخذيه حتى اذا ساوى بين الصدفين قال انفخوا حتى اذا جعله نارا قال اتونى افرغ عليه قطرا فما استطاعوا\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nان يظهروه و ما استطاعوا له نقبا كذلك لا يستطيع فلان بن فلانة ان يطاء فلانة ابنة فلانة و لا يستطيع لها نقبا شدا شدا ربطا اربطا\r\nو اگر به ريسمان پشم نيز خواند و گره زند و آن را نيز با آن كاغذ دفن كند قوىتر باشد\r\nحل بنويسد بر كاغذ يا رق اين عزيمت را :\r\n« شعروس سصوس شما و شاشاش شكشمى اسمو الاسموش كسر و شاطيشان شكس مثل كورش شعوانه شورقش اشما شموش انشقش كشى اسمشا طيل طوشاها رش عيسى روح هيج و اسرع فمح فعل فلان بن فلانة ابنة فلانة حله انه من سليمان و انه بسم اللّه الرحمن الرحيم الا تعلوا على و اتونى مسلمين به حق كر كرطيون ملاطئون نوله دوره زوره عجل يا چشوش مخشوش الوش انش منقش عنقس ما خبرق البرق شيخ مشندى ايزن يمسح اى سهارى بما اى هريرا الى امريرا اشطو طابر و يوابحق كر كرطيون بلاطيون نوله دوده روده عجل حموش ارواما طلبا شلاطيح اهى اهى هلاهلا كهنه يعطا هجا هجا بوكرى بوكرى .\r\nو كاغذ را در هم پيچد و آن را در ركوئى پاك پيچد و كوزه آهن نظيف را پر آب كند و آن ركو را در دسته كوزه بندد و بر سر كوزه پولاد نهد و آن كوزه در موضعى پاك باشد يكشب تا صبح بنهد .\r\nپس بردارد و بنهد تا آنكس كه او را بسته‌اند از آن بياشامد و بدان غسل كند اما بايد بيشتر به آبى ديگر اندام خود را شسته باشد .\r\nوجهى ديگر بنويسد و به آنكس دهد تا با خود دارد :\r\n« بسم اللّه الرحمن الرحيم كتب اللّه لا غلبن انا رسلى ان اللّه قوى عزيز و ان هذا رحمة من ربى فاذا جاء وعد ربى جعله دكاء و كان وعد ربى حقا و تركنا بعضهم يومئذ يموج فى بعض محمد رسول اللّه صلّى اللّه عليه و آله و لا حول و لا قوة الا باللّه العلى العظيم و العلم عند اللّه .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبسم الله الرحمن الرحيم\r\n\r\nفن چهارم از مقاله چهارم از قسم دويم از كتاب نفايس الفنون فى عرايس العيون علم تعبير\r\nكه آن عبارتست از معرفت احوال خواب‌ها و كيفيت آن و ابن علم شريف است و يوسف صديق عليه السلام آن را ثانى ملك نهاده چنان كه حق تعالى از آنحكايت كرده و فى قوله « رب قد اتيتنى من الملك و علمتنى من تاويل الاحاديث » شرح آن چنان كه بايد در اين كتاب ميسر نشود و ما آنچه از او مهمتر باشد در دوازده فصل اشاره كنيم :\r\n\r\nفصل اول در كيفيت خواب و اسباب و شرايط صحت آن و آداب معتبر\r\nبدانكه پيش از اين در علم نفس مبين شد كه قوت‌هاى بدن كه ادراك محسوسات كنند ده‌اند پنج ظاهره و پنج باطنه . ظاهره سمع و بصر و شم و ذوق و لمس و باطنه كه آنحس مشترك و خيال كه خزانه اوست و واهمه و حافظه و متخيله است و مركب اين قوى روح است و روح بخاريست كه از لطيف اغذيه متولد شود و بواسطه او در اعضا قوت حس و حركت پديد آيد و دليل بر آنكه مركب قوى روحست نه اعضا آنست كه در عصبى سده واقع شود آنچه وراى آن سده بود از عضو حس او باطل گردد و آنچه ما فوق سده باشد باطل نشود و چون مقرر شد كه قوة حس و حركت بواسطه آن بخار است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nپس مادام كه آن بخار متوجه با ظاهر بدن باشد اعضا در حس و حركت باشد و بيدارى عبارت از آنست و هرگاه كه آن بخار متوجه ظاهر نباشد حواس ظاهره معطل ماند . و خواب عبارت از آنست\r\nو سبب عدم توجه و تردد او با ظاهر يا از قلت او بود كه بواسطه كثرت افعال متحمل شده باشد و طبيعت از براى اخلاف بدل بنضج غذا مشغول گشته يا از براى انسداد مجارى او چنان كه چون سراب يا طعام خورده باشد حاصل شود .\r\nزيرا كه چون بخار آن در معده بدماغ صعود كند و به اعضا فرود آيد آن مجارى پر گردد و مجال نفوذ و تردد نماند و سبب ديدن چيزها در خواب يا بواسطه آن بود كه نفس بواسطه تعطيل حواس ظاهره بروحانيات متصل شود و به چيز ها از مغيبات مطلع گردد و چون مدرك نفس صورت جزئى نتواند بود بلكه معنى كلى باشد متخيله از براى حكايت آن معنى كلى صورتى تركيب كند و آنصورت چون در لوح مشترك منطبع شود هر آينه مشاهده گردد و يا بنا بر آنكه صور مدركه در خيال كه خزانه حس مشتركست محفوظ بود و در حس مشترك در بيدارى بواسطه اشتغال بصورى كه از حواس ظاهر به دو متادى ميشد از آن غافل بود بوقت خواب بنا بر عدم اشتغال برو ظاهر شود يا بواسطه آنكه قوة متخيله بسبب اشتياق او به چيزى يا از تألم او بفراق چيزى در وقت بيدارى تركيب صورتى كرده باشد و بحافظه كه همچو خزانه اوست سپرده چون در بيدارى بنابر اشتغال حس مشرك ظهور آنصورت او را ميسر نشده بوقت خواب ظاهر گردد يا بواسطه آنكه مزاج روح متغير شده باشد چه بحسب آن تغيير افعال مختل گردد چنان كه اگر حرارت مستولى باشد آتش بيند .\r\nو اگر برودت برف و سرما و اگر رطوبت باران و سيل و دريا و اگر يبوست كوه و سنك و پريدن در هوا و مانند آن و ازين اقسام بجز قسم اول اعتبارى ندارد و سه قسم ديگر از قبيل اضغاث و احلامند و قسم اول به دو قسم شود :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nيكى صريح كه به تاويل احتياج ندارد و اين از آثار رحمت الهى بود كه بوقت فروماندگى بنده را بدان هدايت كند .\r\nچنان كه جالينوس در كتاب فصد آورده است كه مرا در ميان حجاب و كبد ورمى بديد آمد هر علاجى كه دانستم كردم هيچ سود نداشت چون اميد صحت نماند شب خواب ديدم كه شخصى پيش من آمد و گفت رگى كه ميان خنصر و بنصر است از دست چپ بگشاى و بگذار تا چندين خون از وى برود كه شفا يا بى چون روز آشدنرگ بگشودم و آنمقدار خون كه گفته بود بگرفتم شفا حاصلشد و هم او در كتاب حيلة البرء آورده است كه شخصى را زبان بزر كشده چنان كه در دهان نميكنجيد هر علاجى كه كردند سود نداشت شبى در خواب ديد كه به آب خس مضمضه كن همچنان كرد شفا يافت .\r\nدويم آنكه صريح نباشد و به تاويل احتياج دارد و خواب‌هاى انبياء و اولياء و صلحاء بيشتر ازين دو قسم نباشد و از اينجاست كه پيغمبر صلّى اللّه عليه و إله و سلّم فرمود :\r\n« رؤيا المؤمن جزء من ست و اربعين من اجزاء النبوة »\r\nو سر آنكه نبوت را به 46 جزء كرد و رؤياى مؤمن را يكجزء نهاد بنا بر آنست كه مدت نبوت پيغمبر صلّى اللّه عليه و إله و سلّم و سلم 23 سال بود و از آن جمله مدت 6 ماه چيزها را بطريق رؤيا معلوم ميكرد و 22 سال و نيم بطريق وحى چون 23 سال را به 6 ماه قسمت كنند 46 جزء شود و مدت رؤيا از آن جمله يك جزو باشد .\r\nو بعضى در تعبير خواب‌ها آورده‌اند كه شرايط صحت رؤيا آنست كه مزاج بيننده متغير نباشد و بر طهارت خسبد و بوقت خواب پهلوى راست بر زمين نهد و بوقت خفتن و الشمس و الليل و التين و قل يا ايها الكافرون و اخلاص و معوذتين بخواند و بگويد :\r\n« اللهم انى اعوذ بك من شر الاحلام و استجير بك من ملاعبة الشيطان فى اليقظة و المنام »\r\nو بايد كه راستگوى باشد و هر چه گويد سنجيده و پسنديده گويد چه اگر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nدروغ بسيار گويد و هر چه در خاطر آيد بيفكر و تاملى در عبارت آرد خواب او را اعتبارى نبود و از اينجاست كه رسول صلّى اللّه عليه و إله و سلّم فرمود :\r\n« اصدقكم حديثا اصدقكم رؤيا »\r\nو از اينجاست كه خواب شاعران و منجمانرا زياده اعتبارى نباشد و هر خوابيكه در اول بهار و بوقت رسيدن ميوه‌ها بيند درست باشد و اثرش زود بديد آيد و حكمت در آنكه خواب نيك را اثر ديرتر ظاهر شود و خواب بد را زودتر از آنست كه ايزد تعالى از كمال عنايت ببندكان نخواهد كه ايشان در رنج انتظار بمانند و بايد كه خواب را با معبر در خلوت و سر بگويد چه رسول صلّى اللّه عليه و إله و سلّم فرمود :\r\n« لا تقصص الرؤيا الا فى سر كما اسرت اليك »\r\nو اگر در اول روز بگويد بهتر باشد و در خواب هيچ زياده و نقصان نكند چه رسول صلّى اللّه عليه و إله و سلّم و سلم فرمود :\r\n« من كذب فى الرؤيا كلف يوم القيمة عقد شعيرة »\r\nو با كسى گويد كه دوست عاقل و مشفق و نيكخواه او بود چه معتبر تعبير اول است .\r\nو در نقل آمده است كه زنى به حضرت رسول صلّى اللّه عليه و إله و سلّم و سلم آمد و گفت يا رسول اللّه بخواب ديدم كه دخترى زادم و ستون خانه‌ام شكست رسول صلّى اللّه عليه و إله و سلّم فرمود كه ترا پسرى شود و شوهرت بسلامت از سفر باز آيد و همچنين شد بار ديگر زن همان خواب ديد آمد تا از رسول صلّى اللّه عليه و إله و سلّم بپرسد او را در خانه نيافت و در حجره رسول از يكى از زنان او پرسيد آنزن گفت دخترى شود و شوهرت بميرد و چون رسول صلّى اللّه عليه و إله و سلّم بحجره آمده از او سوال كرد و فرمود كه اين خواب را از ديگرى پرسيدى گفت بلى يا رسول اللّه فرمود تعبير همانست و بايد كه چون خواب نيك بيند طغيان نيارد و در شكر و خير افزايد .\r\nو اگر خواب بد ديده باشد چون از خواب در آيد بگويد اعوذ باللّه العظيم من الشيطان الرجيم و آية الكرسى بخواند و بگويد :\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n« اللهم انى اعوذبك و الوذ اليك عليك اتوكل فاصرف عنى شرما رايت وقنى شر ما قضيت ياراد البلاء و دافع القضاء و شامل العطاء » .\r\nو اظهار نكند و با كس سخن نگويد و صدقه دهد و در دعا و عبادت كوشد تا حق تعالى بلا را دفع گرداند و معبر بايد كه عالم و عاقل و پرهيزكار بود و راستگوى باشد و افشاى سر نكند و پيوسته از حق تعالى هدايت و معاونت طلبد تا آنچه از اسرار غيب خبر دهد منهاج حق و سنن صواب باشد .\r\nو چون بيننده خواب بر او عرضه كند او بگويد خير لنا و شر لاعدائنا و نام او بپرسد چه بسيار خواب باشد كه بنام تعبير بايد كرد همچو محمّد و احمد و محمود و سعيد و سالم و غانم و مانند آن و صنعت او هم بپرسد تا تعبير به قدر همت و منزلت و پيشه و كار و حال او كند و بپرسد كه خواب در روز ديده يا شب چه اگر در روز ديده باشد يا نزديك روز اثر زودتر باشد و از حال مزاج و غذا و هوا و مسكن و جاى خواب و بالين همه سؤال كند و عادت قدماى عرب چنان بودى كه چون كسى خواب بر ايشان عرض كردى هر چه نظر ايشان در آنساعت بر او افتد از بهايم و طيور و امتعه كه آن را بفال گرفته‌اند تعبير كردندى .\r\n\r\nفصل دوم\r\nدر ديدن تجلى نور ايزدى و روحانيات و انبياء و اولياء و سلاطين و ملوك و جن و شياطين و قيامت و حساب و كتاب و بهشت و دوزخ و مانند آن .\r\nاگر بخواب بيند كه نور حق جل و علا بر او تجلى كرد كار او در دين و دنيا نيكو شود و در آن موضع كه اين خواب ديده باشد عدل و انصاف و فراخى نعمت بديد آيد .\r\nاگر بيند كه حق تعالى او را حساب مىكند شادى به او رسد اگر مسافر باشد بسلامت و خوش دلى به خانه باز آيد چنان كه بگويد :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n« فسوف يحاسب حسابا يسيرا و ينقلب الى اهله مسرورا » .\r\nاگر بيند كه با حق تعالى مناجات مىكند نام او در دين و دنيا بزرك شود و پيش ملوك مقرب گردد قال اللّه تعالى :\r\n« و قربناه نجيا و قال النبى صلّى اللّه عليه و إله و سلّم خير ما يري احدكم فى النوم ان يرى ربه او نبيه او يرى ابويه المسلمين »\r\nاگر بيند كه حق تعالى بر او غضب گرفت و از وى اعراض كرد او را از گناه توبه بايد كرد تا از آنقوم نباشد كه حق در صفت ايشان فرمود :\r\n« اولئك لاخلاق لهم فى الاخرة و لا كلمهم و لا ينظر اليهم يوم القيمة و لا يزكيهم و لهم عذاب اليم » . و رضاى مادر و پدر بايد جست\r\nاگر از فرشتگان مقرب همچو جبرئيل و ميكائيل و اسرافيل و عزرائيل بخواب بيند اگر ايشان را در شادى و امن و نيكوئى بيند در دين و دنيا شرف و منزلت يابد و طريق علم و حكمت بر او گشاده شود و از آفات ايمن باشد .\r\nو اگر بيمار بود شفا يابد اگر در ترسى يا غمى بود از آن بيرون آيد اگر بيند كه با يكى از ايشان خصومت مىكند خصوصا عزرائيل يا ميكائيل اجلش نزديك رسيده باشد توبه بايد كرد و با حق رجوع بايد نمود .\r\nو حكم عامه فرشتگان بر اين قياس باشد اگر بيند كه با فرشتگان مى پرد در دنيا شرف و كرامت يابد و عاقبت شهادت يابد .\r\nو اگر در شهرى يا دهى يا محله بيند كه فرشتگان بسيار جمع شدند عالمى يا عابدى آنجا درگذرد يا كسى را بظلم هلاك كنند اگر فرشتگان را در صورت زنان بيند در دين و مسلمانى دروغ گويد\r\nاگر بيند كه فرشتگان از جوانب در سراى ميآيد خانه را از دزدان بايد نگاه داشت .\r\nاگر زبانيه را بخواب بيند از اهل شر و فساد احتياط بايد كرد و اگر انبياء\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو اولياء را بخواب بيند .\r\nتعبير مجمل آنست كه اگر او را در حالتى نيكو و با جمال و شكل پسنديده بيند دلالت كند بر نيكوئى حال بيننده و يافتن شرف و جاه و اگر ترش روى و خشمناك بيند بر خلاف اين باشد و معلوم بايد كرد كه حال آن نبى يا ولى در حال حيات چگونه بوده او را نيز همان رنج رسد و عاقبت كار او نيكو شود و بر خصمان ظفر يابد .\r\nاگر محمّد صلّى اللّه عليه و إله و سلّم و سلم بخواب بيند در لباس نيكو و جمال خوب و خوش حالى اگر در رنجى بود خلاص يابد و اگر درويش باشد توانگر گردد و در آن زمين خصب و فراخى نعمت بديد آيد و حج كند ،\r\nو اگر متغير اللون و دلتنگ و رنجور بيند در آنولايت در دين و شريعت ضعفى بديد آيد و ديدن او فى الجمله دليل رحمت و راحت بود : عاجلا و آجلا لقوله تعالى  « وَ ما أَرْسَلْناكَ إِلَّا رَحْمَةً لِلْعالَمِينَ  و قال عليه السّلام من رآنى فقد رآنى فان الشيطان لا يتخيل بى » .\r\nو ديدن اصحاب و اوليآ و بزرگان دين خير و بركت باشد و راه يافتن در دين و شريعت .\r\nاگر پادشاه را بخواب بيند كه در محلى يا سرائى ميآيد در آنموضع آفت و زيان رسد مگر جائى كه آمدن او آنجا غريب نباشد چه حينئذ پسنديده بود و دليل نعمت و دولت باشد .\r\nاگر پادشاه مرده را زنده بيند رسوم آن پادشاه در آنملك پديد گردد و اگر در پادشاه افزونى بيند ولايت ملك او زياده گردد و نقصان او بدين قياس و اگر بيند پادشاه بر خوان نشسته است و چيزى مىخورد و خوان از پيش او بر نداشته‌اند دليل درازى عمر او بود .\r\nو اگر خود را با پادشاه بيند و اهل آن نباشد اگر بيمار بود اجلش نزديك رسيده باشد و اگر بيمار نبود از خويش و پيوند جدا ماند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nو اگر بندهء خود را با پادشاه بيند آزادى يابد اگر پرى در خواب بيند همچنان باشد كه در فرشته ياد كرده شد و ديو دشمن مكار بود اگر كسى بيند كه شيطان او را بفريفت از مال يا ولايتى جدا ماند .\r\n« كما قال اللّه تبارك و تعالى يا بنى آدم لا يفتننكم الشيطان كما اخرج ابويكم من الجنة » .\r\nاگر كسى بيند كه بشيطان قهر كرد بر دشمن ظفر يابد اگر كسى بيند كه در بهشت است و مىخورد ميوه‌هاى او را عالم شود و از هر علم بهره يابد و در دنيا و آخرت مكرم گردد و اگر خود را در دوزخ بيند اگر متدين باشد از جمله معاصى باز ايستد .\r\nو اگر از متضرفان دنيا بود سفر كند و اگر بيند كه از دوزخ بيرون مى آيند دليل ديندارى و پرهيزگارى بود يا باز آمدن از سفر . اگر بيند كه در آنجا برنج گرفتار است آنرنج و مشقت دنيا بود .\r\nو اگر قيامت را در خواب بيند دليل عدل پادشاه بود در آنولايت و تعبير علامات او نيز از نفخ صور و غير آن همين است .\r\nاگر بيند او را بىتشدد و مناقشه حساب ميكنند دليل يافتن مقصود بود از دين و از دنيا و اگر در آن تشدد كنند دليل عسر و توقف مراد بود و اللّه اعلم\r\n\r\nفصل سيم در ديدن بدن انسان و اعضا و آنچه از او بيرون آيد\r\nكودك خرد اگر معروف باشد دليل بشارت بود و اگر بيند او را در برگرفته است مدبر ملكى و سازنده كارى بزرگ شود اما كودك مجهول انديشه غم و دشمن ضعيف باشد .\r\nو اگر مرد بزرگ را كودكى بيند به حد بلوغ نارسيده كاريكند كه مستوجب ملامت گردد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nو گفته‌اند اگر درويش بيند بنعمت و فراغت رسد و اگر توانگر بيند كسى بر مال او مسلط گردد .\r\nو اگر مفسدى بيند كه از مادر در وجود ميآيد از گناه توبه كند . دختر در خواب نعمت و راحت و خصب بود كودك به حد بلوغ رسيده نيكوئى حال و زيادتى مال و جاه بود كودك امرد رنج و انديشه باشد كنيزك خريدن يافتن مقصود بود .\r\nاگر غلام نا بالغ امرد خود را بيند كه بالغشد بى اثر شهوت آزادى يابد مرد جوان مجهول در خواب دشمن باشد زن جوان با جمال مال و نعمت و شادى .\r\nزن بكر تجارت سودمند برومند بود مرد كهل و پير بخت باشد و دوست مشفق اگر جوانى بخواب ديد كه پير شد حرمت و علم او زياده گردد و عاقبتش محمود بود مرد پير اگر خود را جوان و با طرب بيند و با طراوت و جمال سيادت و مهترى يابد و عيش او تازه گردد .\r\nو اگر مرد لشگرى بيند كه موى او سياه بود سفيد شد محدوم او بر او متغير شود زن پير دنيا باشد .\r\nو اگر او را به هيات نيكو و طراوت بيند كار او به نظام گردد و اگر بهيات ترش بيند در معاش زحمت كشد و مرد پير صاحب تدبير و حيله باشد بزاز مردى خطير بود و اگر جامه فروشد اقتضاى خصومتى كند صراف شناسنده كارهاى نيك و بد بود صياد مردى باشد كه روزى بمكر و حيله بدست آرد آهنگر مردى مجهول و با قوت بود قصاب مجهول ملك الموت بود و دلال راه نماينده باشد در كارها و همچنين هر صنعتى . سر آدمى رئيس و مقدم بود و مخدوم باشد .\r\nاگر بيند سر از وى جدا شد از مخدوم جدا شود و اگر بيند سر او بزرگشد بزرگى و جاه و توانگرى يابد .\r\nو اگر بيند كوچكشد از مرتبه بيفتد اگر سر خود را همچو سر بهيمه يا سبعى يا مرغى بيند تعبير بر آن نوع از حيوانات كنند در قوت و ضعف و تردد و طيران\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو مانند آن .\r\nو اگر بيند كه از آنسر مىخورد منفعت يابد و اگر توانگر باشد خويشى با او خصمى كند و روغن بر سر ماليدن اگر به اندازه بود كار او زيب و زينت گيرد اگر بسيار بود غم و انديشه باشد .\r\nاگر بيند مردم پيش او آيند و روند رؤساء و مهتران به دو تقرب جويند . افزونى و درازى موى جوانان و زنان و لشگريان را دليل افزونى مال و درازى عمر بود و ديگر آن را انديشهء خاطر و تردد .\r\nو اگر بيند كه بعضى از موى او ميريزد نه چنان كه عيبى ظاهر شود اگر وام دارد بگذارد و اگر در رنجى و غمى باشد فرج يابد .\r\nاگر در ميان موى سياه سفيد بيند فرزندى مقبل باشد و اگر زن بود شايد كه از شوهر انديشه و رنج يابد .\r\nاگر بيند كه موى او مىتراشند امانت گذارد و اگر درويش بود از افلاس خلاص شود .\r\nو اگر بيند كه بدست خود ميتراشد پرده او دريده شود و از مخدوم جدا ماند اگر در ماه حرام بيند كفاره گناهان بود كوتاه كردن موى توانگر را پراكنده شدن مال و حاكم را پراكنده شدن تبع و متوسطانرا ايمنى از آنچه ترسند و كسى را كه موى تراشيدن عادت بود صلاح حال باشد و اگر زنى موى خود را گشاده بيند اگر شوهرش غايب بود باز آيد .\r\nو اگر شوهر ندارد شوهر كند و اگر بيند كه موى مىتراشد شوهرش طلاق دهد . اگر ، تراشنده شوهر بود\r\nيا آنكه تا آخر عمر در خانه شوهر بماند و اگر كسى موى زن خود را بريده بيند آنزن ديگر نزايد و طره مرد را زن باشد و زنرا مال و جمال باشد گردن جاى امانت و دين باشد و زياده و نقصان در آن زياده و نقصان در كار امانت .\r\nاگر طوقى در گردن بيند كه زشت باشد حقى در گردن او باشد .\r\nاگر طوقى در گردن بيند كه زشت باشد حقى در گردن او باشد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاگر روى يا پيشانى يا ابروى كسى خوب و بزرك بيند دليل جاه و قدر و نيكوئى حال و صحت آنكس باشد .\r\nو اگر زشت و ناقص بيند بخلاف اين و اگر بر روى غبار بيند دليل كفر و فساد بود .\r\nاگر بيند از پيشانى او چيزى برآمده است فرزندى باشد چشم دين و نصرت بود و علم و فرزند و برادر و مال اگر كسى بيند چشمى در دست دارد مال نقد يابد و تاريكى چشم دليل روشنى بود در دين و دنيا يا بيمارى فرزند و محبوب و درويش را نابينائى دليل خلاصى از سختى بود و كسى كه عازم سفرى بود اگر خود را نابينا بيند ترك آن سفر بايد كرد و اگر برود باز نيايد .\r\nو اگر خود را يك چشم زياده بيند و در سفر باشد راه گم كند و اگر مقيم باشد در نگهداشتن مال احتياط بيشتر بايد كرد و اگر مكرى انديشد كسى بر آنمطلع شود و اگر بيند كه سرمه در چشم ميكشد در اصلاح كار دين كوشد و در چشم مردم عزيز گردد و اگر در دست سرمه بيند مال يابد .\r\nو اگر پلك و مژه نيك بيند دين و مال و فرزند معتمد باشد و اگر ناقص بيند به همين قياس .\r\nاگر كسى بيند كه بينى او زياده شد دليل جاه و مال و عمر و فرزندان بود و نقصان به همين قياس .\r\nو اگر كسى بوى خوش شنود و اميد فرزند دارد فرزند شايسته آيد و اگر ناخوش بشنود ناخوش شود .\r\nو اگر كسى دو بينى بيند ميان او و فرزندان او خلاف افتد دهان كليد كارها و محل گشاده شدن خير و شر است .\r\nاگر بيند كه چيزى در دهان رفت روزى يابد و اگر چيزى بيرون آمد اگر آنچيز نيك بود سخنى نيك از او صادر شود اگر بد باشد به همين قياس . لب يار و دوست معتمد و زن و فرزند و خويش نزديك باشد و صلاح و فساد آن بدين جماعت\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nباز گردد .\r\nو زبان ترجمان دلست و تدبير كننده صلاح و فساد اگر بيند كه سخن بسيار ميگويد كارهاى بزرك يابد و اگر زبان خويش را دراز بيند سخن بسيار گويد و اگر زبان را به چيزى بسته بيند يا از دهان بيرون افتاده دليل آفت و رنج بود .\r\nو اگر بيند كه بر زبان او موى برآمد و همچنين اگر بيند كه به عضو ديگر سخن ميگويد آن سخن كسى باشد كه عضو به دو منسوبست .\r\nاگر بيند كه ملاذه فرود آمده است چنان كه حلق را ميگيرد دليل تنكى نفقه يا قرب اجل بود . دندان دليل باشد بر اهل بيت بيننده چهار دندان پيش دو زير و 2 بالا كه آن را ثنايا خوانند فرزندان و برادران و خواهران باشد و رباعيات كه پيوسته‌اند بثنا يا عم و خال و انياب كه پيوسته‌اند به رباعيات مهتران قبيله و طواحن كه بدان طعام خايند اسنان بالا خويشان پدر وزير خويشان مادر و بعضى گويند كه جانب راست بخويشان پدر و چپ بمادر .\r\nو اگر بيننده را اهل بيت نباشد بر دوستان و مشفقان و نزديكان كه بدين منزلت توانند بود و غائب شدن دندان غايب شدن آنكس باشد كه به دو منسوبست و افتادن به درد و رنج .\r\nاما اگر كسى بيند كه دندان را به آسانى بدست خويش بيرون آورد فرزندى باشد يا برادرى يا مالى و منفعتى و هر خللى كه در دندان‌ها بيند خللى باشد در آنها كه با ايشان منسوبست و نيكوئى و روشنى بر ضد آن .\r\nو اگر بيند كه دندانهاى او افتاد دليل باشد بر درازى عمر بيننده و تفاوت دندان اختلاف باشد ميان ايشان .\r\nو اگر بيند دندان خويش را به قوت مىكند مال نه بمراد خرج كند يا قطع رحم كند كه از آنها كه آندندان به دو منسوبست و اگر بيند كه دندان او از زر است دليل بيمارى و گفتگوى بود .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nو اگر بيند كه از نقره است يا از ارزيز و مانند آندليل مضرت و زيان مال بود و اگر از چوب و آبگينه و موم بيند دليل وفات بود . گوش زن باشد و دختر و اگر گوش از او جدا شد دخترش بميرد يا زنان را طلاق دهد و اگر بيند كه گوش پاك مىكند خبرهاى خوش بشنود .\r\nو اگر خويش را كر بيند نقصان دين و علم بود و اگر بيند كه مورچه در گوش او مىرود دليل مرگ بود و اگر گوش خود را چون گوش بهايم و سباع بيند اخبار غريبه بشنود و بر وفق طبع آن بهايم زنخ مهتر قبيله باشد كه همكنان رجوع به او كنند .\r\nريش عز و جاه و نعمت بود و هر زياده كه در آن بود به اندازه كه از ناف نگذرد زياده باشد در اين معانى چون از ناف بگذرد وام و انديشه باشد و نقصان او نقصان جاه و مال بود الا آنكه نقصانى شنيع نباشد بلكه بيننده از وام و انديشه فارغ شود .\r\nكندن ريش اسراف باشد در خرج مال و پشيمانى از كارى اگر زنى خويش را با ريش بيند اگر شوهرش غايب بود باز آيد و اگر حاضر بود مسافر شود و اگر بيوه بيند شوهر كند و اگر آبستن بود پسر زايد و اگر اين زن را پسرى باشد مهتر قبيله گردد و اگر كودك نابالغ خويش را با ريش بيند پيش از بلوغ بميرد و اگر بعد از بلوغ بيند پسر خود كدخدا شود خضاب كردن ريش اگر به چيزى بود كه معهود باشد چون حنا و مانند آن بيننده خود را به تجمل پوشاند و اگر به چيزى نامعهود بيند همچو گل و كج پوشيدن ميسر نشود سفيدى ريش جاه و حرمت و وقار باشد و سياهى سيادت و عزت و جمال موى بسيار توانگر را زيادتى مال باشد و درويش را زيادتى وام بازوى راست برادر و فرزند معتمد باشد و چپ خواهر و زن ساعد دوست و شريك و خويش نزديك باشد .\r\nاگر مردى زنى مجهول را ساعد برهنه بيند دنيا يابد .\r\nچه در خبر است كه رسول صلّى اللّه عليه و إله و سلّم در شب معراج زنى را ديد هر دو ساعد\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبرهنه كرده از جبرئيل پرسيد كه اين كيست جبرئيل عليه السلام فرمود اين دنياست دست برادر باشد يا شريك يا زن و زيادتى در آن زيادتي معاونت باشد از اين جماعت و قطع آن دليل مصيبت بود به ايشان يا دست از معصيت بداشتن يا سوگند بدروغ خوردن و اگر بيند كه دست او را بسته‌اند بيكار شود يا بيدين و اگر خشك يا سست شده بيند ياران او را فرو گذارند .\r\nاگر بيند دست او بسيار شد كارهاى نيكو كند اگر بيننده مصلح باشد و اگر مفسد بود در فتنه افتد و اگر بيند كه دست را خضاب كرد خونى كند و اگر دو دست را خضاب كرد در طلب معيشت رنج كشد و زنان را نيك بود و نقش بر دست مردان حيله و دشمن كامى بود و بر دست زنان زينت . انگشتان فرزندان يا برادران مشفق باشد .\r\nو اگر انگشتان درهم افكنده بيند تنگدستى بيند يا انديشه از بلا و موافقت دوستان در رفع آن بلا . انگشتان دست راست پنج نماز باشد ابهام نماز بامداد و سبابه پيشين و همچنين به ترتيب و كمشدن خدم نيز باشد و اهل قلم را دليل عطلت و بيكارى بود و زيادتى انگشت از معهود عوائق و موانع باشد .\r\nناخن اگر به اندازه بيند قوت باشد و اگر دراز و قوى بيند ليكن نه به افراط بر خصمان به حجت و قوت و ظفر يابد و افراط آن خلل كار بود .\r\nو اگر ناخن خود را ناچيده بيند در سنت تقصير كرده باشد و اگر ناخن را شكسته بيند در طلب مقصود خللى يابد .\r\nسينه اگر فراخ بود دليل جوانمردى بود و اگر تنگ بيند دليل بخل و گمراهى بود . لقوله تعالى و من يرد اللّه ان يضله يجعل صدره ضيقا حرجا\r\nپستان زن باشد و دختر . شكم مال و فرزند و تهى شدن شكم از امعاء دليل جدا ماندن از اقربا بود و گرسنگى دليل حرص بر دنيا و تشنگى خللى در دين احشا مال مدفون و متاع خانه جگر فرزند باشد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمعده خدمت كار معتمد بود . كليه برادران باشند . پهلو زن بود . دل تدبير كننده كار بود پشت كسى بود كه استظهار به دو باشد و چيزى كه اعتماد بر آن دارد ذكر شرف مرد بود و افزونى كه در آن باشد صفت و شرف او بود و نقصان بضد آن و اگر بيند كه ذكر او بسيار شد فرزندان او زياد شوند و اگر ذكر خود را بريده بينند يا فرزندى را وفات رسد يا از عمل معزول ماند .\r\nو اگر زنى بيند كه او را ذكر به هم رسد اگر آبستن باشد پسر زايد و آن پسر مهترى يابد و اگر آبستن نباشد هرگز بار نگيرد و خصيه دختر بود يا زيادتى قوت و اگر خويش راد به بيند از مردمان به رنج رسد .\r\nفرج در خواب غم بود اگر مردى به جاى ذكر خود فرج بيند در كار خود ضعيف گردد .\r\nو اگر با ذكر فرج بيند از همهء غم‌ها فرج يابد . موى زهار چون اندك بيند مال حلال بود موى بسيار مال حرام . ران خويشان زن باشند زانو اگر قوى باشد زيادتى قدرت بود در طلب معيشت و اگر ضعيف بيند ضعف برد در آن . ساق عمر و معيشت بود هر چند آن را قويتر و درازتر بيند عمر درازتر بود و اسباب معيشت ساخته‌تر و ضعف و خلل به عكس اين .\r\nكعب فرزندى مقامر بود اگر كعب خود را افتاده يا شكسته بيند در رنجى و مصيبتى افتد . قدم زينت و مال و معتمد او باشد در كارها انگشتان پاى دختران و كنيزان و غلامان باشند و موى بر قدم و كف دست وام و انديشه باشد و بر ساق همچنين چون از اندازه بيرون باشد . عروق و اعصاب فراهم آورندكان كارهاى مردم باشد .\r\nو تاليف كنندگان مصالح خون مال حرام باشد كه اعتماد معيشت بر آن دارند اگر بيند كه در خون خود مىغلطد در ميان نعمت افتد و اگر در جامعه خود خون بيند و نداند كه از كجاست به روى دروغ گويند .\r\nو اگر بيند كه خون كسى مىخورد مال حرام يابد و از گناهى باز ايستد و\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nريم همين حكم دارد . استخوان مال حرام بود گوشت آدمى حرام باشد اگر بيند كه گوشت كسى مىخورد آنكس را غيبت كند منى مال نقد باشد .\r\nحيض اگر زنى خويش را حايض بيند و نباشد گناهى كند و اگر بيند كه غسل كرد از گناه بيرون آيد و اگر نوميد شده باشد از حيض و خود را حايض بيند فرزندى يا شادى باشد اگر مردى خود را حائض بيند با نامحرمى زنا كند . غايط مال باشد مشوب به حرام و غايط كردن از غم جدا شدنست .\r\nاگر كسى در جامه غايط كند بر زن خشم گيرد و مهر او بدهد و اگر كسى بيند كه در برابر مردم بول و غايط مىكند متعرض خشم خدا گردد و حدث جميع حيوانات مال بود بول مال حرام باشد .\r\nو اگر بيند كه بول مىكند اگر در رنج و غمى بود فرج يابد و اگر وام داشته باشد بگذارد و اگر بيند كه در جامه بول مىكند پسرى آرد يا زنا كند و اگر زنى خود را حاقن بيند زيادتى شهوت بود .\r\nگويند شخصى از ابن سيرين پرسيد كه بخوابديدم كه زنى از خاندان من در پيش من نشسته بود و من جام شير به دو ميدادم هرگاه جام بستدى بنهادى و بر خاستى تا بول كند .\r\nابن سيرين گفت اين زنى است در غايت ستر و صلاح ليك بمرد ميل تمامى دارد و او را به شوهر ده تفحص كرديم چنان بود .\r\nو مروان حكم بخوابديد كه در محراب بول مىكند از سعيد بن مسيب پرسيد گفت فرزندان تو خلفا شوند .\r\nگويند پدر اردشير ساسان راعى گوسفندان بود در خوابديد كه بول كرد و بخارى از بول او برخاست كه همه جهان را پوشانيد پيش بابك معبر رفت و پرسيد بابك گفت قبول كن كه اگر ترا فرزندى آيد نسبت به من كنى تا تعبير كنم قبول كرد و گفت تو را فرزندى آيد كه پادشاه همهء جهانشود اردشير بابك در وجود آمد كه همه جهان را بگرفت .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاگر زنى بيند كه از جاى بول خون برمىآيد فرزند او در شكم هلاكشود و اگر خويش را حاقن بيند غلبه شهوت بود .\r\nاگر مردى خود را حاقن بيند بر زن خشم گيرد و اگر بيند كه بادى از و جدا شد از غم و انديشه بيرون آيد و اگر به قصد باشد سخنى بر زبان آورد و يا كاريكند كه از آنخجل ماند .\r\nو اگر آن باد را آوازى نبوده باشد انديشه بود و هر كه بيند كه قى كند از مناهى توبه كند يا از كاريكه كرده باشد پشيمانشود و هر چه بقي برآيد تعبيرش تاويل آنچيز است . خيو مال و قدرت باشد .\r\nاگر بيند كه خيو بر كسى مىاندازد آنكس را جفائى و گزندى رسد اگر بيند لعاب از دهن او مىرفت مال بسيار بدست آرد و ضايع كند اگر بيند كه از بينى او خيو مىآيد مال حرام مىيابد و اگر پادشاهى ( كذا ) بيند از گناه باز آيد عسطه به حقيقت دانستن كارى باشد كه در آنشك بود سرفه شكايت بود اشك با گريه شادى بود و با خنده غم .\r\nو اگر اشك سرد بود كارى نيكو كند و اگر گرم بود بخلاف اين عرق اگر بوى ناخوش دارد سخنى ناخوش بشنود و اگر بيند كه از همه تن او عرق مىرود حاجتى كه دارد زود برآيد .\r\n\r\nفصل چهارم در تصرفانى كه انسان كند\r\nدر اعضاى خود و غير آن از احوالى كه بر او طاريشود ختنه كردن از گناه بيرون آمدنست و سنت نگاهداشتن مسواك و همچنين غسل كردن حاجت روا شدن باشد و از انديشه و غم بيرون آمدن وضو ساختن امانت باشد تيممكردن نزديك آمدن فرح و رستن از غم .\r\nاگر بيند جنب است در طلب حاجتى كه دشوار برآيد سفر كند اگر بيند\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nكه رك او را به طول ميشكافند سخنى ميشنود كه از آن كوفته خاطر گردد و اگر به پهنا ميشكافتند از يكى خويشان او بميرد .\r\nاگر بالاى خود را دراز بيند زياده بر مقدار قد آدمى اجلش نزديك آمده باشد و اگر به اندازه باشد قدر و منزلت باشد و اگر خود را كوتاه بيند دليل حقارت بود .\r\nو اگر كسى خود را ديوانه بيند او را مال بسيار شود اما به ناشايست خرج كند و باشد كه مهتر قومى شود مستى اگر از شراب بود حكم او همچنين باشد و اگر بيشراب بود دليل رنج و سختى بود لقوله تعالى و ترى الناس سكارى و ما هم بسكاري و لكن عذاب اللّه شديد .\r\nاگر بيمارى در خواب بيند در كار عبادت او خلل افتد و اگر عزم سفر دارد باطل گردد و گرسنگى در خواب حرص باشد بر مال دنيا تشنگى بدى حال در كار دين سيرى جمعشدن مال بود و سيرى از آب صلاح كار گريستن شادى بود خنديدن غم اما اگر بواسطهء شگفتى باشد دليل بشارت باشد .\r\nمرگ مقيم را سفر باشد و مسافر را باز آمدن از سفر و محبوس را خلاص و زن خواستن نيز باشد كسى را كه زن نباشد و كسى را كه زن باشد طلاق دادن . خواب تندرست را امن باشد از آنچه ترسيده و بيمار را دليل مرگ بود .\r\nبرهنگى در خواب مردم متدين را شهوت باشد به معصيت و دست در گردن كردن يا در كنار گرفتن مرده دليل عمر دراز باشد و اگر بيمار مرده را در كنار گيرد نيك باشد .\r\nو اگر زن مجهول را در كنار گيرد مقصوديكه دارد برآيد بوسه دادن و دست گرفتن نيز همين حكم را دارد .\r\nو اگر دست دشمنى گيرد يا او را بوسه زند دشمنى از ميان برخيزد كشتى گرفتن و دشنام دادن و زدن و كشتن دليل باشد بر نيكى حال آنكس كه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nكه مقهور و مظلوم نمايد .\r\nاما اگر يكى از دو خصم حيوانى بود همچو شير و پلنگ و مار و كژدم دليل قهر كردن دشمن بود شطرنج و نرد باختن مباهات كردنست در كار باطل اسب تاختن دليل يافتن مراد بود .\r\nگوى زدن طلب مالى يا جاهى يا زنى يا انديشه بود بر خطر و مجادله سنگ انداختن سخن بهتان بود تير انداختن سخن گفتن بود و بر نشانه زدن رسيدن به مقصود .\r\nاگر بيند كه بتير جنگ مىكند دليل درازى عمر بود اگر بيند كه مردمان شهر با يكديگر جنگ مىكنند در آنشهر قحط افتد اگر بيند كه با پادشاه جنگ مىكند فراخى نعمت باشد و با مردمان مجهول بيمارى و جنگ در اغلب احوال دليل اضطراب و فتنه بود .\r\nجنگ در شهر و ده دليل طاعون و و با باشد صلح دليل درازى عمر آمدن لشكر آمدن باران بود و مبارزت زن خواستن گريختن از دشمن يافتن مراد بود اما گريختن بىترس و دشمن دليل مرگ بود اگر كسى را روى ترش بيند او را دخترى آيد نامه خواندن رسيدن خبرهاى خوش بود و يافتن ميراث و كسب كردن مال حرام نامه پيچيده خبر مستور بود و نامه باز كرده خبر آشكار و اگر به مهر باشد خبر صحيح رسد و نامه كه نتواند خواندن دليل عطلت بود .\r\nو اگر بخواند و معنى آن نداند در كارى افتد كه بمعاونت و مشاورت محتاجشود و كتاب را نيز تعبير همين بود و برده خريدن شادى بود و فروختن غم يا گواهى بدروغ هديه هر چه در بيدارى پسنديده بود در خواب نيز همچنان باشد اگر بيند كه او را مىفروشند اگر درويش بود منفعتى يابد و اگر توانگر بود در رنجى افتد و بيمار را دليل صحت بود خريدن آنچه در خواب بيند كه مىخرد تعبيرش خريدن همانچيز بود در بيدارى مزاح كردن خوار داشتن كار دين بود مگر سخن معنى دار بگويد كه تعبيرش معنى آنسخن بود پاى كوفتن مصيبت و اندوه بود و اگر با رود و سرود بود تعبيرش سخن‌هاى باطل باشد و مجامعت كردن اگر در\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبيدارى اثر شهوت ظاهر بود آنخواب باطل بود و اگر با زن مجهوله صحبت دارد و اثر شهوت در ظاهر پديد نبود منفعتى يابد .\r\nو اگر با زن معروفه كند يا او را زن خود داند اهلبيت آنزن ازو منفعت يابند اگر بيند كه طلاق زنداد توانگرى يابد اگر بيند كه با خود مجامعت مىكند يا درويش شود يا بيمار گردد و باشد كه از زن جدا ماند .\r\nو اگر بيند كه با مادر يا خواهر صحبت ميدارد اگر قطع رحم كرده باشد باز پيوندد و اگر مسافر بود به وطن رسد و اگر بيمار بود تندرست گردد و باشد كه از شهر خويش بگريزد و يا فرزند او بميرد و اگر بيند با زنى بد صحبت مىكند كاريكه مناسب نباشد طلب كند .\r\nو اگر زن به زير خويش بيند دليل دشمنى بود اگر بيند كه با مرد مجهولى جماع كند اگر مدخوله جوان باشد دليل منفعت بود و اگر از مشاهير بود مقصوديكه از او يا از همنام يا همسر او طلبد بيابد اگر با بهيمه معروف همچو اسب و استر و خر صحبت دارد بجاى كسى كه استحقاق نداشته باشد نيكوئى كند .\r\nو اگر مجهول باشد بر دشمن ظفر يابد و اگر پيرى بيند كه شهوت او غالبشد اگر بيمار بود صحت يابد و اگر درويش بود توانگر گردد و اگر جوان بود بخلاف اين باشد .\r\nاگر بيند كه زنى خواسته است به قدر جمال آنزن دولت و قوت يابد اگر بيند بكارت بستد به مقصود رسد .\r\nاگر زنى بيند كه با زنى مجامعت مىكند بر اسرار و افعال او واقفگردد اگر بيند او را بند كرده‌اند اگر اراده سفر دارد از او باز ماند اگر متدينى بيند كه در كار شرع ثابت قدم شود يا زنى كند زنجير و غل ديدن نيك باشد اگر زنجير در گردن بيند زنى بد سيرت كند .\r\nو اگر بيند كه دست او را با گردن بسته باشد از معاصى باز ايستد يا مالى\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبر ذمت دارد كه حق او نميگذارد جراحت بر تن مالى باشد كه حاصل آيد .\r\nو اگر خون برود در هر عضو كه باشد از آنكس كه آنعضو به دو نسبت دارد منفعت يابد اگر بيند كه خود را مىكشد از معاصى توبه كند و اگر بيند او را كشتند درازى عمر بود .\r\nو اگر كسى را او بكشد گناه بزرگ كند و مقتول از او منفعت يابد و اگر بيند كه كسى را گردن زدند و سر او جدا شد اگر بيمار بود شفا يابد و اگر وام دارد بگذارد يا حج كند .\r\nاگر بيند كه سر بريده در دست دارد هزار درم يا هزار دينار بيابد و اگر بيند كه او را به دو نيمه كردند دو زن كند كه ايشان را با هم نتواند داشتن و نتواند رها كردن بر دار كردن بزرگى يافتن باشد لقوله تعالى و ما قتلوه و ما صلبوه و لكن رفعه اللّه اليه .\r\nاگر مرده را زنده بيند اگر مجهول بود چيزى كه از آن طمع بريده باشد باز يابد و اگر مرده معروف را در حالت و شكل خوب بيند دليل نيكوئى حال آنمرده بود و اگر او را بيمار بيند دليل بازخواست او بود و اگر آنمرده از عضوى از اعضاى خود بنالد از آنكس كه آنعضو به دو تعلق دارد متشكى باشد مثلا اگر از سر نالد از مخدوم و پدر و مادر و اگر از دست نالد از برادر يا شريك و على هذا .\r\nو اگر جماعت كشتگان را بيند ايشان گمراهان و اصحاب بدعت باشند و اگر مرده او را بخواند و بيننده او را نبيند اما آواز او را شنود و اينكس از عقب آواز او رود اجل او رسيده باشد به همان علت كه مرده را بوده .\r\nو همچنين اگر از عقب مرده در خانه مجهول رود و بيرون نيايد و اگر بيرون آيد در رنجى افتد و خلاص يابد .\r\nو اگر در عقب او رود اما در خانه مجهول نرود آنكس بر طريقه آنمرده بود و اقتدار به دو كند .\r\nو اگر مرده او را وعده دهد يا از كارى خبر كند آن همچنان باشد بسبب\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nآنكه مرده دروغ نميگويد .\r\nاما باشد آنچه قوت خيالى روز داند ماه بود و ماه سال .\r\nو اگر بيند كه با مرده صحبت ميدارد حاجتى كه از آن طمع بريده باشد بيابد .\r\nو اگر از محرمان او بود اعقاب او را نيكو بايد داشت و اگر بيند كه با مرده صحبت ميدارد و از اعقاب او منفعت بيابد .\r\nو اگر خود را با مرده در يكجامه خواب بيند كه خفته است دليل درازى عمر او بود .\r\nو اگر مرده را خفته يا برهنه بيند دليل راحت مرده است در آخرت اگر بيند كه مرده را مىشويد فاسقى بر دست او توبه كند و اگر بيند كه گور مرده را باز مىكند طريقه و رسم او را باز گرداند .\r\nاگر بيند كه گور مىكند سرائى بنا كند اگر بيند كه كسى را زنده در گور مىكند آنكس را از مناهى باز دارد .\r\nو اگر بيند كه خويشتن را از جائى درآويزد از آنجا غايب شود و اگر بيند كه او را كشته‌اند از مردمان ثنا و محمدت يابد .\r\nاگر بيند كه مرده است و در جنازه‌اش نهادند حرمت و منزلت يابد اگر مادر و پدر مرده را زنده بيند از غم فرج يابد .\r\nو اگر ايشان چيزى به دو دهند منفعت يابد خوردن و بر خوانى نشستن كه كه در آن طعام باشد دليل درازى عمر بود .\r\nاما اگر بيند كه طعام در گلوى او گرفته دليل بيمارى بود و بيم مرگ باشد\r\nبا مردگان چيزى خوردن نيك بود از ايشان چيزى شنيدن يافتن مقصودى بود كه اميد از آن منقطع باشد .\r\nاگر مرده بر داشته و مىرود مال حرام يابد اگر بيند كه در هوا مىرود دليل يافتن بزرگى و منفعت بود و سفر با سلامت و مراد يافتن .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاگر خود را به زمين نزديك بيند دليل سفر نزديكى بود با فايده .\r\nو اگر بيند كه در هوا ناپديد شد دليل نزديكى اجل بود . عروسى ماتم و دست شستن نوميدى از كارها بود .\r\nخلال كردن خصومت كردن با خويشان بود . قرآن خواندن منتشر كردن آثار حكمت باشد . و اظهار عدل و انصاف بود\r\nاگر بيند كه مصحف مىنويسد حكمت بياموزد و دين و دنيا با هم جمعكند .\r\nاگر بيند كه مصحف يافت يا به او دادند بر كارهاى بزرگ واقف گردد اگر بيند كه مصحف مىخورد اجلش نزديك آمده باشد مگر بيننده مگر متعلم باشد يا وراق اگر بيند كه بانگ نماز ميدهد نه در وقت و جايگاه دليل جور و ظلم بود .\r\nو اگر بانگ مىشنود او را به چيزى متهم كنند كه از آن بيگناه بود لقوله تعالى فاذن مؤذن ايتها العير انكم لسارقون .\r\nو اگر بانگ ميدهد و مىرود حج بگذارد و نماز كردن ، اگر بيند كه نماز كرد و جميع شرايط آن را بجاى آورد در حصنى و امنى باشد از آفات و مقصوديكه دارد برآيد .\r\nاگر بيند كه پيش نمازى مىكند مقتداى قوم شود و اگر بيند كه خفته پيش نمازى مىكند بى آنكه تكبير گويد اجل او نزديك آمده باشد و قوم بر او نماز كنند .\r\nو اگر بيند كه بى طهارت نماز مىكند در موضعيكه نه جاى نماز باشد يا قبله بر او مشتبه گردد آنكس از حاجت‌هاى خود متحير باشد و بدشوارى بدان رسد روزه داشتن حصنى است از آفات دنيا و باز ايستادن از كارهاى ناشايسته زكات دادن نام نيك حاصل كردن باشد .\r\nحج كردن مقصود يافتن بود به همه حال اگر خود را در كعبه بيند از همه آفات ايمن شود . لقوله تعالى و من دخله كان آمنا\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nقربان كردن از انديشه‌ها و غم‌ها فرح يابد .\r\nو اگر زنى بيند كه قربان مىكند او را فرزندى شايسته آيد و اگر بنده بيند آزادى يابد .\r\nاگر بيمار بيند شفا يابد و اگر محبوسى بيند نجات يابد بوسيدن حجر اسود تقرب كردن باشد به امامى بزرگ .\r\nآب زمزم خوردن علمى شريف باشد و منفعت دين و دنيا حاصل شود غزا كردن نام و درجه بزرگ يافتن بود .\r\n\r\nفصل پنجم در جانوران\r\nاسب ولايت و دولت بود و زن نيز باشد .\r\nاگر خود را بر اسب نشسته بيند ولايتى و دولتى يابد به اندازهء به نيكوئى و خوشى و هر زياده و نقصان كه در اسب بيند زياده و نقصان ولايت باشد و اگر بر اسبى سفيد نشسته بيند پادشاهى يابد باندازهء همت و محل خويش .\r\nو اگر خود را بر اسبى فحل نشسته بيند ولايتى يابد و به معصيتى مشغول گردد و اگر بر اسب برهنه بيند همچنين و اگر بر اسب سياه بيند دليل ولايت و سيادت بود و اگر كميت بيند زيادتى فرح باشد .\r\nو اگر اشهب بيند صلاح كار دنيا باشد و اگر سمند يا زرد بيند دليل بيمارى اندك .\r\nو اگر ابلق بيند مشهور كشتن بيننده بود و اگر اشقر بيند صلاح كار دنيا باشد .\r\nماديان زن باشد شير اسب مال سلطان بود اسب پالانى خدمتكار بود و اگر خود را بر اسبى بيند رديف ديگرى بسعى آنكس ولايت يابد و نيابت او كند و اگر بيند كه اسبى با بار در دهى و يا شهرى درآمد بزرگى در آنجا فوت شود استر دليل سفر باشد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nاگر بيند كه بر استر ماده سوار شده است دليل درازى عمر بود و اگر استرى بازين پالان بر نشسته باشد كنيزكى خرد يا زنى كند و گوشت استر مال زن باشد و شير استر ترس و رنج بود .\r\nو اگر بيند بر استر كسى نشسته بوده است با زن آنكس خيانت كند . خر بخت بود اگر خر با بار بود از بخت خود منفعت يابد و شير او بر خوردارى بود ،\r\nو اگر بيند خرى را مىكشد و انديشه خوردن گوشت او دارد اسباب معيشت خود تباه گرداند .\r\nو اگر بيند كه از خر يا اسب يا از بلندى فرود آمد به مقصود رسد و اگر خر يا اسب خود را در گور بيند مالى دفن كند يا به كسى بسپارد كه باز نيابد و اگر خر خود را بيند كه استرى شد از سفر منفعت يابد .\r\nو اگر اسبى شود از سلطان منفعت يابد و اگر گربه شود از او دزدند و اگر خرى در پشت گيرد دليل قوت و مساعدت بخت باشد و بانك خر و بول او پسنديده نباشد .\r\nاگر بيند كه گور خرى صيد كرد منفعت يابد\r\nشتر ، چون بر شتر نشسته باشد دليل سفر بود .\r\nاگر بيند كه او را اشتران بسيارند دليل ولايت بود اگر بيند كه از شتر شير ميدوشد يا مىخورد از زنى يا از صناعتى مال يابد . ناقه زن بود و شتر مرد بزرگ بود .\r\nاگر بيند كه شترى از عقب او مىآيد از بلائى احتياط بايد كرد اگر شترى مجهول در دهى يا محلى آيد آنجا بيمارى افتد و يا از دشمنى رنج بيند\r\nگاو عمل سلطان و مال باشد .\r\nاگر بيند كه گاوى يافت به اندازه فربهى آنگاو در آن سال منفعت بر او رسد و تعبير فراخى و تنگى سال به فربهى و لاغرى گاو بود .\r\nو اگر بيند كه گاوان زرد و سرخ بار بر نهاده بى خداوند در شهرى يا دهى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمىروند در آنموضع بيمارى افتد :\r\nسركين جمله بهايم دليل فرزند باشد گوسفند دليل غنيمت بود يا زن بزرگ اگر ماده بيند و اگر بيند كه گوسفندان بسيار نگاه ميدارد فرمانده جماعتى شود و ديگر بهايم نيز همين حكم دارد .\r\nكشتن ميش نفع سلطان بود پشم جملگى بهايم مال باشد اگر بيند كه فحلى قربان كرد بنده آزاد كند يا اسيرى را خلاصى دهد .\r\nبز كوهى و ميش ، اگر بز كوهى نر باشد منفعت بود از مردان و اگر ماده باشد از زنان آهو كنيزك بود خرگوش زنى باشد كه الفت نگيرد پيل پادشاه عجم بود .\r\nو اگر كسى خود را بر پيل بيند مخذول شود و اگر به روز بيند زن را طلاق دهد شير پادشاه باشد و مردى قوى يا دشمن قوى بود .\r\nاگر شير را مسخر كرد بر دشمن ظفر يابد و گريختن از شير هم ظفر باشد و يافتن مقصود . گوشت شير خوردن يافتن مال از پادشاه بود و استخوان و موى او همچنان . پلنگ و يوز همين تعبير دارد و به اندازه قوت و مرتبه هر يك باشد خوك مردى حرام خوار باشد و شير او مصيبت بود . آنكس را كه بخورد و گوشت او معصيت بود\r\nسگ دشمنى ضعيف بود و بانگ او سخن فرومايگان باشد .\r\nاگر بيند سگ جامه او را بدريد يا او را گزيد قصدى باشد از دشمن و خصومت با او اگر بيند كه سگ فرمان بردار او شد دوستى باشد خسيس گربه دزد باشد .\r\nاگر بيند كه گوشت گربه مىخورد آنچه از او دزديده باشند باز يابد .\r\nاگر بيند كه گربه را مىخراشد يا ميگزد بيمار شود و گربه وحشى در معنى زيادت از گربهء اهلى بود . و آهو همچنين\r\nموش زنى بد سيرت و اگر بيند كه موش طعام او يا چيزى كه تعلق به دو دارد مىخورد دليل نقصان عمر بود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nكپى دشمن ضعيف بود و گوشت او انديشه و بيمارى كفتار زنى زشت بود و و اگر بيند كه گوشت كفتار مىخورد زنى او را جادو كند و اگر شير او مىخورد آن زن با او خيانت كند .\r\nو اگر كفتار نر باشد دشمن مخذول بود گرگ پادشاه ظالم بود و مردى دلير كذاب و خصم باشد و شير او رنج بود روباه خويش مكار و فريبنده بود .\r\nاگر بيند كه با روباه بازى مىكند زنى كه دوست ميدارد بيابد . كشف مردى عالم باشد .\r\nاگر او را در مزبله بيند عالمى باشد ضايع و اگر در موضع عالى بيند عالمى عزيز باشد . مار دشمنى بود نهان .\r\nاگر سفيد بود ضعيف باشد و اگر سياه قويتر و هر چه در آن زيادتى و شوكت بيند زيادتى شوكت دشمن باشد .\r\nاگر بيند كه گوشت مار مىخورد مال دشمن يابد و اگر از وى سخن خوش بشنود منفعتى به دو رسد .\r\nاگر او را منقاد خويش بيند پادشاهى يابد يا گنجى به دو رسد اگر مار سفيد را مطيع خود بيند بخت او باشد اگر ماران بسيار منقاد خويش بيند لشكركش گردد اگر از مارى نرسيد چون او را بيندازد دشمن ايمن شود و هر چه از آن ترسد و آن را بيند دليل امن و فراغت بود .\r\nاگر بيند كه مارى برو افتاد از پادشاهى رنجى به دو رسد و اگر در خانه مار بيند دليل زنى بود دشمن او . كژدم دشمن ضعيف بود كه قصد او بجز زيان نباشد گزيدن او در خواب غيبت بود اگر كژدمى در خانه خويش بيند سخن چين باشد .\r\nزنبور و مگس مردمان سفله باشند .\r\nمورچه اگر بيند كه مورچه بسيار از سراى او بيرون مىآيد اهل آنسراى بسيار شوند و دليل مال نيز باشد بقرينه حال بيننده .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nملخ دليل لشكر بود منج انگبين مردم بسيار منفعت باشند و كثرت ايشان زيادتى مال بود .\r\nيعسوب مردى حقير بود كه خود را بزرگ داند . پشه و شپش مردم ضعيف و حقير باشند كيك سبكدل باشد پروانه مردم خسيس دل بود و خود را در تهلكه اندازد باز پادشاه قادر و عقاب و كركس نيز همچنين اگر آموخته باشند .\r\nاما اگر از مرغان نيآموخته باشند دليل فرزند بود اگر بيند كه با اين مرغان صيد مىكند عمال سلطان او را منقاد شوند .\r\nو اگر گوشت يا پر ايشان بيابد عمل و مال سلطان بود اگر از ايشان گزندى بيند به اندازه آن از پادشاه رنجى به دو رسد .\r\nاگر از مرغان يكى او را بر دارد و در هوا برد در ميان خلق معروف و مذكور گردد و شاهين و چرخ و ديگر مرغان شكارى به اندازه قوت و ضعف او همين تعبير دارد كلاغ و زغن فاسق و دروغ زن بود و اگر بيند كه كلاغ شكار مىكند غنيمتى يابد كه بشرع پسنديده نبود سيمرغ خليفه باشد و زهاد و عباد نيز بود طاوس پادشاه عجم بود يا مال بسيار و زن صاحبجمال نيز باشد كلنك مردى مسكين غريب باشد .\r\nاگر كلنكى يابد چيزى از دست او برآيد و باشد كه با يكى شركتى كند كه از آن نفع يابد . لقلق مرد عادل بود تذرو مرد غدار بود عقعق مرد بى عهد و بيحفاظ بود .\r\nحكيم هيات گويد اگر كسى بيند كه مىخواهد عقعق را بگيرد كارى طلب كند كه بدان نرسد . خروس مرد عجمى باشد با درم خريده ماكيان خادم و خدمت كار و بنده بود .\r\nاگر بيند كه ماكيان را بكشت كنيز بكر را بكارت برد . كبوتر كنيزك باشد اگر بيند كه جماعت كبوتران بسيار بجانب او مىآيند منفعت بسيار يابد و اگر بيند كه گوشت كبوتر مىخورد از زنان منفعت يابد و نصيب جويد . كبك زنى نيكوى و ناموافق بود .\r\nاگر بيند كه كبكى مىكشد حاجت بيابد فاخته زنى بيدين و نامعتمد بود\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nو بلبل و قبره غلام باشد . غليواج دليل بيمارى درازى بود . بوم دزد با شوكت باشد . هدهد مردى بود كه با علما و صلحا مانندگى كند گنجشك مردم بزرگوار و گوشت و پر او مال و بچه او فرزند و بسيارى بچگان او مهترى و مال وافر بود و آشيانه او جستن تفحص كردن در كار زنان باشد .\r\nخطاف خويش و اقربا بود . مرغ آبى ملك و مال باشد و هر چه از ايشان بزرگ‌تر بود در اينمعنى زياده باشد .\r\nو اگر مرغابى بزرگ بگيرد مال يا ملكى يابد به اندازه آن و اگر خرد باشد انديشه باشد .\r\nاما گوشت وى به همه جهت مال باشد و آواز ايشان خبرهاى خوش اما بانك بط مصيبت بود .\r\nنقلست كه امير المؤمنين عليه السّلام را چون نقل از دار فنا نزديكشد بباغى مى رفت بطى چند پيش او آمده مىخروشيدند آن حضرت فرمود صوائح تتبعها نوايح خايه هر مرغى كه باشد زن باشد لقوله تعالى كانهن بيض مكنون .\r\nماهى اگر يكى باشد يا دو دليل زن بود و اگر بسيار باشد و بزرگ مال بود و ماهى خوردن انديشه بود و آنچه از شكم او يابند همه مال بود نهنگ دشمن بود و دزد گوشت او خوردن مال بود .\r\nو اگر از مرغى يا جانورى ديگر سخنى بشنود ميراث عظيم يابد و در آنديار كارهاى غريب پديد آيد .\r\n\r\nفصل ششم در آثار علوى و آسمان و ستارگان\r\nميغ پادشاهى يا حاكمى مهربان يا عالمى حكيم بود و آميختن با ميغ آميختن با يكى از ايشان بود و ميغ با رعد و برق پادشاهى با هيبت بود .\r\nاگر بيند كه از ميغ پارهء بيافت يا بخورد يا تصرف كرد از حكمت بهره\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nيابد و مالى بطريق حكمت گرد كند .\r\nو اگر بيند كه از ميغ همگى هوا را يا بعضى از آن را فرو گرفت زحمتى باشد از جانب باريتعالى مگر آن آتشى يا صاعقه باشد كه بخلاف آن بود باران چون عام بود رحمت ايزديست .\r\nاما اگر در محله يا سرائى بارد بيمارى و فتنه بود اگر از باران عام بيند كه ناودانها مىرود همه رنجها و غمها از آنديار زايلشود .\r\nاگر از ناودانى رود كه در موضع مخصوص بود دليل خون ريختن در آن موضع بود .\r\nاگر بيند كه خاك و ريك مىبارد نعمت و روزى بود و برف چون بهنگام بارد فراخى سال و نعمت بود .\r\nو اگر بخلاف آن بيند عقوبت و لشگر نيز باشد اگر بيند كه برف مى خورد شادى يابد تگرگ دليل رنج بود .\r\nاما اگر بيند يخ آب مىخورد دليل شادى بود و يافتن مراد و بازگشت به حق\r\nرعد هر چه ميغ بر آندلالت كند از زحمت و عذاب او آن تابع باشد و اگر با رعد برق باشد اثر آن زودتر بديد آيد .\r\nاگر بيمارى باران با رعد بيند شفا يابد و اگر وامدار بيند وام بگذارد و اگر محبوس بيند خلاص يابد . برق مسافر را ترس باشد و مقيم را طمع لقوله تعالى و هو الذى يريكم البرق خوفا و طمعا . و حل دليل بلا و فتنه باشد سيل دليل دشمن بود و غم ،\r\nاگر بيند كه از آن بگذرد از دشمن رهائى يابد و همه آبهاى تيره نيز همين حكم دارد آب صافى چون غالب بيند و سهمناك همين حكم دارد باد چون با قوت بود دليل ترس و غم باشد خصوصا چون با آن تاريكى و گرد و غبار باشد و اگر بناها خرابشود يا درختان بر كند دليل مصيبت بود در آن ولايت يا آبله يا حصبه يا طاعون نعوذ باللّه من الافات كلها .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاما اگر باد بى تاريكى و غبار باشد دليل نيكوئى عيش مردم بود . نسيم دليل شادى و راحت و فرج از غمها بود . برم پوشيده شدن كار دين و دنيا باشد سرخى در هوا دليل آفت بود .\r\nروشنائيكه از آتش بود راه يافتن در دين باشد چنان كه تاريكى بضداين بود و اگر پاره از آن بيايد در عملى به روى او گشاده شود و نيز باشد كه بمصيبتى رسد كه بر آن ثواب يابد .\r\nو اگر نور يا آتش بيند كه آن را بانگى و زبانه زدنى بود جنگ و خصومت باشد و اگر نه چنين بود برسام و طاعون و آبله و جنگ و فتنه باشد و اگر بيند كه از آسمان به زمين ميآيد اثر آن بيشتر باشد .\r\nو اگر دود اندك بيند ترس و تهديد باشد از جانب پادشاه و اگر بيند كه از براى روشنائى آتش ميافروزد تفحص كارى كند و به قوت پادشاهى يا عالمى بر آن واقف گردد .\r\nو اگر ميافروزد تا بدان گرمشود كارى سازد كه بدان از درويشى به رهد و اگر آتش افروزد تا چيزى پزد . منفعتى يابد\r\nو اگر جامه سوخته شود به اندازه آن بعضوى مضرتى رسد و آن سوختن اگر با شعله باشد از جهت پادشاهى مضرتى رسد يا از جنگى و اگر بيند آتش بر ميدارد مال حرام بود از كار پادشاه .\r\nو اگر آن را در جامه بيند همچنين و اگر از آتش تفى به وى رسد در زبان خلقى افتد .\r\nو اگر از آتش بخورد مال يتيم باشد . قوس قزح فراخى سال بود و فرج از غم . صاعقه توانگر را درويشى باشد و درويش را استعانت به پادشاه در معيشت شهاب دليل نيست شدن باشد . آسمان رفعت و بزرگى باشد و اگر بيند كه در پهناى آسمان ميپرد سفرى كند و بزرگى يابد .\r\nو اگر بيند كه نزديك آسمان رسيد در دين و دنيا بزرگ گردد و اگر بيند\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبيند كه دست در رسنى دارد كه از آسمان آويخته است در روز كار بزرگى يابد اگر از آسمان بيفتاد گناهى كند بزرگ .\r\nو اگر آسمان را شكافته بيند بارانهاى نافع آيد . آفتاب پادشاهى بود و والى هر موضع .\r\nاگر بيند كه آفتاب شد يا روى او از نور آفتاب چنانشد كه نتوان در او نظر كردن پادشاهى و توانائى يابد به اندازه خويش .\r\nو اگر از آفتاب روشنى خويش بيند حال او نيكو شود و اگر آفتاب را در آسمان بى نور بيند و روشنائى او بر خانه او افتاده باشد از پادشاهى نصيب تمام يابد يا زنى خواهد .\r\nو اگر در پيش آفتاب ابر و تاريكى بيند غمناك بر كار خويش گردد سايه عالمى زاهد بود .\r\nماه ملكى عادل يا وزير يا پادشاه با عالمى بزرگ يا غلامى نيكو يا مردى دروغگوى يا زن بود .\r\nاگر بيند كه روشنائى ماه بر زمين افتاد اهل آنزمين از وزير و پادشاه منفعت يابند .\r\nاگر ماه را تاريك بيند وزير را رنجى رسد و اگر در دست خويش بيند يا در كنار خود يا در خانه خود زنى بزرگ بخواهد به اندازه نوريكه ديده باشد و اگر بىنور بود بضد اين باشد .\r\nو اگر زن بيند كه ماه در كنار او فرود آمد شوهر بزرگى يابد در تاريخ آمده است كه چون پيغمبر صلّى اللّه عليه و إله و سلّم خيبر را بگشود و صفيه را از براى خود اختيار نمود بر روى او جراحتى ديد از سبب آن پرسيد صفيه گفت شبى در خوابديدم كه ماه از آسمان جدا شد و در كنار من آمد از خواب بيدار شدم و با شوهر خود كنانه گفتم او چوبى يا طپانچه بر روى من زد و گفت ميخواهى كه محمّد بر ما دست يابد و تو در كنار او باشى . اين اثر آن چوب است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو آفتاب و ماه پدر و مادر نيز باشند و ماه نو كه در اول ماه بيند دليل ولايتى بود و يا فرزندى بزرگ يا باز آمدن مرد بزرگى از سفر يا منفعت بسيار . ستاره روشن نيز همين حكم دارد كه ماهدارد .\r\nو اگر ستارگان روشن را مجتمع بيند كار بزرگان ولايت منتظم شود و اگر مجتمع بيند و تاريك بضد آن .\r\nو اگر بيند كه ستاره را بخورد مال مردم به غصب بخورد اگر بيند كه آفتاب يا ماه يا ستاره روشن فرو ميرود دليل باشد بر آنكه كار او در خير و شر بپايان رسد عطارد دبير باشد زهره زن زيباى پادشاه و مطرب بود مريخ سيه سالار و امير حرب بود مشترى خازن و امين پادشاه بود زحل صاحب عداوت بود .\r\n\r\nفصل هفتم در آثار سفلى و بيان بناها\r\nزمين دليل نعمت بود اگر بيند كه در زمين بنائى مىكند نعمتى يابد كه در آن كار دنيا سازد و يا علمى كه كار دين بسازد لرز بدن زمين آفتى باشد از جانب آن .\r\nاگر بيند كه آنچه در پيش او بود بر زمين فرو رفت سفرى كند از جانب پادشاهى :\r\nو اگر در زمين معروف خسفى افتد آفتى باشد از جانب پادشاه و اگر بيند كه زمين مىكند و خاك آن را مىخورد بمكر و حيله مال حاصل كند .\r\nو اگر بيند كه زمين را جمله درمىنوردد دليل وفات بيننده بود و اگر بعضى را نوردد دليل معيشت بود .\r\nو اگر بگستراند بضد اين و اگر بيند كه او را در زمين پنهان ميكنند دليل وفات او بود يا غايب شدن يا از وطن به سفر رود .\r\nو اگر بيند كه زمين مىكند و آب بيرون ميآرد معيشتى حلال بر وى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nگشاده گردد يا علمى مفيد .\r\nاگر خود را در صحراى فراخ مجهول بيند سفرى دراز كند و اگر صحراى معروف بود سفرى كند نزديك\r\nبيابان بيرون رفتن باشد از رنج .\r\nريك اگر اندك بيند مال باشد همچو خاك و اگر بسيار بيند مشغولى خاطر بود كوه پادشاه بزرگ و سختدل بود .\r\nاگر خود را بر سر كوهى بيند بر پادشاه بزرگى قادر گردد و اگر پشت بدان باز دهد به خدمت او پيوندد .\r\nاگر بيند بر كوه مىرود آن همت بيننده بود كه بدان مىرسد و همچنين هر بلندى كه بيند و فرودآمدن از بلندى بضد اين بود و اگر بيند كه از كوهى بيفتاد به زمين آنولايت را آفت برسد و بر اهل آنولايت ظلم كنند .\r\nو اگر بيند كه كوه بلرزه آمد و باز مقيم شد رئيس آنولايت را رنجى رسد اما عاقبتش خير باشد راه شارع دين و مسلمانى بود اگر و برهنگى و روشنى در آن بيند روشنى كار او بود در دين و دنيا و تاريكى بخلاف اين باشد .\r\nاگر بيند كه به راهى مىرود و غبار است دليل يافتن مقصود و سفر بود دريا پادشاه بزرگ بود و اگر از دريا آب خورد يا بردارد از پادشاهى مال و منفعت يابد و اگر بيند كه جمله آب‌هاى دريا بخورد پادشاهى يابد اگر خود را در كشتى بيند در كار پادشاهى خوض كند و از آفات نجات يابد و اگر بر خشگى بيند دليل بيمارى فرزندان بود مگر بيند كه از آن كشتى بيرون ميآيد آنگاه دليل سلامتى بود .\r\nاگر بيند كه بر آب دريا مىرود بر پادشاه بزرگ مستولى گردد و اگر بيند كه از كشتى بكنار دريا آمد بر دشمن ظفر يابد و به غنيمت رسد و از آفا ، بيرون آيد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو اگر بيند كه در دريا غرق شد در حساب و كتاب مال پادشاه بماند و زحمت بيند . موج رنج و مشقت باشد آب صافى و خوش عيشى خوش و عمر دراز و ناخوش بضد اين\r\nآب جوى اگر بزرگ بود همچو دجله و جيحون والى و فرمانده بود و اگر بيند كه بر آن گذر كرد از آفتى و هولى بيرون آيد .\r\nو اگر از آن بخورد از مال او بهره يابد و جوى خرد بر اينقياس و مرد عالم نيز بود .\r\nحوض و بركه جوانمردى و علم باشد و زن بسيار خير و با منفعت بود آب شور انديشه بود ، چشمه خير و بركت و نعمت باشد . اگر مرد عفيف بيند\r\nو اگر فاجر بيند كه در محله يا سراى او چشمه پديد آيد مصيبتى باشد كه از آن بگريند كاريز زن باشد و مرد عالم و مال حلال . اگر مرد بيند و اگر زن بيند مرد با منفعت يابد چاه آب همچنين اما اگر چاه آب انباشته بيند مال مجموع بود .\r\nشهرستان و قلعه و حصار اهل دنيا را امن بود اهل دين را زياده پرهيزكارى .\r\nديوار مرد باشد محوطه كسى بود كه جمعى در پناه او باشند سرا دنيا بود اگر بزرگ و نيكو بيند توانگر شود و فرح يابد .\r\nو اگر تنگ و ناخوشى بيند بضد اين . كوشك فاسق را زندان و تنگى بود و پارسا را بلندى درجه و قضاى حاجت و كوشك را از دور ديدن ملك بود و اگر بيند كه در كوسك مىرود بسلطانى بزرك در پيوندد .\r\nو ايوان مرد بلند با قدرت باشد برج جاى خطر و آفت بود غرفه زن ديندار بود منظره مرد منظور بود روزن ولايت و تجارت :\r\nخانهاى در سراها زنانند صفها و رواقها مردان مجهول منفرد بود و خانه از گل و خشت ديدن به از خانه كج و آهك و آجر بود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاگر كسى خود را در خانهء بيند كه در نداشته باشد از معاصى توبه كند و اگر خانه از زر بيند به آتش بسوزد .\r\nو اگر از آهن بيند دليل درازى عمر بود سرا زن بود و حيله و مكر نيز باشد از جهت زنى ناودان همسايه بود با منفعت اندك ،\r\nرباط دنيا باشد پل مردى بزرك بود كه بوسيله او به مقصود رسد .\r\nآستان زنى باشد و قيم سرا خشت پخته مرد منافق بود .\r\nخشت خام هر خشتي هزار درم بود و سرا نيز باشد . گل مرد مكار باشد .\r\nاگر بيند كه در خانه به گل نقش مىكند در آنجا گفتگو و خصومت بود سقف مردى بلند قدر باشد اگر بيند كه سقفى بر او افتاد از مرد بزرگى ترسى رسد يا غايبى كه بمنزله قيم سرا بود باز آيد نعمتى حاصل شود .\r\nچوب خانه قيم سرا بود .\r\nنردبان كارهاى خير بود چون نماز و روزه و صدقه اگر بيند كه به نردبان مىرود در كار دين درجه بزرك يابد دكان بر در سرا دولت بود .\r\nاگر خود را بر دكانى نشسته بيند عزتي و مرتبتى عظيم يابد طاق زن باشد مستراح خزينه . تنور زن پير باشد در سرا قيم و كدخداى خانه بود و درهاى خانه زنان باشند و در نو زن بكر گشاده شدن درها روزى بود بسته شدن بضد آن اگر بيند كه بسرائى ميرود بر خصم غالب شود :\r\n« ادخلوا الباب فاذا دخلتموه فانكم غالبون »\r\nحلقه در حاجب و رسول بود اگر كسى در سراى خود را دو بيند زنش نابكار بود و آستانه در زن بود .\r\nكليد دان كسى بود كه دخل و خرج سرا با او باشد دروازه مردى بزرك باشد كه مصالح شهر يا ده به او تعلق دارد و بازار دنيا بود تنگى و فراخى او به همان نسبت . گرمابه اگر بيند كه در گرمابه غسل مىكند از غم و انديشه باز آيد و اگر\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nگرمابه را بى آب بيند و غسل نكند از زمان رنج كشد\r\nآب گرم خوردن دليل تب و بيمارى بود آب سرد خوردن و بدان غسل كردن دليل تندرستى و خوشى عيش و اگر بيند كه گرمابه بنا مىكند حاجتى دارد بيابد تون مردى بزرك و ولايت نيز باشد .\r\nاصطبل مردى باشد بسيار مال و نيك حمايت و با جمال آسيا مردى باشد با سياست كه مصالح مردمان به دست و زبان او بود و دليل سفر باشد .\r\nاگر آسيا را بىدانه بيند گفتگوئى باشد بيفائده اگر بيند كه آسيا را بى آب ميگرداند اجل او نزديك آمده باشد .\r\nمساجد و كعبه خليفه بود و بزرگى و درجه و مال و ميراث حلال هر كه كعبه را در خواب بيند در خير و راحتى افتد يا در رنج و شدتى تمام آن را بقرينه توان دانستن .\r\nاگر خود را در درون كعبه بيند از همه آفات ايمن باشد لقوله تعالى و من دخله كان آمنا .\r\nاگر بيند كه بكعبه ميرود اگر از عمل معزول است باز سر عمل رود و اگر بازرگانست سود كند .\r\nو اگر مسافرست بسلامت به خانه رسد و در هر انديشه كه باشد راحت يابد مسجد جامع و ديگر مساجد تابع كعبه است ،\r\nاگر بيند كه در مسجد جامع نماز مىكند سفرى مىكند كه در آنسفر مال بسيار يابد .\r\nاگر بيند كه خطبه ميخواند اگر از اهل خطبه است يا در خاندان او كسى خطيب بوده باشد ولايت و بزرگى يابد و خلق مطيع و منقاد او شوند و اگر از اهل اين نيست بهم نام او باز گردد و يا در رنجي افتد و اگر بيند كه نماز مىكند و روى به قبله ندارد حج كند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nلقوله تعالى و حيث ما كنتم فولوا وجوهكم سطر المسجد الحرام .\r\nو اگر روى بكعبه دارد حاجات او بطريق صواب برآيد محراب امام يا رئيس قوم بود مكتب دل مشغولى و انديشه باشد عاقبت كه آن بخير و سلامتى بود .\r\nمناره مردى باشد كه خلق را بخير و صلاح دعوت كند و خللى كه در آن بيند خلل دين باشد .\r\nصومعه همچنين منبر اگر خويش را در منبر بيند اگر پادشاهى بود يا كسى از اهل منبر تواند بود و سخن وعظ و حكمت گويد آنكس درجه بزرك يابد و زيادتى صيت و نام نيك .\r\nو اگر از اهل منبر نباشد كارى كند كه فضيحت شود و اگر در خانه آتش كده بيند كه در آنجا پرستش مىكنند از جهت پادشاهى مال يابد و اگر خود را در آتشكده بيند از قبل پادشاه در كارى باطل افتد . و اگر بيند كه ناقوس مىزند خبرى باطل از او منتشر گردد و اگر خويشتن را در كنشت يا در كليسا بيند هم در كارهاى باطل افتد .\r\nزنار فرزند باشد و كفار بسيار در خواب عيال بود و فتادن در كفر توانگرى بود يا بيمارى و تفرقه بقرينه معلوم شود .\r\nبت صورت باطل بود اگر بيند كه بت مىپرستد در دين دروغى گويد گورستان كارهاى فوت شده باشد و پشيماني و انديشه و صحبت داشتن با قومى كه در ايشان منفعتى نباشد .\r\nاگر خود را در گورستان ديد در كارى افتد كه ديگران از آن عبرت گيرند مرده مال حرام بود تابوت ملكى بزرك باشد و اين ضعيف در سنهء ثلاثين و سبعماه هجريه شبى بخواب ديد كه از پس تابوتى ميرفت جمعى دستم گرفتند و در پيش داشتند و چون روز شد جهت ختم و تهنيت جلوس طغا تيمورخان موالى را طلب داشتند و اين كمينه زا با انكه از امثال اين محترز بود بحاضر شدن الزام فرمودند و وقت\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nتهنيت به سيورغاميشى و عاطفت مخصوص گشت . اگر كسى خود را در تابوت بيند اگر از دشمنان ترسد بر ايشان ظفر يابد و اگر پادشاهى را شايد پادشاه شود لقوله تعالى ان اية ملكه ان ياتيكم التابوت و اگر غايبى دارد بسلامت باز آيد .\r\n\r\nفصل هشتم در باغ و بوستان و درختان ميوه‌ها و مانند آن\r\nباغ دنيا باشد رز پستان زن بود و آبادانى و خرابى آن نيكى و بدى حال بود درختان مردان باشد و تفاوت آنها به تفاوت بزرگى و خردى آن بود .\r\nاگر خود را بر سر درختى بيند از آنچه ترسد نجات يابد برگهاى درخت درم و دينار بود شكوفه فرزند باشد و مال حلال . درخت خرما مرد عالم بسيار منفعت بود و زن شريفه بود و هر آفتى كه در درخت خرما بيند آفتى بود مردم آن ديار را خرما مال حلال و سخن خوش .\r\nو اگر بر درخت بيند آبادانى بود و اگر بيند كه مىچيند و مىخورد روزى حلال يابد و سخن خوش بشنود .\r\nو اگر بيند كه خرما از خرماستان پيش او ميارند مال بزرگان بود كه كه پيش او آرند و خرما علم نيز باشد .\r\nو اگر بيند كه خرما ميشكافد واسته او بيرون مىكند او را فرزندى شود واسته خرما سفر باشد . رطب خوردن فرمان دادن باشد در شهرى آبادان .\r\nاما اگر نه در وقت بيند بيمارى بود و بازركان را تجارت سودمند نيشكر خوردن سخنى باشد كه مردمان را خوش آيد شكر مال حلال و سخن خوش باشد .\r\nو اگر بيند كه بر نى تكيه زده اجلش نزديك رسيده باشد . انجير روزى حلال و مال باشد و هر انجير كه بخورد و بيابد هزار دينار و هزار درم بود . درخت انجير مردم بسيار مال بسيار منفعت بود برك انجير انديشه باشد و بيمارى . درخت جوز مرد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبخيل و ميوه او مال و منفعت و تعبير بادام و فندق بدين نزديكست . زيتون مردى بسيار خير و منفعت باشد انگور هر چه سپيد باشد در هر وقت كه بيند منفعت و نعمت بود .\r\nو سياه اگر نه در وقت خود بيند انديشه و پشيمانى از كار و در وقت خود مال حلال مويز همين تعبير دارد اما مالى باشد كه بعد از آن زحمت بيند و سياه و سفيدان يكسان باشد . خمر مال حرام باشد درخت سيب مرد مؤمن بود شفتالو و زرد آلو و خيار و خربوزه و هر چه زرد باشد جز ترنج دليل بيمارى بود . درخت شفتالو مرد توانگر و شجاع بود كه مال بسيار جمع كند و در جوانى هلاك شود درخت زردآلو مرد معلول بيمار بود باغ خربوزه مردمان باهمت باشند .\r\nاگر بيند كه خيار يا بادرنك مىخورد زنش حامله شود و دختر آورد ترنج اگر بسيار بيند مال و نام نيكو باشد .\r\nو اگر يكى يا دو بيند فرزند باشد . آبى سفر بود نارنج نام نيك باشد اگر اين چيزها را سبز بيند دليل روزى حلال و صلاح دين و دنيا باشد هر چه از اين ميوها ترش باشد انديشه بود\r\nدرخت توت مرد بسيار منفعت بود و بار او مال حلال . انار مال مجموع باشد و ترش آبله و حصبه درخت انار مرد بسيار مال باشد و كنيزك بكر .\r\nاگر انارى يابد هزار دينار يابد . درخت سنجد مرد اعجمى بود و بار او مال بود كه برنج بدست آيد .\r\nدرخت چنار مال اندك بود و مردم اهل حرمت و درختان بىميوه همين تعبير دارد درخت سرو و صنوبر مردم نيكو سرشت و فرزند باشد . چوب عود و صندل مردم نيكو نام و فرزند نيك سيرت درخت مازو مالى باشد كه در افزايش بود درخت كدو مردم عالم و طبيب بود و مرد بسيار منفعت و اندك مؤنت و مبارك نفس و خوردن كدو دليل خوشدلى بود مرغزار و هر گياه سبز كه مجهول باشد دين مسلمانى و خبر خوش بود كشت زار علم و نعمت حلال بود .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاگر كشت در موضعى بيند كه نه جاى كشت بود دليل كند بر مردمانى كه از براى خصومت جمعشوند .\r\nاگر بيند كه آن را ميچيند دليل قتل بود و هر چه از آن سبز بيند فراخى نعمت بود و زرد و خشك تنگى\r\nخوشه‌هاى جو و گندم ، اگر بر ساق ايستاده بيند و عدد آن داند سالها بود و اگر در خرمن و جوال بيند مال مجموع .\r\nاگر بيند كه كشت مىكند از مردم بزرك منفعت يابد .\r\nاگر بيند كه ميدرود و در خرمن مىكند نفعى تمام از جائى كه اميد ندارد حاصل كند گندم مالى باشد كه برنج بدست آيد برنج و جاورس نيز همچنين آرد مالى باشد بىمؤنت .\r\nو اگر بيند كه ازين حبوب خشك و ناپخته مىخورد انديشه بود جو نعمتى مهيا . كنجد مالى بود از جائى كه اميدوار است . كاه مال باشد و پنبه مالى باشد كه بماند رياحين و گل در جايكاه بوقت خويش شادى و خوشدلى باشد نرگس زن و كنيزك بود ،\r\nو اگر در بوستان بيند فرزند باشد و گل همچنين ياسمين شادى و خبر خوش باشد .\r\nبنفشه كنيزك پارسا بود خار مردى باشد درشت و بد سيرت و دليل وام نيز بود هيزم نفاق بود و منافق . تره زار مردمان بسيار اندوه باشند .\r\nاگر بيند كه دسته تره مىبندد دليل خصومت بود اگر شاخ تره در دست دارد از حدوث فتنه احتياط نمايد .\r\nگزر بوقت خود مال و شادى بود و در غير وقت مرد جوان مرد و انديشه نيك شلغم زن روستائى و انديشه باشد چغندر خير و منفعت بود ترب مرد بد دل و روزى حلال و حج . كرفس همچنين\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبادنجان بوقت خود روزى بود با انديشه و در غير وقت پسنديده نباشد باقلى خشك شادى و فراخى سال پياز و سير اگر تر بيند فراخى و نعمت بود بارنج و گفتگوى .\r\nو اگر خشك بود پشيمانى و بد نامى و مال حرام چون پخته بيند كه مىخورد از كار ناشايسته توبه كند عدس همين تعبير دارد و به زور و حبوب كه در داروها به كار آيد سخنهاى سودمند بود و علم و حكمت خشخاش مال مهيا بود و ترنجبين روزى حلال .\r\n\r\nفصل نهم در معدنيات و آنچه از آن سازند\r\nزر غم و غرامت بود اما اگر بيند كه درستى يافت فرزند بود و اگر بيند كه بيشتر يافت علم بود و قوت در كار دنيا و دين .\r\nاگر پاره زر بيابد دليل پادشاهى و مهترى بود و اگر بيند كه زر ميريزد دليل آفت و هلاك بود .\r\nو اگر بيند كه زر به امانت به كس ميدهد آنكس به او خيانت كند نثار زر سخن مكروه بود كه بشنود نقره مال حلال مجموع بود و پاره نقره كنيزك اگر بيند كه از كان نقره بيرون ميآورد با زنى مكر كند .\r\nو اگر نقره گدازد در خصومت افتد . درم درست دين و علم باشد و قضاى حاجت و شادى و گواهى درست و فرزند نيز باشد و نثار آن شنيدن سخن نيك .\r\nاگر بيند كه درمى ضايع كرده جاهليرا نصيحت كند و نشنود . گنج علم باشد و منفعت در تجارت و ولايت با عدل به اندازه بيننده باشد .\r\nو بعضى گفته‌اند اگر بيند كه گنج يافت در غم و اندوه افتد و دليل وفات نيز باشد . ياقوت شادى و عيش و خوش و فرزند شايسته و زن با جمال و دوست نيز\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nباشد و عالم را زيادتى علم و پادشاهرا زيادتى پادشاهى و بازرگان را زيادتى مال .\r\nلعل همين تعبير را دارد زمرد و زبرجد مردى شجاع و مهذب و ديندار بود و مال حلال نيز باشد .\r\nمرواريد منظوم قرآن و علم و فرزند بود اگر بيند كه مرواريد سوراخ مىكند دليل تفسير قرآن كند بصواب .\r\nو اگر بيند كه مىفروشد ثمره علم به مردم برسد مرواريد خرد زن و دختر و كنيزك باشد مرواريد منثور مال بسيار بود و خدم و ميراث .\r\nاگر بيند كه به چوبى مرواريد سوراخ مىكند با نامحرم صحبت دارد .\r\nمرجان مال بسيار بود و فيروزه فتح و نصرت و عمر دراز و فرزند بود عقيق عزت و نعمت . جزع همچنين\r\nو بعضى گفته‌اند كه جزع خصومت باشد . شبه مال بود از وجه شبهه و دوستى نه درست و زن آبستن را فرزند بود . آهن مال و قوت باشد برنج مال ترسايان بود روى مال جهودان ارزيز مال گبران و عوام خلق . اگر ارزيز ميگدازد خصومتى افتد .\r\nآبگينه انديشه سهل بود سرمه مال بود و زيادتى بصيرت در صلاح سرمه‌دان زن باشد ميل سرمه فرزند .\r\nسيماب اگر بيند كه سيماب در دست دارد و عده خلاف كند نفط زن زيانكار بود و مال حرام باشد قير نكاهبان باشد از آفتها نمك درم باشد مرصع مال تاج مرصع ملك و پادشاهى بود و بزرگى به اندازه و مرد را زنى توانگر و زنرا شوهر صاحب جمال و فرزند نيز باشد .\r\nگوشواره تجارت و مالى بود كه از آن حاصل شود و چون در گوش خود بيند اگر مرصع باشد به مرواريد دين و علم و قرآن و نام نيك او زياده شود .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاگر زن آبستن در گوش خود مرواريد بيند پسرش آيد .\r\nطوق زن را نيكوئى باشد از شوهر و مرد را ظفر و مهترى و بازرگان را منفعت .\r\nاگر از آهن بيند بهتر باشد كه از زر . دست برنجن اگر مرد بيند دليل تنگدستى باشد اگر بسيار باشد بر دشمن ظفر يابد .\r\nاگر بيند كه پادشاه رعيت را در دست مىكند آنرعايا را از پادشاه عدل برسد اگر بيند پادشاه كه در دست خود مىكند فتحى بزرگ از دست او برآيد .\r\nاگر زن بيند فرزند نرينه و شادى بود و بازوبند زينت و جمال و منفعت بود انگشترى زن و فرزند و كنيزك و سراى و چهار پايان و مال و ولايت بود .\r\nاگر زر بىنگين باشد مردانرا پسنديده نبود گويند انگشترين سلطانى بزرك بود حلقه اهل ملك و نگين هيبت و مهر نفاذ امر و فرمان و نقش مهر مراد .\r\nاگر بيند كه از آهن يا نقره انگشترى در انگشت دارد به اندازه خود بزرگى يابد يا زنى توانگر كند يا فرزند شايسته باشد .\r\nاگر بيند كه نگين انگشترى او بيفتاد خللى باشد در اينمعانى و اگر انگشترى ازو بستانند يا بيفتد همچنين .\r\nاگر انگشترى از انگشت كهين بيرون مىكند و در انگشت ديگر مىكند بر زن قيادت كند .\r\nو اگر انگشترى خود را بفروشد از زن جدا شود اگر بيند كه انگشترى از انگشت به انگشت ميبرد زنش با او خيانت كند .\r\nنگين فرزند و مهترى باشد . كمر پدر باشد و عم و برادر و فرزند و رئيس يا قوم كه به دو مستظهر باشد . اگر از آهن يا نقره بود بهتر باشد\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاگر بيند كه كمر بر ميان بست استظهار و قوت تمام يابد .\r\nو گويند نيمه عمر او مانده باشد و باقى عمر در امن گذارند\r\nپاى برنجن فرزند باشد .\r\nاگر زر بود بيمارى و زنرا ايمنى از خوف شوهر . گردن بند زنرا جمال و زينت بود و مرد را پرهيزكارى و حفظ قرآن مهرهاى بى بها مال حرام بود فلوس سخن باشد و خيانت نيز بود .\r\n\r\nفصل دهم در آلات صناعات و آلات خانه و آلات حرب و ملاهى\r\nقلم حكمت و امر و نهى و ولايت و فرزند باشد دوات كنيزك و زن آبستن و خصومت بود و منفعت از زنى مالدار محبره زن عالم باشد و ديندار يا منفعتى از جهت زنان .\r\nمصحف ميراث باشد و امانت و روزى حلال و قوت و بخت به اندازه بيننده .\r\nلوح ديانت و علم و حكمت بود با انديشه و رياست بر قوم جهال مداد سيادت و سرورى باشد ،\r\nاگر بيند كه مداد بر جامه او چكيد و او نه از اهل قلم باشد آنكس را برص يا جرب يا آبله پديد آيد ،\r\nديك زن بكر و قيم سراى و خدمتكار بود و ديك پايه قيم سرا بود آتش دان و تنور زن محتشمه يا كدخداى خانه بود .\r\nشمع و چراغ مهتر ان قبيله باشند و مردمان عابد و عالم و سال نيز باشد .\r\nچراغ پايه تن آدمى باشد و چراغدان روح او و روغن و فتيله رطوبت تن چون چراغ افروخته بيند دليل تندرستى و عمر دراز بود انگشت و خاكستر و غبار انديشه باشد بىفايده و خصومت و بيمارى نيز بود و هر چه از آلت و ادواتست\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاگر از آهن بود قوت باشد و چون از جوهر ديگر بود بر آن تعبير كنند\r\nآينه دوست و خدمتكار بود .\r\nاگر در آنجا نگرد و صورت خود را بيند او را پسرى شود و اگر عامل بود معزول گردد و بجاى او ديگرى همچو او بنشيند يا زن را طلاق دهد و زنش شوهرى ديگر كند .\r\nو اگر كودك بيند او را برادرى آيد . شانه ياران موافق باشد و اگر بيند كه موى شانه كند به معونت ياران از انديشه كه دارد بيرون آيد .\r\nو شانه كهنه اگر ضايع كند از غم نجات يابد . مروحه خدمتكار و آسايش رساننده و راى و عزم درست باشد .\r\nمقراض دو مرد باشند در شهري يا ولايتى همچو قاضى و رئيس كه قطع و فصل خصومات كنند و فرزند و يار و برادر نيز باشد طبق خدمتكار باشد كه كار هاى مردم سازد .\r\nو كاسها خدمتكاران با خير و بركت . سكره و طاس و جام دوست بود سبو و كوزه و دبه زنان باشند و خدمتكار غربال و مانند آن خدمتكار مميز بود تبر فرزند باشد و خدمتكار قوى . بيل و كلند همچنين\r\nاگر بدين هر دو كارى كند آن كار كه در آن باشد تمام شود . كليدان مزدور باشند .\r\nكليد پادشاه و مال و جاه اگر بدان درى بگشايد كارى بزرگ بر دست او گشاده شود و قوتى تمام يابد خصوصا چون آهن بود و مال نيز باشد\r\nخوان معشيت بود .\r\nاگر بر آن نان خورد و يا چيزى خوردنى دران بيند عمر دراز بود و شهر نيز باشد اگر جمعى بر آن با او باشند .\r\nمسمار پادشاهى باشد يا حكيمى كه مردم به قوت او به مقصود رسند ميخ كارى باشد محكم در دين و پادشاه و مانند آن .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاگر بيند كه ميخ آهن به پشت او فرو ميبرد از پشت او فرزندى آيد كه مهتر قوم شود و مرد عالم نيز باشد .\r\nاگر بيند كه ميخى در ديوار زد مردى بزرگيرا دوست گيرد و ميخ دليل انديشه و بيمارى و عشق نيز بود .\r\nقفل خدمتكار امين باشد از زنان يا عزم كارى يا سفرى كه دفع الوقت در آن افتد و گشودن و بستن آن دليل شادى و غم بود زنجير اگر در دست بيند گناه و اگر بر در بود خدمتكار .\r\nسوزن جوالدوز آلتى باشد كه بدآن كار خود باصلاح آرد و اندكى از آن در خواب به كه بسيار . تخت بى جامه زنى منافقه با مال و جمال باشد اگر خود را بر آن خفته بيند نيك باشد . و اگر نشسته بيند سفري كند كرسى همچنان\r\nاگر تخت و كرسى را به زينت و جامه بيند زيادتى مال و حشمت بود و بساط دنيا باشد و عمر بفراخى و تنگى آن تعبير كند .\r\nو اگر بيند كه بساط باز مىكند درازى عمر او باشد و اگر بيند كه درمى نوردد دليل نزديك آمدن اجل باشد و همه جامهاى افكندنى همين حكم دارد .\r\nپرده ترس و انديشه باشد كه زود بخير بگذرد صندوق زنى خدمتكار بود و معتمد صراحى غلام يا كنيزك بود نردبان اگر بر رود دليل سفر و زيادتى درجه بود . و اگر فرود آيد باز آمدن از سفر\r\nرسن دين باشد اگر تابد سفرى كند اگر بيند كه رسنى بر خود مىپيچد سفرى كند و ولايت يابد و اگر رسن در گردن كسى افكند آنكس را زن دهد رسن عهد نيز باشد . جوال و انبان و غراره صاحب شتر باشد پالان زن اعجمى بود هودج زن باشد گهواره عيش خوش و آسايش و زن مهربان بود علم مرد عالم باشد يا امام وقت و مرد شجاع و توانگر جوانمرد نيز باشد .\r\nاگر علم سرخ بيند از مرديكه حال او اين باشد شادى بيند و اگر سياه بيند\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمهترى يابد و علم سفيد مرد غيور باشد و زرد بيمارى بود در لشگر و سبز سفرى باشد بخير و سلامت و در ميان قوم مشهور گردد و چتر پادشاهى مرتبه باشد .\r\nطبل خبر دروغ بود اگر پادشاهى بخواب بيند كه طبل او بدريد يا گمشد يكى از منهيان او هلاك شوند دهل مرد نظر گرفته و لاف زن و آواز صنج دبدبه و اخبار مختلف و ناخوش بود .\r\nو اگر آواز بوق شنود او را به حادثه خوانند و اگر خود بوق زند در حادثه افتد منجنيق بهتان و سخن فحش باشد مگر بيند كه سنك در حصن دشمنان حق مى اندازد . كمان زن باشد و فرزند و برادر و ولايت و تقرب جستن به حق تعالى جل جلاله اگر بيند كه كمان ميسازد يا كمانى يافت زن كند و اگر زنش آبستن بود پسر زايد .\r\nو اگر بيند كه كمان ميكشد سفرى كند در حرمت و بزرگى و هر خللى كه در كمان بيند خللى باشد در اين معانى\r\nتير رسول و پيغام و نامه باشد و نيزه سفر و زن و ولايت و فرزند بود سپر يار و برادر و قوت باشد سنان و ديگر اسلحهء كه به سنان ماند عمر دراز بود و برادر و ولايت و ظفر بر دشمن و منفعت باشد به اندازه قوت و قيمت سلاح و مقدار بيننده جعبه زن باشد و كنيزك و شهر نيز بود كمند مردى باشد كه در كارهاى قوى استعانت بوى جويند و شمشير پادشاه بود و زن و فرزند و ولايت .\r\nاگر بيند حمايل كرده ولايتى يابد يا زنى خواهد يا فرزندى آيد .\r\nاگر بيند كه حمايل بگسلد از ولايتى معزول شود يا فرزندى بميرد يا زن زا طلاق دهد .\r\nزره حصنى باشد يا شهرى حصين و ولايت و دين و امانت و ديانت بود\r\nخود آهن امن بود از آفات و زن بود .\r\nهر كس خود را با سلاح تمامى بيند در ميان جماعتى كه سلاح ندارند مهتر و مقدم ايشان گردد لشگر در خواب باران باشد زين زن بود لگام دين و ديانت و\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nخيمه و خر گاه پادشاه ولايت بود و معتمد خانه و كنيزك بكر . ناى مصيبت بود بانك دف چون زنى زند خبر باشد .\r\nو اگر مردى پير زند ظاهر شدن بخت و اگر جوان زند ظاهر شدن دشمن و گاه باشد كه طرب و شادى بود و شطرنج غرور و كارهاى باطل بود اگر بيند كه بر حريف غالب شد در كارهاى باطل مستولى گردد .\r\n\r\nفصل يازدهم در طعام و شراب و لباس و عطر\r\nنان پاكيزه عيش خوش و مال حلال و شهر آبادان نيز بود نان خشك به عكس اين بود گرده هزار درم بود يا صد درم به مقدار بيننده . اگر پادشاه بيند شهرى و ولايتى\r\nنان بسيار در خواب ياران و دوستان باشد و عمر دراز گوشت خام مال حرام بود پخته و بريان مال پادشاه و مسلوخ انديشه و غم تريد روزى مهيا باشد .\r\nانگبين مال حلال و خير و منفعت و شفا بود شكر و قانيذ و جملگى حلوا سخنهاى خوش و منفعت بسيار بود و فرزندان خرد و هر چيزى كه به آتش پخته باشد از اطعمه و اشربه مال باشد و تعب و خصومت الا حلواها . آب صاف عيش خوش و عمر دراز بود .\r\nجلاب سخن خوش و مال و علم و ادب و دين باشد و بيشتر شربتها همين حكم دارد و تعبير شراب سيب و انار و آبى و امثال آن همان باشد كه در اصول اينها گفته شد .\r\nشير از هر حيوانى كه گوشت او حلال است روزى حلال و كار نيك و سنت پسنديده باشد شير ترش بضد اين و شير آنچه گوشت او را نخورند انديشه و بيمارى و ترس و هر چه از شير باشد همچو دوغ و پنير و غيره انديشه و غم بود مگر پينو\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nكه مال باشد لقوله تعالى :\r\nو جئنا ببضاعة مزجات چه در بعض روايات آن بضاعت پينو باشد روغن و مسكه مال و علم و خير و منفعت بود و خمر مال حرام بود يا خصومت و گفتگوى اگر بيند كه عصير مىكند به خدمت پادشاهى پيوندد و سركه مالى باشد با خير و بركت و در بعض اوقات انديشه و پشيمانى بود .\r\nمستى اگر از شراب بود توانگرى باشد از مال حرام و اگر غير از آن باشد آفت و بلا . دوشاب سخن خوش باشد كه از جانب پادشاه شنود با منفعت و خون خوردن مال حرام بود و خون ريختن بناحق . زهر خوردن خشم فرو خوردن باشد و مال حرام . دارو خوردن پشيمانى و توبه بود از گناه فقاع مال و منفعت يافتن بود مشك و عنبر و كافور و صندل و گلاب و زعفران و هر چه را بوى خوش باشد ثنا و محمدت و نام نيك و علم شريف بود و دين پاك و خلق پسنديده و مال و منفعت وزن مستوره بود بويهاى ناخوش به ضد اين و بوى زعفران را نيز همين تعبير كنند و جامه نيكو و پاكيزه جاه و حرمت و منفعت و دين و عمل و ولايت بود و زن نيز باشد مرد را و زنرا مرد لقوله تعالى هن لباس لكم و انتم لباس لهن دستار شرف و دولت و حرمت و منفعت بود .\r\nلقوله عليه السّلام العمايم تيجان العرب كلاه عمر و رياست و مهترى بود پيراهن و ردا چون پاكيزه باشد همان تعبير دارد كه در مطلق جامه گفته شد .\r\nو اگر پاك نباشد غم و اندوه و انديشه و خلل در كار دين بود شلوار زنان باشند و بند آنخدمتكاران سرا . جامه سبز مرد ديندوست باشد و سياه بزرگى و سيادت سرخ جنك و خصومت و ظلم . زرد علت و بيمارى كبود مصيبت و انديشه و بيشتر جامهاى رنگين زنان را نيك باشد مقنعه قوت و منفعت از پدر باشد يا از برادر و شوهر نيز بود زنرا و مرد را زن\r\nو چادر همين تعبير دارد بارانى خير و بركت بود نهالى و بالش و نطع خدمتكار و زن بود و عزت و شرف و مرتبه نيز بود موزه زن بود و عيش\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو قوت و منفعت .\r\nكفش زن بود و كنيزك و خدمتكار و مال نيز باشد از جهت زنان . نعلين سفر باشد و زن و كنيزك و جملگى چيزهاى پوشيدنى چون كهنه باشد غم و انديشه بود و درويشى آرد الا موزه كه مستعمل آن بهتر از نو باشد .\r\n\r\nفصل دوازدهم در خوابهاى بديع\r\nگويند منوچهر بخواب ديد كه تاجى بر سر داشت و آن تاجرا يكصد و بيست گنگره بود و از چهار انگشت او چهار جوى آب ميرفت احبار عصر او تعبير كردند كه يكصد و بيست سال پادشاهى كند و حكماى بزرگ در عهد او پديد آيد هم چنان بود . چه موسى عليه السّلام نيز در عهد او ظاهر شد\r\nگويند نوشيروان بخواب ديد كه از جام زرين شراب مىخورد و خوكى با او زبان در آن جام ميكرد از ابوزرجمهر پرسيد او گفت بفرما كه تا همه زنان كه در شبستان تواند برهنه پيش تو رقص كنند همچنان كرد يكى از ايشان در برهنه شدن تعلل ميكرد سريه در حمايت او مبالغه مينمود چون بالزامش برهنه كردند مردى بود بوزرجمهر گفت جام زرين اين سريه است و خوك اين مرد كه خيانت مىكرد . از ابو الفضل يعقوب بن اسحق نقل است كه گفت :\r\nمدتى از عمل بازمانده در خانه نشسته بودم و دخل بواجب جماعت خاصه كه در ايام عمل داشتم وفا نميكرد كاتب را فرمودم تا اسامى ايشان را در وقتى نوشت و پيش من آورد من در آن تأمل ميكردم و بر نام هر كه از او گزير بود خط ميكشيدم و آن ورق را در زير نهالى نهادم و بخفتم در خواب ديدم كه جمعى پشتباره در پشت بسته از سراى من بيرون رفتند از ايشان پرسيدم شما چه كسانيد گفتند ما آنهائيم كه قلم بر اجراى ما نهادى روزى خود را بر داشته ميرويم من از آنخواب در آمدم دانستم كه انديشه من خطا بود و رازق همه حقست جل و علا\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nآنورقرا پاره كردم .\r\nگويند مردى بخواب ديد كه اذا جاء نصر اللّه ميخواند از ابن سيرين پرسيد گفت اجل تو نزديك رسيده است از گناه توبه كن چه اين آخر سوره‌ها است كه فرود آمد .\r\nگويند شخصى بخواب ديد كه ستورى با او سخن ميگفت از ابن سيرين پرسيد گفت به خانه رو وصيت كن كه اجل نزديك است لقوله تعالى و اذا وقع عليهم القول اخرجنا لهم دابة من الارض تكلمهم آنشخص به خانه رفت وصيت كرد همان روز وفات يافت .\r\nديگر مردى بخواب ديد كه روغن زيت در بن درخت زيتون ميريخت از ابن سيرين پرسيد گفت درياب كه با مادر خود صحبت ميكنى آن مرد چون تفحص كرد مادر خود را بكنيزى خريده بود خبر نداشت .\r\nديگر مردى در ماه رمضان بخوابديد كه انگشترى در دست دارد و فرج زنان و دهان مردان بدان مهر مىكند .\r\nاز ابن سيرين پرسيد گفت تو مؤذنى و پيش از صبح بانك ميدهى و مردمان را از طعام خوردن و مباشرت كردن باز ميدارى ديگر چنين مكن .\r\nگويند مردى در خواب ديد كه ستاره‌ها همه از آسمان فرو ريخت موى سرش ريخت و به علت داء الثعلب گرفتار شد .\r\nو ديگر شخصى بخوابديد كه جامه خواهرش را پوشيده بود خواهرش بمرد و مالش بميراث به دو رسيد .\r\nديگر شخصى بخوابديد كه از ماه چراغ روشن كرد چشمش نابينا شد و اللّه اعلم . بحقائق الامور .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبسم الله الرحمن الرحيم\r\n\r\nفن پنجم از مقاله چهارم از قسم دويم از كتاب نفايس الفنون فى عرايس العيون علم فراست\r\nكه آن عبارت است از معرفت اخلاق درونى و صفات باطني انسان از اعضاى ظاهره و اشكال محسوسه تا چون شخصيرا بينند از صورت او بدانند كه خوى نيك دارد يابد و چه كار مناسب اوست .\r\nو ابن عباس در تفسير آيه ان فى ذلك لايات للمتوسمين فرمود كه منوسمان دانندگان علم فراستند چه متوسم طالب و سم است يعنى كه چون نشان دريابد از آنجا استدلال كند و قوله تعالى تعرفهم بسيماهم . اشارت است بدين علم قال النبى صلّى اللّه عليه و إله و سلّم اتقوا من فراسته المؤمن فانه ينظر بنور اللّه و دليل بر شرف اين علم آنست كه آدمى شهر نشين است بطبع و مراد از شهر هر موضعى است كه آنجا جمعيت مردم بود يعنى تنها زندگانى نتواند كردن و از آميزش و اختلاط با جنس خود گريزى ندارد و چون شر و فتنه ميان مردم غالبست و دفع شر مطلوب اينعلم متكفل بود معرفت احوال باطن و اسرار كامن خلق را و در دانستن او در ترك و اختيار مصاحب و معاون منفعتى عظيم و فايده بسيار دارد و دليل بر آنكه معرفت\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاز اين علم حاصلشود آنست كه جماعتى كه اسب و استر و باز و چرخ و شاهين را رياضت و تعليم ميكنند چون از اين حيوانات يكيرا مىبينند از مشاهده صورت و خلقت او حكم ميكنند كه خوى نيك دارد يا نه و زود رام گردد يا نه و تعليم و رياضت او تا چه حد خواهد رسيد و چون اينمعنى در بهايم مفيد است بطريق اولى در حق آدمى مفيد بود ديگر آنكه زير كان حكما به مرور ايام تجربه كرده‌اند و خلق نيك را از شكل نيك جدا نيافته‌اند و خوى بد را از شكلى كه به حكم فراست بد است جدا نديده .\r\nاز شافعى نقل است كه گفت من در تحصيل اينعلم و جمع كتبى كه درين علم تصنيف كرده‌اند شعفى تمام داشتم در بعضى اسفار كه از يمن بجانب مدينه مى آمدم در بعضى از منازل بشخصى اشقر ازرق چشم پيشانى بيرون آمده رسيدم و اين علامات در اين علم بسيار نامحمود است چون او مرا بديد سلام كرد به روى گشاده و زبان خوش پرسيد و به خانه خود فرود آورد و طشت و آفتابه نو بياورد و بساط نو بگسترانيد و طعامهاى نيكو و علف چهار پايان مهيا كرد و به حكايات خوش تا وقت خواب مرا خوش داشت و فرش‌هاى نيكو و پاك بينداخت و هر كسى را كه با من بود موضعى لايق وى مهيا كرد من چون اين احوال مشاهده كردم به اين علم نامعتقد شدم و همه شب درين تفكر بودم تا بامداد كه روانه ميشدم آنشخص را گفتم كه من در مدينه متوطنم اگر وقتى تو را حاجتى افتد و قصد مدينه كنى به محله كه آن را ذو طوى خوانند خانه محمّد بن ادريس الشافعى طلب كن تا هر حاجتى كه دارى گذارده شود .\r\nآنشخص گفت من بندهء پدر تو بودم من گفتم نه گفت ترا يا پدر ترا پيش من مالى بود گفتم نه گفت اينهمه خدمت و چندين درم كه نفقه كردم بيعوض دادن و ترا گذاشتن كه بر وى ممكن نيست حق من بگذار و برو من گفتم واجب باشد هر نفقه كردى معين كن تا بگذارم .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nآنشخص گفت عوض سلام و پرسش بدان تازه روئى كه بجا آوردم ناديده و ناشناخته و اجرت طشت و آفتابه نو كه بدان وضو ساختى و كرايه خانه و اجرت فراش و بساط و اجرت اصطبل و بهاى طعام و بهاى علف به من ده من غلام خود را گفتم چندانكه رضاى آنشخص بود بوى داد بعد از آن اعتقاد من در اين علم قوى تر و مؤكدتر شد و اما آنچه طالب اين قسم را اهم باشد در دو باب ايراد كنيم\r\n\r\nباب اول در يافتن اخلاق مردم بسبب چگونگى صورت و رنك و شكل و عضو هاى ظاهرى\r\nبدانكه رو بهترين و شريف‌ترين اعضاى آدميست چه كمال تن و شرفش به سبب خوبى و حسن و جمال است و نقصان تن سبب قبح و زشتى و محل حسن و قبح رويست و حسن و قبح ديگر اعضاها زياده اعتبارى ندارد و علاماتى را كه در روى آدمى ظاهر شود دلالت بر احوال درون بغايت قويست بخلاف عضوهاى ديگر و دليل بر اينسخن آنست كه در حالت خشم و ترس و فرح و اندوه و خجالت رنگهاى بر وى پيدا شود چنان كه از هر رنگى ميتوان دانستكه در بطن او كدام حالت حادث شده است تا بسبب آن حالت اينرنگ بر وى ظاهر شد .\r\nچنان كه در حالت غضب او را رنگى است كه در حالت خوف نيست و در حالت خوف رنگيست كه در حالت خجالت نيست و اين اختلاف عوارض در ظاهر به سبب تغير احوال باطن در عضوهاى ديگر نيست و چون درست شد كه دلالت نشانهاى روى بر معرفت اخلاق باطن قويتر است ابتدا بشرح دلالت اعضاى آن به تفصيل كرده شود .\r\nاگر پيشانى كوچك بود دليل بر جهل بود زيرا كه موضع بطن اول از مغز سر كوچك بود و بدين سبب حفظ و ذكر بر وفق اعتدال نبود و از آفت خالى نبود .\r\nو اگر پيشانى نه كوچك بود نه بزرك ولى درهم كشيده بود دلالت كند بر قوت\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nغضب زيرا كه پيشانى مردم چون خشم گيرد بدين صفت شود و اگر پيشانى بزرك باشد دليل بود بر كاهلى يا بر قوت غضب زيرا كه بزرگى پيشانى اگر از ماده بسيار بود از آن كاهلى لازم آيد و اگر از سبب زيادتى قوت حرارت غريزى بود اقتضاى فراخى رگها و منافذ كند و استيلاى قوت غضبى لازم آيد .\r\nو اگر در پيشانى خطها و انجوغها بود دلالت كند بر لاف زدن و اگر فراخ بود و انجوغ ندارد دليل بود بر شغب و خصومت .\r\nاگر موى ابرو بسيار باشد دلالت كند بر استيلاى غم و اندوه و سخن گفتن بيمعنى از براى آنكه بسيارى ماده دخانى بود در دماغ و اينمعنى دليل است بر سودا كه بر مزاج غالب بود و سودا سبب غم و اندوه بود .\r\nو اگر ابرو دراز باشد و كشيده تا به صدغ و صدغ موضعيست ميان دنبال چشم و گوش دليل بود بر لاف زدن و خويشتن بينى .\r\nو اگر ابرو از جانب بينى زير بود و از جانب صدغ بالا دليل بود بر لاف زدن و بيخردى و ابلهى :\r\nو اگر چشم بزرگ بود دليل بود بر كاهلى زيرا چشم گاو را ماند و نيز بزرگى چشم دليل است بر بسيارى تردد دماغ و اين سبب بلادت و نقصان فهم است .\r\nو اگر چشم برجسته باشد دليل بود بر جهل و بسيار گفتن بيفايده .\r\nو اگر چشم در مغاك افتاده بود و به چشم خانه فرو رفته باشد دليل بود بر خبيثى و بداند رونى از بهر آنكه چشم بوزينه چنين است پس حالت پسنديده آن بود كه چشم به اعتدال باشد نه برجسته و نه بر مغاك افتاده .\r\nو اگر چشم اندكى در مغاك افتاده باشد دليل بود بر زيركى و درندگى زيرا كه چشم شير چنين است .\r\nو اگر سياهى چشم نيك سياه بود دليل است بر جبن و بد دلى زيرا كه سياهى از\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nماده سودائى بود و سودا موجب بد دلى است .\r\nو اگر چشم سرخ باشد برنگ شراب دليل باشد بر قوت و غضب و دليرى چه هر كه خشم گيرد چشمش بدينگونه باشد و و اگر ازرق يا سفيد باشد دليل بد دلى بود از براى آنكه سفيدى دليل استيلاى بلغم است .\r\nو اگر رنگ چشم چون شراب صافى بود دليل باشد بر جهل و اين را از مشابهت چشم بز گرفته‌اند .\r\nو اگر چشم گشاده و پيدا بود دليل باشد بر ستيزه روئى و وقاحت زيرا چشم سگ بدين صفت بود .\r\nو اگر چشم زرد و متحرك باشد دليل باشد بر بد دلى از براى آنكه آدمى چون بترسد چشمش بدينصفت بود .\r\nو اگر چشم ازرق بود زردى با وى آميخته چنان كه گوئى به زعفران رنگ كرده‌اند دليل بود بر اخلاق بد بدآنجهت كه از رفيت چشم دليل كاهلى است و بلادت و زردى با وى آميخته علامت ترس و بد دلى بود هر كرا اين هر دو حال جمع شود بيشك احوال او پريشان و علامت امور مشوش ظاهر شود .\r\nو اگر در چشم نقطها بود گرداگرد سياهى دليل باشد بر شريرى و بد دلى و بد انديشى .\r\nو اگر نقطهاى در چشم سبز بود بد دلى زيادتر باشد و اگر در گرد سياهى چشم شكل طوقى درآمده باشد دليل بود بر حسد و بد انديشى و بيسامان گفتن\r\nو اگر با سياهى چشم زردى آميخته باشد مانند زراندود دليل بود بر آنكه صاحبش خونريز و كشنده بود .\r\nو اگر بدينصفت در چشم نقطهاى سرخ بود دليل بود بر آنكه صاحبش خبيث ترين و بدترين آدميانست .\r\nو اگر در چشم ازرق سبزئى باشد دليل بود بر خيانت و بد انديشى و شريرى و اگر چشم روشن و براق باشد دليل بود بر قوت شهوت زيرا چشم خروس\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nچنين است و چون بيان كرده شد كه سياهى و ازرقى و زردى و سبزى در چشم ناپسنديده است لازم آيد كه بهترين چشمها اشهل باشد كه آن را بپارسى ميش چشم گويند زيرا كه اينرنگ ميانه جمله رنگها است .\r\nو نيز چشم شير كه پادشاه وحوش است و چشم عقاب كه پادشاه طيور است چنين است .\r\nو اگر در پلك چشم شكستگى و پيچيدگى باشد دليل بود بر نادانى و مكر و حيله و جنگ و اهل عرب صفت كنند اينچشمرا ببيمارى و در چشم زنان اينصفت را بسيار لطيف شمرند .\r\nو بعضى گفته‌اند اينصفت دليل است بر نرمى ماده طبيعى كه بزنان مشابهت دارد و اينصفت زنان را سبب غنج و دلال است .\r\nاگر سر بينى باريك باشد دليل بود بر سبكبارى و دوست داشتن جنگ و خصومت و اينمعنيرا از سگ اعتبار كرده‌اند .\r\nو اگر سر بينى بزرگ و پر گوشت باشد دليل بود بر كمى فهم و اينرا اعتبار از گاو گرفته‌اند .\r\nو اگر سوراخ بينى فراخبود دليل قوت خشم بود زيرا كه بينى مردم خشمگين چنين بود .\r\nو اگر بلند بينى و سطبر باشد دليل قلت فهم و نقصان دين بود و اينرا اعتبار از خوك گرفته .\r\nو اگر بينى از آنجا كه به پيشانى پيوسته است چون كمانچه درآمده است دليل بود بر وقاحت و ستيزه كارى و اين اعتبار از كلاغ گرفته‌اند ليكن آنكس كه بينى وى بدين شكل بود بزرگ نفس و بلند همت باشد .\r\nاگر دهن فراخ باشد دليل بود بر حرص و آزاز بهر آنكه فراخى راهگذر شراب و طعام از قوت حرارت بود و نيز دهن شير فراخست .\r\nاگر لبها سطبر باشد دليل بود بر حماقت و جلادت خصوصا كه با سطبرى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nفرود آمده باشد و آويخته .\r\nو اگر باريك باشد دليل بيمارى و رنجورى و كثرت بيمارى بود و اگر هر دو لب باريك بود و سست چنان كه چون بهمرسند لب بالائين بر لب زيرين افتاده باشد دليل بود بر بزرگي نفس و بلند همتى زيرا كه لب شير چنين است .\r\nاگر لبها باريك باشد و گشاده چنان كه دندان پيش پيدا بود دليل باشد بر قوت زيرا لب گراز چنين بود .\r\nو اگر لب سطبر باشد و لب بالائين بر لب زيرين معلق بود دليل بود بر جهل و نادانى و اين اعتبار از خر و كپى گرفته‌اند .\r\nو اگر دندانها ضعيف و باريك بود از يكديگر گشاده دليل بود بر غايت ضعف و سستى .\r\nو اگر دندان‌هاى پيش دراز و قوى بود دليل بر حرص و شريرى بود و هر كه را روى به صورت خشمناكان ماند دليل بود بر قوت غضب و خشم .\r\nاگر بر روى او گوشت بسيار بود دليل باشد بر كاهلى و نادانى و اين اعتبار از گاو گرفته‌اند و نيز چون روى بسيار گوشت دارد ركهاى دماغ از اخلاط و باد هاى غليظ ممتلى بود بدين سبب روحى كه سبب حس و حركت است در آنعروق و مجارى حركت نتواند كردن لاجرم فهم و عقل ناقص شود .\r\nو اگر بر روى گوشت اندك باشد دليل بود بر فكر و انديشه بسيار زيرا كه انديشه بسيار سبب خشگى مزاج مىشود و خشگى مزاج سبب قلت گوشت .\r\nو اگر روى بسيار گرد باشد دليل بود بر شكستگى نفس و درويشى طبع و دنائت و اين اعتبار از بوزينه گرفته‌اند .\r\nو اگر روى سخت بزرگ باشد دليل بود بر كاهلى و اينرا از گاو و خر گرفته‌اند .\r\nو اگر روى بغايت كوچك باشد دليل بد نفسى و خسيسى و دوستى نا كردن با مردم بود و اين اعتبار از كپى گرفته‌اند و چون درست شد كه بزرگى و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو كوچكى روى پسنديده نيست معلوم شود كه بهترين اشكال آنست كه معتدل باشد و كم افتد كه صاحب روى زشت نيكو اخلاق بود و صاحب روى نيك بد خوى بود .\r\nو از اينجاست كه رسول صلّى اللّه عليه و إله و سلّم فرمود اطلبوا لحوايج عند حسان الوجوه .\r\nو اگر ميان گوش و دنبال چشم كه آن را بتازى صدغ گويند بر آمده و اما سيده نمايد و رگ گردن ممتلى دليل غضب و خشم بود زيرا كه آدمى چون خشم گيرد بدينصورت شود و كم خنديدن دليل بود بر مخالفت كردن با مردم و راضى نبودن به كارهاي ديگران .\r\nاگر خنده بلند كند دليل باشد بر ستيزه روئى و دراز زبانى و اگر با خنده سؤال كند دليل بود بر خيره زبانى و بانك و مشغله .\r\nو اگر گوش بزرگ باشد دليل بود بر جهل و نادانى و درازى عمر اما نادانى بواسطه آنكه گوش خر بزرگ است و اما درازى آن به جهت آنكه خشگى بر مزاج غالب شود .\r\nو اگر گردن قوى و سطبر بود دليل باشد بر قوت غضب و اينمعنى را اعتبار از آن كرده‌اند كه هر چه نر بود از هر نوع كه باشد گردنش قويتر بود از گردن ماده .\r\nو اگر باريك باشد دليل بود بر ضعيفى نفس و دون همتى و اگر معتدل باشد دليل بود بر بزرگى نفس و بلند همتى و اينرا از شير اعتبار كرده‌اند .\r\nو اگر گردن دراز و باريك باشد دليل بود بر بد دلى و اينرا اعتبار از شتر گرفته‌اند ،\r\nو اگر گردن بسيار كوتاه باشد و باريك دليل بود بر مكر و فريبندگى و اينمعنى را از گرگ گرفته‌اند .\r\nو اگر آواز بلند و سطبر باشد دليل بود بر دلاورى و شجاعت و مكر و اگر بشتاب سخن راند دليل بود بر قوت و خشم و بد خوئى .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nو اگر سخن آهسته و با درنگ گويد دليل بود بر بردبارى و نيكخواهى و اگر آواز دراز باشد دليل بود بر بد همتى و اگر آواز گران باشد دليل بود بر حسودى و پوشيدن اسرار .\r\nو اگر آواز خوش باشد در اغلب دليل بود بر حماقت و جهل و بيفهمى چنان كه مشهور است كه حسن الصوت مع العقل مما لا يجتمعان و اگر گوشت بسيار سخت باشد دليل بود بر قلت فهم و كندى حواس و گوشت نرم دليل بر نيكوئى طبع و جودت خاطر .\r\nو اگر تهيگاه باريك باشد دليل باشد بر قوت زيرا كه نرينه را تهيگاه باريك باشد .\r\nو اگر سطبر باشد دليل بود بر عفت و پرهيزكارى و اگر هر دوارش دراز بود چنان كه به زانو رسد دليل باشد بر بزرگى نفس و خويشتن بينى و اگر بسيار كوتاه باشد دليل بود بر دوست داشتن شر و فتنه و ليكن با بددلى و ترس .\r\nاگر كف نرم و لطيف بود دليل باشد بر تيزى فهم و سرعت فطنت و كثرت عقل و اگر كف كوتاه باشد دليل حماقت بود اگر كف تنگ باشد دليل بود بر بد زبانى و رعونت و اين اعتبار از زنان كرده‌اند .\r\nو اگر قدم بسيار دراز بود و پر گوشت دليل بود بر قلت فهم و اگر كوچك و لطيف باشد بر بزرگى و فخر كردن .\r\nو اگر پاشنه باريك باشد دليل بود بر شر و فتنه و اگر قدم سطبر باشد و رك و پى بر او ظاهر دليل بود بر قوت نفس زيرا كه اغلب قدم مردان چنين باشد .\r\nو اگر قدم كوچك و لطيف بود دلالت كند بر ضعف نفس زيرا در اغلب قدم زنان چنين است .\r\nو اگر انگشتان پاى بر هم چسبيده بود و ناخنها نيز بر اينصفت دلالت كند بر وقاحت و ستيزه روئى و اينمعنى از بعض مرغان اعتبار كرده و اگر از هر دو پاى دو انگشت بهم پيوسته باشد دليل بد دلى بود و اينمعنى از سمانه گرفته‌اند و\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاگر ساق سطبر باشد و پر گوشت دلالت كند بر ابلهى و بيشرمى و اگر رگها بر ساق باشد دليل بود بر قوت نفس زيرا كه جنس نرينه بر اينصفت‌اند .\r\nو اگر استخوان ساق كه نزديك كعبست ركها بر او ظاهر بود و بسيار باشد دليل قوت نفس بود و اگر رانها بسيار گوشت باشد دليل ضعف نفس باشد زيرا كه جنس مادينه چنانست .\r\n\r\nباب دويم در ترجيح بعضى از اين علامات بر بعضى\r\nاگر آن دو عضو كه محل دو خوى مختلفند متساوى باشند در مقدار يا در چگونگى توقف بايد كردن و اگر متفاوت باشند به حسب تفاوت حكم كردن .\r\nو ديگر آنكه از احوال درونى اعتبار كنند همچو حال مزاج از گرمى و سردى و ترى و خشگى و همچون احوال سن از كودكى و جوانى و پيرى و آنگه احوال خورش و هواها و شهرها و اقليمها آنگه احوالى كه از مردان و زنان اعتبار بايد كردن آخر الامر مانند گى بديگر حيوانات و در حكم بد اينعلم سه شرط بايد كرد :\r\n1 - چون علاماتى كه ياد كرده شد مفيد يقين نيستند بلكه حاصل از آن غلبه ظن است و شك نيست در آنكه هر چند بر يك چيز علامات و دلايل بيشتر بود ظن قويتر گردد پس بايد كه به يكدليل از ايندلايل و علاماتى كه ياد كرديم قناعت نكند .\r\n2 - آنكه چون اصل در باب فراست در يافتن صور و اشكال و اصوات است و تفاوت در ادراك اين امور واقع بايد تا نيك تامل ننمايد بمدلولات آن حكم نكنند و به مجرد علامات ظاهره قناعت ننمايد .\r\nچه نقل است كه در عهد حكيم اقليمون كه صاحب علم فراست است و صانع اينصناعت پادشاهى بود بعلم و عقل موصوف و بديندارى و پارسائى معروف اين\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nپادشاه بفرمود تا صورت او را بر كاغذ نقش كردند و پيش اقليمون فرستاد حكيم چون صورت او را بديد و اعضا و اطراف آن را تامل نمود گفت صاحب اين صورت به زنا كارى رغبتى عظيم دارد چون مردم اين سخن بشنيدند بغايت مستبعد شمردند و به اينعلم نا معتقد شدند و حكيم را به جهل نسبت كردند و چون اينسخن به پادشاه عرض كردند پادشاه از حكيم تعجب داشت و در علم و اعتقادش بيفزود و به خدمت حكيم آمد و او را گرامى داشت و گفت هر حكمى كه به صورت من كردى حق است و من بر آن صفتم ليكن من بعلم و رياضت خود را از كار زنا باز داشته‌ام .\r\n3 - آنكه چون دلايل مذكور بعضى معارض است مر بعضيرا چنان كه در شخصى دليل شجاعت و بد دلى با هم باشند ترجيح بعضى بر بعضى تواند كرد و بر وجهيكه بالاتر از ذكر شرايط ياد كرده شد و با رعايت اين شرايط بايد كه تجربه بسيار كرده باشد و علم نجوم نيكداند تا تاثيرات كواكب و طبايع و منسوبات بهر يكى از آن را شناسد و اللّه اعلم .\r\nبسم الله الرحمن الرحيم\r\n\r\nفن ششم از مقاله چهارم علم احكام نجوم است\r\nكه آن عبارتست از معرفت تاثيرات نجوم در سفليات و دليل و منسوبات هر يك مشتمل بر پنج فصل :\r\n\r\nفصل اول در بيان تاثير كواكب\r\nبدانكه تاثير آفتاب در علويات و سفليات ظاهر است اما در علويات چنان كه مشاهده ميكنيم كه چون آفتاب ظاهر شود شعاع او ساير كواكب را اخفا مىكند\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو نور ماه بسبب قرب او از آفتاب ناقص گردد و بسبب بعد او زايد شود اما در سفليات به چند وجه :\r\n1 - آنكه ما ميبينيم كه بيشتر حيوانات در شب همچو مرده‌اند و چون انوار صبح ظاهر شد در اجساد ايشان حيات پديد آيد و چندانكه طلوع او بيشتر ظهور قوت حيات در ابدان قويتر چون قرص آفتاب طلوع كند همه در حركت آيند و چندانكه مرتفع شود حركات ايشان در زياده بود تا به وسط السماء برسد پس چون از آنجا ميل كند حركات و قوى روى بنقصان نهد و ضعف و فتور در ابدان بديد آيد چنانچه چون بغروب رسد همه روى بمساكن خود نهند و همچو مرده در گوشه‌ها و سوراخها بيفتند و ايندليل روشن است بر تأثير او .\r\nب - آنكه موضعى كه از مسامته آفتاب دور است همچو ما تحت قطبين آنجا 6 ماه روز و 6 ماه شبست و از شدت برودت هيچ نباتي نرويد و حيوانى ساكن نشود بادهاى عاصف شود و در مواضع ديگر كه بمسامته نزديكتر باشد بخلاف اين .\r\nج - آنكه اختلاف مردم در اجسام و الوان و اخلاق و سير چنان كه از استقرا معلوم شده بسبب اختلاف احوال آفتاب است در حركت چه آنها كه در خط استوا ساكنند تا به محاذات ممر سر سرطان به واسطه آنكه آفتاب در سال يك بار يا دو بار به سمت راس ايشان گذرد از حرارت ابدان و مويهاى ايشان سياه شود\r\nو آنها كه در نزديكى خط استوا باشند . همچو زنج و حبشه بواسطه قرب تاثير آفتاب در آنجا مويهاى ايشان را بسوزاند و سياه و مجعد گرداند و چشمهايشان قوى بود .\r\nو آنها كه مساكن ايشان بمحاذات ممر سرطان نزديكتر بود . همچو اهل هند و يمن و بعضى از مغاربه و همهء عرب سياهى ايشان كمتر بود و طبايع به اعتدال نزديكتر و ابدان ايشان خشكتر و آنها كه مساكن ايشان بر ممر سرطان باشد تا بمحاذات بنات نعش كبرى بواسطه آنكه آفتاب مسامت رؤس ايشان نشود و از ايشان بسيار دور نباشد گرما و سرما به افراط نباشد .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nهمچو اهل چين و ترك و خراسان و عراق و فارس و شام الوان ايشان متوسط بود و مقادير اجسام معتدل و اخلاق پسنديده و هر چه از اينها به طرف جنوب مايل باشند بنا بر قرب ايشان از منطقهء البروج و ممر كواكب متخيره در فهم و ذكا قويتر باشند و حركات ايشان در سرعت و خفت مناسب حركات كواكب و آنها كه به طرف مشرق مايل باشند بنابر طلوع كواكب از آنجا و ظهور ايشان در آن طرف نفوس ايشان قويتر بود و تذكر بيشتر و آنها كه به طرف مغرب باشند نفوس ايشان ضعيفتر و نرمتر باشد و كتمان امور بيشتر كنند و آنها كه مساكن ايشان محاذى بنات نعش بود . همچو صقالبه و روس بواسطه كثرت بعد ايشان از بروج و حرارت آفتاب برودت ايشان غالب شود و رطوبت فضلى بسيار گردد و همه بغايت سفيد باشند و بد خلق سرد مزاج .\r\nو اينجمله دليل است بر آنكه احوال سفليات بيشتر مرتيط به احوال علويات باشد .\r\nد - آنكه چون آفتاب به اول درجه حمل رسد در بيشتر مواضع شب و روز يكسان شود و هوا معتدل گردد و نشو و نما در اشجار و نباتات پديد آيد و آب‌ها بسيار شود و چون به سرطان رسد حرارت زياده گردد و نبات به كمال رسد و ميوها نضج يابد و آب‌ها كم شود و چون به ميزان رسد باز شب و روز يكسان شود و حرارت كم گردد و ميوه‌ها بكمال رسند و بيشتر چشمها خشك گردد و برگ درخت زرد شود و فرو ريزد و نبات خشك شود و چون بجدى رسد برودت بر هوا مستولى گردد و برف و سرما پديد آيد .\r\nو على الجمله اختلاف فصول چهار گانه به سبب انتقال آفتاب در ارتفاع فلك ظاهرتر از آنست ببيان محتاج شود اما بيان تاثير قمر هم به چند وجه است .\r\n1 - آنكه ما ميبينم كه چندانكه قمر در زيادتى بود اخلاط بدن بيشتر باشد و ظاهر بدن نرم‌تر و بشره خوب‌تر .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nچون روى در نقصان نهد اخلاط در ظاهر بدن كم شود و يبس مستولى گردد ب - آنكه چون نور قمر در تزايد بود موى حيوانات زود برآيد و بسيار شود .\r\nو اگر در نقصان بود دير برآيد و بسيار نشود .\r\nج - آنكه شير و مغز حيوانات چندانكه ماه زياده شود در تزايد بود و چون روى بنقصان نهد كم شود و همچنين تخم مرغ در نصف اول بيشتر باشد كه در نصف آخر .\r\nد - اگر آنكه درخت را چون قمر در زيادتى بود و مقبل بوسط سماء بكارند زود بگيرد و نشو و نما كند و بار دهد .\r\nو اگر در وقت نقصان بكارند بضد اين بود .\r\nه - آنكه رياحين و بقول و ساير نباتات از اجتماع او تا بدر شدن نشو و نما بيشتر كند و از نقصان او تا آخر ماه كمتر و همچنين معادن و چشمها در نيمه اول در تزايد باشند و در نيمه آخر در نقصان .\r\nو - آنكه ماهيان در اول ماه بيشتر بر آيند و فربه‌تر باشند و در آخر ماه بقعر آب روند و چنان فربه نباشند و از اينمجموع معلوم شد كه قمر را در اين عالم تاثيرى هر چه تمامتر است و تاثير او در وقت زيادتى بيشتر اما تاثير كواكب به چند وجه .\r\nآنكه مىبينيم كه تابستانى از ديگر تابستان گرمتر است و زمستانى از ديگر زمستان سردتر و چون سبب اين تفحص مىكنيم مىبينم كه اگر آفتاب مقارن كوكبى حار است آن تابستان گرمتر است و اگر مقارن كوكبى بارد حرارت كمتر و همچنين در زمستان پس معلوم ميكنيم كه آن كوكبرا در اين عالم نيز تاثيرى هست .\r\nب - آنكه به حسب استقراء معلوم شده كه اگر بوقت تزويج يا زفاف زهره در حوت باشد و قمر در ثور يا قمر در سرطان و زهره در ثور يا قمر مقارن زهره باشد .\r\nدر بعضى از مواضع مذكوره واحد النحسين را در او نظرى نباشد ميان زن و\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nشوهر موافقت و محبتى هر چه تمامتر باشد .\r\nو اگر زهره محترق باشد در سنبله يا حمل يا عقرب و مريخ در مقابله يا تربيع با زحل مقارن يا مقابل . در بعضى از مواضع مذكوره و مشترى ساقط از او آن وصلت در غايت ردائت بود ميان ايشان محبت و الفت صورت نبندد .\r\nج - آنكه چون قمر مقارن زهره باشد در ثور اگر مسهلى كه به حسب عادت شخصى بيست مجلس كار كند در آن روز همان مقدار بخورد عمل از شش يا هفت مرتبه تجاوز نكند و چون قمر در سرطان باشد و مشترى مقارن او مسهلى كه در وقت ديگر بيست دست كار كند در آن روز از پنجاه بگذرد و در باطن هيچ كربى و ضعفى ظاهر نشود .\r\nو اگر نه آن بوديكه قوتهاى طبيعى در اوقات مذكوره قوى گردد و اخلاط را از تحلل منع كند واقع نه چنان بودى .\r\nد - اگر در وقتى كه قمر در جدى يا در دلو يا در عقرب باشد و مقارن زحل و از نظر مشترى خالى زرعى كند يا درختى نشاند آن زياده فايده ندهد بلكه غالب آن باشد كه باطل شود و از اينجمله معلوم مىشود كه امتزاجات و اتصالات اين كواكبرا در ظهور آثار به امر صانع مختار تاثيرى هر چه تمامتر است .\r\n\r\nفصل دوم در آنكه سيارات در تاثير قوىتر بود يا ثوابت :\r\nجمعى گفته‌اند ثوابت قويترند به دو وجه :\r\n1 - آنكه يكى از ثوابت اگر در درجه طالع يا عاشر باشد مرتبه آن مولود بغايت بلند شود و اگر از سيارات باشد اين اثر نكند .\r\nب - آنكه مكان ثوابت بلندتر است از مكان سيارات و ايشان اقربند در مرتبه بمبدء اول پس بايد كه اقوى باشند در اثر .\r\nو جمعى گفته‌اند كه سيارات قويترند به چند وجه :\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nا - آنكه هر يكى از سياراترا فلكى است مخصوص به دو و حركتى خاص و ثوابت را چنين نيست .\r\nب - آنكه ثوابت را رجوع و استقامت و قوت و انتقال از سرعت به بطويا به عكس نباشد و سياراترا بود و شك نيست كه اين امور به فعل اختيارى و حركت ارادى شبيه‌تر است و هر آنچه فعل او به اراده و اختيار اقرب تاثير او قوىتر بود ،\r\nج - آنكه سيارات به اينعالم نزديكترند و وصول شعاع ايشان بما آسان‌تر پس تاثير ايشان قويتر باشد .\r\nد - آنكه ثوابت را با يكديگر امتزاج نيست و هريكيرا از ايشان بجز يك حال نباشد اما سيارات را بواسطه امتزاجات حالات مختلفه و قوتهاى متعدده باشد و به حسب هر حالتى و قوتى تاثيرى ديگر و آنكه كوكب ثابتى چون در درجه طالعى يا عاشرى افتد مرتبه مولود بلند شود بنابر آنست كه ثوابت بطىء الحركت‌اند چون در درجه واقع شوند مدتى مديد آنجا مكث كنند و ظاهر است كه ضعيف دايم در فعل خود اقوى بود از قوى سريع التغيير و ثوابت اگر چه در مرتبه بمبدء نزديكترند اما چون از اينعالم دورترند تاثير ايشان همچو تاثير سيارات نباشد .\r\n\r\nفصل سيم\r\nدر شبهاتيكه بر تاثير كواكب و بطلان احكام نجومى ايراد كرده‌اند با جواب آن :\r\nشبهه اول آنست كه اگر وقوع ممكنات در اينعالم ولاقوع آن را تعلق به حركات كواكب بودى اين ممكنات يا واجب بودندى يا ممتنع و امكان مرتفع شدى ليكن قول به ارتفاع امكان باطل است .\r\n1 - آنكه انسان بر فعل خير و شر قادر و متمكن است و شك نيست در\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nآنكه اگر وقوع اشيا به سبب حصول اسباب فلكى واجب بودندى يا عدم وقوع به سبب حصول آن اسباب ممتنع انسان را قدرت و اختيار صورت نبستى چه قدرت بر واجب و ممتنع محال است ،\r\nب - آنكه اگر امكان نبودى مدح و ذم و ترغيب و ترهيب نه شايستى چنان كه مدح آتش بدانكه او گرم است يا مدح برف بدانكه او سرد است پيش عقلا پسنديده نيست و چون امكان واقع شد استدلال به حركات كواكب بر اين افعال صورت نبندد جواب از اين شبهه آنست كه افعال بشرى موقوف است بر حصول اراده قلبى و حصول اراده را ناچار بود از اسبابى و آن اسباب در آخر منتهى شود باسباب فلكى و وجوب بالغير منافى امكان ذاتى نيست .\r\nشبهه دويم آنكه سبيل معرفت طبايع كواكب و بروج و امتزاجات آن جز به تجربه نيست و اقل آنچه تجربه را ناچار است آنست كه آن چيز بر يك منوال دو نوبت حاصل شود ليكن اينمعنى بغايت متعذر است زيرا كه عود فلك با وضعى معين كه مقتضى حدوث امرى بوده بعد از مدتها تواند بود كه اعمار بشرى بدان وفا نكند .\r\nجواب آنست كه تجربه در اين باب بدان حاصل شود كه چون كوكب در برج معين و درجه معين حادث شود و باز چون به همان برج و درجه رسد همان امر حادث شود حكم كنند كه سبب حدوث آن امر رسيدن آن كوكبست بدآن درجه و اگر چه حال معلوم نباشد كه همان وضع معين كواكبرا بعضى با بعضى واقع است يا نه\r\nشبهه سيم آنكه علم احكام مبنى است بر معرفت درجات كواكب و تحصيل اينمعرفت تعذرى تمام دارد .\r\nچه در آلات رصدى خللها بسيار است و اگر نه در مواضع كواكب بحسب زيجات اختلاف واقع نبودى و نيز اصحاب زيجات در ثوانى و ثوالث مسامحات مى كنند و آن بمرور ايام از درجات زياده شود و به جائى رسد كه موضع كواكب به حسب زيج معين نيز مجهول ماند فكيف به حسب زيجات مختلفه .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو چون وضع كوكب مجهول باشد احكام متفرعه بر آن بجهالت اولى بود جواب آنست كه تفاوت در مواضع كواكب اندكى باشد كه به برجى رسد بلكه در درجات بود و از تجربه معلوم شده كه تفاوت بحسب درجات در اغلب اوقات مانع صحت احكام نيست .\r\nشبههء چهارم آنكه دلالت كواكب بر حوادث اگر در محل شك و تردد باشد در علم احكام فايده نماند .\r\nو اگر جزم كند در تقدمه افادت علم بدان هم فائده صورت نبندد چه اگر آن چيز خير باشد و اگر شر به همه حال برسد .\r\nو حينئذ تقدمه معرفت او جز زيادتى غم و حزن و انتظار فايده ندهد چنان كه گويند امير المؤمنين على عليه السّلام فرمود :\r\n« كلياتها لا تدفع و جزئياتها لا تعرف فما هى الا تقديم هم او تاخير مهم » .\r\nجواب از اين شبهه آنست كه اتصالات فلكى همچو اسباب فاعلىاند و استعدادت ارضى همچو اسباب قابلى و تحقق اثر بى اين هر دو ميسر نشود .\r\nو از اينجاست كه بطليموس گفت علم النجوم منك و منها پس منجم هر گاه كه خبر كند از حصول اتصالات فلكى كه همچو اسباب فاعلىاند مسبب آن اگر خير باشد در تحصيل اسباب قابل سعى نمايند تا آن بحصول پيوندد .\r\nو اگر شر باشد در دفع اسباب ارضى اجتهاد نمايند تا واقع نشود چنان كه چون طبايع فصول و مقتضيات آن را معلوم كنند اغذيه و ادويه مناسب هر فصلى و مساكنى كه دافع مضار آن بود حاصل كنند تا از مضار اهويه خلاصى يابند .\r\nو چنان كه چون شخصى واقف شود كه دشمن قصد او دارد بقلعه و حصنى پناه گيرد تا به جمع لشكرى و آلاتى كه دفع او بدان توان كرد مشغول شود .\r\nشبهه پنجم آنكه اصول اينعلم در غايت ركاكتست و فروع او در نهايت كراهت اما اول بنابر آنكه ايشان مثلا چون از معرفت قران عاجز شوند طالع قران را قايم مقام او نهند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nو اين همچنان باشد كه طالع سال را قايم مقام طالع مولود نهاده باشند و ركاكت اينمعنى ظاهر است .\r\nو اما دويم بنابر آنكه حكم بر مولودى در قوتى محتاجست بهزار دليل يا زياده و رعايت آن در غايت صعوبت و با اينهمه بيشتر نتايج آن متناقض باشد .\r\nچه بعضى گويند بودن زحل در بيت المال دلالت بدرويشى كند و بعضى گويند يافتن كنج . جواب آنست كه بر تقدير تسليم اينجمله ما لا يدرك كله لا يترك كله .\r\nشبهه ششم آنكه امكان اطلاع منجم بر امور پيش از وقوع منافى نصوص قاطع است :\r\n« و هو قوله تعالى و عنده علم الساعة و ينزل الغيث و يعلم ما فى الارحام و ما تدرى نفس ماذا تكسب غدا و ما تدرى نفس باى ارض تموت و قوله تعالي و لا يظهر على غيبه احد الا من ارتضى من رسول و قوله و عنده مفاتح الغيب لا يعلمها الا هو »\r\nجواب از اين بعد از آنكه در علم غيب گفته شد آنست كه حاصل نزد منجم از اينقسم علم نيست بلكه ظنى است كه گاه صواب افتد گاه خطا .\r\nحينئذ آيات مذكوره منافى اينمعنى نيست\r\n\r\nفصل چهارم در بيان صفات كواكب سياره و دلالت ايشان\r\nبدانكه در اصول طبيعى مقرر شده كه اجرام فلكى از جميع كيفيات در ذوات خود مبرا و منزه‌اند پس آنچه ارباب صناعت احكام گويند كه فلان كوكب گرم و خشگست و فلان كوكب سرد و تر معنى آن بود كه تاثير بعضى حرارت و يبوست است و تاثير بعضى ديگر برودت و رطوبت و در كيفيت حدوث حرارت و برودت از ايشان خلاف كردند ،\r\nبعضى گفتند همه كواكب حىاند و ناطق به اختيار و بارادت اين افعال از\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nايشان صادر مىشود .\r\nو بعضى ديگر گفتند كه طبيعت ايشان مقتضى اين آثار است چنان كه طبيعت آتش مقتضى سخونت است و طبيعت آب مقتضى برودت و اختلاف ايشان در مقتضيات بحسب مقادير اجرام و انوار و سرعت و بطوء حركت و قرب و بعد است بما چه آفتاب بنابر آنكه جرم او بغايت بزرگست و نور او بسيار و در سرعت و بطوء و قرب و بعد بما متوسط لاجرم ظهور آثار او در اينعالم قوىتر است و سخونت او بيشتر و زحل اگر چه مقدار جرم او هم بزرگست اما بواسطه غايت بعد ما و غايت بطوء و كمودت لون او شعاع او را چندان تاثيرى نيست كه افادت سخونت كند لاجرم به برودت او حكم كنند .\r\nو مريخ اگر چه مقدار جرم او صغير است اما بواسطه عدم بطوء حركت و حمرت لون او كه در صورت همچو حمرت آتش است تاثير آن در سحونت در غايت قوتست بمعنى آنكه چون سخونت او با سخونت آفتاب جمع شود حرارت بافراط بود نه آنكه حرارت او بيشتر از حرارت آفتاب بود و نيز از تجربه معلوم شده كه هرگاه زحل بر طالع مستولى بود و او را با مريخ يا كوكبى ديگر نظرى نباشد در آنسال سرما بافراط بود\r\nو اگر مريخ بر طالع سال مستولى بود و او را با زحل و كوكبى ديگر نظرى نباشد در بلاد شمالى سرما ضعيف بود و در بلاد جنوبى تابستان چنان گرم بود كه مزاج حيوانات و نباتات از شدت گرما فاسد گردد و بيشتر هلاك شوند .\r\nو اگر مشترى يا زهره را در بعض فصول با آفتاب امتزاجي شود و كوكب ديگر را با آفتاب نظرى نباشد هواى آن فصل معتدل بود .\r\nو اگر آن كوكب كه ممازج او شود عطارد باشد در آن فصل بحسب هوا اختلاف بسيار بود .\r\nو آنچه گويند كه زحل و مريخ نحس‌اند بنابر آنست كه حاصل از استيلاى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nزحل برد مفرط است و از استيلاى مريخ حر مفرط و ظاهر است كه افراط در هر يكى ازين دو كيفيت موجب هلاك حيوانات و فساد نباتات بود و زحل در در نحوست قويتر است از مريخ زيرا كه زحل مقتضى بر دويبس است و مريخ مقتضى حرويبس و بر دويبس هر دو منافى حياتند بخلاف حرويبس چه قوام حياة بحرارتست\r\nو مشترى و زهره سعدند بنابر آنكه ايشان هر دو مقتضى حرارت و رطوبت‌اند و قوام حيات با اين هر دو كيفيت است و نيز چون خاصيت ايشان اعتدال هوا و هبوب رياح فاضله است و اين امور موافق ابدان حيوانات لاجرم بسعادت ايشان حكم كردند و چون مشترى در حرارت قوىتر بود و زهره در رطوبت بيشتر و حرارت كيفيت فاعله است و رطوبت كيفيت منفعله و معونت فاعل در فعل اقوى از معونت منفعل لاجرم مشترى را سعد اكبر نهادند و زهره را سعد اصعر و عطارد را با سعود سعد نهادند و با نحوس نحس بنابر آنكه چون او را در تاثير مختلف يافتند دانستند كه طبيعت او در اقتضاى آثار مستقل نيست :\r\nچه اگر مستقل بودى بايستى اثر با بقاى مؤثر مختلف نشدى و نيز هرگاه او را با كوكبى اتصال بود يافتند كه تاثير آن كوكب قوىتر است دانستند كه طبيعت او در صلاحيت قبول اثر است از كوكب .\r\nو گفتند او با كوكب سعد سعد است و با كوكب نحس نحس\r\nو از سعد اكبر چون بواسطه ضعف حال و موانع ، آنچه مقتضى طبيعت او بود به ظهور نرسد گويند سعد بنحس منقلب شد و در نحس به عكس اين مثلا طبيعت مشترى حرارت معتدله است دال بر كون و وجود و طبيعت نهار همچنين چه نهار موافق حركت و حياتست و ليل موافق سكون و موت .\r\nپس هر گاه كه مشترى فوق الارض باشد و مشرقى در برج نهارى و در حظ خود سعادتى قوى بخشد .\r\nو اگر تحت الارض باشد و مغربى و در برج ليلى و در مواضعى كه نه حظوظ\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاو بود سعادتى ندهد و آنچه دهد فاسد و سريع الزوال بود\r\nو آفتاب و مشترى و مريخ مذكرند . زيرا كه ايشان مقتضى حرارتند و حرارت كيفيت فاعله است .\r\nو بعضى گفته‌اند كه مريخ مذكور نيست چه او اگر چه حار است اما يبوست او بيشتر از حرارتست و يبوست كيفيت منفعله است .\r\nو اينسخن پسنديده نيست زيرا كه يبس در حقيقت بواسطه آنكه مانع است از انفعال بكيفيت حرارت نزديكست\r\nو زحل مذكر است بنابر آنكه غالب بر او برودتست و برودت هم كيفيت فاعله است .\r\nاما چون حرارت در فعل قوىتر است از برودت لاجرم دلالت زحل بر تذكير ضعيف‌تر باشد .\r\nو بنابر اينست كه مخنثان و ذكوريكه ايشان را نسل نباشد به دو نسبت كنند و عطارد بنابر آنكه غالب بر اويبنس است در منع از انفعال نسبت حرارت او را با نفس او مذكر نهند .\r\nليكن در ذكورت ضعيف است و بنابر اين غلمانى كه هنوز محتلم نشده باشند و خواجه سرايان را به دو نسبت كنند اما هرگاه كه او با كوكبى ديگر باشد اگر آن كوكب مذكر باشد او را نيز حكم تذكير بود . و اگر آن كوكب مؤنث بود حكم تانيث\r\nو زهره و قمر هر دو مؤنث‌اند بواسطه آنكه ايشان مقتضى رطوبت‌اند و رطوبت كيفيت منفعله و آفتاب و مشترى را بواسطه اقتضاى سخونت نهارى خوانند و قمر و زهره را بواسطه اقتضاى رطوبت ليلى و عطارد اگر شرقى باشد نهارى نهند و اگر غربى باشد ليلى و زحل را بواسطه آنكه مقتضى برودتست و برودت ضد حرارت و ضد آن در بعض وجوه مشاكل يكديگر بعضى او را نسبت بنهار كنند و مريخرا بواسطه اقتضاى يبوست كه ضد رطوبت است بليل .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nو بعضى ديگر بر نهاريت و ليليت ايشان حكم نكنند و ارباب اينصناعت كاينات اينعالم را بر اين كواكب قسمت كنند و اندكى باشد كه بدلالت بر چيزى منفرد شود بلكه غالب آن باشد كه دو كوكب يا زياده بواسطه دو كيفيت يا زياده يا بواسطه اجزاى او در آن مشترك باشد .\r\nچنان كه افيون بواسطه برودت به زحل منسوبست و بواسطهء يبوست بعطارد و انار بواسطه حرارت بمريخ منسوبست و بواسطه رطوبت بزهره .\r\nو چنانچه جميع رياحين بنابر ترطيب رايحه او بزهره منسوبند و مشترى مشارك اوست در نرگس و زحل و رأس و مريخ در گل و آفتاب در نيلوفر و ماه در بنفشه و عطارد در شاهسپرم .\r\nو چنان كه اصل درخت بآفتاب منسوبست و عروق او بزحل و شوك و قشر و اغصان بمريخ و شكوفه او بزهره و ثمره او به مشترى و اوراق او به ماه و حب او بعطارد و چون اين معلوم شد گوئيم .\r\nزحل از مساكن بر خرابها و چاههاى عميق و شورستان و مرابط چهار پايان دلالت كند .\r\nو از بلاد بر هند و سند و زنج و حبشه و قبط و يمن و عرب و از معادن بر اسرب و خبث حديد و احجار صلبه و از حبوب بر فلفل و شاه بلوط و زيتون و انار ترش و عدس و كتان و شهدانه و از درختان بر مازو و هليله و جوز و زيتون و بادام و هر درختى كه ثمرهء او را پوست سخت باشد و از طعوم بر بشاعت و عفوصت و حموضت كريهة النتن و از اغذيه و ادويه هر چه بارد و يابس باشد در درجه چهارم الا ادويه مخدره .\r\nو از چهار پايان بر گاو و شتر مرغ و سنجاب و سمور و گربه و موش و مار بزرگ سياه و گژدم و بر اغيث و خنافس و از طيور بر مرغ آبى و غراب و خطاف سياه و هر مرغى كه در شب دانه چيند و از اعضاء بر شعر و جلد و ظفر و عظم و ظهر و انثيان و دبر و مصارين .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nو از اسنان بر شيخوخت و از اديان بر يهوديت و از لباس بر سياه و از خويشان بر آباء و اجداد و برادران بزرگ .\r\nو از مردمان بر ارباب صنايع و سفله و لصوص و خصيان و از طبايع و افعال و احوال بر فكر بسيار وهم و حيرت و عزلت و فسق و حيلت و غربت طويل و فقر شديد و ثروت با بخل و خيانت و حقد و بد نفسى و بد خواهى بمردم .\r\nو از صور و اشكال بر قبح منظر و عبوس و سياهى رنگ و بزرگى سر و قدمين و كوچكى چشم و انگشتان و فراخى دهن و سطبرى شفتين و كتفين .\r\nمشترى بر مواضع عبادت و منازل اشراف و خانهاى معلمان و از بلاد بر زمين بابل و خراسان و ترك و بربر تا مغرب .\r\nو از معادن بر رصاص و سفيد روى و شبه وفالق و الماس و مرقشيشا و توتيا و كبريت و زرنيخ احمر و هر سنگى سفيد و زرد كه باشد و از حبوب بر گندم و جو و برنج و ذرت و نخود و گنجد و سيب و انار مليس .\r\nو از درختان بر انجير و شفتالو و زرد آلو و اجاص و نبق و هر درختى كه كه او را ثمره شيرين بود .\r\nو از رياحين بر گل و از طعوم بر حلاوت و مرارت خوشبوى و از اغذيه و ادويه هر چه معتدل باشد در حرارت و رطوبت و نافع و محبوب بود .\r\nو از جانوران بر انسان و بهايم اهلى و ذوات اظلاف و هر دابه كه رنگ او خوب و گوشت او لذيذ باشد و هر شير و پلنگ و فهد كه آهسته باشد .\r\nو از خويشان بر فرزندان و از مرغان بر كبوتر و دراج و طاوس و خروس و دجاج و هر مرغى مستوى المنقار كه دانه چيند و سياه نباشد .\r\nو از اعضاء شرائين و نطفه و مغزوران و امعا و خلق و از اسنان بر سن كهولت و از اديان بر نصرانيت :\r\nو از لباس بر سفيد و از مردمان بر ملوك و وزراء و قضاة و عباد و علماء و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو تجار و اغنياء و اشراف و از افعال و احوال بر صدق و فهم و مودت و حسن خلق و سخاوت و علو همت و معونت مردمان و اصلاح بين و امر معروف و نهى منكر و اظهار حق و صدق خواب‌ها و بسيارى خنده و نكاح و مزاح و شدت رغبت در مال و مستغلات و تعزز نفس و از احوال و اشكال بر حسن صورت و بزرگى چشم و خفت لحم و اعتدال .\r\nمريخ بر مساكن اهل فجور و مواضعى كه گاوان خسبند و از معادن بر آهن و نحاس و مغناطيس و زنجرف و از حبوب بر حبة الخضراء و بادام تلخ و از اشجار بر هر درختى كه تلختر بود و شوك بسيار دارد و ثمره او را قشر باشد و بر سپندان و پياز و سير و سداب و جرجير و بادنجان و از اغذيه و ادويه بر هر چه سمى باشد در درجه چهارم و از طعوم بر تلخى و از الوان بر حمرت مظلم و از چهار پايان بر شير و پلنگ و خوك برى و سگ و هر سبعى كه خبيث باشد .\r\nو بر مار و افعى و از مرغان هر نوع كه سرخ باشد و بر زنبور و از اعضاء بر آورده و هر دو ساق و كليتين و مراره و از اسنان بر سن شبان و از انساب بر برادران و اسباط و از طبقات مردم بر لشكر و مقاتلان و قوادان و بر بت پرستان و خماران .\r\nو بر لباس سرخ و از طبايع و افعال و احوال بر كذب و نميمت و كثرة شهوت و حرص بر قتل و غضب و گريختن و سوگند بدروغ و غربت و سفر و خصومت و اعمال شر و فساد كارها و اضطراب راى و قلت ثبات و حيا و افراط جهل و جفا و وقاحت و حسادت و لجاجت و سفاهت و طيش و خديعت و از صور و اشكال بر طول و بزرگى سر و كوچكى چشم و گوش و پيشانى و سرخى موى .\r\nآفتاب بر حجاز و بيت المقدس و جبل لبنان و ديلم و خراسان تا بچين و خانهاى ملوك و سلاطين .\r\nو از معادن بر ياقوت و هر سنگى قيمتى وررو كمرهاى مطلا و لاجورد و رخام و آبگينه و سندروس و كبريت و زفت .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nو از فواكه و حبوب بر ترنج و برنج هندى و از درختان بر نخل و رز و هر درخت بلندى كه ميوه او را دسومتى قوى باشد و آن را خشك كنند و بر نيشكر و از اغذيه و ادويه بر هر چيزى كه حرارت او بدرجه چهارم نه رسد و به همه حال بيمنافع نبود .\r\nو از طعوم بر حرارت و از الوان بر شقرت و صفرت و چيزهاى روشن و از چهار پايان بر اسب و گوسفند .\r\nو از مرغان بر عقاب و باز و خروس و قمرى و از اعضا بر سر و سينه و دماغ و جانب راست از بدن .\r\nو از اسنان بر وسط عمر و از انساب بر پدر و برادران ميانين و موالى و از طبقات مردم بر ملوك و عظما و رؤساء و اصحاب تدبير و از طبايع و احوال و افعال بر رياست و رغبت در جمع مال و اهتمام بامور معاد و اقتدار بر اشرار و قهر اهل عصيان و بر عقل و معرفت و فهم و بها و زهد و ذكر جميل و مخالطت با مردمان و سرعت غضب و لطافت و محبت و شهرت و قوت و غلبه و از صور و اشكال بر بزرگى سر و قوت بدن و سمن و سبوطت شعر .\r\nزهره بر بابل و عرب و هر شهرى كه ميان بيشه و جزاير باشد و بر راههائى كه آبها بسيار باشد و بر خانهاى خوب و از جواهر بر مرواريد و زبرجد و جزع و حلى مرصع بجواهر و اوانى زر و سيم و بر سرمه .\r\nو از فواكه و حبوب بر انجير و انگور و خرما و جو و حلبه و از درختان بر سرو و ساج و درخت سيب و به .\r\nو از اغذيه و ادويه هر چه معتدل باشد در برودت و رطوبت و نافع و لذيذ بود و از طعوم بر دسومت و از الوان بر بياض خالص و سمرت و ضياء .\r\nو بعضى گفته‌اند خضرت و از حيوانات بر هر ذى حافر و ابيض يا اصفر از وحوش و بر ماهى و از طيور بر فاخته و ورشان و عندليب و ملخ و هر مرغى كه آن را خورند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nو از اعضا بر شحم و لحم و منى و رحم و آلت مباضعه و از اسنان بر وقت بلوغ و از انساب بر زن و مادر .\r\nو از اديان بر اسلام .\r\nو از طبايع و احوال و افعال بر حسن خلق و بهجت و شهوت و محبت و غنا و لهو و مزاح و تحمل و عدل و قوت بدن و ضعف نفس و محبت فرزند و ساير مردم و بر بطالت و ضحك و استهزاء و رقص و محبت خمر و كثرت سوگند بدروغ و تانيث و از صور بر صباحت وجه و كثرت لحم و خوبى چشم و گردن و كوچكى انگشتان و سطبرى ساق .\r\nعطارد بر مكه و مدينه و زمين عراق و خراسان و ديلم و بر بازارها و خانهاى صورتكارى و بر بساتين و از معادن بر زيبق و زرنيخ و كهربا و فيروزه و روئينه و آهك و شوره .\r\nو از حبوب و فواكه بر باقلا و ماش و كرويا و كزبره و انار شيرين و انگور و از درختان بر هر درختى كه ساق او كوچك باشد .\r\nو بر بقول و قصب و از اغذيه و اشربه هر چه يبوست او بر برودت غالب باشد نه بافراط و حبوب غير نافع .\r\nو از طعوم هر چه در او دو طعم باشد و از الوان هر چه از دو لون مركب باشد همچو آسمان كونى .\r\nو از حيوان بر كلاب معلمه و حمير و بغال و ارانب و هر حيوانى كه كوچك باشد از برى و بحرى .\r\nو از مرغان بر كبوتر و چرخ و باز و مرغابى و از اعضاء بر عروق نابضه و زبان و از اسنان بر سن صبى .\r\nو از انساب بر برادران كوچك و از طبقات مردم بر تجار و كتاب و اصحاب ديوان و از طبايع و افعال و احوال بر ذكاء و فطنت و حلم و وقار و عطفت و رأفت و حفظ و حرص بر لذات و كتمان سر و محمدت و رعايت حقوق و ترك بدى و بعد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nغور و حرص بر رياست و ظرافت و اطلاع بر اسرار و حسن تعليم و حسن صوت و حفظ اخبار و از صور بر حسن قامت كه با حمرة و خضرة زند و ضيق جبهه و غلظ اذنين و حسن حاجبين و فراخى دهن و خفت لحيه و صغر انگشتان ماه بر آذربايجان و موصل و هر موضعى كه نمناك بود . و درخت بسيار رويد و بر مرواريد و بلور و خرز و نقره و سوارها و خواتيم و زجاج و هر سنگى كه سفيد و شفاف بود .\r\nو از حبوب بر جو و گندم و خيار و خربوزه و هر چه بر ساق بايستد و از اغذيه و اشربه بر هر چه برودت او همچند رطوبت او باشد . و گاهى نافع بود و گاهى مضر\r\nو از طعوم بر ملوحت و تفاهت و حموضت اندك و از الوان بر رقت و بياض كه خالص نباشد و از حيوانات بر شتر و گاو و گوسفند و هر حيوانى كه متأنس بمردم باشد .\r\nو از طيور بر دراج و دجاج و عصافير و بط و هر مرغى كه بزرگ باشد و از اعضا بر ايسر از بدن و بر گردن و هر دو دست و از اسنان بر سن طفوليت و از انساب بر امهات و خالات و اخوات و از طبقات مردم بر اشراف و حراير و از طبايع و افعال و احوال بر كذب و نميمت و اعتنا بر اصلاح ابدان و سعادة در معاش .\r\n\r\nفصل پنجم در بيان دلالات بروج\r\nبدانكه چون مدت بودن آفتاب در هر ربعى از فلك را فصلى نام نهادند و هر فصلى را ابتدا و وسط و نهايتى بود .\r\nلاجرم فلك را بنابراين بدروازه قسم كردند و هر قسمى را برجى نام نهادند يا خود گوئيم كه چون آفتاب را در مدت يكدوره دوازده نوبت با قمر اجتماع واقع مىشود و از اجتماع تا به اجتماع ديگر ماهى گرفته لاجرم فلك را دوازده قسم\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكرده‌اند و هر قسمى را برجى خوانده و هر برجى را بحسب صورتى كه از آنجا انگيختند بنامى مخصوص كرده‌اند .\r\nهمچو حمل و ثور و جوزا و سرطان اسد سنبله ميزان عقرب قوس جدى دلو حوت و هر يكى ازين بروج را به مقدار حركت آفتاب درو بسى قسم كرده‌اند و هر قسمى را از آن درجه نام نهادند و هر درجه از آن را به شصت قسم متساوى كردند و هر يكى را از آن دقيقه نام نهادند و هر دقيقه را به شصت قسم كردند و ثانيه نام نهادند و هر ثانيه را به شصت قسم كردند و هر قسمى را ثالثه و على هذا .\r\nرابعه و خامسه تا عاشره حمل خانه مريخ است و و بال زهره و شرف آفتاب در نوزده درجه او و هبوط زحل و او مذكر است و نهارى و حار و يابس و صفراوى و منقلب ربيعى و شمالى و هر كه بطالع حمل زايد مربوع قامت و بسيار موى و جعد و غليظ باشد و مايل بصهوبت ،\r\nو گويند بشقرت و اكحل العين .\r\nو بعضى گويند ازرق و سپيد رنگ كه بسرخى زند و پيشانى برجسته و روى گرد و گردن دراز باشد و كوچك گوش و فراخ چشم و خوب صورت و لب زيرين باريك و اخبار و اشعار دوست دارد و دلير و گشاده روى و خندان و خود بين بود .\r\nثور خانه زهره است و فرح او و و بال مريخ و شرف قمر در سه درجه او مؤنث و ليلى و خاكى و سرد و خشك و سوداوى و ثابت و هر كه به طالع او زايد دراز بالا و تمام هيئت و ضعيف عقل و شرير نفس و صاحب مكر و خداع و كذب و متلون و كدود بود و گردن و شكم و اطراف او بزرگ و بينى او دراز و پيشانى و دهن فراخ و ابرو كوچك و چشم بزرگ و سياه و سطبر لب و سياه مو و اسمر رنگ و بسيار رغبت به زنان .\r\nجوزا خانه عطارد است و و بال مشترى و شرف رأس و هبوط ذنب مذكر و نهارى و گرم و تر و دموى و ذو جسدين و هر كه به طالع جوزا بود خوب صورة\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو معتدل قامت و متناسب الاعضاء و سبك روح و خوشبوى و كريم الاخلاق و صاحب كتاب و حساب و فلسفه و اديب و امين و ثابت نظر و حسن العينين و مقرون الحاجبين و باريك گردن باشد .\r\nسرطان خانه قمر است و فرح او و و بال زحل و شرف مشترى و هبوط مريخ و مؤنث و ليلى و منقلب .\r\nو هر كه به طالع سرطان بود سليم الاعضا و غليظ العظام و صغير العينين و طويل اليدين و عظيم القدمين و الكفين و واسع المنكبين باشد و سياه چشم و حافظ نظر بود و بينى و اطراف دندانهاى او راست نباشد و موى او باريك بود و اندك مجعد و نيمه اسفل غليظتر از اعلى بود .\r\nو رنك او اندكى با سياهى باشد و او را فرزندان بسيار باشد و به غايت متلون بود .\r\nاسد خانه شمس است و فرح او و و بال زحل و درو شرف و هبوط نيست و ثابتست و مذكر و نهارى و حار و يابس و صفراوى .\r\nو هر كه به طالع اسد بود خوب هيات و مهيب و غضوب و غيور و متكبر و سخت دل قوى آواز و كريه لقا و شجاع و صاحب مكر و خدعه و بسيار نكاح و اندك فرزند باشد و سينه او فراخ بود و ذرا عين و اصابع او غليظ و دهن فراخ و ساق باريك و سرخ رنگ كه با سپيدى زند و بعضى گفته‌اند با زردى .\r\nسنبله خانه عطارد است و فرح و شرف او و و بال مشترى و هبوط زهره و ذو جسدين و مؤنث و ليلى و سرد خشك و سوداوى .\r\nو هر كه به طالع او باشد سليم الاعضا و مايل به طول قامت و گشاده روئى و سخى النفس و خوشبوى و گندم گون .\r\nو پيش بعضى زرد رنگ كه با سفيدى زند و صاحب نطق و بلاغت و دها و حيله و صدق و ادب و حكمت و باوقار بود .\r\nو پيش بعضى سبك سر و بى ثبات و بسيار فكر و غم بود و اين بخسب قوت\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nو ضعف عطارد باشد و لهو و طرب دوست دارد و در عفت و فجور متوسط و بنكاح رغبت كند . اما كمتر\r\nميزان خانه زهره است و و بال مريخ و شرف زحل و هبوط آفتاب و منقلب و مذكر و نهارى و گرم و تر و دموى .\r\nهر كه به طالع او باشد صاحب مرتبه يا اديب يا نديم يا اهل صنعت بود و معتدل القامت و المزاج و سبط الشعر و حسن الانف .\r\nو بعضى گويند مفرطح و اشهل العين و پيش بعضى اكحل و روشن روى و خوش خلق و كريم و صاحب تدبير و عقل و انصاف و سفيد رنگ و بسيار شهوت و حريص بر زنا و لواطه .\r\nعقرب خانه مريخست و فرح او و بال زهره و هبوط قمر و ثابت و مؤنث و ليلى و سرد و تر و بلغمى .\r\nهر كه به طالع او زايد بسيار فرزند و باريك و سليم الاعضا و كثير العلل و صغير الوجه و متوسط العين و واسع الفم و افطس و عريض المنكبين و طويل اليدين و ساقين و عظيم القدمين و بخيل و نمام و شرير بود و فجور دوست دارد بد خلق و وقيح و بسيار حزن باشد .\r\nقوس خانه مشترى و فرح اوست و و بال عطارد و شرف ذنب و هبوط رأس و ذو جسدين و مذكر و نهارى و گرم و خشك و صفراوى .\r\nو هر كه به طالع قوس زايد خوب روى و بلند پيشانى و باريك موى و بزرك شكم و معتدل اندام و آواز و طويل الفخدين و غليظ الساقين و سپيد رنگ باشد و اندك بسرخى زند .\r\nو بعضى گويند سطبر موي و دراز ريش و افطس و دراز بالا و سريع الحركت و بزرگ نهاد و سخى و مبذر و بى فكر و صاحب ادب و بىمكر و پاك لباس و متوسط در عفت و شهوت .\r\nجدى خانه زحل است و و بال قمر و شرف مريخ و هبوط مشترى و برج\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمنقلب و مؤنث .\r\nو هر كه به طالع جدى زايد گندم گون و باريك اندام و خشك اعضا و بسيار موى و كشيده روى و محاسن و دقيق الفخذين و الساقين و خفيف المشى و سريع النظر و ملول الطبع و ضعيف الصوت و صاحب حدت و بطش و غضب و حيلت و لهو و لعب و قوى بر شدايد و بسيار غم و سريع الانقلاب باشد .\r\nدلو خانه زحلست و و بال آفتاب و هيچ كوكب را درو شرف و هبوط نيست و او ثابتست و هوائى و گرم و تر و دموى و مذكر و نهارى .\r\nو هر كه به طالع دلو زايد مربوع قامت باشد و مايل به طول و عالى نظر و صافى لون و گاهى باشد كه با زردى زند و سياه چشم و سطبر لب و پهن روى و سينه و بزرگ بينى و اطراف و آگنده گوشت باشد و بغايت عفيف و سخى و حريص بزينت و شيرين زبان و خوش محاوره و راغب در جمع مال و ساكن طبع و دلير بوقت راحت و بد دل بوقت شدت .\r\nحوت خانه مشتريست و و بال عطارد و هبوط او و شرف زهره و ليلى و آبى و سرد و تر و بلغمى و ذو جسدين .\r\nو هر كه به طالع حوت زايد بزرگ سر و بسيار موى و تنگ پيشانى و فراخ روى و سفيد رنگ كه با زردى زند و خوب محاسن و نيك بدن و گرد چشم و مربوع قامت .\r\nو گاه باشد كه بر روى او خالى بود و نيك رأى و خوش خلق بود و لطافت و زينت دوست دارد و بنكاح رغبت بسيار كند و فرزندان او بسيار باشد و صاحب ادب و دها و حيله بود و در وفاى عهد و تورع و متوسط باشد و با امانت و و ديانت بود و اللّه اعلم\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبسم الله الرحمن الرحيم\r\n\r\nفن هفتم از مقاله چهارم علم خواص\r\nكه آن عبارتست از شناختن خاصيات موجودات عالم سفلى و منافع و صفات هر يك از آن و چون اصناف موجودات بىشمارند و در هر يكى خاصيات بسيار احاطه بدين قسم از قبيل محالاتست .\r\nاما از آن جمله كه مفيدتر بود و غرابت در او بيشتر در چهار باب ايراد كنيم إن شاء اللّه تعالى .\r\n\r\nباب اول در خواص حيوانات چهار پا فيل\r\nمشهور آنست كه عمر او از صد سال بگذرد و بعضى گويند تا سيصد چهار صد نيز اتفاق افتد و او بغايت كينه‌ور باشد .\r\nو اگر بر يكى خشم گيرد فرصت طلبد تا او را هلاك كند و اينمعنى بسيار ازو مشاهده كرده‌اند .\r\nگويند فيلى را به آب ميبردند در بازار بدكان خياطى خرطوم دراز كرد خياط سوزنى بخرطوم او فرو برد فيل آن كينه در دل گرفت و چون آب خورد خرطوم خود را پر آب كرده نگاه داشت .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nهمين كه بدكان خياط رسيد آن آب را بر خياط و شاگردان او ريخت و و جامهاى مردم كه ميدوخت تر گردانيد و اينحركت دليلست بر قوت حس .\r\nگويند از گربه و موش و خوك ترسد و اين گويا بالخاصيه است و بعضى گويند چون در مقام خود باشد با شير بسيار جنگ كند و گربه چون به شير مانند است بدآن سبب . ازو نفرت كند و ميان او و مار دشمنى باشد بواسطه آنكه مار قصد بچه او مىكند و چون رنجور شود مار را بخورد شفا يابد و تدبير صيد و تسخير او آنست كه علفى كه او دوستدارد در راه گذار او نهد و چون او بيايد و آن علف بخورد صياد آنجا حفره بكند و همان علف در آنجا نهد فيل به عادت مى آيد و آن علف زا مىخورد .\r\nو چون صياد معلوم كند كه او بدان علف آموخته شد بتدريج آن حفره را زياد مىكند و علف ميريزد تا حفره چنان شود كه چون فيل در آنجا رود نتواند باز گرديد و آنجا محبوس شود .\r\nپس صياد دو روز بگذارد تا فيل از گرسنگى و تشنگى ضعيف شود بعد از آن بيايد و در پيش او سوراخى بگشايد و دست در آن سوراخ كند و بر سر و روى او بمالد چندانكه آرام گيرد .\r\nپس آنسوراخ را بتدريج فراخ كند چنان كه فيل روى او را تواند ديد و او را علف ميدهد و لطف مينمايد تا چند روز برآيد بعد از آن يكى از فيل بانان جامهاى سياه پوشيده و روى خود سياه كرده بيايد و چوبى يا سنگى بزرگ بردارد و به روى زند .\r\nپس آن صياد بيايد جامه سفيد پوشيده و آن سياه جامه را بگيرد و در برابر او را بيندازد و چوب به يارى بر جامه او زند و او را فرياد كند و از پيش صياد بگريزد .\r\nپس او پيش فيل آيد و آب و علف بسيار پيش او نهد و با او لطف بسيار كند و سه چهار روز ديگر او را بدينموال تعهد كند تا الفت مستحكم گردد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nپس حفره را بگشايد و او را از آنجا بيرون آورد و تعليم دهد\r\n چه حيله كان بنى آدم نداند * بجز مردن كزو بيچاره ماند . \r\nو از خواص اجزاى او آنست كه اگر زهره او را خشك كنند و بسايند و در چشم كشند سفيدى را از چشم ببرد .\r\nو اگر بر برص طلا كنند و سه روز بگذارند زايل كند و اگر هفت روز و هر روز پنج درم پيه او بخورند فربه شوند .\r\nو اگر چرك گوش او بخورد كسى دهند يكهفته در خواب نرود و اگر استخوان او بر درخت بياويزند بار ندهد و اگر بر درخت دود كنند ميوهء او شيرين گردد و كرم او دفع كند و اگر بسايند و بعسل عجين كنند و بر كلف نهند زايل كند .\r\nو اگر صاحب تشنج را به پوست او بخوابانند شفا يابد و اگر زبل او به صاحب قولنج دهند نيك شود و گويند هر كه آن را با خود دارد از درد شكم ايمن بود .\r\nرخ جانوريست مانند شتر و او را دو كوهان باشد و دندانهاى پيشين تيز دارد و هيچ حيوانى ازو نجهد و از اينجهت حكماى هند رخ شطرنج را به دو تشبيه كرده‌اند كه او بر همه آلات غالبست و لعاب دهن او و زبل و بول او زهر قاتل است و هر چه در نظر او آيد صيد كند بواسطه آنكه در دويدن با باد برابرى كند .\r\nو اگر كسى ازو بگريزد و بر درخت رود او بيايد در زير آندرخت بايستد و دم خود را بر مثال مغرفه سازد و در آنجا بول كند و بر بالا اندازد تا بدان شخص رسد هلاك شود .\r\nكرگدن در جثه همچو فيل باشد اما در خلقت بكاو ماند و او را يك شاخ باشد سر او بغايت تيز در بالاى بينى او .\r\nگويند كه هيچ سلاح درو كارگر نشود و هيچ حيوانى با او مقاومت نتواند كرد و او بغايت اندك عمر باشد .\r\nبواسطهء آنكه ماده او كم زايد و مدت حمل او بسيار باشد و بجز يك بچه\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nنزايد و بيشتر اوقات آن را نيز بخورد و از اينست كه چون هنگام وضع حمل او شود بچه سر بيرون كند و بدن او در اندرون باشد تا مدت شش ماه همچنان قوت خورد تا قوت گيرد .\r\nپس از آن تمام بيرون آيد و از پيش مادرش بگريزد .\r\nو بعضى گويند حكمت در آنكه بسيار در رحم بماند آنست كه زبان مادرش بغايت درشت باشد چنانچه بچه تاب زبان آن ندارد و بدان هلاك شود .\r\nو از خواص شاخ او آنست كه اگر صاحب قولنج يا فالج يا تشنج در دست گيرد در حال شفا يابد .\r\nو اگر زنى دشوار زايد چون در دست گيرد بچه ازو جدا شود و اگر آن را بسايند و بخورد مصروع دهند شفا يابد .\r\nزرافه جانوريست ظريف شكل و غريب تركيب سر او از سر شتر بلندتر و و خوردتر باشد و گردن او بدرازى گردن شتر الا آنكه او راستست و گردن شتر خم و او را دو شاخ بود بر مثال شاخ آهو سياه رنگ و گوش و پاى او به گوش و پاى گاو ماند و دهان و بينى او به دهان و بينى گاوميش و دنب او مانند دنب شتر .\r\nاما از دنب شتر باريكتر و كم موىتر بود و تمامت پوست او منقش است بسرخى و سفيدى دستهاى او بسيارى از پاى او درازتر باشد و او را شتر گاو پلنگ خوانند .\r\nگويند اگر پلنگ با شتر وحشى جمع شود زرافه حاصل شود جاحظ آورده است كه شتر وحشى با كفتار جمع شود و حيوانى آيد بخلقت شتر و كفتار و آن حيوان اگر نر باشد و اگر ماده چون با گاو و شتر دشتى جمع شود زرافه حاصل آيد .\r\nو از خواص او آنست كه سركين او يرقان را زايل كند و اگر كسى پوست او را با خود دارد خوابهاى نيك بيند و دردسر كمتر شود .\r\nشتر حيوان بسيار منفعتى است و از غرايب خلقت او آنست كه اگر بختى با\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nبختى جمع شود بچه ناقص خلقت و كوتاه گردن باشد و به غير از كشتن را نه شايد و اگر لوك با لوگ جمع شود همچنين .\r\nو اگر فحل تركى با ماده اروانه جمع شود بچهء ايشان بهترين انواع شتر باشد و آن را بيسراك خوانند و از شتر عرب نوعيست كه آن را مهرى خوانند و زعم عرب آنست كه آن نتاج شتران وحشى است كه از عهد عاد و ثمود وحشى شدند .\r\nو گويند شتر بسيار حقود باشد و چون حقد در دل گيرد خواهد كه آن كس را هلاك كند .\r\nآورده‌اند كه يكى از امراى عرب شترى را بسيار رنجانيده بود آن شتر كينه در دل گرفته فرصت ميطلبيد غلام او از آن وقوف يافت و او را اعلام كرد شبى آن شخص آن شتر را در برابر جايگاه خود راست كرد چون شب تاريك شد او قربه پر باد كرده بجاي خود نهاد و جامه خود را بر او انداخت و در برابر آن شتر دور تر نشست تا شتر چه خواهد كرد .\r\nشتر برخاست و بر سر آنقربه رفت و هر دو زانو بر آن نهاد و بخفت آن را از آن حال خنده گرفت شتر چون آن آواز شنيد و دريافت كه حيله كرده سر خود را بر زمين زده ميغلطيد تا هلاك شد .\r\nو از خاصيت شتر آنست كه اگر استخوان پوسيده او را خرد بكوبند و به آب بياميزند و بسوراخ موش ريزند موشان هلاك شوند و چون روى كسى زرد شود اگر شش شتر را گرم از شكم او بيرون آورند و بر روى آن كس مالند آن زردى زايل شود و اگر آن را به پزند و قدرى كرويا برو ريزند و در آفتاب خشك كنند .\r\nپس از آن يكجزو گشنيز و يكجزو باقلى را پوست باز كنند و خشگ نموده كوفته و بيخته برو ريزند و كسى را كه ضيق النفس داشته باشد هر بامداد پنجدرم از آن بدهند و در پى آن شير ميش كه هماندم دوشيده باشند يكچهار يك بدهند تا بياشامد شفا يابد و لعاب شتر مست را اگر در خمر به كسى دهند كه بخورد\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبى خود گردد .\r\nاسب اتفاقست كه بعد از آدمى هيچ حيوانى بهتر از اسب نيست و بهترين اسبان اسب عربيست .\r\nگويند اول اسبى نامدار كه در ايام عرب پديد آمد اسبى بود از اسبان سليمان عليه السّلام و سبب آن بود كه قومى از جانب عمان براى ساختن مهمات پيش سليمان رفتند چون حاجت ايشان بانجاح مقرون شد وقت مراجعت گفتند اى پيغمبر خدا از اينجا تا ديار ما مسافت بسيار است زادى فرماى تا ما را به منزل رساند .\r\nسليمان عليه السّلام اسبى بديشان داد و گفت بهر منزل كه فرود آئيد چندانكه خواهيد با او صيد كنيد كه صيد ازو نجهد ايشان بهر منزل كه فرود ميآمدند چندان صيد ميگرفتند كه ايشان را كفاف دهد آن اسب را آزاد نام نهادند چون نام او در عرب منتشر شد آن اسب را بر ماديان خود انداختند و ازو نتاج گرفتند و اسبان عرب از آنوقت باديد آمدند .\r\nو در كتب بيطره مذكور است كه غايت عمر اسب تا سى و دو سه سال است اگر گردن و روى او دراز و سينه فراخ و چشم خوب و صافى و شيهه او به آواز خروس ماند آن اسب را عمر دراز بود .\r\nو همچنين اگر ميان منخرين او مربعى باشد بر اينوجه :\r\nيا شكلى بر اين صورت يا بر اينوجه .\r\nآن اسب بسيار نيك باشد و بسيار بماند و اگر چشم او زشت و قبيح منظر و مختلف خلقت بود عمر او كوتاه بود .\r\nو اسب بايد كه دراز باشد و پيشانى او پهن و گوش او بايد كه كوچك باشد و كم موى پيوسته قايم و در تاريكى نيك رود و بياض چشم او بايد همچو مرواريد بود و لب بالا اطول از زيرين و بايد كه دهنش كوچك باشد كم موى و اطراف دندانهاى او مايل با داخل دهن و لعابش اندك و گردنش همچو گردن\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nطاووس بود و سينه‌اش به سينه شير ماند و كتف او شبيه كتف گاوميش و دستهاى او دراز و رسغ او كوچك و نزديك بحافر و جاى زين بايد كه عريض بود و اضلاع او از بالا مستقيم و از زير منحنى بود و بر ران او بايد كه گوشت بسيار بود و حوافر او بايد كه بيك رنگ باشد و سخت و اصل الوان خيل چهارند : ادهم ، كميت ابيض ، اصفر و ابيض از همه بهتر بود .\r\nو گفته‌اند اگر كسى بر اسب سفيد كه هر دو گوش او سياه بود بنشيند پيوسته ظفر يابد و هر چه طلب كند حاصل شود .\r\nو نيز نقلست كه ملكى از ملوك عجم را اسبى بود زرد خالص كه پيوسته برو نشستى و بجنگ رفتى تا بر همه ممالك مستولى شدى و اسب سبز رنگ هم به جنگ بفال دارند .\r\nو بعضى گفتند ايمن خيول آنست كه موى گردن و دنب و سينه و قوايم و روى او همه سفيد باشد .\r\nو گفته‌اند اگر كسى بر اسبى كه روى و هر دو زانو و بيشتر بدن او سياه باشد حرب كند زود كشته گردد .\r\nو گويند در ميان بعضى از كردان اسبان باشند كه ايشان را بر پيشانى شاخ هاى خرد باشد و آن را بفال نيك دانند .\r\nو از خواص اسب آنست كه از شير برمد نقل است كه چون محمد بن سلمه با لشكرى قصد بلاد روم كرد و بسيارى از شهرها بگشود ملك روم لشكر گران ترتيب داد و آهنگ او كرد .\r\nمحمّد بن سلمه بر كثرت ايشان وقوف يافت رسولان را فرستاد و ايشان را بسخن مشغول كرد و به اطراف بلاد اسلام فرستاد هر جا كه پوست شير بود همه را جمع كرد فرمود تا اسبان را بياوردند و آن پوستها را بر پشت آنها بستند چون روميان صف راست كردند بفرمود تا اسبان را در پيش صف به راندند اسبان كفار چون شير بديدند به رميدند و آشوبى در ميان ايشان افتاد و جمله بهزيمت رفتند و لشكر\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nاسلام بر ايشان غلبه كردند .\r\nو آورده‌اند كه در حرب قادسيه چون لشكر عجم جسر را بريدند عبد اللّه ليثى بكنار جوى آمد و اسب را برانگيخت و از نهر قادسيه كه عرض آن چهل گز بود بجهانيد .\r\nلشكر عجم چون آن را مشاهده كردند پنداشتند همه اعراب بر آن صفت‌اند و اسبان ايشان همچنان بترسيدند و روى بگريز نهادند . و بهترين اسبان به حسب رنگ كميت است و سياه .\r\nو اگر خواهد كه از ماديان كره به رنگ مطلوب آورد اسبى بر آنصورت نقش كند و چون اسب را آبداده باشند و خواهند كه فحل را بر ماديان اندازند آن صورت را در برابر هر دو بدارند . چنان كه چشم هر دو بر آنصورت افتد البته كره يد آن صفت آيد .\r\nو حكماى ما تقدم اين تجربه كرده‌اند و در خانهاى خود صورتهاى خوب كشيده و در وقت مجامعت در آن نگاه كرده‌اند و فرزندان ايشان بدان صورت بوده‌اند .\r\nو اگر سنب اسب را بر زنى كه بار دارد دود كنند بچه ازو بيفتد و اگر سركين اسب را بر جراحت نهند خون باز ايستد و اگر در زير آستان نهند موش در آنخانه نرود و اگر پيه او را بر دمل نهند سوراخ كند .\r\nاستر بيشتر در بلاد شيروان و بردع و ارمنيه و روم باشد و در اندلس از بلاد مغرب استران هستند كه مثل آن به رنگ و رفتار و شكل در هيچ جا يافت نشود و آن جزيرهء است كه طول و عرض آن سه شبانه روز است و در آنجزيره هيچ حيوانى موذى همچو شير و گرگ و مار و كژدم نباشد و اگر از جاى ديگر برند بميرد .\r\nو از خواص استر آنست كه اگر باره از پوست او باريم گوش بر بازوى زنى بندند تا آن با وى باشد هرگز بار نگيرد و اگر عرق استر را بر پاره پنبه بگيرند هر زنيكه آن را بخورد بار نگيرد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو اگر لعاب گوش استر را در خمر به كسى دهند بىخود گردد .\r\nخر اگر جگر او را بريان كنند و بناشتا به صاحب صرع دهند سود دارد و اگر سركين او را در وقتى كه بيندازند بگيرند و بفشارند و آن آب را در بينى چكانند رعاف بر طرف شود .\r\nو اگر از دنب او وقتى كه بر ماده جهد يك تار موى بگيرند و بر خود بندد شهوت انگيزد .\r\nو اگر از پوست پيشانى به مقدار عصابه بردارند و بر پيشانى مصروع بندند ديگر او را صرع نگيرد .\r\nو اگر مغز او را با دهن الغار بياميزند و در گرمابه بر پشت و زانو مالند درد پشت و زانو برود ،\r\nو اگر سرگين او را با قدرى ركوى كتان بسوزانند و با سياهى بن ديك و نمك بياميزند و بر جراحت افشانند خون منقطع شود و ريم نكند و زود خشك شود .\r\nگاو منافع او بر خلق پوشيده نيست و آنچه گويند كه زمين بر پشت گاو است بمعنى آنست كه به دو آبادانست و نيز شايد كه حق تعالى در ميان آب گاوى آفريده باشد چنان كه زمين بر پشت او بود و زير آن گاو ماهى كه از آن گاو بزرگ‌تر باشد چه گاو بر پشت او بود چه زمين همچو كوئيست در ميان آب .\r\nو حينئذ چنين گاو و ماهى در ميان آب ممكن باشد و قدرت حق تعالى همه ممكنات را شامل . و اصناف او بسيارند :\r\nصنفى از او آنست كه چهار شاخ دارد و بر ماديان جهد و اين در بلاد روم باشد .\r\nدويم آنكه در بدخشان و اندجان صنفى باشند كه بر كوهان و دنب ايشان موى بسيار باشد و آن را بر گردن اسب و بر سرهاى نيزه‌ها بندند و آن را پرچم خوانند .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nو ايشان را با كمند صيد كنند و از خواص گاو آنست كه اگر گوشت ران و كوهان او را در جائى كنند و سر آن را محكم بگيرند بعد از چند روز زنبور انگبين شود .\r\nو اگر از آن گاوان گاوى سه ساله كه فربه و تندرست باشد بگيرند و در خانه برند كه ارتفاع آن به مقدار ده گز باشد و دست و پاى او را بر بندند و سر او را بكوبند تا بميرد چنان كه هيچ خون ازو نرود ،\r\nپس او را آنجا بگذارند و در آن خانه را با منافذى كه باشد استوار بگيرند چنان كه هواى مخالف در نرود و بيست روز بگذارند بعد از آن از سطح آن خانه سوراخى خرد بگشايند آن خانه پر از زنبور عسل شده باشد .\r\nو گفته‌اند آنچه از دل او تولد كند عسل پاكيزه و نيكو دهد و همچنين هر چه از هر عضو او متولد گردد بر حسب مزاج آن عضو باشد و هر كه را خون از بينى آيد سركين گاو گرم بر پيشانى او بندند خون باز ايستد و خون او را بر هر جراحتى كه مالند خون باز ايستد .\r\nاگر زهره او را به خانه مورچه فرو ريزند مورچگان هلاك شوند و اگر آهنى يا آبگينه در پاى كسى رود سركين گاو را به روغن بجوشانند و بر آنجا نهند بيرون آيد .\r\nگاو ميش - خاصيت او آنست كه در آب فرود رود چنان كه كسى نداند كه كجاست مگر باثر نفس كه چون بر دمد آب از آنجا برجوشد .\r\nگاو كوهى كه آن را گوزن خواند و او هر سال شاخ خود بيندازد و چون سال اول شاخ او بيفتد سال دويم كه برآيد دو شاخ بود سال سيم سه شاخ همچنين هر سال يك شاخ زياد كند تا شاخهاى او بر مثال درختى گردد و گويند چون شاخ او بيفتد شاخ جانب راست پنهان كند .\r\nچه داند كه درو منافع بسيار است و او بطبع دشمن افعى و جمله حيات بود پيوسته طلب سوراخ افعى كند و او را از آنجا بحيله بيرون آورد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nو چون آن را خورده باشد سرطان با برگ زيتون طلب كند و در عقب آن بخورد تا از غايله زهر ايمن گردد ،\r\nو از اينجا گفته‌اند كه سرطان افعى گزيده را سود دارد و عمر او بسيار باشد چنان كه عمر زاغ سياه و آواز ناى و سماع دوست دارد و صيادان ايشان را به ناى و دست زدن بسيار صيد كنند .\r\nو از منافع او آنست كه اگر قضيب او را خشك كنند و بافعى گزيده دهند نافع باشد .\r\nو اگر شاخ او را بسوزانند و با كتيرا بياميزند و كسى را كه اسهال دموى باشد يا در امعا قرحه بود يا در مثانه يا سيلان رطوبت يا يرقان باشد بدهند سود دارد و اگر شاخ او را با گوگرد در خانه دود كنند مار و كژدم و پشه از آن جا بگريزند .\r\nو اگر خصيه او را نمكسود كرده خشك كنند و با صمغ سرو يا صنوبر در خانه دود كنند مار و جمله حشرات موذى از آنجا بگريزند .\r\nو اگر شاخ او را بر زنى كه دشوار زايد بياويزند به آسانى بار نهد .\r\nگوسفند - اصناف او بسيار است بعضى بغايت بزرگ باشند و بعضى بسيار كوچك چنان كه از گربه زياده نشود و بيشتر آنند كه متوسط باشند و صنفى آنند كه دنبه ايشان چنان بزرگ باشد كه از رفتن باز مانند و از براى آن گردونى بسازند و دنبه را بر آنجا نهند و گردون را بريسمان در كمر او بندند تا گرداند و علف خورد و گاه باشد كه ببرند و تدبير جراحت كنند .\r\nو در روم نوعى از گوسفند است كه شاخهاى بسيار دارد و در سالى سه بار بزايد و گويند اختلاف الوان گوسفند از آبهاى مختلف باشد و مشهور است كه در ولايت اقليد جوئى چند است . كه اگر بعضى از آن آب خورند همه سياه باشند و اگر از ديگرى خورند همه سفيد باشند و گويند در زير زبان فحل نگاه كنند تا رگهاى او چه رنگ دارد\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبچه به همان رنگ آرد .\r\nآهو چند نوعست بهترين آنها آنست كه در بلاد تبت و كشمير باشند و مشك از آن بود .\r\nو بعضى گويند آن جانوري ديگر است بر هيات آهو يا بزرگتر ازو و او را يكشاخ باشد بر ميان سر چون هنگام گشن باشد ناف او بسبب اجتماع خون آماس كند و او از غايت درد آب و علف ترك كند و چندان بغلطد كه آن ناف ازو جدا شود و آنخونى باشد تيره رنگ چون سال بر او بگذرد و خشگ شود مشگ گردد .\r\nپس اهل تبت بر آنصحراها بيرون روند و نافها بر چينند و ميان آهو و كبك از راه طبع دوستى بود و هر جا كه آهو باشد كبك آنجا ميل كند و با يكديگر انس گيرند .\r\nگويند كه يكى از صيادان كبك اين سخن از حكيمى شنيد از پوست آهو جامه به شكل آهو از براى خود ترتيب داد و در كوهسار ميگرديد و كبك بسيار برو جمع ميشدند و او چندانكه مىخواست از ايشان به آسانى صيد ميكرد روزى گرگى او را بديد پنداشت كه آهوست قصد او كرد و از غايت خوف برجست كه بگريزد و آنجامه ازو بيفتاد گرگ ازو بگريخت و كبكان برميدند و ديگر او را صيد ايشان ميسر نشد . موى او عسر بولرا بگشايد و مشك او تقويت دل و دماغ و نشف رطوبت كند و بياض چشم را جلا دهد و او ترياق سمومست اما روى را زرد كند و اگر در طعام بسيار به كار دارند بخر بديد آيد .\r\nشير - جانوريست مهيب و بشجاعت موصوف و هيبت او در دلها متمكن .\r\nو ازينجا بود كه أمير المؤمنين عليه السّلام را اسد اللّه نام كردند و گويند گردن او يك استخوانست و بواسطهء آن التفات به چپ و راست نتواند كردن و در استخوانهاى او مغز كم باشد و در دست راست او اندك سستى بود و ازين سبب هر چه گيرد بدست چپ گيرد و از غايت حرارت پيوسته در تب بود و از آواز خروس سفيد و آواز\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nطاوس بگريزد و متعرض زن حايض نگردد و از آواز او همه حيوانات بگريزند الاخر كه از ترس نتواند گريخت .\r\nو از خواص اجزاى او آنست كه هر كه دندان او با خود دارد از درد دندان ايمن بود و هر كه زهره او بياشامد دلير گردد و از صرع و داء الفيل ايمن باشد و گوشت او صاحب فالج و استرخا را سود دارد .\r\nو اگر در ميان جامها نهند بتك نزند و اگر پيه او را گداخته با توت بياميزند و در اندام مالند هر كه او را بيند بترسد و اگر پيه او را بر سوخته نهند نيك شود و اگر در دست مالند دفع سرما كند .\r\nپلنگ - اگر آدمى را بر فراز خود بيند قصد او كند و اگر فروتر بيند معترض او نشود و او بجز صيد خود نخورد و هر گاه صيد كند سير بخورد و سه شبانه روز بخسبد .\r\nو گويند چون بيمار شود جائى كه سوراخ موش باشد بيفتد چنان كه موش پندارد كه مرده است چون موش از سوراخ برآيد بگيرد و بخورد شفا يابد .\r\nاگر كسى پيه كفتار به خود بمالد و در بيشه پلنگ رود چون بوى او بمشام پلنگ رسد او را منقاد شود و پيه پلنگ هر جا كه دود كنند هر موش كه در آنحوالى باشد گرد آيد و صاحب فالج را پيه او بغايت سود دارد و هر كسى را كه پلنگ زخم زند از موش نگاه بايد داشت . چه اگر بول موش برو آيد بجزم هلاكشود\r\nو بنابرين جهت پلنگ گزيده در ميان آب چهار چوب فرو برند و در آنجا جائى ترتيب دهند تا نيك نشود از آنجا بيرون نيارند .\r\nگويند شخصى را در ميان آب جائى ساخته بودند موش‌گيرى از بالاى او مىپريد و موش زنده در منقار داشت همين كه برابر او رسيد موش بول رها كرد و بر آنشخص آمد در دم هلاك شد .\r\nببر جانوريست در زمين هند و حبشه بسيار باشد و شير و پلنگ ازو بگريزند\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاو هيچكس را منقاد نشود و كسى او را زنده نتواند گرفت و در صيد او انواع حيلها كنند عاقبت زنده صيد او نتواند كرد مگر آنكه بچه او را .\r\nو از خواص او آنكه اگر زهره او را به آب پياز بياميزند و به صاحب سرسام و بر سام طلا كنند شفا يابد .\r\nو اگر كعب او را پيك بر پاى خود بندد هر چه رود مانده نشود . نشستن بر پوست او حب القرع را دفع كند .\r\nو اگر بدان صاحب شطر الغب را دود كنند زايل شود و اگر بفضله او دود كنند جميع هوام بگريزند الا مورچه .\r\nفهد مشهور آنست كه چون پلنك با ماده شير جمعشود فهد حاصل آيد و او را دو صنفست يكى بزرگ جثه و كوتاه دنب دويم كوچك جثه و دراز دم و هر دو صنف وحشىاند .\r\nاما بتعليم مؤدب شوند و صيد بياموزند و در بزرگى تعليم ايشان آسانتر بود بخلاف باز و چرخ و او را به چند چيز صيد كنند اول بآواز خوش كه آواز خوش را بغايت دوست دارد .\r\nو دوم به شراب و آن را در جائى كه آبخور او باشد بريزند و او بخورد و مست شود و همانجا بخسبد .\r\nسيم آنكه او را بسيار بدوانند تا خسته شود پس او را بگيرند هرگاه بيمار شود گوشت خر گور بخورد نيك شود .\r\nو اگر زهره او را با نمك و عسل معجون كنند و بر جراحتى كه خون ازو باز نايستد ريزند در حال بايستد .\r\nو اگر صاحب نقرس پيه او بر پاى مالد سود دارد و خون او را با سركه بياميزند و به پاى طلا كنند همين فايده دهد .\r\nگرگ - در دويدن با باد برابرى كند و او را در گرفتن گوسفند مكر بسيار باشد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو هرگاه خواهد بداند كه گوسفند كجاست بر بالاى بلندى رود بانگ كند سكان شبان چون آواز او بشنوند بانگ كنند و او در پى آواز سكان برود و چون نزديك رمه آيد بانگى ديگر كند سكان قصد او كنند جفت او از طرف ديگر رود و گوسفندى را در ربايد و در آخر هر دو با هم يك جا روند و گوسفند را قسمت كنند و ديگر قصد رمه نكنند مگر بوقت صبح كه سكان در خواب باشند .\r\nگويند هرگز جز دوازده گرگ يك جا جمع نشود و بدين سبب بعضى سال را ذئب خوانند چه او زياده از دوازده ماه نباشد . گرگ در يكسال جز يك بار جماع نكند بوقت آنكه با ماده جمعشود رحم او قويتر از سك فراهم آيد چنان كه هر دو اگر كشته شوند از يكديگر جدا نشوند .\r\nگويند اگر آدمى را بينند پيش از آنكه آدمى او را بيند متحير و مبهوت شود چنان كه هيچ نتواند گفت .\r\nو اگر آدمى ازو بترسد او قصد آدمى كند و اگر بانك برو زند و تجلد نمايد بگريزد و گويند در بعضى از سواحل گرگان هستند كه ماهى خورند و مترصد باشند تا صياد ماهى بيابد و از آنجا ايشانرا طعمه دهد .\r\nاگر ندهد خرابى كنند و ديگر او آنجا نتواند آمد .\r\nو در بعضى از بلاد روم گرگان هستند كه دندانهاى ايشان از الماس تيزتر بود گويند ايشان آهن و هر سلاحى كه باشد از زره و جوشن و غير آن بخايند و نرم كنند .\r\nو از خاصيت گرگ آنست كه از حرارت اندرون او همه استخوانهاى مصمت گداخته گردد اما دانه خرما را هضم نتوانند كرد و گرگ ماده را بحمق نسبت كنند يكى از حماقت بچه خود را بگذارد و بچه كفتار را شير دهد .\r\nو حكما گفته‌اند كه ميان گرگ و گوسفند بعد از موت هر دو نيز عداوت باشد :\r\nدليل آنكه اگر بر ربابى دو روده بندند يكى از امعاى گرگ و ديگر از\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nامعاى گوسفند آواز ندهد .\r\nو اگر از پوست گرگ طبل سازند چون آن را بزنند همه طبلها كه از پوست گوسفند بود به درد .\r\nو اگر پوست گرگ در دكان كسى كه طبل يا دف سازد دود كند جمله طلبها و دفهائى كه در آنجا باشد به درد .\r\nو اگر زبان يا پوست گرگرا بر كودكان بندند صرع از ايشان دفع كند و اگر سر او را از برج كبوتر بياويزند گربه كرد آن نگردد و هيچ جانور موذى كبوتر را زحمت ندهد .\r\nو اگر خون گرگرا با روغن خوك بياميزند و در گوش چكانند گرانى گوش را زايل كند .\r\nو اگر كسى دندان گرگ يا چشم يا پوست او را با خود دارد بر خصم غالب شود و مردم او را دوست دارند .\r\nو اگر دنب گرگ در دهى در زمين پنهان كنند گرگ در آن ده نرود .\r\nكفتار - مشهور است كه يكسال نرست و يكسال ماده و هرگز بيمار نشود و بمرگ خود نميرد و هرگز تنها بجاى خود نرود و با مردم انس نگيرد و آن را بر خوردن گوشت آدمى شرهى باشد .\r\nچنان كه گور او را بشكافد مرده را بخورد و هر كه زبان كفتار با خود دارد سگان برو بانك نكنند .\r\nو اگر زنى دشوار زايد پاى كفتار به دو نمايند يا زير پاى او نهند در حال بار نهد .\r\nو اگر سرگين كفتار بر كسى آويزند كه خايه او آماس كرده باشد در حال آماس فرو نشيند .\r\nخرس - از عجايب او آنست كه چون ماده او بار بنهد گوشت پاره بود كه برو هيچ صورتى نباشد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nپس او آن را برمىدارد و مينهد تا مفصل او بديد آيد و صورت او تمام شود و او باز گونه به درخت رود .\r\nو اگر نشتر خرس بر كودك بندد كودك بشب نترسد بوقت و دندان برآوردن بيمار نشود و اگر پيه او با سركه بخورند سپرز باز جاى رود .\r\nخوك - گويند او با نر جمعشود و اين معنى با هيچ حيوانى نيست الا درو و در خر و او را در سفاد غلوى تمامست و جاحظ در كتاب طبايع حيوان آورده است كه از اهل ثقة شنيدم كه بيست خوك خريرا پيچيده بودند و يكان يكان با او جمع شدند اگر خربق سياهرا بكوبند و به آب بياميزند و گرد كشت زار بريزند خوك در آن نرود و اگر آبى را بجوشانند و آن آب را در زمين بريزند خوك همه زمين را بشكافد .\r\nسك - بهترين او آنست كه سينه او پهن باشد و قوايم او راست و در زانوى او كژى نباشد و خرد سر بود و دراز گردن و ازرق چشم و نرم موى و حدقه و پيشانى او بيرون آمده باشد و مويهاى زير گردن او يكان يكان باشد و بر روى او موى اندك بود و دستهاى او بايد كوتاه‌تر بود تا بر بالا دويدن برو آسان بود و خرگوش را زود صيد كند و بهترين چيزى كه به دو دهند نان خشك باشد و اگر روغن گاو بخورد او دهند زود فربه شود .\r\nو گفته‌اند كه پير را جوان كند و از خواص او آنست كه ولى نعمت خود را را بشناسد و نام خود را بداند و به غير از در ولى نعمت نرود و اگر برانند باز آيد .\r\nو اگر گرسنه دارند صبر نمايد و همه شب زنده دارد و آواز او بشب بيشتر رود و هر كه زبان سك را خشك كند و بر موضعى كه سك گزيده باشد پراكند زود نيك شود و هر كه زبان او را در زير كفش دارد هيچ سك به روى بانك نكند .\r\nروباه - حيله او بسيار است يكى از آن جمله آنكه چون آدمى در جائى رود و او را مجال گريز نباشد خود را پر باد كند و پايها در هوا بيفتد چنان كه مردم\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nپندارند كه مرده است .\r\nليكن اين حيله با سك نتواند كرد زيرا كه سك مرده او را دوست دارد و زنده را از مرده بشناسد اما سك را در دويدن بازى دهد و از چپ و راست برود چندانكه سك خسته شود .\r\nو اگر گرسنه شود و صيدى نيابد بخرمنها و جايگاهى كه آنجا مرغان دانه چينند رود و خود را مرده سازد تا مرغان كه مردار خوارند از هوا فرود آيند و بر سر او نشيند و او صبر كند تا ايمن شوند ناگاه در جهد و او را صيد كند و ميان او و مار دوستى باشد و در سوراخ روباه مار باشد .\r\nو از حيلهاى ديگر او آنست كه چون كيك يا شپش در او بسيار افتد نمد پاره در دهان گيرد و ميان آب رود بايستد و آهسته آهسته خود را فرو برد تا كيكان همه درو جمعشوند .\r\nپس سر را نيز اندك فرو برد تا كيكان همه در آن نمد پاره جمعشوند پس آن نمد پاره را در آب اندازد و بيرون آيد و ديگر آنكه خانه خود را هفت در بسازد تا اگر درى يا زياده برو گرفته شود از درهاى ديگر بيرون آيد .\r\nو ديگر آنكه چون خواهد كه خارپشت را صيد كند خارپشت سر خود بكشد و خود را بر مثال گوئى سازد و روباه از بسيارى خارهاى او قصد او نتواند كرد بر پشت او كميز كند همين كه اثر كميز باندرون خارپشت رسد بگشايد و مبسط سازد روباه بر شكم او نشيند و گوشت او را تمام بخورد و چون بكشت زار رسد در ميان كشت زار بغلطد و بسيارى از آن بر كند و خرابى كند و آن علت مشهور كه در زنخ پديد آيد بدين سبب داء الثعلب خوانند .\r\nو بعضى گفته‌اند بنابر آن داء الثعلب خوانند كه روباه را اين علت بسيار افتد و ارسطو در كتاب خواص آورده است كه روباه داند اگر گرگ از پياز دشتى كه آن را عنصل خوانند بگريزد لا جرم بر در سوراخ خود جمع كند تا گرگ گرد او نگردد .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nو اگر گرگ قصد او كند عنصل در دهن گيرد گرگ ازو بگريزد . پوستين او سه نوعست :\r\nيكى سرخ كه آن را بر طاس خوانند دويم زرد سيم سياه و اين از همه گرم تر باشد و جوانان را زيان دارد و اگر زهره روباه در زر مالند مس گردد و اگر دندان او را در برابر دندانى كه درد كند آويزند درد ساكن شود .\r\nبوزينه - چند صنفست بعضى از ايشان خرد باشد و بعضى بزرگ و بعضى را سر و روى و دندان بسك ماند هر وقت كه شير قصد ايشان كند همه جمع شوند و بانك همى كنند و سنك مياندازند تا شير بگريزد و ايشان را چنان تعليم كنند كه در صنعتهاى مشكل مدد كنند و در دكانها متاع نگاه دارند .\r\nگويند در بعضى از سواحل عمان نوعى از بوزينه هستند كه تمامت اعضا و جوارح ايشان بآدمى مىماند .\r\nگربه - گويند اگر سركين گربه را دود كنند جنين از رحم مرده بيفتد و اگر آب سداب بر سر گربه ريزند ديوانه شود .\r\nو اگر زهره گربه سياه و زهره مرغ سياهرا با توتيا بياميزند و در چشم كشند هر چه بر ديگران پوشيده باشد آنكس بيند .\r\nو اگر زهره گربه سياهى را با نيم درم روغن زيت بياميزند و در بينى صاحب لقوه چكانند نيك شود .\r\nخرگوش - هر كه گوشت خرگوش را با خود نگاه دارد از سحر و چشم بد ايمن باشد .\r\nگويند اگر زن باردار از گوشت او بخورد فرزند شكافته لب آيد و اگر زنى آبستن نشود بعد از پاكى از حيض انفحه او را سه روز پياپى هر روز نيمدرم با سركه تناول كند رحم او از رطوبت پاكشود و آبستن گردد .\r\nو اگر مقدار يك باقلا از آن با شراب بخورد تب ربعرا ببرد و گوشت او مصروع را نافع بود .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاگر كسى را تير زهر آلود رسيده باشد خون او را با شراب بخورد نيك شود اگر پيكان يا خار در درون كسى مانده باشد انفحهء او را با خطمى و زيت بياميزد بر موضع جراحت نهد بيرون آيد .\r\nو اگر سركين او را با سركه طلا كنند كلفرا ببرد و زنى كه سركين او را با خود دارد آبستن شود .\r\nو اگر كسى را كه دندان درد كند دندان او را بدآنطرف كه درد كند بياويزند درد ساكن شود .\r\nو اگر زهره او را در شراب به كسى دهند بى هوش شود تا سركه به حلق او نريزند به خود نيايد و هر زنى كه رحم او را پخته بخورد آبستن شود و اگر آن را خشك بسايند و بزن حامله دهند فرزند او پسر آيد .\r\nخارپشت - گويند او را با مار عداوتى ذاتى بود و مار را هر جا كه بيابد بكشد .\r\nو در تاريخ آورده‌اند كه چون عرب سيستان را فتح كردند بر آن جمله عهد كردند كه ايشان ديگر خارپشت نگيرند و نخورند از بهر آنكه او دشمن مار افعى است و افعى در هيچ ديار بيشتر از آنجا نباشد .\r\nو اگر در آنجا خارپشت نباشد كسى از زحمت افعى ايمن نتواند بود .\r\nو از خواص او آنست كه پيش از آمدن باد از آن واقف شود بنابراين سوراخ خود را دو در كند يكى مقابل شمال و يكى مقابل جنوب و هرگاه كه داند باد جنوب خواهد آمد آن در كه مقابل جنوب بود محكم كند و در جانب ديگر نيز همچنين و گويند در قسطنطنيه شخصى بود كه مردمرا از جستن باد خبر دادى و مردم او را تعظيم كردندى و از حكما شمردندى و سبب آن بود كه در خانه او خارپشتى مقام داشت هرگاه در شمال بسته ديدى گفتى باد شمالى خواهد آمد و هرگاه در جنوبى بسته ديدى گفتى باد جنوب خواهد آمد و زنى كه زهره او او را بخورد بار گيرد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو اگر جنين در شكم مرده باشد فرود آيد و هر كه بر بستر كميز كند گوشت او سود دارد و اگر چشم راست او را خشك كنند و در شير و روغن كنجد بجوشانند و در انائى مرشح كنند و مدتى بگذارند . اگر در چشم كشند در شب همچنان بيند كه در روز و اگر چشم او را بازيت بجوشانند و قطره در گوش كسى كه او را خواب نيايد بچكانند در حال بخسبد .\r\n\r\nباب دويم در طيور\r\nعنقا - كه آن را بپارسى سيمرغ گويند او را در جهان نام هست اما نشان نيست و هر چيز را كه وجود او نادر بود بعنقاى مغرب تشبيه كنند .\r\nو در بعضى از تفاسير آورده‌اند كه در زمين اصحاب رس كوهيست بس بلند بهر وقتى مرغى بس عظيم با هياتى غريب و پرهاى او الوان مختلف و گردنى بافراط دراز كه او را بدآن سبب عنقا گفتندى و هر جانوريكه در آن كوه بودى از وحوش و طيور صيد كردى . و اگر صيدى نيافتى از سر كوه پرواز كردى و هر جا كودكى ديدى برداشتى و چون آنقوم ازو بسيار در رنج بودند پيش حنظلة بن صفوان رفتند كه پيغمبر ايشان بود و ازو شكايت كردند حنظله دعا كرد حقتعالى آتشى بفرستاد و آن مرغ را بسوخت .\r\nو زمخشرى در ربيع الابرار آورده است كه حقتعالى در عهد موسى عليه السّلام مرغى آفريد نام او عنقا او را چهار پاى بود از هر جانب دو و روئى مانند روى آدمى و او را همچو او جفتى بيافريد و أيشان در حوالى بيت المقدس بودندى و صيد ايشان از وحوش بودى . و با موسى عليه السّلام انس داشتندى چون موسى عليه السّلام بدار بقا پيوست ايشان از آنزمين نقل كردند و به زمين نجد فرود آمدند و پيوسته كودكان را ميبردند و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nو طعمه ميساختند چون خالد بن سنان العبسى بتشريف نبوّت سرفراز گشت اهل حجاز و نجد از آن مرغ شكايت كردند او دعا كرد حقتعالى بدعاى خالد بن سنان نسل ايشان را منقطع كرد و جز نام ايشان در جهان نماند و بعضى گويند بدعاى حنظله ايشان را ببعضى از جزاير محيط انداخت و در آن جزاير فيل و كرگدن و ببر و جاموس و بيشتر حيوانات باشند ليكن او جز فيل را صيد نكند و اگر فيل نيابد تنين يا ماهى بزرگ صيد كند و ديگر حيوانات را بواسطه آنكه مطيع اويند متعرض نشود .\r\nشتر مرغ غريب خلقتى است و بيضه بعضى از ايشان چنان بزرگ باشد كه مقدار دو رطل آب گيرد و بعضى از عرب بيضه او را خالي كرده پر آب سازند و ثقبه او را استوار كرده در زمين دفن كنند و آن موضع را نشان كنند تا چون آنجا رسند و آب نيابند برگيرند و بياشامند .\r\nگويند اگر مدتها بماند آب او كم نشود و متغير نگردد و هيچ مرغى بيش از او بيضه ننهد و چون بر بيضه نشيند و بيضه‌ها بقطار راست كند و ساعت بساعت بر يكى نشيند تا آنگاه كه از همه بيضه‌ها بچه بيرون آيد و مادر و پدر ايشان را غذا ندهند بلكه باريتعالى پشه بسيار بفرستد و ايشان دهن باز كنند تا پشه در دهن ايشان جمع شوند ايشان آن را طعمه سازند و چون شتر مرغ بر بيضه نشيند اگر از پى طعمه رود و جاى ديگر بيضها بيند از شتر مرغ ديگر بر آن نشيند و از آن خود را فراموش كند بدين سبب عرب او را بحماقت نسبت كنند و گويند فلان احمق من نعامه از جمله خواص او آنست كه سنك و آهن در معده او بگدازد و آتش نيز فرو برد .\r\nعقاب نوعى ازو آنست كه از بامداد تا شب از براى طعمه طيران كند و پيوسته گرسنه باشد چون سال او بسيار شود و پيرى در او اثر كند منقار زيرين خود بر كند تا از كسب طعمه باز ماند و بدان سبب هلاك شود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nو نوعى ديگر كه در سواحل مسكن دارند چون بچه آرد در برابر آفتاب نگاهدارد اگر بچه بآفتاب نگاه تواند كرد او را نگاهدارد و اگر چشم باز نتواند كرد او را از بالا فرود اندازد تا هلاك شود و از خواص او آنست كه اگر بوى خوش بمشام او رسد در حال بميرد و هرگاه مادهء او را وقت بيضه نهادن آيد و از آن در زحمت باشد به زمين هند رود و آنجا سنگى باشد مانند كوهى و آن سنك مجوف بود در درون او چيزى باشد اگر بجنبانند صدا كند بر سر آن سنك نشيند از خاصيت آن سنك در حال بيضه نهد و آن سنك جهت ولادت زنى كه دشوار زايد بغايت نيكست و از غرايب او آنست كه چون پير شود و طيران بر او دشوار گردد و چشم او تاريك شود چشمه آب صافى طلبد و بر بالاى آن چشمه پرواز كند و چندان به بالا رود كه پرهاى او بسوزد و بيفتد و در آن چشمه غوطه مىزند و غوك و كرم خورد و چندان در آن چشمه ميماند كه پرهاى او برآيد و نور چشم او معاودت كند و به حال اول باز آيد و حكماى هند حيلتى كه از براى درازى عمر كنند چنان كه در علم دم بيايد از اينجا گرفته‌اند .\r\nكركس - در قوت و سبعيت و طيران بعقاب مشابهت دارد و در ميان مرغان هيچ مرغى كم آزارتر ازو نباشد و ازين سبب عمر او بغايت دراز باشد و هر وقت كه خواهند او را صيد كنند مردار را زهر آلود كنند و در جائى كه نظر او در آن بيفتد بيندازند تا او بخورد و بميرد و چون آشيانه سازد برك درخت چنار در زير آشيانه خود بنهد تا خفاش كه دشمن اوست قصد بيضه او نكند زيرا كه خفاش گرد درخت چنار نگردد و زهره كركس درد چشم را سود دارد و اگر زهره او را با عسل بياميزند و در چشم چكانند خارش چشم زايل كند .\r\nهماى - مشهور است كه هر كه هماى بر سر او سايه كند بلند قدر و سعادتمند شود او را بواسطه آنكه استخوان دوست دارد كاسر العظام گويند و او گوشت سك بچه دوست دارد از براى آنكه طبيعت او موافق طبيعت سك باشد و پيوسته در آشيانه\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاو سك بچه باشد . گويند او سه بيضه نهد از دو فرخ بيرون آيد و از يكى سك بچه و حقتعالى معده او را چنان آفريده كه استخوان در او در حال آب شود .\r\nباز - گويند اگر كسى را داروى مهلك داده باشند گوشت باز بريان كرده به دو دهند مندفع شود و اگر مقدار ده درم سرگين او را با اشنه بجوشانند و صاف كرده بزنى دهند و چون بياشامد با او مجامعت كنند در حال آبستن شود .\r\nشاهين و چرخ و باشه - هر زنيكه حيض او بسيار آيد اگر گوشت يكى از اينها را بجوشانند و زيره بر آن افشانيده بخورد از حيض پاك شود .\r\nزاغ - هر كه مغز زاغ سياه با سرمه بياميزد و در چشم كشد تا اثر آن سرمه در چشم او باشد خوابش نيايد و اگر زهره او با روغن ياسمين در قضيب مالد با هر كه مجامعت كند او را دوست دارد .\r\nهر كه خايه زاغ سياه در زير سرگين اسب نهد و چهل روز بگذارد تا تمام آن سياه شود پس بيرون آورد و موى را بدان رنك كند بغايت سياه شود و دير بماند .\r\nلقلق - هر كه را زهر داده باشند اگر سنگدان او بروغن بريان كنند و با سركه بخورد او دهند زهر بر او كارگر نيايد .\r\nبط - هر كه گوشت بط را با روغن ياسمين بگدازد دو سه قطره از آن در گوش چكاند هرگز كر نشود .\r\nهدهد - هر كه گوشت هدهد را قليه كند و بخورد حفظش زياد شود و هر كه استخوان او را با استخوان كبوتر بسايد و با مشك بياميزد و با خود دارد مردمان او را دوست دارند .\r\nبوم - هر كه دل بوم را بيرون كند و بر سينه كسى نهد كه خفته باشد خواه زن خواه مرد هر چه در دلش باشد در خواب تقرير كند . گويند چون يوم را بكشند يك چشم او باز ماند و ديگرى پوشيده ، اگر آن چشم كه باز باشد بر كند و در زير نگين انگشترى نهد تا آن انگشترى با او باشد خوابش نيايد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nخروس - اگر كسى را مار يا كژدم گزيده باشد مغز سر خروس را بر آنجا نهند درد ساكن شود و اگر آب از چشم آيد زهره او را خشك كنند و بسايند و در چشم كشند آب باز ايستد ، و اگر كسى را آبگينه يا چوب يا استخوان در اعضاى او مانده باشد سنگدان او را به دو نيم كنند و گرم انجا نهند آنچيز بيرون آيد .\r\nبرصل مرغيست از كبوتر خردتر او در ديار شام بسيار باشد و غذاى او زيتون بود و عادت برصلان آنست كه هر جا كه آواز بچه برصل شنوند بر او جمع شوند و از براى او زيتون برند .\r\nگويند حكيم حيفاقوس از صحرائى ميگذشت ديد كه بچه برصلى افتاده بود و صفيرى ميكرد و برصلان ميآمدند و زيتون ميآوردند و پيش او ميانداختند او آن بچه را برداشته به خانه خود برد و بر بام آنخانه نهاد و برصلان همچنان ميآمدند و از براى او زيتون ميآوردند آنجا كليسائى بنا كرد و بر بام آن صفاره بسيار ساخت كه هرگاه باد بر آن صفاره‌ها و زد آواز برصل آيد و همانجا حوضى ساخت بزرگ و سوراخى در او كرد تا هر زيتونى كه برصلان اندازند از زير آن در كليسا رود و هر سال چون وقت زيتون شود منفذ آن صفارها را بگشايند تا از آن آواز برصل آيد و برصلان تا مدتى كه زيتون باشد جوق جوق آيند و هر يكى زيتونى در منقار گرفته در آن حوض اندازند تا چندان زيتون جمع شود كه روغن آن تا سال ديگر مصالح آن كليسا را كفايت كند و چون وقت زيتون برود آن منفذ را مسدود كند ، گويند آن كليسا هنوز باقيست .\r\nققنس - مرغيست در غايت سفيدى چنان كه چيزها را در سفيدى به دو تشبيه كنند او را منقاريست دراز و در او ثقبه بسيار همچو مزمار باشد و برو غدد بسيار تيز رسته چنان كه هرگاه خواهد كه آواز كند بعضى از ثقب منقار را با آن غدد استوار كند همچو كسى كه مزمار زند و نقراتى خوش آغاز كند چون پير شود و از تحصيل قوت عاجز گردد حشايش هيزم بسيار جمع كند و گرداگرد خود بنهد و در آن\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nميان نشيند و زمزمه آغاز كند چنان كه گوئى بر خود نوحه مىكند و مرغان بسيار برو جمع شوند و او ترنم كند و پرپر هميزند تا از حركت او آتش حادث شود و در آن خاشاك افتد و او را بسوزاند پس در زير خاكستر رطوبات دهنى جمع شود و مرغان آن را بنوبت محافظت كنند تا ازو بچه ققنس تولد شود .\r\n\r\nباب سيم در خواص حيوانات بحرى\r\nاسب بحرى بجثه نزديك باسب برى باشد اما تناور و درازتر بود و رنگ او خوبتر و در نيل مصر بسيار باشد و گويند گاه بيرون آيد بر ماديان جهد و اسبى كه از آن حاصل شود بغايت پسنديده و خوش شكل باشد .\r\nو از خواص اجزاى او آنست كه اگر دندان او را بر كسى كه شكم او درد كند بندند شفا يابد و اگر استخوان او را بسوزانند و با پيه او بياميزند و بر سرطان ضماد كنند زايل كند و اگر خصيه او خشك كنند و بسايند و بمار و كژدم گزيده دهند شفا يابد و اگر پوست او را بسوزانند و بر ورم نهند در حال درد ساكن شود .\r\nگاو آبى - گويند او از دريا بيرون آيد تا علف خورد هر فضله كه ازو جدا شود عنبر باشد اما غالب آنست كه اينقول صحتى ندارد چه راست و درست آنست كه عنبر همچو گياهى از دريا برآيد و چون دريا مضطرب شود او را بساحل اندازد و نقلست كه در بحر زنج ماهى است كه آن را بال خوانند بغايت بزرگ چنان كه طول او پانصد ارش باشد و چون آب دريا مضطرب شود از قعر او پارهاى عنبر هر يك به قدر كوهى بر سر آب آيد و آن ماهى آن را فرو برد و بدان هلاك شود و اهل زنج در كشتيها مترصد آن باشند كه چون بال بر سر آب افتد او را بقلابها بساحل كشند و آن عنبر بيرون آرند و بهترش آن باشد كه از پشت او بيرون آرند .\r\nو بعضى گويند كه عنبر بطريق نفط و قير از چشمه بيرون آيد و بعضى گويند همچو طل بر بعضى احجار بحر نشيند و چون بمنافذ او فرو رود منعقد شود و از\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nآنجا دريا بيرون اندازد .\r\nنهنگ - به عربى تمساح گويند حيوانيست بر صورت سوسمار دهن او بغايت فراخ بر فك اعلاى او شصت ناب باشد و بر پائين چهل ناب و ميان هر دو ناب دندان كوچك مربع و او را چهار پاى باشد و ذنبى به مقدار شش گز و او در نيل و نهر سند بسيار باشد و چون آدميرا بر كنار دريا بيند از آب بيرون جهد و بربايد و فرو برد و گويند زبل او از دهن بيرون آيد .\r\nگويند چيزى در ميان دندان او بمانند كرم افتد او از آب بيرون آيد و دهن بگشايد و روى بآفتاب كند مرغى بيايد و بر حنك او نشيند و بمنقار ميان دندانهاى او را پاك كند و اگر صياد او را بيند پرها بجنباند تا او بگريزد و چون دريابد كه دندانهاى او پاك شد و خواهد كه پرواز كند تمساح دهن برهم نهد تا آن مرغ را فرو برد آنمرغ را در ميان سر استخوان تيزى باشد بر حنك اعلاى او خورد و او دهن باز كند و آنمرغ بگريزد و از اينجا گفته‌اند « تجزى جزاء التمساح » و اگر چشم او را بر كسى كه چشم درد كند بندند در حال ساكن شود و اگر دندان جانب راست او را با خود دارند قوت باه زياده شود و اگر پوست او را بر پيشانى قوچ بندند بر همه قوچها زيادتى كند و غالب آيد و زهره او سفيدى چشم ببرد و زبل آن همين خاصيت دارد .\r\nسقنفور - در نيل مصر بسيار باشد گويند او از نسل تمساح است بدينوجه كه آنچه از بيضه تمساح بيرون آيد اگر قصد آب كند تمساح شود و اگر قصد ريگ كند سقنقور گردد و بهترين او آن باشد كه در بهار گيرند و او را دو قضيب بود همچو سوسمار و گوشت او قوه باه دهد و هر چند بيشتر پخته شود قوه بيشتر دهد و شيخ ابو على گفته كه گوشت و پيه او بغايت تهيج باه كند چنان كه جز بمرق خس و عدس ساكن نشود و اگر كسى مهره ميانين پشت او را بر پشت خود بندد با قوت شود و مادهء نطفه بيفزايد .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nروبيان - نوعيست از ماهى كوچك و معروف است اگر گوشت او را بر عضوى نهند كه پيكان يا خوار درو مانده باشد بيرون آيد .\r\nو اگر او را با حمص سياه بپزند تهييج باه كنده و استرخاء آلت را زايل كند و شكمرا از حب القرع پاك سازد .\r\nرعاده - نوعيست از ماهى بغايت سرد چنان كه اطباى هند در امراض حاره به كار برند و در اين اقاليم خوردن او هيچ به كار نيايد .\r\nگويند چون در دام افتد برودت او چنان در صياد تاثير كند كه دام را نتواند كشيد و اگر ريسمان را رها نكند حرارت غريزى او بر طرف شود و صيادان چون اينمعنيرا دانسته‌اند همين كه او در دام افتد دامرا بر درختى يا سنگى بندند و چندان بگذارند كه او بميرد و بعد از آن بيرون آورند .\r\nاگر او را بيرون پيش مصروع برند حس او را بتحذير باطل كند و اگر زن قدرى ازو با خود دارد شوهر يكدم ازو نشكيبد و اگر مرد دارد همچنين .\r\nجرى - از خواص او آنست كه گوشت او آواز را خوش و صافى كند و باهرا قوه دهد .\r\nو اگر به دو ضماد كنند هر چه در ميان گوشت باشد بيرون آرد اگر اسب ديوانه را بزهره او سعوط كنند نيك شود .\r\nدلفين - حيوانى مباركست چون اهل كشتى او را بينند خوشحال گردند و شادى كنند .\r\nگويند خاصيت او آنست كه اگر غريقيرا بيند بساحل اندازد .\r\nراموز - حيوانيست مبارك اگر در دام افتد صياد او را با هر چه در دام باشد رها كند بواسطهء محبت او .\r\nو گويند او نيز آدميرا دوستدارد و پيوسته پيش كشتى رود چون حيوانى بزرگ قصد كشتى كند او در گوش آنحيوان رود و او را زحمت دهد چنان كه آن حيوان طلب سنك كند و سر خود را بر آنجا مىزند تا هلاك شود و بعد از آن از\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nگوش او بيرون آيد .\r\nسرطان - حيوانيست كه سر ندارد و چشم او بر دوش باشد و دهن او بر سينه او را هشت پاى باشد و پيوسته بر يكجانب رود گويند هر سال هفت بار پوست او بيفتد .\r\nو از خواص او آنست كه اگر بر درختى بياويزند كه بار ندهد آنسال بار او بسيار باشد و هيچ آفت به دو نرسد .\r\nو اگر او را بشكافند و بر جراحت نهند پيكان و خار بيرون آرد و مار و كژدم گزيده را سود دارد .\r\nو اگر سك ديوانه بگزد او را بسوزانند و بر آنجا نهند نيك شود و اگر در چشم كشند سفيدى ببرد و نزول آب از چشم باز دارد و دندانرا جلا دهد و گوشت او صاحب سلرا نافع باشد .\r\nو اگر با شير خر دهند بهتر باشد و اگر پاى او را با قدرى كافور و عنبر بر صاحب خنازير بر بندند خنازير را دفع كند .\r\nو اگر بيضه سرطانرا به شعير مقشر بياميزند و به صاحب حمى دق دهند نافع باشد .\r\n\r\nباب چهارم در خواص جواهر در احجار\r\nمرواريد همچو استخوانيست كه خداى تعالى از كمال قدرت خود آن را در سينه صدف آفريده است و معدن او نزديك عدن و بحرين و كيش باشد و از معبر نيز خيزد و مرواريد به شكل پياز پوستها باشد و نيكى و بدى مرواريد را از سه چيز معلوم كنند رنگ و شكل و مقدار .\r\nبهترين انواع او از جهت رنك آنست كه سفيد و آب‌دار باشد و بدترين آنكه به گچ سپيد ماند و او را جصى خوانند .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nو مرواريديكه در او اندك زردى باشد بهتر پسندند بواسطه آنكه بدانرنك بيشتر آب‌دار بود و برنك سفيد خالص آبدار كمتر افتد و اصل آبدارى مرواريد از آن باشد كه پوست بيرون او سطبر باشد و هر چند پوست سطبر باشد آب‌دارتر باشد و آبدارى او پاينده‌تر .\r\nاما سفيد آب‌دار كه بستاره ماند شفاف و صافى كه اصلا هيچ رنك غريب با او نباشد همچو قطره آب آن را در خوشاب خوانند و آن بهتر از همه باشد و نجم نيز گويند .\r\nو اگر سفيدى او در رنك شير باشد آن را شير فام گويند و اگر اندكى زردى با او باشد او را تبنى خوانند و اگر اندك زردى باشد با سرخى زند آن را وردى خوانند و اغلب مرواريد تبنى و وردى باشد و نوعى از مرواريد هست كه سپيدى او اندكى با سبزى زند و چون برابر روشنائى بدارند مانند قوس و قزح نمايد آن را رصاصى خوانند و برو اعتمادى نباشد چه آب او زود برود و نوعى باشد كه به رنك فقاع كه با سرخى او اندك تيرگى باشد آن را فقاعى خوانند و باشد كه برنك موم باشد ميان سبزى و زردى آن را شمعى گويند .\r\nو اگر اندكى با سياهى زند آن را رمانى خوانند و اگر برنك پوست عدس باشد سبز خاك رنك آن را عدسى گويند و نوعى باشد برنك زيتون آن را نحاسى گويند و بهترين انواع او بحسب شكل آنست كه گرد مطلق باشد و آن را به تازى مدحرج خوانند و به پارسى غلطان و بعد از آن آنكه به درازى ميل دارد آن را اهليلجى و علامى خوانند .\r\nو اگر هر دو سوى او يكسان نباشد آن را بيضى خوانند و اگر ميل به پهنى دارد آن را شلجمى خوانند .\r\nو اگر ميان سطبر باشد و هر دو طرف او باريكتر آن را زيتونى خوانند و ترنجى هم نزديك باشد بزيتونى الا آنست كه يكطرف او باريكتر باشد و ديگرى پهن آن را مسطح خوانند و مقعد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nو بعضى نيز باشد كه بر ميان او كمرى باشد چنان نمايد كه دو مرواريد است آن را كمردار يا مزيد خوانند .\r\nو اگر اين معنى ظاهرتر باشد مركب خوانند و اگر دندانها داشته باشد آن را مضرس خوانند و عدسى و فوفلى و لوزى و شعيرى كه بدين چيزها ماند و غير اين از اشكال ديگر همه ناپسنديده باشد و در بها نازل و بهترين او به حسب مقدار آنكه يك مثقال يا زياده باشد و جفت او يافت نشود بدان سبب در يتيم خوانند و هر چه از مثقال فروتر باشد و جفت او يافت شود و بهاى او كم آيد .\r\nو در تاريخ آورده‌اند كه در يتيم در خزانه خلفاى بنى عباس بود به وزن سه مثقال و آن از درياى فارس نزديك جزيره خارك آمده بود و بحرى نام ياقوتى بود قريب 2 مثقال كه آن را صاحب منصور از بديع جوهرى بهزار هزار دينار بخريد و به منصور داد و حبل و منقار هم دو ياقوت بودند كه هريكيرا به زياده از سيصد هزار دينار خريده بودند و مثل اين چهار گوهر ديگر كسى نشان نداده است .\r\nو از خواص او آنست كه گرمى آتش او را زياندارد و زرد شود و باشد كه گرمى تن مردم نيز طراوت او ببرد و بويهاى تيز همچو مشك و كافور نيز او را زيان دارد و جاى نمناك هم بد باشد و آب او ببرد با جواهر ديگر آميختن هم او را زيان دارد چيزهاى تيز همچو سركه و نوشادر او را به‌پوشاند .\r\nو اگر خواهند كه او را به احتياط نگاهدارند و در شيشه بايد كرد و سر شيشه را به گچ محكم گرداند و هر سال به يك بار يا دوبار بيرون آوردن و باد دادن و باز شيشه كردن و جائى بايد نهادن كه گرم و نمناك نباشد و بخار درو نپيچد .\r\nو اگر او را در مفرحها و ياقوتها و معجونها كنند قوت بسيار دهد و خفقان را زايل كند و اندوه از دل ببرد و خونى كه از حلق آيد باز دارد و اگر در ميان داروهاى چشم كنند روشنائى چشم زياده كند و چشمرا از رنجورى نگاهدارد بعضى گويند مثانه را زيان دارد .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nياقوت\r\nمعدن او در حدود سر انديب باشد و گويند در حدود زنگبار كوهيست كه آن را كوه برف خوانند و در زير آن كوه ياقوت سرخ باشد و ياقوت چهار نوعست سرخ و اغبر و زرد و سفيد .\r\nو آنچه گويند ياقوت اول در معدن سفيد باشد پس زرد پس كحلى گردد و چون تمام برسد سرخ شود تحقيقى ندارد .\r\nو بعضى گويند ياقوت سياه نيز باشد و بهترين انواع آن سرخ بهرمانى يعنى آنكه برنك معصفر باشد و بعد از آن رمانى كه همچو دانه انار بود و بعضى گفتند كه رمانى بهتر باشد .\r\nو ابو ريحان گويد هر دو يكيست اما در عراق رمانى گويند و در خراسان بهرمانى و بعد از آن ارغوانى كه اندك تيره باشد .\r\nپس خمرى آنكه به شراب سرخ ماند پس خلى كه بسركهء سرخ ماند و بعضى آن را گلنارى خوانند . پس وردى كه به گل سرخ ماند و بعضى گويند انو شيروان را ياقوتى بود شب افروز كه آن را كوكبى خوانند بشب چون چراغ بر فروختى و گوهر شب چراغ عبارت از آنست و اين معنى مستبعد نيست چه ياقوترا اين خاصيت هست كه چون اخگر درخشد .\r\nدر تاريخ آمده است كه سلطان ملكشاه قاصدى پيش سلطان ابراهيم كه از فرزندان سلطان محمود بود فرستاد قاصد چون پيش سلطان رفت زمستان بود ديد آتشدان زرينى پيش او بود و اخگرى كه در آنجا بود از آتش سرختر نمودى و همچو آتش درخشيدى .\r\nقاصد از آن در حيرت آمد سلطان ابراهيم از آن آتش قدرى بكفچه زرين برداشت و گفت دست بيار كه بدين آتش دست نسوزد و بر دست او ريخت او\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nندانست كه آن ياقوتست .\r\nو بعضى گويند كه ياقوت سرخ از ديگر يواقيت به وزن گران‌تر باشد و آن نچنانست بلكه ياقوت كحلى از همه به وزن گران‌تر بود و ياقوت از ديگر جواهر گران‌تر و كاه باشد كه در ميان ياقوت سرخ جاى خالى باشد و هوا يا خاك در آن ميان بود .\r\nو ازين سبب بالماس ياقوت را سوراخها كنند كه چون به آتش برند پاره نشود چه آزمايش او به آتش كنند و ياقوت سفيد برنك بلور بود و فرق ميان او و بلور به وزن توان كرد كه ياقوت سنگين‌تر بود يا بسوهان چه ياقوت سخت بود و بلور نرم و قيمت ياقوت بحسب رنك و خريدار بگردد .\r\nابو ريحان گفته است كه نيم مثقال ياقوت سرخ پاك و صافى كه سوراخ و عيب نداشته باشد و ممسوح و طولانى بود هزار دينار ارزد ياقوت در آتش متغير نگردد الا آنكه سفيد نمايد . اما چون از آتش بيرون آرند به زودى با رنك خود آيد\r\nو اگر خواهند ياقوت را بشكنند و از براى دارو نرم كنند در آتش برند و گرم در آب افكنند چند نوبت چنين كنند بهاون نرم شود .\r\nو همهء سنگها را بسايد و جز الماس او را نسايد و سوراخ او بالماس كنند .\r\nو از خواص ياقوت آنست كه گويند اگر كسى آن را با خود دارد از طاعون ايمن باشد .\r\nو اگر در دهان نهند قوت دل دهد و غم و اندوه ببرد و تشنگى بنشاند و در دهن چون زمانى بماند سرد شود . بخلاف ديگر جواهر\r\nنيز هر كه او را با خود دارد در چشم مردم با شكوه باشد و در معجونها قوت بسيار دهد و خون صافى كند تا حديكه گويند اگر بر مرده نهند خون او دير فسرده گردد .\r\nلعل - و آن را ببدخشان نه از اين جهت خوانند كه از آنجا خيزد بلكه\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاز آن جهت كه راه معدن او ببدخشان است و آنجا بسيار فروشند و بدخشان از ولايت ختلانست و لعل بولايت و جنان كه هم از ولايت ختلانست و معدن او در دامن كوهيست كه آن را بسگهان خوانند .\r\nو در قديم آنجا لعل نبوده ناگاه زلزله عظيم بيامد و كوهها شكافته شد از آن شكاف بيضهاى لعل بديد آمد .\r\nبعضى به قدر خايه مرغ و بزرگتر و كوچكتر زنان در آن نواحى بودند پنداشتند كه از آن جامه رنك توان كرد ميكوفتند و ميسودند هيچ رنگى حاصل نميشد بگذاشتند .\r\nبعد از آن جواهر شناسان آن را بديدند دانستند كه جوهر است برداشتند و به حكاكان دادند تا لعل از سنك جدا كردند اما در جلا دادن آن در ماندند بهر چه ميآزمودند ميسر نميشد تا نبوعى ار مرقشيشاى ذهبى كه آن را برنجه خوانند جلاى نيكو يافت و در اول چون پارهاى او بزرگتر از ياقوت و به طراوت‌تر مييافتند بسيار عزيز شد و قيمت ياقوت را كم كرد .\r\nاما چون بيازمودند و دانستند كه ثبات و وزن او مثل ياقوت نيست عزت او او كم آمد و لعل بزرك ديده‌اند كه وزن او به 60 و 70 مثقال رسيده و آن چند نوعست سرخ و زرد و باشد يكپاره كه بعضى از او زرد بود و بعضى ازو سرخ .\r\nو گويند سبز نيز باشد برنك زمرد بلكه شفاف‌تر و بهترين آن پيازى بود و پياز نام معد نيست .\r\nو بعضى گويند كه از آن جهت كه مانند پياز سرخ بود برنك و اين اصلى ندارد و بعد از آن تمرى يعنى خرما رنك و بعد از آن عنابى پس بقمى و نوعى باشد كه آن را ادريسى خوانند و ادريس نام شخصى بود كه آن معدن باديد كرد\r\nو نوعى باشد كه آن را بىبى ستاره خوانند و آن زنى بود كه به دو منسوب شد و بدترين او اصهب باشد يعنى سرخ تيره رنك\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nو چون او از پنج مثقال درگذرد و ممسوح باشد و پاك و بيعيب قيمت او را ضبط نتوان كرد\r\nصاحب كتاب مغنى آورده است كه من لعلى ديدم كه امير كيخسرو نام از آن شرف الدوله سرخاب برقوقه ( يعنى تكمه ) كلاه دوخته بود بهفتصد هزار دينار خريده و لعل به بيجاده بسيار مشتبه شود و او را بسوزن معلوم كنند چه او از لعل سخت‌تر باشد و ببلور رنگ كرده نيز مشتبه شود اما بلور رنگ كرده يكسان نباشد و چون در مقابله آفتاب يا روشنائى ديگر بدارند بعضى سرخ بود و بعضى سفيد و لعل را هم رنگ و هم آب از چيزهاى تيز بوى زايل شود محافظت او همچو محافظت مرواريد بايد كرد او در مفرحها و معجونها و داروهاى چشم خاصيت ياقوت دارد\r\nزمرد - معدن او در ولايت سودان مغرب باشد و در بربر بالاى صعيد مصر هم ميگويند معدن او باشد و عزّت او در بلا دهند بيشتر از ديگر مواضع بود و بهترين انواع او را زبرجد خوانند و بعضى ديگر گفتند كه زبرجد جوهر ديگر است بهتر از زمرّد و اكنون موجود نيست\r\nو زمرد چند نوعست : سلقى كه بسبزى ساق چغندر ماند و زنكارى و ذبابى كه درو مانند پر مكس چيزى نمايد و صيقلى كه مانند آهن صيقل كرده بود كه روى در وى بتوان ديد و ظلمانى كه ميان او پديد نباشد و ريحانيكه ببرك ريحان ماند و صاحبى كه منسوبست بشخصى و بحريكه به آب دريا ماند و صابونى كه از نرمى بصابون ماند و آسى كه ببرگ مورد ماند و كراثى كه مانند گندنا بود .\r\nو بهترين آن آسى بود پس كراثى پس سلقى و ريحانى پس ذبابى پس ظلمانى پس زنگارى ، و در جمله بايد كه سبز باشند و آبدار و شفاف و صافى بود و ممسوح بسيار افتد ، و اگر مستطيل و مجوف بود آن را قصبه خوانند و زمرد بزرك يكرنگ كم افتد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو در بعضى از كتب آمده است كه در قديم يكپاره زمرد به وزن دوازده درم به دوازده هزار دينار زر مغربى فروخته‌اند .\r\nو از خواص او آنست كه هر كه زمرد با خود دارد خواب بد نبيند و قوت دل دهد و از صرع ايمن باشد و او را در مفرح سرد به كار دارند ، و گويند خون شكم و اسهال باز بندد و دانگى زمرد سوده از زهرها كه داده باشند و از زهر گزندگان خلاصى دهد بى آنكه پوست و موى بيفتد ، و اگر زن آبستن بر خويش بندد به آسانى بزايد .\r\nالماس - معدن او در هندوستان باشد و در جزيره‌هاى طرف مشرق و بعضى گويند الماس در رودخانه بود ميان كوههاى سند كه بر سر آنكوهها راه باشد و در ميان آنكوهها از تندى كوهها يا از بيم حيوانات موذى راه نباشد و كسانى كه بطلب الماس روند پارهاى گوشت در آن رود خانه اندازند تا مرغان مردار خوار از آنجا بردارند و بر سر كوه برند تا بخورند يا به بچگان خود دهند الماس پارهائيكه در گوشت نشسته باشد آنجا بيفتد ايشان آنها را بردارند .\r\nو بعضى گويند مرغى باشد به شكل خطاف يعنى پرستوك كه در خانها بچه نهند آبگينهء بر سر بچه او نهند او چون نتواند كه نزديك بچه خود رود پارهاى الماس بياورد و بر آبگينه زند و آن را بشكند الماس از آشيانه او بردارند ، اين سخن اصلى ندارد .\r\nو الماس چند نوع باشد : يكى سفيد و شفاف مانند آبگينه فرعونى و ديگر آنكه اندكى بزردى زند و آن را زيتى خوانند و ديگر آنكه اندكى با رنك سيماب زند آن را سيمابي خوانند و ديگرى آنكه بسبزي زند مانند چشم گربه آن را گربه چشمى خوانند ، و گفته‌اند سرخ رنك و اكهب و سياه نيز خوانند ، و پاره بزرگ نادر باشد .\r\nو الماس را سرها بسيار باشد و كمترين او چهار سر بود ، و او را جز بسرب\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nنتوان شكست چه اگر بر سندان نهند و خايسك بر زنند بر خايسك نشيند اما چون در سرب نهند و خايسك بر او زنند بشكند ، و او را چون بنفس گرم كنند و آب سرد برو ريزند اگر سفيد و نيكو بيرون آيد نيك باشد ، و اگر بر كنارهاى او موم نهند و در مقابله آفتاب بدارند و رنگى مانند قوس و قزح بيرون آيد هم نيك بود .\r\nو آنچه ازو نيك باشد قيمت او به قيمت ياقوت سرخ نزديك بود .\r\nو از خواص او آنست كه اگر او را سوده با داروهاى ديگر بر دندان كنند رنگهاى بد از دندان زايل كند و اگر با داروهاى ديگر بر اندام ريزند ريش كند و بسوزاند و اگر او را بر سر مثقب نشانند بدان سنگهاى سخت را سوراخ كنند .\r\nفيروزه - معدن او بخراسان بود در كوهى ميان نيشابور و طوس و در تركستان و بحدود تبت و بحدود ايلاق و غزنين و كرمان نيز فيروزه باشد اما نيك نباشد و بهترين او نيشابورى بود ، و ابو اسحقى بهتر از همه باشد و بعضى از هريرا بر بو اسحقى تقديم نهند و بعد از آن شير فام كه آن را سليمانى خوانند پس زرگون كه برو نقطه‌هاى زرد باشد پس آسمان گون و بعضى آن را خاكى نيز خوانند و آنچه سفيد رنك و زرد فام بود بدترين همه باشد و ممسوح او بهتر بود و بعضى پيكانيرا كه طولانى بود بهتر دانند ، و پيش از اين ازو پارهاى بزرگ يافته‌اند كه از آن ظروف ساخته‌اند .\r\nچنانچه در تاريخ سلجوقيان آورده‌اند كه سلطان الب ارسلان چون پارس را بگشود از قلعه اصطخر قدحى فيروزه پيش او آوردند كه دو من مشك و عنبر در او ميگنجيد و نام جمشيد به خط قديم بر آنجا نوشته بود اما اكنون امثال اين جائى نشان نميدهند\r\nو عيب فيروزه آنست كه اكثر او با سنگ و خاك آميخته باشد و خالص يكرنك و نيكو كم اتفاق افتد\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nو پارهاى خرد را از پيروزه شدره خوانند و ببغداد و شام عزيز باشد و قيمت نيم مثقال ازو اگر نيكو باشد و صاف بود هفت دينار باشد تا ده دينار و يكمثقال را بيست دينار تا سى دينار .\r\nو رنگ فيروزه نيز از بويهاى تيز و روغن گرم بزيان رود و پيه و چربى او را سود دارد و ازين سبب انگشترى فيروزه را بقصابان دهند تا در انگشت كنند كه طراوت او زياد شود .\r\nو از خواص او آنست كه ديدن او روشنائى چشم را سود دارد و گويند كسى كه او را با خود دارد بر خصم خود غالب آيد و رسم پادشاهان ماضى آن بود كه در اوّل سال كه آفتاب بحمل رفتى جواهر قيمتى را كه در خزينه بودى همچو ياقوت و لعل و زمرد و مرواريد و فيروزه حاضر كردندى و در قدحهاى شربت انداختندى و جهة فال نيك در آن نگريستندى و ميل ايشان بفيروزه بيشتر بودى .\r\nپيجاده معدن او در ولايت بدخشانست و در قديم قيمت تمامى داشته چون لعل پديد آمد قيمت او بشكست و او برنگ ياقوت سرخ باشد و بغايت نيكو و آبدار چنان كه به آتش تيز همچو ياقوت متغير نشود اما به وزن و بالوان فرق توان كرد\r\nبسد - معدن او در ديار فرنگست و او را مرجان نيز خوانند و گفته‌اند آنچه ازو سرخ باشد بسد گويند و مرجان عامتر بود چه آنچه نيز ازو تيره رنگ و سفيد و سياه باشد هم مرجان خوانند و آن در قعر دريا رويد گويند در دريا جمله سفيد باشد و نرم چون هوا به او رسد بعضى سرخ شود و بعضى برنگ ديگر و همچو سنگ گردد مانند صدف و حجر اليهود و سرطان بحرى\r\nو بعضى گويند خود در آب محكم باشد و درخت آن چنان بزرگ شود كه اگر كشتى به دو رسد كشتى را بشكند و سرخ ازو بقيمت‌تر بود و بهترين او آنست كه برو درشتى نبوده باشد و زود بشكند و بعضى از بسد باشد كه آن را جروغك خوانند و او زينت را نشايد و به من بفروشند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nو از خواص او آنست كه چون در داروها به كار دارند خون از گلو و سينه باز دارد و سپر زوريش امعا و عسر البول را زايل كند .\r\nپادزهر معدن او در اقاصى هندوستان بود از طرف چين و او زرد و سفيد و سبز باشد و خاك‌رنگ و منقّط باشد و ازو دستهاى كارد و ديگر ظرايف سازند و دسته نيك ازو پنج دينار ارزد و امتحان او چنانست كه بسايند و در شير كنند اگر بسته شود گويند نيكو بود و گويند در عسل هم تولّد كند\r\nو خاصيت او آنست كه هر كس را كه زهر داده باشند يا جانورى گزيده باشد مقدار يكدانك پادزهر سوده به او دهند زهر به عرق و چرك ازو بيرون رود .\r\nو آنچه زرد بود يا بسفيدى زند آن را عسلى خوانند و بقوت‌تر و نوع ديگر نشان دهند سبز مانند ساق چغندر چون در آتش برند سياه شود و بسوزد اما چيزى ازو باز ماند كه مخاط الشيطان گويند و در كرمان هم نوعى از پادزهر باشد و در ولايت الموت و حدود شيراز سنگى هست زرد و سبز و نرم گويند پادزهر است .\r\nبنابر آنكه آزموده‌اند كه بسايند و بمار و كژدم گزيده دهند و بر جراحت و ريش كهنه ريزند سود دارد و اسهال را دفع كند و قوت دل دهد .\r\nمقناطيس معدن او در درياى قلزم است و بهترين او سرخ سيه فام بود گويند كه در آن دريا آهن بر كشتى نزنند و لنگر از سرب سازند و اگر سير در مقناطيس مالند عمل او باطل شود و چون با سركه بشويند نيك شود\r\nو گويند سنگى ديگر هم هست برنك مقناطيس كه آهن ازو بگريزد و هم گويند اگر روغن زيت در مقناطيس مالند آهن ازو بگريزد\r\nو شيخ ابو على سينا گفته است اگر كسى مقناطيس حل كرده در دست مالد و بگذارد تا خشك شود آندست بر هر قفل بسته كه مالد باز شود او را در ادويه چشم به كار دارند و ميگويند كه اگر در وقت وضع حمل بر پاى زن بندند بچه ازو جدا شود .\r\nعقيق معدن او بصنعاى يمنست و در بصره هم جنسى از آن باشد و در مغرب و هندوستان نيز ميگويند باشد اما يمانى از همه بهتر بود و آن چند رنگست\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسرخ و جگر گون و زرد و سفيد و دو رنگ بود و از همه زردى كه صاف و شفاف بود بهتر باشد و اگر از آن زردى اندكى بسرخى زند بهتر باشد و بعضى سرخ را بهتر دانند و از بسياريكه هست زياده قيمتى ندارد .\r\nو داشتن عقيق بفال دارند و مبارك شناسند تا حدّيكه گويند دستى كه در او عقيق باشد اگر بدعا بردارند رد نشود .\r\nلاجورد - معدن او كوهيست در حدود ختلان و بدخشان كه معروفست بكوه لاجورد و سنگ لاجورد هر چه نيكوتر بود كه درو نقطها مانند زر توان ديد و هر چه صافىتر و خوش رنگتر باشد بهتر بود و ازو انگشتر و كاسه و كوزه و ديگر ظروف سازند و او را در ادويه چشم به كار دارند و در اسهال صفرا هيچ دارو بهتر از لاجورد شسته نيست و اصحاب ماليخوليا و كسانى را كه خواب نباشد سود دارد و چون بر پلك چشم طلا كنند موى مژه بروياند\r\nيشب - معدن او در ولايت چين است در رودخانهء كه يكى را از آن آقتاش خوانند و ازو يشب سفيد خيرد و ديگريرا قراطاش و ازو يشب تيره رنگ و سياه خيزد و از آن كاسها و انگشترىها و ظروف ديگر سازند و گويند هر كه يشب با خود دارد از صاعقه ايمن باشد و بعضى گويند هر كه با خود دارد در چشم مردم شيرين باشد و او را با معده خاصيتى هست چنان كه گفته‌اند اگر كسى ازو گردن بندى سازد چنان كه چون بخسبد برابر معده بود معده او قوى شود و اگر ضعفى داشته باشد زايل گردد .\r\nبلور - معدن او بهندوستان بود نزديك سرانديب و در عرب هم نوعى از بلور باشد در ميان سنگ و او از بسيارى كه باشد با آنكه از همهء سنگها شفاف‌تر و لطيف‌تر و آبدارتر است عزتى ندارد و از خواص او آنست كه چون در مقابل آفتاب بدارند از عكس او آتش در پنبه گيرد .\r\nمينا - همچو آبگينه است و برنگهاى مختلف و سبز او از همه بهتر باشد و بجاى زمرد به كار برند و ازو ظرف بسيار از قدح و كوزه و غير آن سازند و مرصع كنند و در\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nحدود شام و مغرب بسيار باشد .\r\nكهربا - صمغ درختيست كه آن را جوز رومى گويند و از او ظروف بسيار سازند و بعضى گويند معدنيست و از درياى مغرب بر سر آب يابند اما اصلى ندارد و بيشتر كهربا از جانب روم و حدود سقلاب و روس آرند و از جهة زردى و شفافى از او انگشتريها و مهرها و ديگر ظرايف سازند و بهترين او آنست كه صافىتر و زردتر باشد و بعضى گويند بهترين او آنست كه شمع رنگ باشد كه اندكى بسبزى زند و باشد كه بسرخى مايل بود و او را در داروها به كار دارند و هيچ چيز از براى دفع اسهال دموى و قذف خون بهتر ازو نباشد و خون بينى و جراحت هم باز دارد و اگر او را گرم كرده بر آماس نهند مفيد باشد و هر كه او را با خود دارد چشم بد به دو كار نكند .\r\nشبه - سنگى است بغايت سياه و درخشنده و سبك چنان كه بر روى آب بايستد و آتش او را نسوزد و معدن او بيشتر در طوس باشد ازو مهرها و انگشتريها سازند و او را قدرى نباشد .\r\nمارقشيشا چند نوعست يكى ذهبى چنان نمايد كه زر در او ماليده‌اند و چون بشكند همچنان بنمايد و معدن او در اصفهان بود\r\nو ديگر فضى كه به نقره ماند و اين نوع را از بدخشان آرند و ديگر نحاسى كه به مس ماند و حديدى كه بآهن ماند و از همه بهتر ذهبى بود و نوع ديگر هست كه آن را برنجه خوانند و لعل را بدان جلا دهند و چون او را در سرمها و داروهاى چشم كنند روشنى بيفزايد و به اين سبب او را سنگ روشنائى خوانند و چون با سركه طلا كنند سپيدى اندام را ببرد و موى را به شك گرداند .\r\nمغينسيا - سنگيست كه آبگينه گران و كاسه گران به كار دارند و خاصيت او آنست كه معده را پاك كند و سنك مثانه را بريزاند و در خاصيت‌ها همچو مارقشيشا بود بلكه از آن خوبتر\r\nاثمد آن را سنك سرمه خوانند سنگى بود سياه و درفشان و بسيار سخت و بهترين\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاو اصفهانى بود و بعد از آن هرونى و بعد از آن درونى كه از ولايت زابلستان آرند أز موضعيكه معدن زر باشد و او چشم را روشنائى دهد و سياه گرداند .\r\nحجر اليهود سنگى است دريائى و گويند او در دريا نرم باشد و چون باد برو جهد سخت شود و او را از جانب مغرب آرند و او ميل بكبودى دارد و نورفشان بود و اغلب او گرد بود به قدر جوزى خرد و برو خطها باشد گويند سنك مثانه را پاك كند و خون از مقعد باز دارد اما معده را بغايت مضر بود .\r\nحجر الحيه و آن سنگيست سياه از جنس پادزهر و اندكى خاكسترى رنك باشد و بعضى گويند چون مار گزيده بر خود بندد فى الحال شفا يابد و زهر ازو بيرون رود و به علت نسيان هم سود دارد .\r\nحجر حبشى از ديار حبشه آرند و زرد رنك بود اما چون به آب بسايند مانند شير شود و طعم تيز دارد و در امراض چشم به كار دارند .\r\nحجر زيت سنگى است كه چون آب برو زنند آتش برافروزد و چون روغن زيت برو زنند آتش او فرو نشيند و معلوم نيست كه معدن او كجا است و خاصيّت او آنست كه مار و كژدم و ديگر حيوانات گزنده ازو بگريزند .\r\nسنگ يرقان سنگى است خرد كسى كه او را يرقان باشد آن سنك را با خود دارد و برو نگرد صحت يابد گويند طريق حاصل كردن او آنست كه بچه خطاف را بزعفران زرد كنند چون مادر او را چنان بيند چنان پندارد كه او را علّت يرقان بهمرسيده آن سنگرا بياورد و نزديك بچه نهد پس آن سنگرا از آشيانه او بردارند و معلوم نيست كه اين اصلى داشته باشد .\r\nسنگ عقاب گويند بر عقاب تخم نهادن دشوار بود اين سنگرا بياورد و در آشيانه خود نهد تا برو آسان شود و او بغايت سبك باشد و چون بجنبانند چيزى در ميان او آواز كند از براى عسر ولادت نيكو باشد .\r\nباغض الخل سنگى است كه چون در سركه اندازند از سركه بيرون جهد آن را بتحفه پيش ملوك برند و ديگر خاصيت او معلوم نيست\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nحجر القيسور و آن سنگى است كه به كف دريا ماند و بر آب ايستد چون در كاغذ نوشته مالند نوشته را ببرد و گويند نقره را به خود كشد همچو مقناطيس آهن را و دندانها را سپيد كند و اگر بر موى بگذارند مويرا بسترد و اگر بريشها نهند گوشت بروياند و اگر بسايند و رويرا به دو بشويند رويرا نيكو كند و اثر آبله ببرد\r\nسنك موش سنگ سياهى باشد كه ازو بوى موش آيد جراحتهاى عظيم را كه نيك بغور رسيده باشد سود دارد و چون با خود دارد جنبندگان از او بگريزند و صاحب صرع را مفيد بود\r\nسنك طلق او را كوكب الارض گويند از آنجهت كه سفيد و شفاف بود و او تو بر تو بود و بعضى گويند از آسمان فرود آيد مانند آب و بر هم فرو بندد و اگر كسى آن را حل تواند كردن و باز منعقد گردانيدن مرواريد تواند ساختن كه هيچ كس فرق نتواند كردن و اگر بسوزانند و برورم ننهد آن را بنشاند و خون باز دارد و ريگ مثانه را بريزاند و اگر او را حل كنند و باندام خود مالند و در ميان آتش روند آتش بايشان كار نكند و نسوزد\r\n\r\nفن هشتم از مقاله چهارم علم حرف الطبيعه كه آن شعب و اقسام بسيار دارد و بحقيقت بيشترين صنعتها به او راجع و ليكن ما از آن جمله شش نوع در شش فصل ايراد كنيم\r\n\r\nفصل اول در بيطره كه آن را طب الدواب خوانند\r\nبدانكه استدلال بكميت اعمار اسبان از دندان كنند و چهار دندان پيش اسب دو زير و دو بالا كه آن را ثنايا خوانند از ولادت او تا دو ماه برآيد و چون\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاز دو ماه بگذرد چهار ديگر كه آن را رباعيات خوانند برآيد به پهلوى هر يكى از ثنايا يكى تا تمام دو ماه ديگر بعد از آن چهار ديگر برآيد پهلوى هر يكى از رباعيات يكى و آنها را ناب خوانند پس چون بشش ماه رسد او را دو از ده دندان برآمده باشد ليك هيچيك از آنها سفيد نباشد و در ماه هفتم دو ثنيه زير سفيد شود و در ماه دهم دو ثنيه بالا و چون به تمام سال رسد همه سفيد شود و بر آن سفيدى باقى ماند تا آخر سال دويم بعد از آن بزردى ميل كند تا سال سيم و گاه باشد كه در سال چهارم آنها بيفتد در سال پنجم انياب چهارگانه بيفتد و غير اين دوازده دندانهاى ديگر كه عدد آن بسى رسد بر آيد چنان كه مجموع چهل و دو دندان باشد گاه باشد كه در سه سال برآيد و گاه باشد كه در چهار سال و گاه در پنجسال و چون در سال ششم رود در اطراف ثناياى او خطهاى باريك سياه پديد آيد تا شش سال تمام شود و چون سال هفتم رسد مثل آن خطها در رباعيات نيز پديد آيد و چون در هشتم رود مثل آن در چهار ديگر كه بعد از رباعياتندهم باديد آيد\r\nو چون در سال نهم رود سياهى كه در ثنايا بود برود و بجاى آن خطوطى ديگر برنگ عسل پديد آيد و چون بسال يازدهم رسد سياهى كه در رباعيات بود برود و بجاى آن خطوطى ديگر برنگ عسل با ديد آيد و چون بسال دوازدهم رود و آن خطها كه در ثنايا بود برنگ عسل زايل شود و بجاى آن خطهاى سفيد پديد آيد\r\nو بعد از آن علاماتى چند هست كه استدلال بدآن خالى از صعوبتى نيست از آن اعراض كرده شد و صورتى چند از معالجات آورده شد\r\nاگر اسب را تيمار نيك كنند و علف بسيار دهند و اثر آن برو ظاهر نگردد و فربه نشود قدرى پيه خرس بگدازند و با شراب كهنه و آب بجوشانند و او را بدآن حقنه كنند رنجى كه در درون او بود برود و زود فربه شود و اگر دو رطل و نيم روغن گاو يا گوسفند را با هم چند آن خردل كوفته در حلق او ريزند نافع آيد\r\nاگر كسى خواهد كه اسب را يا چهار پاى ديگر را فربه گرداند پوست\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمار را سحق كند سحقى تمام و با جو بياميزد و به دو دهد بغايت فربه شود و از امراض ايمن گردد\r\nو اگر هفت روز شير تازه و روغن زيت و آب را زيانه‌تر و شراب كهنه از هر يكى دو رطل در حلق او يا ديگر دواب ريزند زود فربه شود و آن فربهى بماند و اگر نيم رطل بول كودكان در بينى او ريزند همين خاصيت دارد\r\nاگر اسب را سعال باشد انگور شيرين او را سود دارد و اگر بيخ كبر خشكرا بسايند و با جو بياميزند و به دو دهند نافع باشد و اگر سعال مستحكم شده باشد و در شش فسادى بود اصل ريباس را بكوبند و بجوشانند و بروغن زيت بياميزند و در حلق او ريزند نافع آيد\r\nاگر اسب سرگين نتواند انداخت و بول نتواند كرد يا نفخه و بادى در شكم او باشد علامات اينحالات آن بود كه هر بار بيفتد و برخيزد دو رطل شراب كهنه را به آب بياميزند و يكدرم حلتيت سوده برو ريزند در حلق او ريزند و اگر پيه خوك بهمرسد كه به آن اضافه كنند و آب گشنيز تر بهتر باشد و اگر بول نتواند كرد دست خود را بروغن چرب كرده در دبر او كنند در حال بول بگشايد و اگر ماديان باشد در فرج او كنند و اگر اسبرا از گرما تعبى رسيده باشد فوفل و كبر از هر يكى دو درم بكوبند و در دبر او كنند تعب او زايل شود و اگر گشنيزتر و فوفل و جاو شير از هر يكى دو درم بكوبند و در بينى او ريزند هم نافع باشد\r\nاگر اسب را در سر يا دنب حكه باشد آن دو موضع را سه روز با روغن شيره دست افشارند زايل كند و اگر از كبريت سفيد و خردل و نمك اجزاء مساوى گيرند و بكوبند و ببيزند و در سركه ترش و روغن زيت ريزند و در آن موضع مالند هم حكه را زايل كند و اگر دو درم شونيز بسايند و بروغن زيت بياميزند و بگذارند تا چون نفط سياه شود در آن موضع مالند هم نافع آيد\r\nاگر از بينى اسب ريم آيد نوشادر و زعفران و خربق از هر يك دو درم\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبستانند و بسايند و بهم آميخته به چهار قسم كنند و هر قسمى از آن روزى در بينى او ريزند نافع آيد اگر در اصل حوافر اسب حكه يا ورم بديد آيد بستانند قدرى خاكستر و نيمه آن نمك بكوبند و ببيزند و آنموضع را به بول كودكان بشويند و اين دارو را آنجا اندازند يا برگ دفلى ( خر زهره ) و برگ سير خشگ و خردل را بكوبند و ببيزند و آن را به آب بسيار بجوشانند و بر آنجا طلا كنند هم نافع باشد و اگر بدين پاك نشود قدرى زاج سياه بسايند و بر آندارو اندازند و باز طلا كنند تا نيك شود\r\nاگر حكه در حافر اسب افتد دست و پاى او را به آب زيتون بشويند و ركوئى را كه سخت باشد به آب و روغن زيتون تر كنند و در دست و پاى او بندند نيك شود و اگر قوايم او را به آب زيتون و آب سلق يا سركه ترش و نمك در آنجا چندان مالند كه خون روانه شود بعد از آن قدرى خاكستر بيخته بر آنجا افشانند و اسب را در جاى خشگ پاك بدارند و روز دويم قدرى خردل را كوفته بعسل عجين كنند و بر آنجا طلا كنند نيك شود و اگر خردلرا نرم كنند و با عسل بياميزند و در آنجا اندازند و روز دويم قدرى دنبه بگذارند و يكدرم كبريت سفيد كوفته برو ريزند و بر آنجا طلا كنند نافع آيد .\r\nنوعى ديگر از براى شقاق مجربست پوست خلاف را بسوزانند و به بول عجين كنند و بر آنجا بندند زود نيك شود و اگر فضله سك با ورق سوسن و انجير اجزا متساوى بستانند و نيمه اجزا اشنان با آن ضم كنند و همه را بكوبند و بريش اسب يا استر يا خر بندند نيك شود\r\nاگر پشت اسب يا چهار پائى ديگر برآمده باشد آرد گندم را به سركه ترش خمير كنند و بر آنجا نهند نيكو شود و اگر بر ريش او گوشت زايد بر آمده باشد عدس را بكوبند و ببيزند و بر آن گوشت زايد بريزند زايل شود اگر در چشم اسب يا چهار پاى ديگر سفيدى باشد فضله آدميرا با فضله سك متساوى خشك كرده بسايند و بحرير ببيزند و يا بنوبه در چشم او ريزند نافع آيد و اگر از سودكى پاى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nدر زحمت باشد دماغ ثعلب را در حافر او مالند نيك شود و اگر از درد شكم در زحمت باشد هفت دانه فلفل بستانند و آن را نيك بسايند و در بينى او دمند نيك شود\r\n\r\nفصل دويم در احوال مرغان شكارى\r\nگفته‌اند بهترين باز نر آنست كه سر او بزرگ باشد و گردن او سطبر بود و چشم و حوصله و سوراخ گوش و دهان و گذرگاه فضله فراخ باشد و گوشت او سخت بود و جثه او پهن بود و گوشت رانهاى او محكم باشد و از يكديگر نيك گشاده بود و ساقهاى كوچك و چنگال سياه و خطهائيكه بر سينه او بود سطبر بود و غذا بسيار خورد و فضله كه ازو جدا شود قوى باشد و دور بيندازد و اگر به اين صفات در مؤخر منقار او سياهى بود يا سياهى برو غالب باشد آن باز بى نظير بود و اگر زبان او سياه باشد بر خوشخوئى دلالت كند\r\nو بهترين باز مادينه باشد و بايد كه جثه او بزرگ و منقار او بزرگ و سر او كوچك و چشم او فراخ و حدقه تنك و صافى و گردن او دراز و چنگال با قوت و اگر در شكم او نفخى باشد سبب آن تخمه و برودت بود علامت آن فضله ناهموار و درو خشونتى بود و در صورت و قوام به گچ ماند اما با زردى زند علاج او آنست كه تخم سپندان و زنجبيل و وج بر گوشت پراكنند و بوى دهند تا نفح زايل شود و گوشت گنجشك و بچه خطاف دهند و موش كوچك بمشك خوشبوى كرده آن را بى استخوان بدهند و گوشت خرگوش هم در اينحالت موافق باشد و اگر گوشت در روغن زيت اندازند و به دو دهند هم نافع باشد و از گوشت مرغ احتراز كند كه بغايت مضر باشد\r\nو در بازنامه كسرى آمده كه اگر باز بانگ بسيار كند چون از ماه پانزده يا شانزده بگذرد دو چغر از آنچه در تره‌زارها و بستانها بود بگيرند و چون\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاز روز سه ساعت بگذرد آن را بوى دهند و تا نيم روز بگذرد هيچ ندهند و بعد از آن از گوشتها او را سير كنند بانگ كم كنند و اگر در چشم باز سفيدى بود علاج آن بود كه به مقدار عدس زنكار را گوفته با نيم دانك انكبين و يكدانك شير زنان بياميزند و چون از روز سه ساعت بگذرد بميل در چشم او كشند و همچنين سه روز تا زايل شود و اگر از فربهى باز شكار نكند مقدار يكدانك جوز هندى كوفته بر گوشت ريزند و به دو دهند او را در سايه بندند و آب ندهند تا فربهى او كم شود\r\n\r\nفصل سيم در قلع آثار جامه سفيد بهر چه بيالايد\r\nسرگين اشتر را تر كنند و جامه را بدآن بياغارند و يكروز همچنان بگذارند و روز دويم بشويند پاك شود اگر بابهل و صابونهم بشويند پاك شود و اگر زعفران بر جامه افتد بنوره و صابون و آب گرم بشويند پاك شود و اگر بگوگرد دود كنند هم برود . اگر موم بر جامه افتد آن را بروغن گاو بيالايند بعد از آن به آب باقلا گرم كرده بشويند و بعد از آن به آب صابون بشويند پاك شود و اگر جامه به آب انار بيالايد با اشنان و صمغ عربى بشويند پاك گردد و اگر به خون بيالايد به آب نمك بشويند پاك شود هرگاه سياهى بر جامه افتد به سركه كهنه گرم كرده بشويند پاك شود و اگر بر جامه سياهى مانده باشد به سركه گرم زايل گردد و اگر سرگين كبوتر بان ضم كنند بهتر باشد و اگر مداد باشد با شير تازه و نمك بشويند يا بزهره گوسفند پس بصابون و بول مردان كه با سركه و اشنان جوشيده باشد پاك شود\r\nو اگر بر جامه يا كاغذ روغن ريخته باشد بخاكستر و استخوان سوخته برود و گل نيشابور از آن بهتر باشد و از همه بهتر درين باب نمك سوده و آهك باشد و اگر روغن گاو باشد بلوبياى كوفته و اشنان و صابون پاك گردد يا بشير\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nترش و آرد جو و اگر روغن كنجد باشد اول بدوشاب و بعد از آن به آب باقلى بشويند پس به آب صابون پاك شود و اگر روغن چراغ باشد بنان گرم و آرد نخود بسيار بمالند و بعد از آن به آب صابون بشويند پاك شود و اگر جامه پشمين باشد سبوس جو باب بجوشانند و بعد از آن بگوگرد دود كنند پاك شود و اگر بزهره گوسفند بشويند و بآفتاب خشگ كنند و بعد از آن بآهك و سرگين گوسفند بجوشانند پاك شود و اگر جامه ابريشمى بود بشخار و اشنان كوفته بشويند پاك شود و اگر خواهند كه ناشسته پاك گردد آهك خشك و نمك سوده برو ريزند و بعد از آن چيزى گران برو نهند تا روغن بيرون آيد و تدبير كاغذ نيز همين باشد\r\nو اگر خواهند كه سلاح زنگ نگيرد پيه گرده اسب درو مالند و سفيده تخم مرغرا با روغن بگدازند و بجوشانند و كارد و هر سلاح كه باشد به دو بيالايند زنگ نگيرد .\r\nو اگر جامه بقير بيالايد روغن زيت را گرم كنند و جامه را در آنجا نهند و بعد از آن بصابون بشويند پاك شود و اگر نيل بر جامه افتد سرگين كبوتر را بجوشانند و جامه را بدان آب بشويند پاك شود و اگر قطران باشد بشير تازه گرم كرده بشويند پاك شود اگر آب انگور باشد به سركه و صابون بشويند پاك شود اگر نبيذ باشد بسرگين استر بيالايند و روز ديگر با صابون بشويند پاك شود و اگر آب شفتالو باشد بدوغ ترش بمالند و بعد از آن به آب گرم و آب جو بشويند و اگر پوست جوز باشد اول دوغ ترش برو مالند و بعد از آن به آب بشويند و آب هر ميوه كه باشد به آب سرگين كبوتر جوشانيده بشويند پاك گردد و اگر آب هليله باشد مازو با اشنان و ناردان بجوشانند و جامه را بدان پاك بشويند و اگر حنا باشد به آب سرگين كبوتر بشويند و همه بويهاى خوش به آب تخم كتان پاك شود\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nفصل چهارم در فلاحت\r\nو اين حرفت بهترين حرف طبيعيه است و اول صناعتى كه ايزد تعالى و تقدس آدم عليه السّلام را تعليم داد اين بود ، و بتحقيق اكسير اعظم و صناعت مقدم كه نظام عالم و بقاى بنى آدم به دو مربوط است اينست . گويند صحفى كه بابراهيم عليه السّلام نازل شد بيشتر مشتمل بر اين علم بود . و حكما در اين شيوه تأليفات مطول كرده‌اند و شرح و بسط آن كما ينبغى داده و اشكال و صور اشجار و نباتات كشيده و احوال اراضى و اوقات و كيفيت استخراج قنوات و ساير تدبيرات كه درين حرفه بدان احتياج افتد نموده و در اين كتاب هم برمزى از آن اشاره افتد :\r\nبدانكه اصل نبات اگر حبّ بوده باشد آن را تخم خوانند و اگر نوى شجر و هر يك از اينها كه بواسطه قوتهاء خادمه و مخدومه كه ايزد تعالى در او تعبيه فرموده چنان كه در بحث قوى ذكر رفت بنهايت كمال رسند و از براى بقاى نوع محافظت اصل خود كنند و هو قوله قائل : ان اللّه فالق الحب و النوى يخرج الحى من الميت و يخرج الميت من الحى .\r\nو بيشتر درختان بزرگ را ثمره نباشد بواسطه آنكه ماده باصل درخت مصروف شود مگر درخت جوز كه چون قوى است ماده او بعضى باصل مصروف شود و بعضى بثمره و او بيشتر در بلاد بارده باشد .\r\nو صاحب علم فلاحت آورده است كه اگر جوز را بستانند و قشر او باز كنند چنان كه زخمى به او نرسد و آن را در ركوئى يا كاغذى يا برگ چنار يا برگ ديگرى پيچند و بكارند جوزى كه از آن درخت باشد چون كاغذ باريك بود و اگر جوز را در بول كودكى كه كمتر از پنج روزه باشد نقوع كنند و بكارند و اندكى خاكستر بر آنجا افشانند پوست ثمره او چنان باريك باشد كه بدست از هم باز رود و اگر در حالت زرع جوز برگ گل را در زير او ريزند ثمره او بزرگ باشد و گفته‌اند\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nجوز را بهر چه وصل كنند نگيرد الا بفستق كه بگيرد و ثمره او بغايت خوب باشد .\r\nو چون خواهند درخت انجير كارند اگر انجير را در ميان آب نمك نهند و و بعد از زمانى بيرون آرند و يكروز در سرگين گاو نهند و بعد از آن بكارند انجير بغايت خوش طعم و شيرين باشد و اگر به آب زيتون او را آب دهند همين خاصيت دهد و اگر در زير درخت انجير عنصل بكارند ثمره او نيفتد و اگر خاكستر چوب انجير را در تابستان بيفشايند هر كرمى كه باشد هلاك شود و اگر بوقت نشاندن درخت سيب در زير او فضله آدمى و خوك بنهند رنگ سيب آن بغايت سرخ شود و اگر در حوالى آن عنصل بكارند ثمره او نيفتد و اگر بدردى شراب درخت سيب را سقى كنند و فضله و سميد شكوفه در زير او ريزند ثمره او خوش طعم باشد .\r\nو چون درخت انار بنشانند اگر در حوالى آن آهن بكارند قوى شود و ثمره بسيار دهد و اگر بوقت نشاندن او عسل فرو ريزند انار شيرين باشد و اگر سركه ترش و اگر خواهند انار از درخت نريزد و آفت نرسد مرقشيشاى بحرى بر شاخ او بنديد و اگر مسمارى از زر در زير ساق او دفن كنند همين فائده دارد و انار منشق نشود\r\nو اگر خواهند دانه او را استخوان نباشد زير شاخهاى غرس او را بشكافند و درون را از بيخ پاك كنند و آنها را بگياهى كه به عربى بردى خوانند « 1 » يا بگياه ديگر استوار ببندند و بكارند دانهاى او همه آب شود و اگر خاكستر حمام را به آب بياميزند و در بيخ او فرو ريزند دانهاى انار بغايت سرخ شود\r\nو اگر بخواهند انار ترش شيرين شود اصل درخت را ظاهر كنند آن را بفضله خوك طلا كنند و به بول آدمى نضج دهند و چنان كه بود خاك پر كنند ترشى او برود .\r\nو گويند عدد دانهاى انار يك درخت جمله يكسان بود .\r\nو درخت زيتون درخت مبارك بسيار نفع است و صاحب فلاحت آورده است كه بايد در زير درخت زيتون خاك بسيار باشد چه هر چند غبار به دو بيشتر رسد دسم و نضج او بيشتر باشد .\r\n\r\n\r\n","description":"","footnote":"\r\n( 1 ) يعنى پيزر\r\n","page_name":" 353 ","page_number":353},
  {"content":"\r\n\r\nو درخت انگور بسيار نفع‌تر از همه درختان باشد مگر درخت خرما كه پيش بعضى نفع او بيشتر بود و اگر خواهند درخت انگور قوى اصل و سريع النما باشد و ثمره بسيار دهد غرس او را از درختى بستانند كه كهنه نباشد و در نيمه اول ماه بنشانند و سر آن را در سرگين گاو گيرند و اگر در مغرس او چيزى از بلوط و نانخواه بريزند اصل او قويتر شود و اگر باقلى در او ريزند قويتر شود و اگر غرس او را بشكافند و چيزى از سقموينا در آنجا نهند انگور او اطلاق قوى كند .\r\nو اگر شاخى از انگور سپيد و شاخى از انگور سياه و شاخى از سرخ بستانند و بشكافند چنان كه پوست از او نرود و بعضى را ببعضى الصاق كنند و بنشانند يك درخت انگور سرخ و سياه و سفيد بار دهد و اگر خواهند انگور سپيد سياه شود حوالى آن درخت حفر كنند و نفط در او ريزند سياه شود .\r\nو اگر منجلى را به خون سرخ يا ضفدع آلود كنند و شاخ او را كه خواهند نشاندن بدان ببرند و بنشانند هرگز كرم در آن درخت نيفتد و اگر بزبل او دود كنند چنان كه بجميع شاخه‌هاى او رسد بعد از آن ثمرهء درخت گزنه به زير او ريزند از آفت سرما ايمن باشد .\r\nو گفته‌اند اگر دمع الكرم را جمع كنند و آن آبى است كه از شاخهاى او بعد از قطع متقاطر شود و پنهان به كسى دهند كه از شراب نشكيبد او ديگر شراب نخورد و بغايت دشمن دارد .\r\nو اگر خواهند در انگور دانه نباشد با غرس او همان تدبير كنند كه در انار گفته شد .\r\nو گويند اگر دانه كدو در ميان درخت انگور نهند و آن را محكم كنند هر انگورى كه از آن درخت باشد بمثابه كدو بود پر آب\r\nو اگر خواهند كه انگور تازه بماند خوشهاى انگور را در ميان جو نهند پيوسته تازه باشد و متغير نشود .\r\nو اگر خاكستر برگ كدو در زير درخت ترنج نهند ثمره بسيار دهد و هيچ از\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nآن تلف نشود و اگر درخت او ضعيف باشد يك كدو بنشانند قوى شود و اذيت سرما از او دفع گردد\r\nو اگر گل درخت كدو را به خون بياميزند و در زير درخت ترنج نهند او بزرگ شود و اگر ترنج را به گچ طلا كنند همه سال تازه بماند و نيفتد و بزرگ شود . و اگر او را بدرخت فرصاد كه آن توت است يا بدرخت انار پيوند كنند ترنج او بغايت سرخ باشد .\r\nو اگر نرگس در زير درخت نارنج بكارند حموضت او بحلاوت مبدل شود .\r\nو چون شمهء از احوال اشجار ياد كرده شد بكيفيت زرع حبوب نيز اشارتى كرده شود .\r\nبدانكه اصل اسباب در فلاحت معرفت زمين و وقت زرع است و در معرفت زمين وجوه بسيار گفته‌اند از آن جمله آنكه اگر خواهند بدانند زمين نيك است يا بد چاهى به مقدار دو گز فرو برند و قدرى گل از آن در آب اندازند زيرا كه باد شمال بواسطه برودت روى زمين را سخت كند و نگذارد كه تخم در زمين برويد و پرورش يابد و در نيمه اول ماه پيش بعضى بهتر باشد و اگر زمين دخل كم دهد سرگين مرغان با تخم آميخته كنند و بيفشانند سبب قوت و زيادتى دخل شود خاصه سرگين كبوتر اما اگر تخم خشك باشد و زمين نمناك نباشد سرگين كبوتر نشايد انداختن چه از غايت حرارت تخم را سوزاند ليكن اگر نمناك بود نيك باشد و اگر خواهند « 1 » كه علفها كه در ميان غله بر آيد پاك كنند گفته‌اند اگر بوقت طلوع سنبله يا جدى يا دلو ببرند ديگر بر نيايد و اما بايد كه ماه در محاق باشد و اگر خواهند كه خربوزه شيرين باشد تخم او را پيش از آنكه بكارند در ميان شير و عسل نهند چندانكه اثر هر دو در تخم ظاهر شود و بعد از آن بكارند خربزه آن بغايت شيرين بود و اگر تخم را در ميان شاخ اشتر غاز يا جاج كه آن خاريست كه ترنجبين\r\n\r\n\r\n","description":"","footnote":"\r\n( 1 ) از اوائل علم فلاحت تا اينجا از نسخه چاپى افتاده بود و از نسخه‌هاى خطى تكميل گرديد\r\n","page_name":" 355 ","page_number":355},
  {"content":"\r\n\r\nبرو نشيند چنان كه اهل خوارزم كنند و بكارند شيرين‌تر باشد و اگر خواهند كه خيار بغايت دراز شود ظرفيرا كه سرش فراخ باشد پر آب كنند و بنزديك خيار چنان كه ميان او و ميان خيار چهار انگشت باشد بنهند و چندانكه خيار نزديك مىشود دور تر مىبرند تا بغايت دراز شود و اگر تخم او را معكوس بنهند ثمره بسيار دهد و اگر تخم او را در ميان شير و عسل نقوع كنند و بكارند خيار شيرين و خوش طعم شود و اگر خواهند كه بيشتر از همه نوباوهء خيار بياورند تخم او را در ديماه در آنيه خزف بزرگ بكارند و هرگاه كه آفتاب گرم شود بيرون ميآورند و چون آفتاب فرو ميرود با جاى گرم نقل ميكنند و بر عادت آب ميدهد و نگاه ميدارند تا زمستان بگذارند بعد از آن زمينى از براى او مهيا كنند و آنجا بكارند به زودى بزرگ شود و ثمره دهد\r\nاگر خواهند كه ترب بزرگ شود چوبى به زمين فرو مىبرند بمقداريكه خواهند و چون بيرون آرند تخم ترب بجاى آن بنهند و بر بالاى آن سرگين بريزند ترب به مقدار آن چوب كه قالب بوده باشد دراز شود و اگر تخم او را بعسل نقوع كنند و بكارند ترب شيرين شود و تخم شلغم نيز چنين باشد\r\nو اگر تخم شلغم را كه سال برآمده باشد بكارند كرنب برآيد و تخم كرنب همچنين و اگر سير را در اياميكه قمر تحت الارض باشد بكارند رايحه نداشته باشد و اگر تخم پياز را بوقت آنكه ميكارند پوست باز كنند و بكارند پيازيكه برآيد نيك باشد و بايد كه زمين بوقت زرع او نمناك باشد هر چند تخم او را به زمين بيشتر فرو برند بهتر برآيد و اگر زرع و حصاد او در وقتى واقع شود كه ثريا فرو رفته باشد پياز شيرين و خوش طعم شود\r\nو اگر تخم حلبه را با تخمهاى ديگر چيزها بياميزند و بكارند مجموع از آفت كرم ايمن باشد و تخم جرجير نيز همين فايده دهد و اگر تخم كاهو را پيش از آنكه بكارند در ميان نان‌خواه نهند تا بوى آن گيرد هيچ آفت بوى نرسد\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nفصل پنجم در اكتاف\r\nگويند بعضى از اهل طبايع در وقت افزونى ماه گوسفندى ميشينه بكشتندى و از شانه او استدلال بر وقايع امور و احوال سال كردندى و آن را معتبر داشتندى و با علم نجوم برابر نهادندى اما اكنون علما بدين التفات نكنند و از قبيل كهانت صرف شمرند چه اصلى كه اعتماد را شايد ندارد و ايشان آن بلندى را كه بر شانه بود كوه خوانند ، پس اگر از براى مال و سود و زيان احتياط كنند و در كوه سياهى بينند دليل افزونى مال كدخداى خانه بود و بسيارى علف چهار پايان .\r\nو اگر سفيدى با سياهى آميخته باشد دليل نقصان آنست ، و اگر در پس كوه آنجا كه بپهنا نزديكتر است سياهى باشد گويند دليل مخاطره است از لشكر و جستن بادها و اگر سياهى اندكى باشد زياده خطرى ننهند و اگر بجاى سياهى سرخى باشد گويند دليل خون ريختن است در آن لشكر و شهر\r\nو اگر دسته شانه آنجا كه مغاكى دارد سياه بود گويند دليل آبادانى و شاديست و اگر درو زخمها و اثر سودگى باشد گويند دليل است بر خرابى و فتنه و اگر در آنجا سوراخى باشد گويند كسى از اهل خانه او را گمراهى پديد آيد و اگر آنجا كه فراخست مايل بكوه قدرى سياهى باشد گويند دليل است بر رسيدن غايب بسلامت و اگر سفيدى باشد گويند زحمتى به دو رسد\r\nو اگر بر كناره شانه سوراخهاى خرد باشد گويند دليل است بر قحط و تنگى سال و اگر بر كناره شانه به مقدار دو انگشت سياهى باشد آنسال باران بسيار باشد ليكن طعام تنگ بود و اگر سياهى اندك باشد اما پهن شده گويند در آنسال برف و باران و سرما بسيار باشد\r\nو امثال اين كلمات بسيار گفته‌اند اما چون پيش اهل علم اعتبارى ندارد در آن اطناب نرفت\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nفصل ششم در اختلاج اعضا\r\nسبب بسيارى اختلاج آن بود كه ماده ريحى در موضعى از مواضعى بدن محتبس شده باشد طريق خلاص جويد و بواسطه آن عضو را در آنموضع حركتى محسوس شود و اينمعنى چون از طبيعت بحسب ضرورت اتفاق افتد آن را در وقايع خير و شر چه اثر باشد اما چون بعضى آن را اعتبار كرده‌اند و از آنجا بوقوع حوادث استدلال ساخته و احكام بسيار نوشته چنان كه بيشتر مردم بوقت حدوث آن رجوع كنند نخواستم كه كتاب از آن خالى باشد\r\nبدانكه اگر كسى را تارك سر از جانب راست بجهد با قومى خصومت كند و اگر جانب چپ باشد خيرى به دو رسد و اگر پس سر از جانب راست بجهد گويند ببزرگى پيوندد و اگر از جانب چپ باشد سفر كند\r\nو اگر ابروى راست بجهد مقصود حاصل شود و اگر چپ بجهد با كسى خصومت كند و ظفر ازو باشد و گفته‌اند بديدار دوستى خرم شود\r\nو اگر مژه بالائين چشم راست بجهد غايبى به دو رسد و روزى حلال يابد و اگر چشم چپ باشد رسيدن غايب و ذكر جميل بود و اگر همه چشم راست بجهد در زبان مردم افتد و اگر چپ باشد روزى حلال بود\r\nو اگر رخسار او از جانب راست بجهد عزت و جاه و تندرستى يابد و اگر جانب چپ باشد پشيمانى و خجالت از كرده خود و بعضى گويند رسيدن غايب بود يا زن خواستن\r\nو اگر ميان روى راست بجهد فرزندى بود خجسته و با سعادت و اگر چپ باشد دولت و مرتبه يابد و اگر همه بينى بجهد توانگرى بود\r\nو اگر ديوار بينى از جانب راست بجهد بيمارى باشد با سلامت و اگر سوى چپ باشد شادى و اگر همه سر بينى بجهد غمى به دو رسد از مرگ كسى و اگر لب\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nبالائين بجهد غايبى يا خبرى از او برسد و اگر زيرين باشد دشمنى را قهر كند و اگر زبان بجهد در جنگ و خصومت افتد و روميان گفته‌اند بمراد رسد و هر چه گويد قبول افتد و هندوان گفته‌اند دوستان او بسيار شوند و اگر زنخ بجهد كسى او را بنيكى ياد كند و اگر گردن بجهد مال و نعمت باشد اگر از جانب راست باشد بى رنج و اگر از چپ باشد با رنج\r\nاگر دوش راست بجهد مرتبه او بلند گردد و امر معروف كند و اگر چپ باشد شادى و عيش بود . اگر هر دو بجهد خصومت باشد .\r\nو اگر كتف راست بجهد مهترى و توانگرى يابد و اگر چپ باشد نيك بخت گردد و اگر بغل راست بجهد غمى به دو رسد اما زود شادمان شود و اگر چپ باشد گمشده بيابد\r\nو اگر بازوى راست بجهد از قبل مال شادى به دو رسد و اگر چپ باشد زحمت و رنج\r\nو اگر ساعد راست بجهد بر دشمن ظفر يابد و بمراد برسد و اگر چپ باشد ببزرگى رسد و نعمت و اگر كف دست راست بجهد خوارى به دو رسد و در خصومت افتد و اگر چپ باشد در طلب رزق زحمت بيند\r\nو اگر بعضى از پهلوى راست بجهد سخن خوش بشنود و اگر همه بجهد زيانى بود و اگر تهيگاه راست بجهد خصومت بود و اگر از چپ باشد زنى بخواهد يا دشمنى بهمرساند و اگر همه بجهد از طرف پادشاه بشغلى موسوم گردد\r\nو اگر پستان راست بجهد دليل تنهائى بود و گويند سماع نيز بود و اگر چپ باشد دليل نيكى و دولت و صحت باشد\r\nو اگر شكم بجهد دليل رنجورى بود و اگر ناف بجهد دليل شادى و توانگرى بود\r\nو اگر ران راست بجهد فايده بسيار به دو رسد و اگر چپ باشد عزيزيكه غايب\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nباشد بيايد يا فرزندى شود\r\nو اگر ساق راست بجهد روزى بر وى فراخ گردد و دليل جمعيّت باشد و هر مراد كه دارد بيابد و اگر چپ باشد چشمش بمحبّت دوستان روشن گردد\r\nبسم اللّه الرحمن الرحيم\r\n\r\nفن نهم و دهم از مقاله چهارم علم دم و علم وهم\r\nكه اول عبارتست از معرفت انفاس و دلالات آن و دويم از معرفت تسخير اوهام و تدبير رياضت در آن و هندوان اين هر دو علمرا بغايت معتبر دارند و هر كه درين هر دو بكمال رسد او را جوكى خوانند و از زمره روحانيان شمرند و گويند وضع اين هر دو گاماك‌ديو كرده است\r\nو ايشان روحانيان راديو خوانند و گويند گاماك هنوز زنده است و در شهر كامروى در غارى نشسته است و ايشان از براى قضاى حاجات بدر آنغار روند و بعضى دعوى كنند كه او را مىبينند و هر روز پادشاه آنولايت خوردنيهاى پاكيزه و بويهاى خوش آنجا فرستد چون بر در غار بنهند همه ناپيدا شود و اينمعنى را را بسيار كس مشاهده كرده‌اند و بيان اين هر دو علم در كتاب كامروينىسكا كه معتبرترين كتابهاى ايشانست مستوفى مذكور است اينجا بهر يكى در فصلى اشاره كرده شود\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nفصل اول در علم دم\r\nبدانكه دم گاه از جانب راست و گاه از جانب چپ و گاه باشد كه از هر دو منفذ آيد و ايشان منفذ راست را بآفتاب نسبت كرده‌اند و چپ را به ماه و گويند در شبانروزى بيست و يكهزار و ششصد دم بر آيد و در هر ساعتى نهصد و در آن زياده و نقصان افتد\r\nچنان كه گويند گاه باشد كه در يكساعت هزار و ششصد دم بر آيد و در هر دو ساعت دم از منفذى رود و گاه باشد كه در سه روز دم از يك منفذ رود و بعضى از جوكيان باشند كه در شبانه روزى دو دم بيش برنيارند يكى بامداد و يكى شبانگاه و گويند نفس گرفتن چنان كه با نيمرتبه رسد در ششماه ميسر شود و حصول اينمرتبه را سبب طول عمر و دواى همه علتها و وصول جمله سعادتها شمرند و دم پيش ايشان پنج قسم است\r\nاول - دم خاكى و آن دميرا گويند كه بسوى زمين رود و گويند او را رنك زرد است\r\nدوم - دم آبى و آن دميست كه برابر رود گويند او را رنگ سفيد است\r\nسيم - دم آتشى و آن دميست كه بر بالا رود گويند رنگ ايندم سرخ است\r\nچهارم - دم هوائى و آن دميست كه كژ رود و گويند اين دم سبز است پنجم دم آسمانى و اين دم بسوى درون رود و گويند رنگش بسپيدى زند و گويند هرگاه دم بجانب راست رود ابتداى كارها و ديدن ملوك و سلاطين و بزرگان و از ايشان حاجت خواستن و بمصاف رفتن و اسب و استر و برده خريدن و بگرمابه رفتن و ناخن چيدن و داغ نهادن چهار پايان و معالجت بيماران و حجامت و زراعت و صحبت و مباشرت و گمشده را طلب كردن و بجانب شمال و مشرق رفتن اينجمله را نيك بود\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nو اگر از جانب چپ آيد عزيمت سفر كردن خاصه بجانب مغرب و جنوب و جامه نو بريدن و پوشيدن و زرينه ساختن و كودك بمكتب دادن و عقد و نكاح كردن و زفاف و عمارت و تجارت را نيك بود\r\nو گويند دم خاكى و آبى دليل بود بر فراخى نعمت و خوشدلى و دم آتشى و بادى دلتنگى و رنج و بيمارى و دم آسمانى دليل بود بر پريشانى و بستگى كارها و گويند بوقت آنكه سايلى از كيفيت ضمير سئوال كند اگر دم خاكى رود ضمير از چيزهاى نباتى بود و اگر بادى يا آبى باشد ضمير از چيزهاى حيوانى و اگر آتشى باشد ضمير از چيزهاى معدنى و اگر آسمانى باشد او هيچ ضمير نكرده باشد و چون از كارها و حاجتى پرسد اگر حروف نام سايل طاق بود و دم از جانب راست رود آنكار تمام شود و حاجت برآيد و اگر حروف نام او جفت باشد و دم از جانب چپ رود آنكار بر نيايد و حاجت روا نگردد\r\nو اگر از بيمار پرسد و حروف نام بيمار طاق باشد و دم سائل و مسؤال از جانب راست آيد بيمار نيك شود و اگر حروف نام بيمار جفت و دم هر دو از جانب چپ باشد آن بيمار را خطر باشد\r\nو اگر پرسند كه از دو خصم كدام غالب باشد اگر سايل از آن جانب آمده باشد كه دم زياده ميرود هر نام كه پيشتر گويد آنشخص غالب آيد و اگر سايل از آنجانب آمده باشد كه دم كمتر رود هر نام كه آخر گويند آن غالب بود\r\nو اگر از زن حامله پرسند اگر سايل از جانب چپ آمده باشد و دم از آنطرف بيشتر رود آن حمل دختر باشد و اگر از جانب راست باشد و دم از آنطرف بيشتر رود پسر باشد\r\nو اگر از لشكر بيگانه پرسند و سايل از جانب چپ آمده باشد و دم از آنجانب رود آن لشكر بيايد و اگر دم از آنطرف نرود يا خود كمتر باشد آن لشگر نيايد\r\nو اگر از غايبى پرسند كه زنده است يا مرده اگر سايل از جانبى آمد ،\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nباشد كه دم از آن جانب كمتر بود و در آن جانب نشيند كه دم زيادت بود زنده است و اگر از جانبى آمده باشد كه دم از آنجانب بيشتر رود و بر آن جانب نشيند كه كمتر رود آن غايب باز نيايد و اگر از آنجانب آمده باشد كه دم كمتر رود و هم بر آنجانب نشيند غايب مرده باشد\r\nو اگر از دزديده و گريخته پرسند وسايل از آنجانب آمده باشد كه دم بيشتر رود رود بازيابد اگر از آنجانب كه دم كمتر رود دير باز آيد و بيمار همين حكيم دارد\r\nو گويند اگر يك شبانروز دم او شوريده شود چنان كه نداند كه كدام دم ميرود دليل بود بر آنكه او را فرزندى قوى حال در وجود آيد و اگر دو دم او يكشبانروز برابر رود علامت ديوانگى بود و اگر چهار ساعت پياپى دم از جانب چپ رود فايده به دو رسد و اگر هشت ساعت شود دوستى را رنجى رسد و اگر نه ساعت رود يكى از نزديكان او رنجور شود و اگر ده ساعت رود او رنجور شود و اگر دوازده ساعت رود دشمنى قوى پيدا كند و اگر يكشبان روز رود بيم مرگ بود\r\nگويند چون كسى از كسى ترسد اگر بوقت آنكه دم از جانب چپ آيد در باغى رود بنام آنكس صد و بيست رنگ شكوفه از هر نوعى حاصل كند و بر سر آب روان نشيند و يكيك را بنام آنكس در آب اندازد آنكس برو مهربان گردد و و هيچ خوفى و ترسى نماند\r\nو گويند اگر بوقت آنكه دم راست رود با زن صحبت كند فرزند نرينه آيد و اگر دم از جانب چپ رود فرزنديكه در وجود آيد مادينه بود و مبارك دم و نيك قدم و عاقبت محمود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nفصل دوم در علم وهم\r\nو بناى اين قسم پيش ايشان برياضت است فروترين مرتبه در رياضت آنست كه خلوت اختيار كند و از خوردن حيوانى و آشاميدن مسكرات و مجامعت احتراز كند و كم خسبد و بويهاى خوش به كار برد و بهزل مشغول نگردد و كم خورد و جامهاى پاك و خوشبوى نپوشد و با هيچكس مخالطت نكند و اگر كسى او را بهر چه بدتر رنجاند بمكافات آن مشغول نگردد و بدان التفات نكند و و بالاترين مرتبه آنكه بغذاى روزى ماهى قناعت كند و در هر هفته بجز يكساعت نخسبدد و در هر روز بجز دو دم نزند تا كار تمام شود و در كاينات متصرف گردد و بعد از آن بهر چه خواهد مشغول شود\r\nو از چيزهاى غريب كه در آنجا ذكر كنند آنست كه گويند اگر بوقت ضعف و علامت مرگ توهم كند كه آبحيات بر خود ميريزد و بدين وهم جازم شود و استمرار نمايد چنان كه هيچ ترددى در خاطر او نيايد از آن ضعف خلاص يابد و مرگ مندفع شود و پيوسته همين طريقه نگاه ميدارد تا چندان بزيد كه از خود ملول شود و ديگر بدفع مشغول نگردد تا هلاك شود\r\nو بعضى گويند اينچنين كس هرگز نميرد بلكه چون از كدورات تمام صافى شود او را با گل و شرب احتياج نباشد و روحانى صرف گردد و از نظر مردم غايب شود\r\nگويند اگر كسى نداند كه از عمر او چه مقدار باقيست بوقت آنكه آفتاب برآمده باشد و قدرى بلند شده بصحرا رود رو بسوى مغرب كند و برابر سايه خود در زمين هموار راست بايستد و هيچ نجنبد پس دو دست بر سر زانو نهد چنان كه ركوع مىكند و وهم بر اين گمارد و هيچ چيز در خاطر نياورد پس سر بردارد و در سايه خود احتياط كند اگر سايه تمام اندام بيند دليل بود بر آنكه از عمر او باقيست و اگر بيدست بيند دو سال از عمر وى مانده است و اگر بى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nپاى بيند يكسال مانده باشد\r\nو گويند مواضع وهم نه است :\r\nاول قحف دويم ميان دو ابرو سيم حلقوم چهارم سوراخ باريك نزديك منحزين كه در حلق است و بدماغ ميگذرد پنجم دل ششم شكم هفتم ناف هشتم ذكر نهم مقعد\r\nو وهم قحف همچو ماه تمام بود و وهم ابرو همچو آفتاب و وهم حلقوم همچو نور و وهم منحزين همچو ظلمت و وهم دل همچو چراغ افروخته و وهم شكم همچو شمع افروخته و وهم ناف همچو شعاع آفتاب و وهم ذكر همچو آتش و وهم مقعد همچو روشنائى ماهتاب بود و هر يكى را از اين احكام بسيار ثابت كنند اما چون در ذكر آن زياده فايده متصور نميشد به همين اكتفا رفت\r\nبسم الله الرحمن الرحيم الحمد لله الذى جعل السموات العلى و الارضين السفلى و صلى الله على محمد شمس الضحى و اولاده بدر الدجى\r\n\r\nمقاله پنجم از قسم دويم در فروع رياضى مشتمل بر سيزده فن\r\n\r\nفن اول در علم هيأت\r\nو تعريف او همانست كه در مجسطى ياد كرده شد چه اينعلم بحقيقت حكايتى است از آنچه در مجسطى ثابت شده است و ما آنچه مهم باشد در اينقسم در مقدمه و ده باب ايراد كنيم انشاء اللّه\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nمقدمه در بيان اموريكه پيش از شروع در اين علم بايد دانست\r\nبدآنكه چون خطى منحنى متناسب بسطحى محيط شود بوجهيكه در وسط آن نقطه فرض توانكرد كه از آن نقطه خطوطيكه باستقامت بدان خط منحنى كشند از هر جهت كه باشد همه متساوى باشند آنسطحرا دايره خوانند و آن خط را محيط و آن نقطه را مركز و آنخطها را انصاف اقطار و چون خطى از دو جهت بمركز بگذرد و بمحيط برسد آنخط را قطر خوانند و قطر دايره را به دو نيمه برابر كند\r\nو هر خط مستقيمى كه دايره را به دو پاره كند بهر وجهيكه باشد آن را وتر خوانند و قطعه را كه از محيط افراز كند آن را قوس خوانند و هر جسميكه سطحى مستدير متناسب به دو محيط بود بوجهيكه در وسط آن جسم نقطه فرض توانكرد كه هر خطى كه باستقامت از آن نقطه بر آن خط كشند همه متساوى باشند آن جسم را كره خوانند و آنسطح را محيط و آن نقطه را مركز و كره چون بر نفس خود حركت كند هر نقطه كه برو فرض كنند به حركت كره در دوره تامه دايره احداث كند الا دو نقطه كه آن هر دو را قطب او خوانند و خطيكه باستقامت بر مركز بگذرد چنان كه از هر دو طرف بقطب رسد محور او گويند و دايره عظيمه كه در وسط حادث شود و بعد او از آن هر دو قطب متساوى باشد منطقه او خوانند و مدارات همه متوازى يكديگر و موازى منطقه باشد و هر دو خط كه در يكسطح باشد بوجهيكه از هر دو طرف چندانكه بكشند به يكديگر نرسند آن دو خط را متوازى خوانند و اگر دو سطح مستوى بدينصفت باشند هم متوازى خوانند\r\nو هر سطح مستوى كه كره را به دو پاره كند در او دايره احداث كند كه آنفصل مشترك باشد ميان هر دو پس اگر آندايره كره را به دو نيمه برابر كند\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nآن بزرگترين دايره باشد كه در كره واقع شود و مركز آندايره و كره هر دو يكى باشد و چون دايره بر كره بر دايره ديگر افتد كه بر سطح ديگر قايم باشد اگر هر دو دايره عظيمه باشند از تقاطع ايشان چهار زاويه حادث شود و آن دو دايره بر قطر يكديگر بگذرند و هر دو دايره عظيمه كه متقاطع شوند تقاطع ايشان بر دو نقطه متقابل بود و يكديگر را تنصيف كنند\r\nو چون دو سطح مستدير متوازى يكى داخل ديگرى كه مركز هر دو يكى بود بجسمى محيط شوند آن را فلك خوانند و سطح خارج را محدب و داخل را مقعر و گاه باشد كه سطح داخل او را اعتبار نكنند و چون دو دايره و سطحى مستدير بجسمى محيط شوند آن را اسطوانه مستديره خوانند و خطى كه بمركز هر دو بگذرد محور اسطوانه و اگر محور بر دايره عمود باشد آن اسطوانه قايم بود و چون سطح مستدير و دايره بجسمى محيط شوند چنان كه با نقطه بهم آيند آن را مخروط مستدير خوانند و خطى . كه از آن نقطه بمركز دايره رسد محور او بود و اگر محور سطح دايره عمود باشد آن مخروط قايم بود و محور اسطوانه و مخروط را سهم گويند و دايره ايشان را قاعده\r\n\r\nباب اول در بيان هيات اجرام عالم و ترتيب آن بر سييل اجرام\r\nبدانكه مجموع عالم يك كره است و مركز او مركز زمين و يكسطح مستدير بر آن مجموع محيط و از آن سطح تا مركز زمين هيچ جائى خالى نيست بلكه اجرام افلاك و عناصر بعضى ببعضى محيط اند بمثابه توهاى پياز و همه كروى الشكل‌اند و زمين در وسط و او پيش بعضى سه طبقه است .\r\nطبقه محيط بمركز كه بر صرافت ارضيه باقى است .\r\nطبقه دويم و سيم طبقه مخالطه به غير كه درو معادن و نباتات و حيوانات\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمتكون شوند الا آنكه در سطح زمين بواسطه قبول تشكلات اسباب خارجى تضاريس بسيار از جبال و وهاد بديد آيد اما آن قادح كرويت او نيست چه به نسبت با كرهء زمين به مثابه خشونتى است كه در ظاهر اگر صغار پديد آيد . بعد از او كره آبست اما او تام الاستداره نيست بلكه از سطح او بعض از زمين بيرون آمده تا مسكن حيوانات و منشأ نباتات گردد .\r\nچه اگر آب بر او از جميع جوانب محيط شدى اينمعنى صورت نبستى .\r\nو بعد ازو كره هواست و سطح مقعر او نيز بواسطه تضاريس آنچه دروست از آب و زمين مضر نيست و او سه طبقه است :\r\nطبقه اول هواى كثيف كه مجاور آب و زمين است .\r\nدويم طبقه زمهرير كه منشأ رعد و برق و صواعقست و برودت او بواسطه اختلاط اوست باجزاى بخارى مائى و انقطاع انعكاس اضواء .\r\nسيم طبقه هواى غالب كه بواسطه ممازجت ادخنه شهب در او حادث شود .\r\nو بعد ازو كره آتش است و سطح محدب و مقعر او پيش اكثر بر استداره باقيست و پيش بعضى دو طبقه است طبقه ممازج هواى حار كه ادخنه مرتفعه از آنجا در اسفل متلاشى شود و كواكب ذوات اذناب و اشباه آن در آنجا متكون شوند . و طبقه نار صرف\r\nو بعد ازو فلك قمر و بعد ازو فلك عطارد و بعد ازو فلك شمس و بعد ازو فلك مريخ و بعد ازو فلك مشترى و بعد ازو فلك زحل و بعد ازو فلك ثوابت و بعد ازو فلك اعظم كه آن را فلك الافلاك خوانند و فلك اطلس نيز گويند و بر اينمجموع اسم عالم اطلاق كنند و ما تحت فلك قمر را عالم سفلى و عالم كون و فساد خوانند و افلاك را عالم علوى و صورت عالم اين است .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nو چون در حركات و احوال فلكيات چنانچه در اصول طبيعى مبرهن است اختلاف ممكن نبود و كوكبرا گاه سريع و گاه بطىء و گاه مستقيم و گاه راجع مييافتند دانستند كه در ثخن افلاك مذكوره افلاكى چند ديگر هست كه حركات ايشان سبب اين اختلاف شود و آن افلاك را افلاك جزئى خوانند .\r\nو افلاك جزئى پانزده‌اند يكى از آن شمس كه واقع است در ثخن فلك كلى او محدب آن مماس محدب فلك كلى او بر دو نقطه مشتركه ميان هر دو كه آن را اوج خوانند و مقعر او مماس مقعر فلك كلى او بر نقطه مشتركه ميان هر دو كه آن را حضيض خوانند .\r\nو حينئذ فلك شمس بواسطهء آن دو كره شود غير متوازية السطوح يكى از آن حاوى باشد و دويم از آن محوى و رقت حاوى از مايلى اوج باشد و غلظ او از مايلى حضيض و هر يكى از آن حاوى و محوى را متمم خوانند و فلك كلى او را فلك\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nممثل گويند بنابر آنكه دايره مسمى بفلك ممثل بر محيط او باشد و فلك دويم فلك خارج مركز بواسطهء آنكه مركز او خارج مركز عالم است و حرم شمس در ثخن اينفلك مركوز و مغرق است چنان كه قطر او مساوى ثخن اينفلك باشد و سطح او مماس هر دو سطح .\r\nو سبب احتياج باثبات دو فلك مر شمس را آنست كه چون شمس در يكقطعه از مدار خود به زمين دور تر مىشود و حركت آنجا بطى مينمود و در قطعه نزديكتر به زمين نزديكتر و حركت او آنجا سريع‌تر مينمود مقرر بود كه فلكيات در حركات متشابه‌اند دانستند كه او بر فلكيست كه مركز او خارج مركز عالمست اما وقوع او در نصفى از فلك البروج اكثر از وقوع او در نصف فلك خود تواند بود و در نصف ديگر به عكس .\r\nو حينئذ زمان قطع او نصف فلك البروج را بيشتر از زمان قطع او باشد مر نصف ديگر را و در احد النصفين از زمين دور تر باشد و در نصفى ديگر نزديك تر و حركت او به نسبت با فلك الزوج مختلف شود و صورت فلك او اينست .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nو هر يكى از زحل و مشترى و مريخ و زهره را دو فلك ديگر باشد يكى خارج المركز چنان كه در شمس گفته شد .\r\nو دويم فلك صغير در جرم خارج المركز كه آن را فلك تدوير خوانند و فلك خارج المركز غير شمس را بواسطه آنكه حامل مركز تدوير است فلك حامل خوانند .\r\nپس هر يكيرا ازين كواكب چهار گانه سه فلك باشد يكى ممثل دويم حامل سيم تدوير و سبب احتياج باثبات فلك تدوير مر اين كواكبرا آن بود كه چون ايشان را مييافتند كه از مغرب بمشرق حركت ميكردند باز ميديدند كه از آنجا بقهقرا با مغرب رجوع ميكردند و هر يكى زمانى بر آنوجه باقى بودند و بعد از آن مستقيم ميشدند و باز با جانب مشرق حركت ميكردند بر نظام اول دانستند كه اجرام ايشان بر محيط افلاكىاند كه شامل ارض نيستند تا هرگاه كه بر اعالى فلك تدوير باشند چنان محسوس افتد كه حركات ايشان به جهت شرقست و هرگاه كه بر اسافل فلك باشند چنان محسوس افتد كه حركات ايشان بجانب مغربست و سبب احتياج ايشان غير زهره بحامل تدوير آن بود كه زمان اختفاى هريك از ايشان تحت الشعاع در اجزاى فلك البروج مختلف مىشود زيرا كه اختفاى هر يك از ايشان در ذروه فلك تدوير باشد و از جهت تدوير اختلافى معتدبه صورت نبندند پس بناچار بايد كه بواسطه فلكى باشد كه زمان اختفا بوقت بعد او از زمين كمتر باشد و بوقت قرب او بيشتر زيرا كه مركز تدوير چون دور تر باشد از زمين حركت بطى نمايد . و حينئذ آفتاب زودتر از مركز تدوير بگذرد و زمان اختفا اندك باشد و اگر نزديك باشد به زمين آفتاب از مركز تدوير ديرتر بگذرد و زمان اختفا بيشتر باشد و روشن است كه اگر تدوير بر محيط فلكى بودى كه مركز او مركز عالمست آن را اختلاف در ازمنه اختفاى ايشان واقع نشدى .\r\nبلكه زمان اختفاى اول همچو زمان اختفاى دويم بودى و محسوس چون خلاف اينست بناچار بايد كه تداوير ايشان بر فلكى ديگر باشد كه مركز او\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nخارج مركز عالم بود كه آن را حامل خوانند چنان كه ذكر رفت\r\nو سبب احتياج زهره بحامل آن بود كه قدر نصف قطر او در اجزاى فلك البروج گاه بزرگ مينمود گاه كوچك .\r\nپس دانستند كه بسبب اختلاف قرب و بعد اوست به زمين تا هر وقت كه قريب باشد به زمين بزرگ نمايد و هر وقت كه بعيد باشد كوچك و صورت افلاك ايشان اين است :\r\nو عطارد را سه فلك ديگر باشد دو خارج مركز يكيرا از آن كه حاوى باشد بر ديگرى مدير خوانند .\r\nو اين در ثخن ممثل او باشد بر وجهيكه گفته شد يعنى محدب او مماس محدب ممثل باشد بر نقطه مشترك ميان ايشان كه آن را اوج خوانند و مقعر او مماس مقعر ممثل بر نقطه كه آن را حضيض خوانند .\r\nو دويم را كه محوى باشد حامل خوانند بواسطه آنكه فلك تدوير در جرم او باشد .\r\nو حينئذ عطارد را دو اوج و دو حضيض بود و سبب احتياج او بتدوير هم\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nبر آنوجه است كه در كواكب متقدمه گفته شد و بفلك حامل تدوير چنان كه در زهره گفته شد و احتياج او بفلك مدير از آنجهت است كه چون اوج او كه غايت بعد است از مركز زمين در ميزان بود كه بايستى نصف قطر تدوير او در حمل كه مقابل اوست بزرگتر نمودى از آنكه در اجزاى ديگر از فلك البروج ، ليكن چون در دلو و جوزا بزرگتر مينمايد از همه جا ، بايد كه درين هر دو به زمين نزديك تر باشد .\r\nو حينئذ اقرب در مقابل ابعد نيفتد و اين نتواند بود الا بواسطه انتقال مركز حامل و الا اقرب در مقابله ابعد بودى پس بضرورت حامل را محركى باشد خارج المركز تا حضيض مركب از دو حضيض در دو تثليث اوج كه هر يكى در تسديس مقابل او باشد حاصل شود و صورت افلاك عطارد اينست\r\nو قمر را نيز سه فلكست غير فلك اول .\r\nيكى از آن جمله كه مركز او مركز عالمست فلك مايل خوانند و او در جوف فلك ممثل كه آن را در قمر فلك جوزهر گويند باشد نه در ثخن او همچو در در ديگر افلاك .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو دويم فلك حامل تدوير ،\r\nو سيم تدوير و سبب احتياج قمر بفلك تدوير آنست كه چون او را در وقتى كه در حركت بطى مينمود گاه به زمين نزديك ميديدند و گاه دور و در وقتى كه سريع بودى همچنين ، دانستند كه اين اختلاف از جهت فلك خارج الذكر نتواند بود و الا در بطوء دائما قريب به زمين بودى و در سرعت بعيد ازو و سبب احتياج او به حامل تدوير آنست كه چون نصف قطر فلك تدوير را در تربيعات بزرگتر از آن مييافتند كه در اجتماعات و استقبالات دانستند كه بوقت اجتماع و استقبال در اوج است و در تربيع در حضيض و اين بيفلك خارج المركز كه حامل تدوير بود صورت نبندد و ظاهر است كه خارج المركز را ناچار است از فلكى ديگر موافق المركز و آن فلك مايل اوست و اما احتياج باثبات فلك جوزهر بواسطه آنست كه چون قمر را بر مدارى غير مدار شمس متحرك ميافتند و در دو موضع متقابل متقاطع او و آن تقاطع را ثابت نديدند بلكه كسف قمر مر شمس را در مواضع مختلف مييافتند چنان كه اگر دو كسوف كلى حاصل ميشد موضع كسوف دويميرا از فلك البروج متاخر از موضع كسوف اول ميديدند مايل به جهت مغرب دانستند كه او را فلكى ديگر باشد كه آن دو نقطه مقاطع بدان منتقل شوند و آن را بواسطه آنكه آن دو تقاطع باعتبار او با ديد آيد فلك جوزهر خوانند و صورت افلاك قمر اينست :\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nباب دويم در بيان حركات افلاك\r\nبدانكه حركات افلاك بجملتها بر دو قسم است يكى از مشرق به مغرب و ديگرى از مغرب بمشرق و از قسم اول يكى حركت فلك اعظمست كه اسرع حركات بود و دوره در قرب شبان روزى تمام كند و جميع افلاك چون در ضمن او باشند به تبعيت او همين حركت كنند و طلوع و غروب آفتاب و ماه و ساير كواكب بواسطه اينحركت بود و چون اول حركت كه از سماويات محسوس شد اينحركت بود و تمامت افلاك بدين حركت متحرك بودند اين حركت را حركت اولى و حركت كلى و حركت يومى خوانند و هر دو قطب او را دو قطب عالم و مركز او را مركز عالم و منطقه او كه آن را معدل النهار خوانند همه عالم را به دو نيم كند شمالى و جنوبى .\r\nدويم حركت مدير عطارد كه آن را بنابر آنكه اوج دويم عطارد درو باشد حركت اوج خوانند و هر دو قطب او غير قطب عالم بود دو منطقه او غير منطقهء\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nحركت اولى و غير منطقهء بروج و او در شبانروزى پنجاه و نه دقيقه و هشت ثانيه حركت كند .\r\nسيم حركت جوز هر قمر حوالى مركز عالم بر منطقه بروج و هر دو قطب او در شبان روزى سه دقيقه و ده ثانيه حركت كند و اين حركت را حركت راس و ذنب خوانند .\r\nچهارم حركت فلك مايل قمر هم حوالى مركز عالم بر دو قطب و منطقه او غير معدل النهار و منطقة البروج و او شبان روزى يازده درجه و نه دقيقه حركت كند و اين حركت را حركت اوج قمر خوانند و مجموع حركاتيرا كه از مشرق به مغرب باشد حركت بر خلاف توالى خوانند بواسطه آنكه بر توالى بروج نباشد .\r\nو از قسم دويم يكى حركت فلك ثوابت است .\r\nو قدما حركت او را در نيافتند و معتقد ايشان آن بود كه حركت يومى از فلك ثوابت صادر مىشود .\r\nو ارسطو نيز برين بوده تا بعهد ابرخس كه او دريافت كواكبى كه بر حوالى بروج‌اند حركت ميكنند و برين هيچ زياده نكرد تا بطليموس بعد ازو ذكر كرد كه جميع حركت ميكنند و گفت فلك ثوابت در صد سال يكدرجه حركت كند چنان كه دورى بسى و شش هزار سال تمام كند\r\nو بعضى گفتند يكدرجه را به شصت و شش سال شمسى كه شصت و هشت سال قمرى باشد قطع كند چنان كه دورى ببيست و سه هزار و هفتصد و شصت سال تمام شود و جمعى همچو ابن اعلم و غير او گفتند يكدرجه در هفتاد سال قطع كند چنان كه دورى در بيست و پنجهزار و دويست تمام شود و اين مطابق رصد مراغه است اگر چه خواجه نصير الدين در بيشتر كتب خود چنين آورده است كه دورى به بيست و چهار هزار سال تمام كند و چون هر دو قطب او غير قطب عالم بود و حركت در جهت مختلف بناچار منطقه او مقاطع معدل النهار گردد چنان كه ياد كرده شود و اينحركت را حركت بطيئه و حركت ثانيه خوانند .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nو دويم حركات افلاك ممثله بر حوالى مركز عالم و اين حركت همچو حركت فلك ثوابتست بر همان منطقه و قطبين او و آن حركات اوجات و جوزهرات است بجز يك اوج عطارد كه آن اوج مدير است و بجز اوج قمر و ممثل و جوزهر او چنان كه ذكر رفت .\r\nو سيم حركت فلك خارج مركز شمس بر منطقه مسامت منطقة البروج و بر دو قطب مغاير هر دو قطب او و اين حركت در شبان روزى پنجاه و نه دقيقه و هشت ثانيه است .\r\nچهارم حركات افلاك حامله بر مناطق و اقطابى غير منطقه فلك اعظم و فلك البروج و اقطاب ايشان و او در شبانروزى مر زحل را دو دقيقه و هشت ثانيه بود و مشترى را چهار دقيقه و پنجاه و نه ثانيه و مريخ را سى و يكدقيقه و بيست و هفت ثانيه و زهره را پنجاه و نه دقيقه و عطارد را يازده درجه و پنجاه و هشت دقيقه و 16 ثانيه و قمر را بيست و چهار درجه و سى و سه دقيقه و اينجمله را حركت بر توالى خوانند و حركات افلاك تداوير از حركات مذكوره خارجست چه حركات اعالى آن ها اگر از مغرب بمشرق باشد حركات اسافل از مشرق به مغرب بود چنان كه مر تداوير خمسه متحيره را و اگر حركت اعلى از مشرق به مغرب بود حركت اسفل از مغرب بمشرق باشد . چنان كه تدوير قمر را\r\nو حركت تدوير زحل در شبان روزى پنجاه و هفت دقيقه و هشت ثانيه بود و حركت تدوير مشترى پنجاه و چهار دقيقه و نه ثانيه و حركت تدوير مريخ بيست و هشت دقيقه و حركت تدوير زهره سى و هفت دقيقه و تدوير عطارد سه درجه و هفت دقيقه و تدوير قمر سيزده درجه و سه دقيقه و اين حركات را بواسطهء ظهور انتقال جرم كواكب بحركات تداوير و ظهور اختلاف درو حركت خاصه و حركت اختلاف خوانند .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nباب سيم در بيان دوايريكه بسبب حركات و بحسب نسبت افلاك با بقاع زمين حادث شود\r\nبدانكه دائرهء كه عالم را تنصيف كند آن را عظيمه خوانند و مركز او او بناچار مركز عالم بود و اگر تنصيف نكند صغيره باشد و از دواير عظام يكى منطقه حركت اوليست كه آن را معدل النهار و فلك مستقيم خوانند بواسطهء استقامت شب و روز در محاذى آن .\r\nو دوايريكه از هر دو طرف اينمنطقه از نقاط مفروضه اعتبار كنند آن را مدارات يومى خوانند جهت آنكه آن نقطه يك شبان روز بدانمدار بگردد و همه آنمدارات با معدل النهار متوازى باشند و مركز همه بر محور باشد و چون توهم كنيم كه معدل النهار عالمرا به دو نيمه كند و به روى زمين بگذرد هر آينه بر سطح زمين دايره حادث شود آن را خط استوا خوانند و از دواير عظام منطقه حركت ثانيه است كه آن را بواسطه آنكه باوساط بروج بگذرد منطقة البروج و دايرة البروج و فلك البروج نيز خوانند و دوايريكه از هر دو طرف منطقة البروج اعتبار كنند موازى او آن را مدارات عرضي خوانند .\r\nو چون توهم كنيم كه منطقة البروج عالم را قطع كند بر سطوح افلاك ممثله ، دوايريكه حادث شود آن را بواسطه مماثلت با منطقة البروج در قطب و مركز افلاك ممثله خوانند .\r\nو بسبب ايندايره كه منطقة البروجست كميت طول حركات كواكب مقدور شود .\r\nچه هرگاه كه توهم خطي كنيم كه از مركز خارج شود و بمراكز كواكب بگذرد و بسطح فلك البروج رسد اگر طرف آن خط بر منطقه واقع شود موقع او در منطقه مكان كواكب باشد از فلك البروج ، و حينئذ كواكبرا\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nعرض نباشد چه عرض كوكب بعد اوست از منطقة البروج و آفتاب چون پيوسته ملازم منطقه باشد او را عرض ثابت نشود و اگر خط بر خارج منطقه واقع شود توهم دايره كنيم كه بهر دو قطب منطقه و طرف اينخط بگذرد و منطقه را قطع كند نقطه تقاطع ميان آندايره و ميان منطقهء مكان كوكب باشد از فلك البروج و كواكب را حينئذ عرض باشد\r\nو چون قطب اينمنطقه غير قطب معدل النهار است در جهت متبادل و هر دو از دواير عظام سطح هيچيك از ايندو دايره بر يكديگر قايم نباشند بلكه بر دو نقطه متقاطع شوند و هر يكى از ايندو منطقه بر آن دو نقطه به دو نيمه شوند و تقاطع ايشان بر زواياى حاده و منفرجه بود و آن نقطه را كه چون تقاطع واقع شود فلك البروج به طرف شمال رود نقطهء اعتدال ربيعى خوانند بواسطه آنكه در معظم معموره چون آفتاب به آن جا رسد ربيع باشد و نقطه ديگر را اعتدال خربفي بواسطه آنكه در معظم معموره چون آفتاب به آن جا رسد خريف باشد و غايت بعد منطقة البروج از معدل النهار از طرفين كه وسط اعتدالين باشد دو نقطه بود . احدى را كه مايلى شمال باشد نقطه انقلاب صيفى خوانند بواسطهء آنكه چون آفتاب بدآن جا رسد در معظم معموره زمان از ربيع بصيف منقلب شود و ديگر را كه مايلى جنوب باشد نقطهء انقلاب شتوى بواسطهء آنكه چون آفتاب بدآن جا رسد در معظم معموره زمان از خريف بشتاء منتقل شود و دايره بروج بواسطه آن دو نقطه اعتدال و دو نقطه انقلاب به چهار قسم متساوى شود و مدت قطع آفتاب هر ربعى را فصلى خوانند .\r\nو چون در دو ربع متلاصق از آن ارباع بر هر ربعى ازان دو نقطه ديگر اعتبار كنند كه بعد هر يكى از ديگرى مثل بعد آن ديگر باشد .\r\nو شش دايره بر سطح فلك باعتبار آن نقاط توهم كنند چنان كه مجمموع آن دواير به دو نقطه متقابل كه هر دو قطب فلك البروج باشند مقاطع شوند يكى از آن دواير\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nبهر دو قطب عالم و هر دو قطب فلك البروج و دو نقطهء انقلاب بگذرد و آن را دايره ماره باقطاب اربعه خوانند .\r\nو دو قطب اعتدال او دو نقطه اعتدال باشد و دايرهء ديگر از آن بهر دو نقطه اعتدال بگذرد و قطب او دو نقطه انقلاب باشد .\r\nو چهار ديگر به چهار نقطه كه بربعين از طرفين متوهم بود بگذرد و فلك البروج باعتبار اين دواير به دوازده قسم متساوى منقسم شود و هر نصفى بشش قسم هر قسمى را از آن برجى خوانند .\r\nو از دواير عظام يكي ديگر دايره افقست و آن عظيمه باشد كه فلك را به ظاهر و خفى قسمت كند و به دو طلوع و غروب بشناسند .\r\nيكى از دو قطب او سمت الرأس و يكى سمت قدم بود و آن معدل النهار را به دو نقطهء تنصيف كند كه يكى از آن دو نقطه را نقطه مشرق و مطلع اعتدال خوانند و ديگرى را نقطه مغرب و مغرب اعتدال و خطى را كه و اصل باشد ميان اين هر دو نقطه خط مشرق و مغرب و خط اعتدال گويند و دوايرى را كه موازى اين دايره باشند مقنطرات خوانند و اگر فوق الارض باشد مقنطرات ارتفاع و اگر تحت الارض باشد مقنطرات انحطاط\r\nو از آن جمله دايرهء نصف النهار است و آن دايره عظيمه است كه بهر دو قطب عالم و سمت الرأس و سمت قدم بگذرد و هر دو قطب او نقطه مغرب و مشرق باشد و او دايره افق را به دو نقطه تنصيف كند يكى را از آن نقطه جنوب و ديگرى را نقطهء شمال خوانند و خطى را كه و اصل باشد ميان ايندو نقطه خط نصف النهار و از آن جمله دايره ارتفاع است كه آن را دايره سمتيه خوانند .\r\nو آندايره‌اى است عظيمه كه به سمت رأس و قدم و به طرف خطيكه خارجشود از مركز عالم بمركز كوكب بگذرد و او دايره افق را بزواياى قائمه به دو نقطهء غير ثابت بل منقلب بحسب انتقال كوكب قطعكند و هر يكى را از آن دو نقطهء سمت خوانند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nو قوسى را از دايره افق كه ميان او و ميان يكى از دو نقطه مغرب و مشرق باشد قوس سمت گويند و آنچه ميان او و ميان يكى از دو نقطه جنوب و شمال باشد تمام سمت و آندايره بر دايره نصف النهار در شبان روزى دو بار منطبق شود يك بار در منتصف زمان ظهور كواكب . و بار دوم در منتصف زمان خفاى او . و از آن جمله دايره اول سموتست كه آن را دايره را مشرق و مغرب نيز خوانند .\r\nو آن دايره عظيمه باشد كه به سمت رأس و سمت قدم و به دو نقطه مشرق و و مغرب بگذرد و هر دو قطب او دو نقطه شمال و جنوب بود و او را با دايره نصف النهار بر دو نقطه سمت الرأس و قدم تقاطع افتد او را جهت آندايره اول سموت خوانند كه چون دايره ارتفاع به دو منطبق شود او را قوس سمت نباشد و چون از او بگذرد سمت بهم رسد و مدارى را كه مماس آن دايره شود مدار رأس خوانند و از آن جمله دايرهء ميل است و آندايره عظيمه باشد كه بهر دو قطب معدل النهار و بجزوى از اجزاى دايره بروج بگذرد و به دو بعد كواكب و بعد اجزاى فلك البروج از معدل النهار كه آن را ميل اول خوانند بشناسند .\r\nو از آن جمله دايره عرضست و آندايره‌ايست عظيمه كه بهر دو قطب بروج بگذرد و به دو عرض كواكب و ميل ثانى مر اجزاى فلك البروج را از معدل النهار بشناسند .\r\n\r\nباب چهارم در احوال ثوابت و اختلاف اوضاع ايشان بحسب حركت اولى و ثانيه\r\nبدانكه از ثوابت يك هزار و بيست و دو كوكب را رصد كرده‌اند و طول و عرض ايشان را بعد از تحقيق در زيجات ثبت كرده و آن مجموع را با 48 صورت آورده و 21 از آن جمله در جانب شمالند و 12 بر منطقه كه آن را 12 برج خوانند و 15 در جانب جنوب و اين كواكب بعضى بر نفس صورت باشند و بعضي\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nخارج از صورت و بعضى بر حوالى آن .\r\nو چون اين كواكب در صغر و كبر مختلفند مجموع را در شش اندازه نهاده‌اند كه آن را قدر يا عظم خوانند از آن جمله 15 كه از همه بزرگتراند در قدر اول باشند و چهل و پنج در قدر دويم\r\nو دويست و هفت در قدر سيم .\r\nو چهار صد و هشتاد و پنج در قدر چهارم\r\nو دويست و هفت در قدر پنجم .\r\nو پنجاه و شش در قدر ششم .\r\nو شش سحابى و مظلم و آنچه خردتر از قدر ششم است در رصد و شمار نيامده است و هر كوكبى را از اين‌ها دو مدار است :\r\nيكى به حركت ثانيه موازى منطقة البروج كه آن را مدار عرضى خوانند و آن هرگز بيشتر و كم‌تر نشود .\r\nو دويم مدارى باعتبار حركت معدل النهار كه آن را مدار يومى خوانند و آن بحسب حركت ثانيه خردتر و بزرگ‌تر شود مثلا كوكبيكه بر منطقة البروج باشد چون در اول حمل بود مدار او دايره معدل النهار باشد و چون در جانب شمال افتد چندانكه از معدل النهار دور تر مىشود مدار خردتر مىشود و قسم ظاهر بزرگ‌تر از قسم خفى ميگردد تا به اول سرطان رسد .\r\nو چون از آنجا بگذرد و ميل او در نقصان آيد مدار او نزديك‌تر مىشود تا چون به اول ميزان رسد مدار او مدار معدل بود ،\r\nو چون از آنجا بگذرد و در جانب جنوب افتد مدار خردتر شود و قسم ظاهر كمتر از قسم خفي مىشود تا چون بسر جدى رسد بغايت نقصان باشد و اين مدار جدى باشد و بعد از آن ديگر زياده مىشود تا بسر حمل آيد و ايندور بقول بعضى در 24 هزار سال تمام شود و بقول بعضى زياده از آن چنان كه ياد شد و غايت\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nميل فلك البروج از معدل النهار در هر دو جانب بسر سرطان و جدى بيست و سه درجه و نيم باشد تقريبا و او را ميل كلى خوانند و هر كوكب كه عرض او كم تر از ميل كلى باشد مدار عرض او با معدل النهار به دو جا تقاطع كند و معدل النهار را به دو قسم مختلف كند و سر سرطان و سر جدى منتصف آن دو قسم بود .\r\nپس اگر عرض شمالى بود منتصف قسم بزرگ‌تر سر سرطان بود و اگر جنوبى بود منتصف آن سر جدى و اگر عرض كوكب به قدر ميل كلى بود مدار عرض او معدل النهار را قطع نكند و ليكن مماس او شود اگر عرض شمالى بود و مماس سر جدى شود اگر جنوبى بود مماس اول سرطان\r\nو اگر عرض بيشتر از ميل كلى بود و از تمام ميل كلى كمتر مدار عرض او مماس معدل النهار نشود بلكه در اول يك منقلب كه در خلاف جهت عرض بود نزديك‌تر شود و در اول منقلب ديگر دور تر و از مدارات يومى او هر چه دور تر از معدل حاصلشود خردتر باشد .\r\nو اگر عرض كوكب به قدر تمام ميل كلى باشد بوقتيكه بر سر آن منقلب رسد كه در جهة عرض بود بقطب معدل النهار رسد و آنجا او را مدار يومى نباشد و همچو قطب معدل پيوسته بر يكموضع رسد .\r\nو اگر عرض بيشتر از تمام ميل كلى بود حركت اولى و ثانيه در دو ربع از دو مدار چنان نمايد كه در يك جهت است در دو ربع ديگر چنان كه در دو جهة مختلف است .\r\nو چون افقى از آفاق فرض كنيم هر كوكب كه بعد ازو معدل النهار كم تر از عرض بلد باشد در مدار يومى به سمت الرأس نرسد بلكه در جهت قطب خفى گردد .\r\nپس اگر بعد او مساوى عرض بلد باشد و در جهت قطب ظاهر بود مدار يومى به سمت الرأس بگذرد و اگر بعد او زياده از عرض بلد باشد از سمت الرأس در جهت قطب ظاهر گردد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nو حينئذ اگر بعد او مساوى تمام عرض بلد باشد و در جهت قطب ظاهر بود كوكب ابدى الظهور بود و در مدار يومى يك بار مماس افق شود بر دايرهء نصف النهار .\r\nو اگر در جهت قطب خفى باشد كوكب ابدى الخفا باشد و در مدار يومى هم يك بار بر دايره نصف النهار مماس افق شود .\r\nو اگر بعد او از تمام عرض بلد زياده بود در هيچوقت مماس افق نشود و بعد او از افق وقتى كه نزديكتر بود به قدر فضل عرض بلد بود بر تمام بعد او از معدل النهار و اگر بعد او از معدل النهار ربع دور بود او را مدار يومى نبود و بر قطب معدل منطبق شود .\r\n\r\nباب پنجم در بيان اختلافاتى كه كواكب را در حركات بحسب طول و عرض واقع شود\r\nبدانكه شمس را بجز يك اختلاف در طول نباشد و آن اختلاف آنست كه چون او بر محيط دايره ميگردد كه مركز او خارج مركز عالمست مكث او در يكى از دو نصف فلك البروج كه اوج او در آنجاست بيشتر باشد از مكث او در نصفى ديگر كه حضيض او در آنجا بود ،\r\nپس حركت او را در نصف اوجى ابطا يابند از حركت او در نصف حضيضى و حركت او در خارج مركز كه آنوسط اوست مختلف شود و جهت اينست كه بزياده تعديل و نقصان آن بر وسط شمس احتياج افتد تا موضع او از فلك البروج متحقق شود .\r\nو اما كواكب ديگر را در طول چند اختلاف باشد :\r\nاول آن اختلافيكه بواسطه حركت ايشان بر محيط تدوير واقع شود و آن را اختلاف اول خوانند ،\r\nدويم اختلافيكه بواسطه قرب مركز تدوير به زمين و بعد او بسبب آنكه\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nحامل او چون خارج مركز است ،\r\nپس نصف قطر تدوير را در وقتى كه به زمين نزديك باشد بزرگ‌تر بيند و اختلاف بيشتر و در وقتى كه دور باشد از زمين بخلاف اين .\r\nسيم اختلافيكه قمر را بر صوب نقطه محاذات اتفاق افتد و كواكب متحيره را بر مركز خط مدير يا بر مركز فلك معدل المسير\r\nو شمس را در عرض اختلاف صورت ببندد چه او را عرض نباشد .\r\nاما ساير كواكب چون از فلك البروج بجانب شمال يا جنوب ميل كنند ايشان را عرض بود و در آن اختلاف واقعشود و آن اگر بواسطه ميل فلك مايل بود از فلك البروج آن را عرض فلك خارج المركز خوانند و غايت آن مر زحل را ب ل و مشترى را ال و مريخ را ا ك و زهره را هاى و عطارد را هامه و قمر را ها بود و قمر را غير ازين عرض نباشد .\r\nاما متحيره را اختلافى ديگر باشد و آنميل ذروهء تدوير و حضيض او باشد از فلك كه آن را عرض تدوير خوانند و غايت اين عرض مر زحل را وها و مشترى را ب مو و مريخ را ب لب و زهره را ب ل و عطارد را و مه و زهره و عطارد را اختلاف ديگر خاص باشد كه آن را ور اب و انحراف و التوا خوانند و غايت آن مر زهره را ه ل و عطارد را خ و اگر درين باب زياده خوضى رود بتطويل انجامد .\r\n\r\nباب ششم در هيأت سطح زمين و ذكر اقاليم\r\nزمين بر وجهيكه ياد كرده شد كرويست و آب باكثر او محيط و معمور ازو كمتر از يك ربعست كه آن را ربع مسكون خوانند .\r\nو چون مركز زمين مركز عالمست پس سطح دايرهء معدل النهار بر سطح زمين دايرهء احداث كند كه آن را استوا خوانند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nچنان كه ياد كرده شد چون دايرهء عظيمه از دواير ميول فرض كنند سطح آندايره بر زمين دائره احداث كند كه آنقطع خط استوا كند بر زواياى قائمه و با ايندواير زمين به چهار ربع متساوى تقسيم شود دو شمالى و دو جنوبى طول هر ربعى به قدر نصف دايرهء عظمى و عرضش به قدر ربعى از دايره عظمى و ازين چهار ربع ربع شمالى مسكونست كه طولش از خط استوا به قدر نصف دور باشد و عرضش از خط استوا بنقطه محاذى قطب معدل النهار باشد و اين ربع دور بود و اين ربع را با آنكه ربع مسكون خوانند همه معمور نيست بلكه در بعضى ازو در جانب شمالى بسبب افراط سرما حيوانات اقامت نتوانند كرد . و آنموضعيست كه عرض آن يعنى بعد او از خط استوا زياده از تمام ميل كلى باشد و آن شصت و شش درجه و كسريست و بعضى بواسطه درياها و كوهستانها و شورستان‌ها و بيابان‌ها هم عمارت پذير نيست و در جانب جنوب از خط استوا تا غايت هشت درجه اندك عمارتى يافته‌اند . و اما از غايت كمى آن را در حساب بياوردند و درياى محيط باكثر معموره محيطست الا در جنوب و شمال مغرب كسى به دريا نرسيده است . اما بطريق استدلال حدس كرده‌اند كه انجا هم بايد كه دريا باشد و اكثر مواضع خط استوا در درياست و در ميان دريا جزاير معمور و غير معمور بسيار است و شرح آن بعلم هيات تعلق ندارد بلكه در علم مسالك و ممالك ياد كرده شود إنشاء اللّه .\r\nو منجمان مبدء عمارت را در طول از جانب مغرب گرفته‌اند تا بعد شهرها از آن مبدء در جهت توالى بروج باشد .\r\nو بعضى از جانب مشرق تا بعد در جهت حركت اولى بود و مبدء عمارت از جانب مشرق از موضعيكه آن را گنكذر خوانند گرفته‌اند و از جانب مغرب از جزاير خالدات كه اكنون خرابست و از آنجا تا ساحل درياى مغرب ده درجه است .\r\nو بعضى از منجمان مبدء عمارت را از ساحل درياى مغرب گرفته‌اند و وسط عمارت در طول بر خط استوا جائيست كه آن را قبة الارض خوانند و طولش از جزاير خالدات يا از ساحل ربع دور باشد و وسط عمارت بحسب طول و عرض جائيست\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nكه طولش ربع دور بود و عرضش از خط استوا 33 درجه و كسرى نيمه آنچه عرض تمامى معموره است و طول بقعه عبارتست از قوسى از معدل النهار كه ميان دايره نصف النهار آن بقعه و ميان نصف النهار مبدء عمارت از مغرب واقع باشد و عرض بقعه عبارتست از قوسيكه ميان معدل النهار و سمت الرأس آن بقعه از دايرهء نصف النهار آن بقعه واقع باشد و آن مساوى ارتفاع قطب معدل النهار بود در آن بقعه و معظم معموره را در عرض بهفت اقليم كرده‌اند هر قسمى در طول از مغرب تا مشرق و در عرض چندانكه در غايت درازى روز نيم ساعت تفاوت كند و در خط استوا چون شب و روز مساوى باشد هرگز روز از دوازده ساعت زياده نشود و از آنجا تا جائى كه درازى روز 12 ساعت و نصف و ربع ساعتى شود . اكثر اهل هيات در حساب اقليم نياورده‌اند بنابر آنكه بواسطهء دريا و كثرت گرما عمارت كمتر است بلكه مبدء اقليم اول را جائى گرفته‌اند كه درازى روز 12 ساعت و نصف و ربع ساعت بود و عرض بلد آنجا 12 درجه و دو ثلث باشد و از آنجا تا بدآنجا كه درازى روز 13 ساعت و ربعى باشد از حساب اقليم اول باشد و از آنجا تا به به جائى كه درازى روز سيزده ساعت و سه ربع ساعت باشد از اقليم دوم و از آنجا تا جائى كه چهارده ساعت و ربعى باشد از حساب اقليم سيم و از آنجا تا به به جائى كه چهارده ساعت و سه ربع باشد از حساب اقليم چهارم و از آنجا تا به به جائى كه پانزده ساعت و ربعى باشد در حساب اقليم پنجم و از آنجا تا به به جائى كه 15 ساعت و سه ربع باشد از حساب اقليم ششم و از آنجا تا به به جائى كه 16 ساعت و ربعى باشد از اقليم هفتم و آن جا عرض بقعه پنجاه درجه و ثلثى باشد و از آنجا تا آخر عمارت كه عرض 66 درجه و كسرى باشد از حساب اقليم ننهند از افراط سرما و اندكى عمارت پس از اول اقليم تا آخر اقليم هفتم سه ساعت و نيم درازى روز تفاوت كند سى و هفت درجه و دو ثلث در عرض و وسط اقاليم وسط اقليم رابعست آنجا كه طول بنود درجه رسد و درازى روز بچهارده ساعت و نيم و عرض بقعه بسى و شش درجه و ثلثى تقريبا و آن ميانه معظم\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nعمارت عالم است .\r\nو عمارت بيشتر در اقليم سيم و چهارم و پنجم واقعست و اقليم اول در طول ده هزار و دويست ميل است از جانب مشرق ابتدا كنند و به زمين چين و بعضى از بلاد جنوبى از هند و سند به طرف جنوبى از زمين حجاز و بيشتر بلاد يمن و حبشه بگذرد تا بمحيط غربى رسد .\r\nو اقليم دويم از بلاد چين ابتدا كنند و بمعظم بلاد هند و سند بگذرد تا به عما نرسد و همچنان بطايف و مكه و يثرب و قطع قلزم و نيل و زمين مغرب كند تا بمحيط رسد .\r\nو اقليم سيم از مشرق زمين ابتدا كند كه دار الملك اهل چين باشد در ميان مملكت هندوستان و مولتان كه از بلاد سند است بگذرد و زابل و كرمان و سيستان و فارس و اصفهان و اهواز و واسط و بصره و كوفه و بغداد هم درين اقليمند\r\nو همچنين حمص و دمشق و بيت المقدس و بعضى از زمين مصر كه آن دمياطست و اسكندريه و بلاد افريقيه تا بمحيط .\r\nو اقليم چهارم از شمال بلاد چين ابتدا كند و ببلاد تبت و ختا و كشمير و كابل و غور و اكثر بلاد خراسان و طبرستان و قومش و ديلم و اكثر بلاد عراق عجم و آذربايجان و موصل و ملطيه و حلب و انطاكيه و اراضى مغرب بگذرد تا بمحيط برسد و اقليم پنجم از اقصاى بلاد ترك ابتدا كند و بفرغانه و سمرقند و بخارا و خوارزم و ديار ارمن و ميافا رقين و ساحل بحر شام و بعضى از بلاد روم بگذرد تا بمحيط رسد و اقليم ششم از مشرق ابتدا كند و بميانه درياى جرجان و بعضى از روم و صقالبه و باب الابواب و شمال اندلس بگذرد تا بمحيط رسد و اقليم هفتم از مشرق ابتدا كند و بنهايات اتراك مشرق و بلاد ياجوج و ماجوج و كوههائى كه اتراك آن همچو وحوش باشد و بحر شام و صقالبه بگذرد تا بمحيط برسد و طول اين اقليم چهار هزار و هشتاد ميل است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nباب هفتم در خواص بقاع\r\nهر بقعه كه بر خط استوا باشد دايره معدل النهار به سمت رأس آن بقعه افتد و دو قطب معدل النهار بر دايره افق از دو جانب و دايره افق جملگى مدارات يومى را به دو نيمه كند يك نيمه ظاهر و ديگر نيمه خفى و آنجا جميع كواكب را طلوع و غروب بود و مدت مكث ايشان فوق الارض مساوى مكث تحت الارض باشد بدين سبب پيوسته روز و شب متساوى باشند و فلكرا قياس به آن اقاق كره منتصبه و مستقيمه خوانند .\r\nو دور فلك آنجا دولابي بود و دايره منطقة البروج دو وقت به سمت رأس بگذرد و در آن دو وقت دو قطب فلك البروج هم بر افق باشد و دائره ماره باقطاب اربعه بر دائره افق منطبق شود و فلك البروج و معدل النهار هر دو بر سطح افق قائم و از اول حمل تا اول ميزان اجزاء فلك البروج از جانب شمال سمت الرأس گذرد و قطب شمالى فلك البروج تحت الارض باشد و قطب جنوبى فوق الارض و چون قطب جنوبى بغايت رسد دائرهء ماره باقطاب اربعه بر نصف النهار منطبق شده باشد و و به سمت الرأس بگذرد و ارتفاع قطب جنوبى در آنوقت به قدر ميل كلى باشد و غايب دورى فلك البروج از سمت الرأس در موضع سر سرطان از جانب شمال هم به قدر ميل كلى باشد و از اول ميزان تا اول حمل اجزاى فلك البروج از جانب جنوب سمت الرأس گذرد و قطب شمالى فلك البروج فوق الارض باشد و قطب جنوبى تحت الارض و غايت ارتفاع قطب شمالى آنجا بود كه دائره ماره بر نصف النهار منطبق شود و اول جدى بر نصف النهار بود در غايت بعد از سمت الرأس و ارتفاع قطب و بعد اول جدى از سمت الرأس هر يكى به قدر ميل كلى باشد و آفتاب آنجا دو نوبت به سمت الرأس رسد و آن در دو نقطه اعتدال بود و در آن دو روز بوقت نصف النهار اشخاص را آنجا سايه نباشد و در يك نيمه باقى سال سايه در جانب\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nجنوب افتد . و در ديگر نيمه در جانب شمال\r\nو فصول سالى آنجا هشت بود دو تابستان و ابتداى آن در وقت رسيدن آفتاب به دو نقطه اعتدال شود كه به سمت الرأس رسيده باشد و دو زمستان و ابتداى آن رسيدن آفتاب به دو نقطه انقلاب باشد كه در غايت دورى بود از سمت الرأس و دو بهار و ابتداء آن بوقت رسيدن آفتاب باوساط اسد و دلو باشد و دو خريف و ابتداء آن بوقت رسيدن آفتاب باوساط عقرب و ثور باشد و هر بقعه كه معدل النهار و قطب او بر سمت الرأس آن بقعه نباشد دور فلك آنجا حمايلى بود . و بنابر ميل از سمت الرأس آفاق آن موضع را آفاق مايله خوانند و در آفاق مايله يك قطب معدل النهار مرتفع باشد از افق و ديگرى منحط ازو و ارتفاع و انحطاط به قدر ميل معدل النهار باشد از افق .\r\nو ميل افق از معدل النهار و جميع آن آفاق مدارات يوميرا كه آندواير موازى معدل النهارند به دو قوس مختلف قطع كنند .\r\nو قوسيكه ظاهر بود از آندواير فوق الارض در شمال بزرگ‌تر باشد از قوس خفى كه تحت الارض باشد و در جانب جنوب به عكس اين بود .\r\nپس هرگاه كه آفتاب در بروج شمالى بود روز درازتر بود از شب بواسطهء آنكه مكث او فوق الارض بيشتر باشد از مكث او تحت الارض و چون در بروج جنوبى باشد به عكس اين بود چه مكث آفتاب تحت الارض بيشتر باشد از فوق الارض و اين وقتى باشد كه قطب مرتفع از افق قطب شمالى بود همچو در بلاد ما و اگر قطب مرتفع از افق قطب جنوبى باشد حكم به عكس اين بود چه قوس ظاهر فوق الارض بزرگ‌تر باشد از خفى تحت الارض و آفاق مايله پنج قسمند :\r\nاول افقيكه عرض آن از ميل كلى كمتر باشد .\r\nدويم آنكه عرض او مساوى ميل كلى باشد .\r\nسيم آنكه عرض او از ميل كلى بيشتر و از تمام ميل كلى كمتر بود .\r\nچهارم آنكه عرض او مساوى تمام ميل كلى باشد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nپنجم آنكه عرض او از تمام ميل كلى بيشتر و از نود درجه كمتر بود اما در آفاق مواضعيكه عرض آن كمتر از ميل كلى باشد آفتاب در يكدوره دو بار به سمت الرأس ايشان گذرد و مدارى كه به سمت رأس ايشان گذرد بر دو نقطه قطع منطقة البروج كند كه ميل هر دو از معدل النهار مساوى بعد سمت الرأس ايشان باشد از معدل و چون آفتاب بهر يكى از آن دو نقطه رسد بمت الرأس ايشان رسيده باشد و در آفاقيكه عرض آنمساوى ميل كلى باشد مداريكه به سمت الرأس ايشان گذرد بر نقطه انقلاب صيفى يا شتوى مماس فلك البروج شود :\r\nپس آفتاب در نقطه انقلاب صيفى يا شتوى به سمت الرأس ايشان رسد و بس و در آفاقيكه ميل آن از ميل كلى بيشتر بود و از تمام ميل كلى كمتر آفتاب به سمت الرأس نرسد .\r\nو در آفاقيكه عرض آن به قدر تمام ميل كلى باشد اعظم مدارات ابدى الظهور مماس يكمتقلب شود و اعظم مدارات ابدى الخفا مماس منقلب ديگر و يك منقلب را غروب نباشد و ديگرى را ظهور .\r\nو چون هر دو منقلب بر نصف النهار مماس افق شوند هر دو قطب فلك البروج به سمت الرأس و سمت القدم باشند و منطقة البروج بر افق منطبق شود .\r\nو بعد از آن يك نيمه منطقة البروج يك بار از افق بر خيزد و يكنيمه فرو شود و آن نيمه كه تحت الارض بود بتدريج طلوع مىكند تا تمامى آن با يك دور معدل بر آيد .\r\nپس اگر قطب ظاهر شمالى بود آن نيمه كه از اول جدى تا اول سرطان بود يك بار برآيد ديگر نيمه مدت يكشبان روز برآيد و اگر قطب ظاهر جنوبى بود به عكس آن باشد و در آنموضع روز افزايد تا همه روز شود و مدت يكشبان روز روزى بود كه آن را شب نباشد .\r\nپس شب بديد آيد و ميافزايد تا همه شب شود و مدت يكشبان روز شبى بود كه آن را روز نباشد و در آفاقيكه عرض آن از تمام ميل كلى زياده بود و هنوز\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nبنود درجه نرسيده قوسى از فلك البروج كه يك منقلب منتصف آنقوس بود ابدى الظهور شود و در جانب شمال آنقوس بود كه اول سرطان منتصف او بود و دو نقطه كه بر دو طرف آنقوس باشد مماس افق شوند و بر نيايند و موضع تماس آن نقاط چهار گانه موضع تقاطع نصف النهار و افق باشد .\r\nو در آنمدت كه آفتاب آنقوس را قطع كند كه ابدى الظهور بود همه روز باشد بى شب .\r\nو چندانكه عرض بلد بيشتر باشد آنقوس بيشتر بود پس جائى باشد كه مدت يك ماه روز بود و جائى بود كه مدت دو ماه و همچنين شش ماه و بعد از آنكه آفتاب آنقوس را قطعكرده باشد شب با ديد آيد و ميافزايد تا همه شب شود و چندانكه آفتاب آنقوس ابدى الخفا را قطعكند شب باشد ، بر وجهيكه در روز گفته شد\r\nو در اول حمل و ميزان شب و روز يكسان باشند\r\nو در بقعه كه قطب معدل النهار به سمت الرأس افتد دايرهء معدل بر دايره افق منطبق شود دور فلك آنجا رحوى شود و هر نقطه كه بحسب حركت اولى بر مدار موازى معدل النهار حركت كند نه طلوع كند و نه غروب بل بر ارتفاع متساوى بر گرد ميگردد .\r\nپس اگر قطب شمالى بر سمت الرأس باشد نصف شمالى ظاهر بود و نصف جنوبى خفى ، و اگر قطب جنوبى بود بر عكس\r\nو طلوع و غروب نباشد الا به حركت ثانيه پس هر كوكب كه از جهت شمالي به جهت جنوب رود يا به عكس طلوع كند يا غروب .\r\nو چون بر معدل النهار بود بر افق باشد و آفتاب يكنيمه سال كه در برج هاى شمالى بود در افقى كه قطب شمالى بر سمت الرأس بود فوق الارض باشد و در نيمه ديگر در تحت الارض و در جنوبى به عكس ،\r\nپس شبان روز يكسال بود شش ماه يكروز شش ماه يكشب و به قدر آنكه\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nآفتاب در نصفى ابطا ، و در نصفى اسرع باشد ميان روز و شب تفاوت افتد ،\r\nبسم الله الرحمن الرحيم\r\n\r\nفن دويم مقاله پنجم در علم مناظر\r\nو آن عبارتست از علميكه ازو احوال حاسه بصر از جهت كيفيت شعور او به محسوسات او معلوم كنند ،\r\nو ما آنچه معرفت او در اين فن اهم باشد در شش فصل ايراد كنيم انشاء اللّه تعالى :\r\n\r\nفصل اول در بيان هياث بصر\r\nبدانكه چشم عضويست مخلوق از براى رؤيت اشياء و اصل او دو عصب بود نورانى مجوف نابت از دو جانب دماغ مايل با پيش كه آن هر دو در داخل قحف در موضعيكه آن را عصبه مشتركه و مجمع النورين خوانند متلاقى شوند يكى ميل بجانب راست كند و ديگرى بجانب چپ تا از دو ثقبه كه در استخوان محجرند نفوذ كند و آنجا بهيات خشخاش متسع شوند و در وسط هر يكى رطوبتى باشد مستدير الشكل و در ثخانت هم چو پنيرتر مقدم او ميل به تفرطح و مؤخر او به استدقاق مشف غير متلون در غايت صفا تا به سهولت قابل الوان و انوار شود و آن را رطوبت جليدى خوانند ،\r\nو يكنيمه اين رطوبت جليدى در ميان رطوبت ديگر افتاده است مانند آبگينه گداخته صافى مايل بحمرت كه آن را رطوبت زجاجى خوانند و منفعت او آنست كه غذا و نور بجليدى رساند و در پيش رطوبت جليدى رطوبتى ديگر است مشف\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nهمچو سفيدى تخم مرغ كه رطوبت جليد را نگاهدارد تا بواسطهء حرارت هواى خارج و حرارت داخل خشك نگردد و سخت نشود و طبقات چشم هفت‌اند :\r\n1 - طبقه اندرونى كه ملاصق استخوانست و سخت‌ترين طبقات چشم اوست و فايد ، در صلابت او آنست كه تا مضرت استخوان از ديگر اجزاى چشم باز دارد .\r\n2 - طبقه مشيمه كه بر مثال مشيمه محيط طبقات و رطوبات چشم است و در او فسحتى هست كه در وقت حاجت گاه ممتد شود و گاه منبسط .\r\n3 - طبقه شبكيه است مانند دام و فايده او آنست كه بعروق و آورده كه در اوست غذا به رطوبت زجاجى رساند و نور به رطوبت جليدى و غذاى او از طبقه مشيمه و منبت او از نفس عصب .\r\n4 - طبقه عنكبوتيه است و او همچنان غشائيست مر رطوبت جليدى را و منبت او پيش بعضي از رطوبت جليديست و منفعت او آنست كه ميان رطوبت جليدى و رطوبت بيضى حاجز شود تا به يكديگر آميخته نشوند .\r\n5 - طبقه عنبيه كه در رطوبت بيضي است و او همچو دانه انگور است كه چوب ازو بيرون گرفته باشند و حدقه عبارت ازوست و ملاقي محسوس شود و او دو طبقه است طبقه داخلى كه آن را خملى باشد هم چو خمل معده تا رطوبت بيضى را جمع كند و طبقه خارجى بغايت املس صلب است خاصه گرداگرد ثقبه تا كنارهاى ثقبه راست بايستد و ثقبه گشاده بماند و غذا و منبت او از طبقه مشيمه است و لون او آسمانگونست بواسطهء آنكه نور بصر را هيچ رنگي مفيدتر از رنگ آسمانى نيست چه بياض مفرق بصر است و سواد قابض .\r\n6 - طبقه قرنيه و او در پيش طبقه عنبيه است و چهار توست بر يكديگر ملتزق تا از آفت دور باشد و او صلب است و صافى و سفيد و صلابت او از براى آنست كه تا اجزاى چشم را استوار دارد و سفيدى و صافي از براى آنكه روح باصره در و نفوذ تواند كرد و سياهيكه در حوالى او نمايد از عكس طبقه عنبيه باشد و منبت او\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nاز طبقه صلبيه است و غذاى او از عنبيه .\r\n7 - طبقه ملتحمه كه گرداگرد قربيه است و منبت او از غشائيست كه در زير پوست سر است و آن را سمحاق خوانند و غذاى او هم از آن غشاست و بعضى گفتند غذاى او از طبقه صلبيه است\r\nو عضلات چشم نه‌اند :\r\nيكى بر بالاى چشم كه آن را به بالا حركت دهد و يكى از طرف نشيب كه او را بشيب حركت دهد ،\r\nسيم درماق و آنگوشه چشم است باطرف بيني .\r\nچهارم از طرف لحاظ كه چشم را بسوى صدغ حركت دهد و دوى ديگر عضله معوجه‌اند كه چشم را با جوانب مختلف حركت دهند و سه ديگر در فم عصب مجوفند كه او را محكم دارند و منع كنند از آنكه فراخ گردد و روح باصره متفرق و متبدد شود .\r\nو اگر در غرابت خلقت چشم كما ينبغي خوضى رود بيان غرض ميسر نشود سبحان من دقت حكمته و عمت قدرته .\r\n\r\nفصل دوم در بيان مذاهب در كيفيت ابصار\r\nمذهب اكثر حكماى طبيعى و متاخران ارباب تعاليم آنست كه ابصار بواسطه و رود مبصر است ببصر و انطباع او درو و مذهب متقدمان ارباب تعاليم آنست كه بواسطهء خروج شعاعست از بصر و اتصال او بمبصر و آن شعاع ممتد شود بر خطوط مستقيمه كه اطراف آن مستجمع باشند عند مركز البصر .\r\nو ميان اين طايفه اختلاف بسيار است بعضى گفته‌اند خطوط مستقيمه اجسامىاند دقاق كه منتهى شود بمبصر .\r\nپس آنچه اطراف او بر سطح مبصر افتد بصير آن را ادراك كند و آنچه در ميان\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nآنخطوط بماند كه خطوط بر آنجا نيفتاده باشد آن را ادراك نكند و زعم بعضى آنست كه شعاعى مستقيم از بصر خارج شود .\r\nچون بمبصر رسد بر سطح او بر طول و عرض حركت كند حركتى بغايت سريع چنان كه از غايت سرعت او حس ادراك او نتواند كردن و بدانحركت مخروطى مصمت حاصل شود كه موجب ابصار گردد .\r\nو بعض ديگر گفتند در حالت فتح اجفان آن مخروط مصمت دفعة بيزمان محسوس حادث شود .\r\nو قومى ديگر گفتند شعاعيكه بدآن ابصار حاصل شود قوتيست نورى كه از بصر منبث مىشود و بمبصر ميرسد و احساس بدآن قوتست .\r\nو جمعى ديگر گفتند هوا چون ببصر متصل شود ازو كيفيتى قبول كند و در حال بواسطه آن كيفيت شعاع شود و بصر بدآن مبصرات را ادراك كند و ادله هر طايفه را با ضعف آن شيخ رئيس در شفا ياد كرده است چون در ايراد آن فايده نبود از آن اعراضكرده شد .\r\nو مختار پيش محققان اين فن آنست كه ابصار بانطباع صورت است و مراد به صورت پيش اهل صناعت ضوء و لونست و پيش ايشان آنست كه چون مبصرى مقابل بصر شود ميان سطح بصر يعنى آنقدر كه مقابل ثقبه است و بميان هر دو نقطه ازو مخروطى متشكل شود و صورت نقطه در آن مخروط بجميع سطح بصر از جميع سطح سموتى كه آن مخروط ملئتم شده باشد درو نفوذ كند تا به رطوبت جليدى رسد ليكن ادراك بجر از سمت واحد حاصل نشود .\r\nچه اگر جميع سموت حاصلشدى يكچيز را صور بسيار ديدندى و آنصور ممتزج شدندى و امتياز حاصل نشدى و محسوس خلاف اينست و آنسمت نشايد كه سمت انعطافى باشد چه بعضيرا بر بعضى ترجيح نيست بلكه از سمت عمود باشد چه او بالطبع متميز است و بجز يكى بيش نيست و هر چند كه در ابصار خطوط شعاعى را نيز مدخلست\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاما احساس از تاثير صورتست و تاثر بصر ازو و بصر مستعد انفعالست به دو بر وضع خطوط شعاعى و چون رطوبت شعاعى هم شفيفست و هم غليظ بواسطه آنكه شفيفست صور درو نفوذ كند و بواسطه آنكه غليظست در سطح او اندكى ثابت بماند تا بكيفيت ضوء و لون متكيف شود و تاثر او از جنس آلام است چه هرگاه قوى باشد متضرر شود و احساس اول در جليدى شود و از آنجا بزجاجى برسد و تمام ادراك بعصب مجوف حاصلشود .\r\nچه اگر در جليدى تمام شدى يك چيز را دائما دو ديدندى ليكن مشاهد خلاف اينست .\r\n\r\nفصل سيم در تميز خطوط شعاعى و خواص آن\r\nبدانكه آن خطرا كه بر مركز مخروط بگذرد سهم مخروط خوانند و چون صور وارده در وسط جليدى باشد سهم يكى از خطوط باشد كه وارد شود برو و مقرر است كه صور اول در جليدى ممتد شود و بعد از آن در زجاجى و و تجويف عصب به ترتيب و ابتداى آن در جليدى بر سموت شعاع باشد .\r\nاما در زجاجى و عصب اين ممكن نباشد بلكه بر سموتى واقعشوند كه مقاطع سموت اشعه باشند .\r\nپس مخروط شعاع صور مبصرات نيز در رطوبت جليدى مترتب شود و بس چه ابتدا حس آنجاست و رطوبت زجاجيرا تخصيصى بخطوط شعاعى نيست اما قوت قابله كه دروست متخصص شود باحساس آنصور بحفظ ترتيب او و قبول او مر صور را مخالف قبول جليديست و صور چون به ترتيب بزجاجى پيوندد و درو به همان هيئت منعطف گردد و بعصب ممتد شود و هر نقطه كه بر سطح زجاجى باشد چون صورت بدان نقطه رسد در سمت متصل برود و از آن متغير نگردد و سموت آنجا كه عصبه مشتركه منحنى است منحنى باشد و بعد از آن به همان ترتيب مرتب شوند\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nو در صور باحساس اخير جز برينوجه نتواند بود .\r\nو چون سهم مخروط عمود باشد بر سطح جزوى كه متاخر است از جليدى و آن قوىترين اشعه باشد و زجاجى شفاف سهم درو نفوه كند تا موضع ثقبه و باقى خطوط در زجاجى از استقامت منعطف شود و انعطاف در مايلى سهم كمتر بود . و در حواشى بيشتر\r\nو معلوم است كه آن تغيير صور كند و آن را ضعيف گرداند پس در صورتى كه وارد شده باشد بر سهم ظاهرتر بود و بعد از آن آنچه در پى او بود و ضعيفترين همه آن باشد كه در حواشى مخروط افتد\r\nو ازينجا معلومشود كه صورت حاصله در عصبه مشتركه مختلف الاجزا بود و نقطه از آنصورت كه نظير آن نقطه بود كه بر سهم باشد از مبصر أبين از ساير نقاط بود و بعد از آن آنچه مايلى آن بود .\r\nو چون مبصر اترا كسى استقرا كند دريابد كه حال بر وجه مذكور است چه ناظر چون در يكوقت ببصر خود مقابل مبصرات بسيار گردد و بصر خود را ساكن گرداند بضرورت آنچه آنها مقابل وسط او بود بهتر از غير آن دريابد و اقربرا بهتر از أبعد با آنكه همه را دريافته باشد .\r\nبنابرين بود چون خواهد كه تحقيق چيزى كند بر سطح او سهم بصر را يمين و شمال فوق و تحت بگذراند بر مثال نسج عنكبوت در زمانى اندك تا جميح اجزاى آن را بوسط بصر كه سهمست و بمايلى او از اشعه مخروط بيند و اينحركت را تأمل خوانند ،\r\n\r\nفصل چهارم در بيان مبصرات\r\nبدآنكه آنچه بصر آن را ادراك كند از معانى جزئى بحسب استقرا بيست و دو چيزند ضوء و لون ، و بعد و وضع و تجسم و شكل و عظم و تفرق و اتصال و عدد و حركت و\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسكون و خشونت و ملاست و شفف و كثافت و ظل و ظلمت و حسن و قبح و تشابه و اختلاف و هر چه غير اين‌هاست عايد با يكى از اينها شود همچو ترتيب كه داخلست در تحت وضع و كتابت در تحت ترتيب و شكل همچو استقامت و انحنا و تحديب و تقعير هم در شكل و همچو كثرت و قلت در تحت عدد و همچو تساوى و تفاضل در تشابه و اختلاف و همچو ضحك و بشر و طلاقت و عبوس كه از تشكلات وجهند و همچو بكا كه هم از شكل وجهست با حركت دموع و ادراك جميع اينمعانى از صورت ضوء و لون كه وارد شود بر عصبه مشتركه بود و كيفيت ادراك اينمعانى بتفصيل چون صور وارد شوند بر بصر بطريق استقامت ياد كنيم چه اعم و اغلب تعويل مميزه بر فرض ورود مستقيم است دون انعكاس و انعطاف كه بر سبيل ندرت است .\r\nاما ضوء و لون كه مدرك اولند احساس بديشان چنانستكه :\r\nاول جسم بديشان مستضيى شود و اين هر دو بعد از امتزاج بر حاسه وارد شوند چه ضوء غير لونست چه مميز ميان هر دو تميز كند و نيز بر يك مبصرا ضواء مختلف وارد شود و جنس لون درو بجز يكى نباشد . اگر چه اشراق مختلف شوند و نيز از ادراك قوه مميزه مر اضائه را تارة و اظلام او تارة اخرى و تفاوت مراتب او در ضوء باثبات جنس لون دائما معلوم مىشود كه ضوء غير لونست .\r\nاما بعد يعنى بعد مبصر از بصر ، ادراك او به مجرد احساس حاصل نشود و ادراك بعد مبصر ادراك موضع او يا ادراك او در موضع او نيست چه ادراك مبصر در موضع او بادراك پنج چيز است ضوء و لون او و بعد و جهة او و كميت او و بعد من حيث هو بقياس مدركست .\r\nچه بصر چون به چيزى احساس كند كه پيشتر از آن احساس نكرده باشند داند كه در نفس بصر ثابت نيست بلكه مباين اوست و چون بوقت انطباق اجفان احساس آن نكند داند كه آن متصل بسطح بصر نيست پس داند كه ميان\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nايشان واقعست .\r\nو اما جهة بعد از سموت اشعهء مدرك شود و ادراك او بحسب فطرتست و ادراك كميت او مختلفشود چه از ابعاد بعضى آنست كه كميت او متحقق شود و بعضى آنست كه متحقق نشود و تحقق او به دو وجه تواند بود يكى آنكه اجسام مترتبه متصل يكديگر مسامت بعدبكه ميان بصر و مبصر است گردد و چون آن اجسام و مقادير او را دريابد كميت او از بصر دريافته باشد ليكن اين وقتى باشد كه مبصر معتدل غير مشرف در طول واقع باشد .\r\nچه اگر بر بعد مشرف باشد ممكن نشود و همچنين اگر بر بعد عير مشرف باشد ليكن مسامت اجسام ديگر نباشد همچو ابر در مفاوز چه آنجا گمان افتد كه در غايت بعد است .\r\nاما اگر در ميان كوه‌ها باشد و سر كوهها را ساتر شود بعد او به مقدار سر كوه نمايد يا نزديك‌تر و تحقق مقادير اجسام مرتبه آنست كه انسان از اول نشات مقادير ارضى را از دور بقدم يا ذراع يا شبر يا غير آن قياس كند و صور آن در خيال ثابت شود و تقدير مقادير مالوفه او را ملكه گردد و چون در تقدير و تحقيق مقادير اجسام مترتبه و جمع آن ممكن گردد و كميت بعد مطلوب او را حاصلشود .\r\nدويم آنكه مبصر از مالوفات بود و صورت او از ابعاد مختلفه بكرات برو متكرر شده چه بتكرار كميت زاويه مخروطه از هر بعدى از ابعاد مالوفه كه باشد بشناسد ، اگر چه مسامت اجسام مذكوره نباشد و اكثر ابعاد مبصرات بر اين وجه مذكور است و بنابرين اهل تعاليم قايل شدند بدآنكه ادراك مبصر بزاويه است و بس اما وضعيكه بصر ادراك كند بسهء قسمست :\r\nاول وضع مبصر باجزاى نزديك بصر و آن را مقابله خوانند ،\r\nدويم وضع سطح مبصر و خطوط شعاعى و همچنين اوضاع نهايات سطح مبصر و اوضاع خطوطيكه در سطح او باشد و مسافاتيكه ميان هر دو نقطه بود ،\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nسيم اوضاع اجزاى مبصر بعضى با بعضى و اوضاع نهايات سطح او بعضى با بعضى كه آن ترتيب است و اوضاع مبصرات متفرقه بعضى با بعضى هم ازين قبيل است و ادراك اول يعنى وضع مبصر كه آنمقابله است از بعد و جهتيكه درو مبصر باشد بقياس با بصر حاصلشود .\r\nو ادراك دويم از ادراك سطوح مبصر و ادراك ابعاد اطراف آن .\r\nو ادراك سيم از ادراك مواضع صور و ادراك كميت ابعاد او از بصر و از اول متيامن و متياسر و متعالى و متسافل معلوم كنند و از دويم متقدم و متاخر و ارتياب نسبت با دويم متطرق شود دون اول چه ارتياب در بعد باشد مگر چنانچه بايد مدرك شود و بنابرين است كه جسم محدب يا مقعر را از دور مسطح بينند .\r\nو اما تجسم كه آن امتداد جسمست در ابعاد ثلثه بصر از جميع اجسام ادراك امتداد كند در طول و عرض بواسطهء ادراك او مر سطوح متقابله را اما ادراك عمق از جسمى كند كه ادراك او از دو سطح متقاطعه كرده باشد يا از جسميكه از مقابل او سطحى محدب يا مقعر بين التحديب و التقعير باشد .\r\nو اما شكل يا شكل سطح مبصر بود يا شكل جسم او كه او هيات سطح اوست و ادراك اول از ادراك او باشد مر محيط صورتيرا كه حاصلشود در تجويف عصبه مشتركه يا از ادراك او مر محيط جزئى از سطح جليدى را و هر يكيرا ازيندو كه قوه مميزه اعتبار كنند شكلرا درو ادراك كنند .\r\nو هرگاه كه مميزه خواهد تحقيق شكل كند سهم شعاع را بر محيط سطح مبصر تحريك دهد تا از تحقيق اوضاع اجزاء نهايات سطح مبصر شكل او مدرك شود\r\nو ادراك دويم كه آن هيئت سطح مبصر است از ادراك اوضاع اجزا سطح مبصر و از تشابه اوضاع او و اختلاف آن و تحقيق او از ادراك اختلافات ابعاد اجزاى او و تساوى آن يا از اختلاف ارتفاعات اجزاى او و تساوى آن چه ادراك تحديب او مثلا از ادراك قرب اجزاى متوسطه و بعد اجزاى متطرفه بود وقتى كه مقابل بصر باشند يا از اختلاف ارتفاعات اجزاى او اگر سطح اعلاى مبصر يا سطح اسفل\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nمقابل بود يا از اختلاف عروض اگر متيامن يا متياسر بود و همچنين ادراك نهايات سطح .\r\nو اما ادراك تقعير سطح چون مايلى مبصر باشد تارة از بعد اجزاى متوسطه و قرب متطرفه باشد و تارة از تساوى ابعاد بجميع اجزاى سطح و تارة از قرب متوسطه و بعد متطرفه و اندفاع او با ماوراى بصر و ادراك استواى سطح از ادراك تساوى ابعاد و اجزاى متقاربه و تشابه ترتيب او .\r\nو اما عظم و آنمقدار مبصر است در كيفيت ادراك او خلاف كرده‌اند رأى جمهور آنست كه ادراك او از زاويه مخروط شعاع مبصر است و بس\r\nو رأى محققان اين صناعت آنست كه عظم بى اعتبار بعد مبصر و وضع او با زاويهء مذكوره مدرك نشود . صحيح اينست چه ابعاد مبصر و زواياى ابعاد او بقرب و بعد مختلف شوند و شك نيست در آنكه بصر ادراك مقدار مبصر به مجرد مقابله نتواند كرد چه ادراك جميع سطح او دفعة ميسر نشود .\r\nاما اگر مبصر حركت كند تا بصر بر او محيط شود چنان كه جميع سطح او را بحس يا باستدلال دريابد آنوقت قدر جسم را بقياس دويم غير قياسيكه در حال ابصار استعمال كرده باشد ادراك كند .\r\nو چون قوه مميزه خواهد كه تحقق عظم مبصرى كند سهم شعاعرا بر جميع اجزاى مبصر حركت دهد و اگر بعد او متفاوت باشد حس را بوقت تامل التباس در صورت او باديد آيد و اگر معتدل باشد صحت رؤيت او ظاهر شود .\r\nو اما ادراك تفرق ميان اشياء مبصره از تفرق صور مختلف باشد در بصر و آن يا بواسطهء آن بود كه ميان دو جسم صورت ميان ضوء و ظلمت باشد يا از براى آنكه انعطاف سطح هر دو يا جهة تباعد در موضع تفرق ظاهر بود و تفرق شايد كه در جميع اجزا بود همچو دو شخص و شايد ببعضى متصل باشد و ببعضى منفصل همچو انگشتان و شاخهاى درخت و هم فسيح بود و هم ضيق و گاه باشد كه مدرك نشود .\r\nو اما اتصال را بصر از ادراك عدم تفرق ادراك كند بنابر آنكه تفرق خود اصلا واقع نشود يا اگر باشد خفى بود و حينئذ غلط بسيار واقعشود\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو بصر ادراك تماس نيز كند و فرق ميان تماس و اتصال آنست كه در تماس حكم با ثنينيت كند دون اتصال .\r\nو اما عدد را باستدلال ادراك كند چه هرگاه مبصرات متفرقه را در يكوقت دريابد كثرترا در يافته باشد و حينئذ مميز از آنجا عدد را ادراك كند\r\nو اما حركتيرا كه بصر ادراك كند حركت اينى و وضعى بود و ادراك آن از تبدل وضع متحرك باشد دو زمان و آن يا از قياس مبصرى بود يا مبصرات متعدد .\r\nچنان كه ادراك مبصريكند مسامت مبصرى پس مبصرى ديگر و على هذا چه آنجا به حركت او احساس كند يا از قياس با مبصر واحد چنان كه ادراك او كند بر وضعيكه كه او را با آن حاصل شود بعد از آن آنوضع متبدل شود بقرب و بعد ازو و غير ان يا از قياس با نفس مبصر چنان كه مبصر در جهتى باشد و بعد از آن با جهتى ديگر منتقل شود با آنكه بصر همچنان در جاى خود ثابت بود .\r\nچه اينجا به حركت مكانى احساس كند يا آنكه ثبات وضع او را بقياس با بصر و حركت او ادراك كند .\r\nو اما سكون از ادراك مبصر مدرك شود چون او را زمانى بر وضع واحد با كيفيت و كميت واحد احساس كند .\r\nو اما خشونت كه اختلاف وضع اجزاى سطح جسمى است بحسب اغلب از اختلاف هيات ضوئيكه در سطح مبصر افتد مدركشود چه هرگاه كه بعضى از اجزاء مبصر مرتفعشود و بعضى منحفض ظل مرتفع بحسب اغلب بر منحفض افتد و حينئذ ضوء بر مرتفع قوىتر افتد كه منحفض و صور ضوء بر سطح مختلف شود و سطح املس را چون اجزاى متشابه الوضع باشد در حس ضوء در جميع متشابه بود و بصر صورت ضوء را در خشن و املس بكثرت مشاهده احساس كند .\r\nو اما ملاست را از صور ضوئى كه در سطوح اجسام املس افتد بعد از تامل ادراك كند و صقالت كه آن شدت ملاست است از پرتو ضوء و لمعان او در سطح مدرك شود .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nو اما شفيف از ادراك آنچه وراى او بود بر سمت مقابلهء او چون مشف اغلظ باشد از هواى متوسط ميان او و ميان بصر مدرك شود و ادراك كثافت از عدم ادراك شفيف بود .\r\nو اما ظلرا بصر بقياس به آنچه مجاور اوست از هوا ادراك كند و گاه باشد كه جسم مظلرا بيند و گاه باشد كه نبيند و ظلمت را از عدم ادراك ضوء ادراك كند .\r\nو اما حسن از ادراك معانى جزئى مدرك شود كه هر يكى از آنمعانى بانفراد حسن باشد و چون مقترن شوند نوعى ديگر از حسن حاصلشود مثلا ضوء موجب حسنست و بنابرين باشد كه چيزهاى نير را خوب شمارند و لون نيز موجب حسن است و بواسطه اينست كه الوان مشرقه همچو ارجوانى و وردى و ازرق ناظر را خوش آيد و بعد نيز موجب حسن است اما بالعرض چه در صور مستحسنه گاه باشد كه معانى دقيقه بود كه او را بعيب آورد همچو غضون و وشوم .\r\nو اما چون اندكى دور باشد آنمعانى خفى بود و حسن او ظاهر شود و گاه باشد كه به عكس بود و تجسم هم موجب حسن است و بنابرين خصيب خوب‌تر نمايد از قصيف .\r\nو شكل نيز موجب حسن است چه كره و دايره بهتر نمايد از غير آن و همچنين در ساير آنچه ذكر رفت كه تفصيل آن به تطويل انجامد .\r\nو اما قبح از عدم ادراك حسن مدركشود و هر وجهى را از وجوه حسن مقابل او قبحى باشد و در صورتى كه معانى مستحسنه و قبيحه با هم جمعشوند بصر تميز آنكند و هر يكيرا جداگانه دريابد .\r\nو اما تشابه از ادراك متشابهين كه در يكمعنى از معانى متفق باشند مدرك شود .\r\nو اما اختلاف از عدم ادراك تشابه و بر انحاى مذكوره بصر معانى جزئيرا كه در مبصرات باشد بحسب انفراد و تركيب ادراك كند .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nفصل پنجم در كيفيت ادراك بانعكاس\r\nبدانكه ادراك انعكاس مبصرات در مرايا ظاهر است ليكن اهل نظر را در كيفيت آن اختلافست رأى اصحاب تعاليم آنست كه شعاع از بصر خارجشود و چون بسطح مرآت رسد منعكس شود و بر چيزى كه آنضوء منعكس افتد بصر آن را ادراك كند و اينرأى مبنى است بر آنكه ابصار بخروج شعاعست و ضعف آنمعلوم شد .\r\nو رأى بعضى از اهل طبيعى آنست كه جسم صيقلى چون مقابل مبصرى از مبصرات شود صورت در سطح او حاصلشود .\r\nپس بصر چنان كه ادراك مبصرات مقابله كند بر استقامت ادراك آنكند و اينهم ضعيفست .\r\nچه اگر ادراك صورت در مرآت بر مثال ادراك صورت مقابله با استقامت بودى بايستيكه ادراك آن از جميع جهات ممكن بودى و از موضع خود بانتقال ناظر يا مبصر يا مرآت انتقال نكردى و گاه مستوى و گاه منكوس و گاه بزرگ و گاه كوچك بحسب سطوح مرآت ننمودى و محقق است كه چون وضع مرآت بر انعكاس بود صورت محسوس افتد و باوضاعى ديگر مشغول نشود .\r\nپس تحقيق آنست كه گوئيم كه ادراك اينمبصرات بواسطهء انعكاس صورتست به بصر لكن بر اينوجه كه چون مخروط هر نقطه مضى مصادف سطح صيقلى گردد و جميع خطوط مخروطى بر سموت معين منعكس شود و چون مخروطات نقطه مبصر بسطح صيقلى ممتد شود و جميع آنمنعكس گردد شايد از هر نقطه از آن خطى ممتد شود و بسطح منعكس گردد و بعد از انعكاس بنقطه مجتمع شود و و ميان آن نقطه و ميان سطح صيقلى مخروطى ملتئم از آنخطوط حاصل شود و به آن نقطه منعكس شود .\r\nپس هرگاه مركز بصر نزد نقطهء مذكوره باشد خطوط و صور وارده\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبرو ببصر بعد از انعكاس بر سموت شعاع وارد شود و از آنمنفعل گردد و در سطح بصر صورت آن نقاط مترتبه خطوط به ترتيب متشكل گردد و بصر آنشكرا بر وجهيكه حال خطوط منعكسه اقتضاى آن كند دريابد و چون سموت ورود و انعكاس از نقطه اولى با دوم ، سموت ورود و انعكاسست از نقطه دوم با نقطه اولى ، پس هر گاه كه ميان بصر و سطح صيقلى توهم مخروطى كنند و بعد ازين انعكاس از جميع مبصراتيكه داخل مخروط منعكس واقعشود صحيح بود كه از آنجا اضواء بر سموتيكه درو منعكس‌اند وارد شوند و از صيقلى بر سبيل انعكاس بنزد مركز بصر مجتمع شوند و چنان كه رؤيت مبصرات بر سبيل استقامت نيست الا از ادراك الوان آن ، ادراك بانعكاس نيز به غير آن نتواند بود ،\r\nو چون ممكن است كه ميان مركز چند صور و ميان يك سطح صيقلى مخروطات بسيار باشد و منعكس شود و جميع آنمبصرى واحد ملتقى شوند شايد كه صورت آنمبصر بر سموت معينه بر صيقلى افتد و به آن ابصار منعكس شوند و همه آن ابصار ادراك آنصورت كنند ليكن از مواضع مختلفه از آنسطح نه از يكموضع مگر در مرآت مخروط مفعر .\r\nو بعضى از اوضاع چنان كه در مطولات مذكور است بر وجهيكه ياد كرده شد معلوم مىشود كه اگر رأى اهل طبيعى را بر اين وجه گيرند كه صورت مبصر كه در صيقل حاصل شود واحد معين نيست بلكه صور مختلف المراتب است در صغر و كبر و در هر مرتبه صور آن بينهايت و بصر ادراك جميع آن نتواند كرد و غير از سمت انعكاس هم ادراك ممكن نباشد و آنچه ادراك آن ممكن باشد از جانب كبر متحد شود بحسب سطح مراة و عظم آن و بعد ازو از مبصر يا بصر و از جانب صغر متحد شود بچيزيكه از آن بگذرد همچو نقطه باشد عند البصر .\r\nو از هر يكى از مختلفات اجزاى غير متناهى در اجزاى متساوى از سطح متداخل و غير متداخل موجود شوند و هر يكى را از آنصور نقطه باشد بعينها كه چون مركز بصر در آنجا حاصل آيد آنصورت احساس كند و از نقطه ديگر بر\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nآن احساس نتواند كردن اينست حقيقت ادراك بر سبيل انعكاس .\r\n\r\nفصل ششم در خيال\r\nبدانكه مبصرات كه بصر بانعكاس ادراك آن كند يا از پس مرات ادراك كند يا از پيش يا در سطح مرات و صورت منعكسه را موضعى معين بحسب شكل مرات و وضع بصر از مرات باشد كه صورت را پيوسته در آنموضع بيند و مادام كه عقد وضع بصر از مرات متغير نشود آن متغير نشود و صورت مدركه در مرات را خيال خوانند .\r\nو موضع او را موضع خيال و موضع خيال هر نقطه كه انعكاس مدرك شود ملتقى خط انعكاس بود و عمودى را كه خارج شود ازو خط خيال خوانند .\r\nو خط خيال و خط انعكاس هر دو متلاقى شوند و در آينه مسطحه موضع خيال دائما وراء سطح مرات بود و بعد او از سطح مرآت همچو بعد نقطه مبصره بود از او و هر نقطه را كه در مرات كرى محدب ادراك كند خارج از سهم انعكاس بود و خط خيال او ملاقى خط انعكاس نبود و موضع خيال در داخل كره و در سطح او و خارج ازو تواند بود الا آنكه بصر ادراك او پيوسته وراء مرات كند و مواضع او بصر را بقياس با سطح مرات متميز نشود و هر نقطه را خيالى و نقطه انعكاس باشد .\r\nو همچنين در مرآت اسطوانى و مخروطى كه محدب باشد\r\nو هر نقطه را كه در مرات كرى مقعر ادراك كند خط انعكاس او گاه ملاقى خيال شود و گاه موازى او و آنچه ملاقى او شود گاه وراى مرات بود و گاه اقدام او و آنچه قدام ميان بصر و مرات ملاقى شود و نزد مركز بصر و از وراى مركز بصر و ادراك بصر اين صور را مختلف شود .\r\nو بعضى از آنكه مواضع خيالات آن وراى مرات يا ميان بصر و سطح مراة بود محقق باشد .\r\nو بعضى كه خيالات آن را مواضع محدوده نباشد يا مواضع آنمركز بصر يا\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nوراى او بود محقق نباشد و اگر شرح و بسط اين قسم و بيان اغلاط بصر و انعكاس شروع رود به طول انجامد .\r\nبسم اللّه الرحمن الرحيم\r\n\r\nفن سيم از مقاله پنجم علم متوسطات\r\nكه عبارتست از رسايلى كه تمام وقوف بر رياضى موقوفست بر معرفت آن و آنها را متوسطات بنابر آن خوانند كه در ترتيب تعليم اكثر آنميان اقليدس و مجسطى واقعند و آن نوزده رساله است :\r\n1 - در بيان نسبت مقادير كه آن را كتاب معطيات خوانند و مصنف آن اقليدسست و اسحق بن حنين معرب گردانيده و ثابت بن قره صابى اصلاح آن كرده و مجموع آن نود شكلست .\r\nشكل اول در بيان آنكه نسبت قدر معلوم با قدر معلوم معلوم باشد چنان كه در اين شكل ج د ا ب گوئيم ا ب معلوم القدرند و ج د متساوى ايشان پس نسبت ا با ج همچو نسبت ب باشد با د .\r\nو اگر خواهيم گوئيم نسبت ا با ب همچو نسبت ج باشد با د و على هذا القياس .\r\nج د ا ب رساله ب در تحرير مناظر هم از تصنيف اقليدسست مشتمل بر 64 شكل .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nشكل اول در بيان آنكه مبصرات بسيار را همه به قصد واحد نتوانديد چه مبصر را ا ب فرض كنيم و عين را ج و خطوط شعاعى را ج ا ج د ج ه ج و ج ب پس گوئيم اول آنچه بر ا ب افتد شعاع ج ا باشد كه آنسهم مخروط شعاعيست بعد از آن ج د پس ج ه ج و ج ب .\r\nو حينئذ مقدار ا د پيش از د ه ديده شود زيرا او اقربست به وضع از موضع اول و همچنين د ه پيش از ه و و ه و پيش از و ب پس جميع ا ب را با هم به قصد واحد نتواند ديد ليكن از سرعت لمحه بصر چنان گمانبردند و على هذا ،\r\nرساله ج در ظاهر ا ت فلك كه هم تصنيف اقليدس است مشتمل بر 26 شكل و در بعض نسخ بر 25\r\nرساله د در تحرير كتاب مفروضات كه ثابت بن قره صابى تصنيف كرده است مشتمل بر 26 و در بعضى نسخ بر 24\r\nرساله ه در تربيع دايره كه ابن الهيثم تصنيف كرده است مشتمل بر چهار شكل .\r\nرساله و در تحرير كتاب كره متحرك كه او طوقولس ساخته است و ثابت اصلاح كرده مشتمل بر يكمقاله و 12 شكل .\r\nرساله ز در مطالغ ايسقلاوش ساخته است و كندى اصلاح كرده است و\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nقسطابن لوقا بعلبكى با عربى نقل كرده مشتمل بر 3 مقدمه و صدرى و 2 شكل\r\nرساله ح در طلوع و غروب كه اوطوقولس تصنيف كرده و ثابت اصلاح نموده مشتمل بر دو مقاله و سى و شش شكل مقاله اولى پانزده شكل و دويم بيست و يك شكل\r\nرساله ط در تحرير كتاب ماخوذات كه ارشميدس ساخته است و ثابت بن قره ترجمه كرده و استاد مخصص على بن أحمد نسوى تفسير كرده مشتمل بر پانزده شكل ،\r\nو گفته‌اند كه خواندن اين كتاب ميان اقليدس و مجسطى از لوازم است\r\nرساله‌ى در اكر كه ناوذسيوس ساخته است مشتمل بر 3 مقاله و 59 شكل و قسطاء بن لوقا باشارت ابو العباس أحمد بن المعتصم باللّه تا شكل پنجم از مقاله دويم با عربى نقلكرده و باقى آن را ديگرى عربى گردانيده و ثابت اصلاح كرده ،\r\nرساله يا در تحرير كتاب مساكن كه هم ثاوذوسيوس ساخته است و قسطا بن لوقا با عربى نقلكرده مشتمل بر 12 شكل ،\r\nرساله يب در ايام و ليالى هم از تصنيف ثاودووسيوس است مشتمل بر دو مقاله و سى و سه شكل ،\r\nرساله يج در تحرير كتاب مانالاوس در اشكال كرويه استاد خواجه نصير الدين طوسى آورده است كه چون كتبى را كه موسوم‌اند بمتوسطات تحرير ميكردم نسخ مختلف يافتم بعضى باصلاح أبو عبد اللّه محمّد بن عيسى و بعضى باصلاح ابى الفضل محمّد بن أبى سعيد الهروى و بعضى باصلاح غير ايشان و هيچيك از آن تمام نبود تا بعد از دو سال نسخه اصلاح امير ابو نصر منصور بن عراق بدست افتاد و از آنجا هر چه در آنموقوف بود روشن شد و آن را تمام كردم ،\r\nو اين كتاب مشتملست بر سه مقاله و در بعض نسخ بر دو مقاله مقاله اولى مشتمل بر سى و نه شكل و دويم در بيشتر نسخ بر بيست و چهار شكل و در نسخه ابن عراق بر بيست و يك شكل و مقاله سيم بر بيست و پنج شكل ،\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nو پيش بعضى مقاله اولى مشتمل بر 61 شكل و مقالهء دويم بر سى شكل بر جمله عدد اشكال ميان 85 و 91 است ،\r\nرساله يد در بيان جرم نيرين و بعد ايشان كه آن را كتاب ارسطرخس خوانند مشتمل بر هفده شكل ،\r\nرساله يه در معرفت مساحت اشكال بسيط و كريه منسوبست با بناى موسى محمّد و حسن و احمد مشتمل بر هيجده شكل ،\r\nرساله يو در خواص خطوط متوازيه و اعراض ذاتى آن موسوم برساله شافيه .\r\nرساله يز در كره و استوانه و تكسير دايره كه ارشميدس ساخته است و آن را كتاب الكره و الاستوانه نام كرده و آن در نسخه ثابت بن قره 48 شكلست و در نسخه اسحق بن حنين 43 و در تكسير دايره 3 شكل ديگر ذكر كرده ،\r\nرساله يح در ضبط دعاوى شكلى كه معروفست به شكل قطاع و براهين اين شكل دو نوعست يكى شكل سطحى برينوجه\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nدويم قطاع كروى برينوجه :\r\nص 218 و از فوايد اين شكل آنست كه بر شناختن كيفيت مقادير قوسها كه از تقاطع دواير عظام در سطح كره حادث شود وقوف يابند و غير اين نيز درو فوايد بسيار است و قدماى مهندسان اين شكلرا بغايت بزرگ داشتندى تا به حدى كه قسم به دو ياد كردندى .\r\nو بطليموس اين شكلرا در صدر كتاب مجسطى آورده است و مانالاوس در كتاب خود كه در كرات ساخته آورده و متأخران چون در همه چيزها تصرف كردند از زيادتى تحاشى نمودند اشكالى چند استنباط كردند كه آن را بجاى شكل قطاع به كار دارند و آن را شكل مغنى و شكل ظلى خوانند . « 1 »\r\nرساله يط در مباحث انعكاس اشعه و انعطاف آن كه خواجه نصير ساخته است رحمة اللّه تعالى عليه .\r\n\r\n\r\n","description":"","footnote":"\r\n( 1 ) - كتب متوسطات بسعى دائرة المعارف العثمانيه بامر حضرت نظام حيدر آباد دكن شكر اللّه سعيه و طول عمره طبع شده است و شكل مغنى و ظلى اختراع امير ابو نصر عراق و ابو الوفاء بوزجانى است و علم مثلثات مسطحه و كروى فرنگيها اقتباس و تقليدى از اين دو مرد بزرگ است\r\n","page_name":" 412 ","page_number":412},
  {"content":"\r\n\r\nبسم الله الرحمن الرحيم\r\n\r\nفن چهارم از مقاله پنجم علم حساب\r\nو آن عبارتست از علمى كه ازو طرق استخراج مجهولات عددى معلوم كنند و شعب اين علم هر چند بسيار است ما اينجا آنچه اهم باشد در مقدمه و پنج باب ايراد كنيم انشاء اللّه تعالى .\r\n\r\nمقدمه\r\nدر بيان موضوع اين علم و بعضى از احكام و تقسيمات او\r\nبدانكه موضوع علم حساب عدد است از جهة كيفيت استعلام بعضى از لوازم مجهوله و عدد كميتى است كه از واحد حاصل مىشود بتكرير يا تجزيه يا بهر دو و عدد را به چند وجه تقسيم كرده‌اند :\r\nاول آنكه اگر عدد منقسم شود بمتساويين صحيحين آن را زوج خوانند و اگر منقسم نشود فرد و زوج اگر بتنصيف منتهى شود با واحد آن را زوج الزوج خوانند و اگر منتهى نشود با واحد اگر قابل تنصيف نباشد الا يك بار آن را زوج الفرد خوانند هم چو 6 و اگر قابل تنصيف باشد زياده از يك بار زوج الزوج و الفرد همچو دوازده و فرد را اگر عددى عاد كند مركب و فرد الفرد خوانند همچو 9 كه 3 عاد او است .\r\nو اگر عددى عاد نكند اصم خوانند همچو يازده برين تقدير 3 و 5 و 7\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nنيز اصم باشد .\r\nليكن اقليدس گفته است اصم آنست كه او را كسرى صحيح از كسور تسعه نباشد .\r\nدويم آنكه اجزاى عدد را چون جمع كنند اگر مثل او باشد آن را عدد تام خوانند همچو 6 كه اجزاى او را كه نصف و ثلث و سدس بود چون جمع كنند مثل او باشد و اگر زيادت باشد آن عدد را زايد خوانند همچو 12 كه اجزاء او نصفست و ثلث و ربع و سدس و اينمجموع 15 است و اگر كمتر باشد عدد ناقص همچو 4 كه نصف و ربع كه اجزاى اويند ازو كمتر باشد .\r\nسيم آنكه اجزاى هر دو عدد كه فرض كنند اگر متساوى يكديگر باشند آن هر دو عدد را متحابان خوانند همچو 220 و 284 و اگر متساوى نباشند غير متحابين خوانند .\r\nچهارم آنكه اگر اجزاى عدد و حدات حقيقى باشند آن را عدد صحيح خوانند و الا كسر و كسر را اگر نطق به دو ممكن نباشد الا بجزئيه آن را كسر اصم خوانند همچو جزوى از 11 جزو و 5 جزو از 29 جزو .\r\nو اگر ممكن باشد كسر منطق و اگر آن مفرد باشد همچو كسور تسعه از نصف تا عشر يا مركب همچو ثلثين و ثلثه اسباع و على هذا .\r\nيا مضاف همچو نصف عشر يا مركب و آن در صورت عطف باشد همچو نصف و ثلث چنان كه در وقت نسبت 10 با 12 گويند كه 10 نصف و ثلث 12 است و گاه باشد كه از منطق و اصم مركب شود چنان كه نصف جزوى از 11 جزو .\r\nپنجم آنكه اگر دو عدد مساوى يكديگر باشند متماثلان خوانند همچو 4 و 4 و اگر متساوى نباشند اگر احدى عد ديگرى كند همچو 3 و 6 متداخلان خوانند و الا اگر بحيثيتى باشند كه چون اقلرا از اكثر بيندازند يكى بماند يا اقل از اقل ، ليكن چون اقل را حينئذ از ديگرى بيندازند بواحد منتهى شود همچو 5 و 9 آن را متباينان خوانند و اگر القامؤدى با فنا شود آن را متوافقان خوانند همچو 4 و 14\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nو اول مراتب اعداد را مرتبه آحاد خوانند و آن از يكى باشد تا 9 بزيادتى يكيك .\r\nو دويم را مرتبه عشرات خوانند و آن از ده باشد تا نود بزيادتى ده ده . سيم مرتبه مآت و آن از 100 باشد تا 900 بزيادتى صد صد و اين سه مرتبه را اصول مراتب خوانند ،\r\nزيرا كه هر چه بعد ازين بيايد مقيد بيكى از اينها كنند همچو آحاد الوف كه از هزار است تا 9 هزار و عشرات الوف كه از ده هزار است تا نود هزار و مآت الوف كه از صد هزار است تا نهصد هزار .\r\nو همچنين آحاد الوف الوف و عشرات و مات الوف الوف و آحاد الوف الوف الوف و عشرات الوف الوف الوف .\r\nچندانكه اعتبار ممكن باشند و هر چه آن را ضرب كنند در نفس خود جذر و شىء خوانند و مرتفع را از ضرب جذر در نفس خود مجذور و مال و مربع و مرتفع از ضرب جذر را در مال كعب و از جذر در كعب مال مال و از ضرب جذر در مال ، مال كعب و از ضرب جذر در مال كعب ، كعب كعب و از ضرب جذر در كعب كعب ، مال مال كعب .\r\nو از ضرب جذر در مال مال كعب ، مال كعب كعب و از ضرب جذر در مال كعب كعب ، كعب كعب كعب و همچنين چندانكه اعتبار ممكن باشد مثلا چون جذر 2 باشد مال 4 باشد و كعب 8 و مال مال 16 و مال كعب 32 و كعب كعب 64 بدينقياس .\r\n\r\nباب اول در ضرب\r\nو آن تحصيل مقداريست كه نسبت احد المضروبين با او همچو يكى باشد با مضروب ديگر چنان كه چون دو را بپنج ضرب كنند مقدارى حاصل شود كه نسبت 5 با او همچو نسبت يكى باشد با دو و چون ربعى را در نفس خود ضرب كنند مقدارى حاصل شود كه آن ربع ربع باشد كه نسبت ربع با او همچو واحد\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nباشد با ربع و ضرب يا ضرب صحاح در صحاح باشد يا ضرب كسور در كسور و يا آنچه درو كسور باشد .\r\nاما ضرب صحاح در صحاح اگر هر دو از يك مرتبه باشند آن به چند قسم شود :\r\nاول مضروب و مضروب فيه هر دو از مرتبه آحاد باشد و ضابطه درو آنست كه بهر يكى از آحاد احد المضروبين تمام مضروب ديگر اخذ كنند و اينطريقه عام است در جميع الا ما فوق مرتبه آحاد را طريق بسيار است از اين آسان‌تر .\r\nدويم آنكه يكى از مرتبه آحاد باشد و ديگرى از مرتبهء عشرات و ضابطه درو آنست كه عشرات را با عقود او رد كنند و آحاد را در آنعقود ضرب كنند و و بهر يكى از حاصل ده گيرند چنان كه چون خواهند پنج را در سى ضرب كنند عقود عشراترا كه آن 3 است در 5 ضرب كنند و بهر يكى از حاصل آن كه 15 است 10 گيرند 150 شود .\r\nسيم آنكه يكى از مرتبهء آحاد باشد و ديگرى از مآت و اينجا عقودمآترا در آحاد ضرب كند و بهر يكى ازين حاصل صد گيرند چنان كه چون خواهند چهار را در پانصد ضرب كنند پنج را در چهار ضرب كنند و بهر يكى از حاصل صد گيرند دو هزار باشد .\r\nچهارم آنكه يكى از آحاد باشد و ديگرى از الوف و همچنين عقود الوف را در آحاد ضرب كنند و بهر يكى از حاصل هزار گيرند چنان كه چون خواهند 3 را در 2 هزار ضرب كنند 3 را در 2 ضرب كنند و بهر يكى از حاصل هزار گيرند 6 هزار باشد :\r\nپنجم آنكه هر دو از مرتبه عشرات باشند و ضابطه درو آنست كه عقود احدى را در عقود ديگرى ضرب كنند و از حاصل هر يكى صد گيرند مثلا چون خواهند كه بيست را در سي ضرب كنند 2 را در 3 ضرب كنند و بهر يكى از حاصل صد گيرند 600 باشد .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nششم آنكه اگر يكى از عشرات باشد و ديگرى مات و درينجا بهر يكى از حاصل هزار گيرند .\r\nهفتم آنكه يكى از عشرات باشد و ديگرى از الوف و درينجا بهر يكى از حاصل ده هزار گيرند .\r\nهشتم آنكه هر دو از مات باشند و درينجا نيز بهر يكى از حاصل ده هزار گيرند .\r\nنهم آنكه يكى از مات باشد و ديگرى از الوف و اينجا بهر يكى از حاصل صد هزار گيرند و بر بن قياس .\r\nدهم آنكه از هر دو الوف باشند و اينجا بهر يكى از حاصل هزار هزار گيرند و برين قياس .\r\nو اگر اعداد مركبه باشد تحليل مركب كنند بمفرد و هر فردى را از مضروب در هر يكى از مضروب فيه ضرب كنند . چنان كه خواهند 5 را در 25 ضرب كنند 5 را يك بار در 5 ضرب كنند و بار ديگر در بيست و حاصل هر دو را جمع كنند مطلوب آن باشد .\r\nو اگر خواهند كه 15 را در 16 ضرب كنند 5 را اول در 6 ضرب كنند و بعد از آن در ده و ده را در 6 ضرب كنند و در ده و همه را جمع كنند و اگر تركيب بسيار شود چنان كه خواهند 125 را در 346 ضرب كنند از براى تسهيل جدولى رسم كنند بعدد مفردات حاصل ضرب كه درين مثال آن پنجست اول صد را در سيصد ضرب كنند و حاصلرا كه سى هزار باشد در جدول عشرات الوف بنهند .\r\nپس همان 100 را در 40 ضرب كنند و حاصلرا كه چهار هزار باشد در جدول آحاد الوف نهند و هم در 6 ضرب كنند و حاصلرا كه آن 600 باشد در جدول مآت بنهند و 100 را خط در كشند و بعد از آن بيست را در 300 ضرب كنند و حاصلرا كه 6 هزار باشد در جدول آحاد الوف در زير آنچه اول نهاده‌اند\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nبنهند و در چهل ضرب كنند و حاصلرا كه 800 باشد در جدول مآت زير آنچه اول نهاده باشند بنهند و در 6 ضرب كنند و از حاصل آن كه 120 باشد 100 را در جدول مآت بنهند و بيست را در جدول عشرات و بيست را نيز در خط كشند و بعد از آن 5 را در 300 ضرب كنند و حاصل آن كه 1500 باشد هزار را در جدول آحاد الوف بنهند و 500 را در جدول مآت و در 40 ضرب كنند و حاصلرا كه آن دويست باشد در جدول مآت نهند و در 6 ضرب كنند و حاصلرا كه سى باشد در جدول عشرات بنهند و تكميل عملكنند .\r\nچنان كه در مثال مذكور از مرتبه عشرات آغاز كنند و آنچه در آنمرتبه باشد جمع كنند و در زير جدول عشرات برابر او نهند و آنچه در جدول مآت باشد جمع كنند و از آن جمله هر چه مآت باشد در زير آنجدول برابر او نهند و آنچه الوف باشد با آنچه در جدول آحاد الوف باشد برند و با هر چه در آنجدول باشد جمع كنند و از آن جمله هر چه در آحاد الوف باشد در زير آنجدول برابر او نهند و هر چه از عشرات الوف باشند با جدول عشرات الوف برند و آن را با هر چه در آن جدول بود جمع كنند و در زير آن جدول برابر او نهند و حاصل ضرب جمله آن باشد كه در زير جدول مرسوم باشد .\r\nاما ضرب كسور در كسور چنان باشد كه عدد احادى را در عدد ديگر ضرب كنند و مبلغ را به آنچه از ضرب احد المخرجين حاصلشود نسبت كنند چنان كه چون خواهند سه ربع واحدى را در پنج تسع او ضرب كنند 3 را در 5 ضرب كنند و مبلغ را كه 15 باشد با حاصل از ضرب احد المخرجين در ديگرى كه 36 باشد نسبت كنند و گويند 15 جزو است از 36 جزو واحدى كه آن ربع و سدس واحدى باشد كه نه جزو از 36 جز و ربع باشد و 6 سدس .\r\nو چون خواهند كه ربع و سدس واحدى را در ثلث و خمس او ضرب كنند مخرج احد المضروبين 12 است و مخرج ديگرى 15 واحد المضروبين پنج جزو است از 12 جزو واحدى و ديگر 8 جزو از 15 جزو و واحدى .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nپس 5 را در 8 ضرب كنند و حاصلرا كه 40 باشد نسبت دهند با 180 كه از ضرب احد المخرجين در ديگرى حاصلشود و گويند 40 جزو است از 180 جزو واحدى كه آن دو تسع واحدى باشد .\r\nو اگر خواهند كه مخرج كسور تسعه معلوم كنند مخارج كسور را از نصف تا عشر گيرند و مخرج نصف و ربعرا چون در مخرج ثمن داخلند اسقاط كنند و همچنين مخرج ثلث را كه در مخرج سدس داخلست و مخرج خمس را كه در مخرج عشر داخلست پس مخرج سدسرا چون مباين مخرج سبعست درو ضرب كنند 42 حاصلشود و چون ميان اين حاصل و مخرج ثمن توافقست به نصف نيمه يكيرا در تمام آنديگر ضرب كنند 168 حاصلشود و ميان اين حاصل و ميان نه توافقست بثلث ثلث احدى را در تمام آن ديگر ضرب كنند 504 حاصلشود و ميان اين حاصل و ميان ده توافقست به نصف نيمه احدى را در جمع ديگرى ضرب كنند 2520 حاصل شود و تمامت كسور تسعه ازينجا بيرون آيد .\r\nو نقلست كه از أمير المؤمنين عليه السّلام ازين سؤال كردند بر فور فرمود :\r\nاضرب ايام اسبوعك فى ايام سنتك يعنى هفت را در سيصد و شصت ضرب كن كه حاصل مخرج جمع كسور شود .\r\nو هم نقلست كه ازو پرسيدند اقل عدديكه او را ثلث و ربع باشد و ثلث او او را ربع و خمس باشد و ربع او را نصف و خمس باشد كدام است فرمود كه اضرب ثلث شهرك فى شهور سنتك يعنى 10 را در 12 ضرب كن تا 120 حاصلشود و ثلث او چهلست و ربع او سى و چهلرا ربع ده است و خمس 8 و سى را نصف 15 و خمس 6 .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nباب دويم در قسمت\r\nقسمت تحصيل مقداريست كه نسبت او با واحد همچو نسبت مقسوم باشد با مقسوم عليه .\r\nو بعضى گفتند طلب ما فى المقسوم عليه من امثال المقسوم پس اگر قسمت صحاح بر صحاح كنند عددى بگيرند كه چون در مقسوم عليه ضرب كنند اسقاط حاصل از مقسوم ممكن باشد :\r\nو حينئذ اگر بعد از اسقاط چيزى باقى نماند خود مطلوب همان مقدار باشد و اگر باقى ماند اگر كمتر از مقسوم عليه باشد نسبت كنند و به همان نسبت از واحد بستانند و خارج از نسبت با آنمقدار مأخوذ ضم كنند مطلوب آن باشد چنان كه چون خواهند پنجاه را بر 6 قسمت كنند بگيرند 8 را و در 6 ضرب كنند و مقدار حاصلرا از مقسوم اسقاط كنند و باقيماند نسبت او با مقسوم عليه بثلث است ثلث واحدى را با 8 ضم كنند مطلوب آن باشد .\r\nو اگر بيشتر از مقسوم عليه باشد مقدار ديگر طلب كنند و درو ضرب كنند و حاصلرا از آن باقى اسقاط كنند .\r\nو همچنين تا مقسوم فانى شود يا كمتر از مقسوم عليه بماند و آن را به او نسبت دهند و به همان نسبت از واحدى اخذ كنند و خارج از نسبت با آن مقادير ماخوذ ضم كنند آن مجموع مطلوب باشد .\r\nچنان كه چون خواهند 680 را بر 12 قسمت كنند بستانند پنجاه را و در 12 ضرب كنند و حاصلرا كه 600 باشد از مقسوم اسقاط كنند 80 باقى ماند بستانند 6 را در 12 ضرب كنند و حاصل آن را كه 72 باشد از 80 اسقاط كنند 8 باقى ماند نسبت او با 12 بثلثين باشد ثلثين واحد را با 56 ضم كنند مطلوب آن باشد وجهى ديگر بستانند از مقسوم به قدر واحد با مقسوم عليه ، چنان كه چون خواهند چهلرا\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nبر پنج قسمت كنند چون نسبت واحد با پنج كه مقسوم عليه است به خمس است خمس 40 بستانند مطلوب آن باشد .\r\nو چون خواهند كه سيزده سه را بر قسمت كنند چون نسبت واحد با سيزده كه مقسوم عليه است جزويست از سيزده سه جزو از سيزده جزو واحدى بستانند مطلوب آن باشد .\r\nو اگر مراتب را بعضى بر بعضى قسمت كنند عدد عقود مقسومرا بر عدد عقود مقسوم عليه قسمت كنند و خارج قسمترا نگاه دارند .\r\nپس اگر مرتبه مقسوم و مقسوم عليه هر دو متحد باشند خارج از مرتبه آحاد بضرورت از صحاح بود اگر مقسوم بيشتر از مقسوم عليه باشد و از كسور بود اگر مقسوم عليه بيشتر بود چنان كه اگر خواهند كه پانصد را بر صد قسمت كنند يا شش هزار را بر دو هزار و يا صد را بر چهار صد يا دو هزار را بر پنجهزار و اگر بمرتبه مختلف باشد آن را كه اعلى باشد با فروتر ازو بيك مرتبه رد كنند .\r\nچنان كه اگر خواهند كه هشت هزار را بر پنجاه قسمت كنند هشت را بر پنج قسمت كنند يكى و سه خمس بيرون آيد .\r\nپس مرتبه الوف را با مرتبه مآت رد كنند و بيكى صد گيرند و بسه خمس او شصت و اگر خواهند كه هشت صد هزار را بر چهل قسمت كنند 8 را بر 4 قسمت كنند دو بيرون آيد .\r\nپس مرتبه مات الوف را با مرتبه عشرات الوف رد كنند خارج از آن مرتبه باشد و هر يكى بيست هزار بود و اگر خواهند نود را بر چهار صد قسمت كنند نه را بر چهار قسمت كنند دو و ربعى بيرون آيد .\r\nپس مرتبه مات را با مرتبه عشرات رد كنند و دو و ربعرا با ده نسبت كنند 2 عشر و ربع عشرى باشد كه آن ثمن واحدى بود مطلوب باشد .\r\nو اگر كسور باشد اگر مخرج هر دو متحد باشند عدد مقسوم بر عدد مقسوم عليه قسمت كنند آنچه خارج باشد . از صحاح بگيرند چنان كه اگر خواهند 6\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nسبع درهمى را بر 3 سبع ذراعى قسمت كنند 6 را بر 3 قسمت كنند دو بيرون آيد و اگر مخرج مختلف باشد عددى حاصل كنند كه هر دو از آنجا بيرون آيد و از آنجا باعتبار مقسوم و مقسوم عليه بگيرند واحدى را بر قسمت ديگرى كنند .\r\nچنان كه خواهند هفت تسعرا بر سه ربع قسمت كنند و 36 مخرج ربع و تسع بود بگيرند و هفت تسع او را كه 28 باشد بر سه ربع او كه بيست و هفت است قسمت كنند واحدى و ثلث تسع واحدى بيرون آيد .\r\nو اگر مقسوم از صحاح باشد و مقسوم عليه كسر يا به عكس يا با هر يكى كسر باشد هر يكى را از آن در مخرج كسر ضرب كنند و حاصل ضرب از مقسوم را در مخرج كسر بر آنچه حاصلشود از ضرب مقسوم عليه در مخرج كسر قسمت كنند آنچه حاصلشود مطلوب باشد .\r\nچنان كه چون خواهند ده را بر چهار و نيم قسمت كنند ده را در دو ضرب كنند تا بيست نصف حاصلشود و چهار را در دو ضرب كنند تا 8 نصف حاصلشود .\r\nپس نصفى را كه در مقسوم عليه بوده باشد بآنضم كنند تا نه نصف شود بيست نصف را بر نه قسمتكنند تا دو و دو تسع بيرون آيد .\r\nو چنان كه چون خواهد 6 و ربعى را بر 5 قسمت كنند 6 را در 4 ضرب كنند و ربعى را كه بود با حاصل ضم كنند تا بيست و پنج ربع حاصل شود پس 5 را در 4 ضرب كنند تا بيست ربع حاصلشود . پس 25 ربعرا بر آن قسمت كنند واحدى و ربعى بيرون آيد\r\nو چون خواهند ده و چهار خمسرا بر چهار و سه ربع قسمت كنند ده را در مخرج ربع و خمس كه آن بيست است ضرب كنند تا دويست نصف عشر حاصل شود و اربعة اخماس واحد را در بيست ضرب كنند چهار خمس بيست حاصل شود كه آن 16 نصف عشر باشد . و حينئذ مقسوم 216 نصف عشر شود پس 4 را در بيست ضرب كنند 80 نصف عشر حاصل شود و ثلثه ارباع را در بيست ضرب كنند تا ثلاثه ارباع بيست حاصل شود كه آن 15 باشد . و حينئذ مقسوم عليه 95 نصف عشر شود پس 216 نصف\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nعشر را بر 95 نصف عشر قسمت كنند تا دو تمام و 26 جزو از نود جزو واحدى حاصل شود بر همين قياس چون كسور مركب باشد .\r\n\r\nباب سيم در نسبت و در اينجا چند چيز بيان كرده شود\r\n\r\nاول در نسبت اجزاى ستين با او\r\nبدانكه واحد سدس عشر اوست و دو ثلث عشر او و سه نصف عشر او و چهار ثلث خمس او و پنج نصف سدس او و شش عشر او و هفت عشر و سدس عشر او و 8 دو ثلث خمس او و نه عشر و نصف عشر او و ده سدس او و يازده سدس و عشر سدس او و 12 خمس او و سيزده خمس و سدس عشر او و چهارده خمس و ثلث عشر او و پانزده ربع او و 16 سدس و عشر او و هفده ربع و ثلث . عشر او و هيجده خمس و عشر او و 19 ربع و ثلث خمس او و بيست و يك ربع و عشر او و بيست و دو خمس و سدس او و بيست و سه ثلث و نصف عشر او و بيست و چهار دو خمس او و بيست و پنج ربع و سدس او و بيست و شش ثلث و عشر او و بيست و هفت ربع و خمس او و 28 خمس و سدس و عشر او و بيست و نه دو خمس و نصف سدس او و سى نصف او على هذا تا 59 كه ثلث و ربع و دو خمس اوست .\r\n\r\nدويم در نسبت صحاح با صحاح\r\nعدد اگر اصم باشد نسبت اجزاى او با او باجزا بود چنان كه در نسبت دو با يازده گويند دو جزو است از يازده جزو و در نسبت چهار با سيزده گويند چهار جزو است از سيزده جزو .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nو اگر او را كسرى منطق باشد نسبت او بكسور تسعه كنند يا آنچه مركب شود از آن همچو دوازده كه دو را با او به سدس نسبت كنند و يكى را به نصف سدس ،\r\nو اگر مركب باشد از هر دو همچو صد و سى و دو كه مركبست از ضرب يازده در دوازده نسبت با او گاه بكسور كنند و گاه باجزا چنان كه گويند يازده نصف سدس اوست و دوازده يازده جزو از 132 جزو او .\r\n\r\nسيم در نسبت كسور با كسور\r\nو طريق او آنست كه همه را از يك مخرج گيرند تا همچو نسبت صحاح با صحاح شود چنان كه چون خواهند سه خمسرا با هفت تسع نسبت كنند مخرجى بستانند كه خمس و تسع ازو بيرون آيد و آن 45 است و سه خمس او را كه آن بيست و هفت است با هفت تسع او كه سى و پنج است نسبت كنند خمس و چهار تسع او باشد .\r\nو اگر نسبت كسور با صحاح كنند عدد آنكسور را با آن عدد صحيح نسبت كنند و لفظ كسر بدان زياده كنند .\r\nچنان كه چون خواهند كه سه ربعرا با 120 نسبت كنند عدد كسر كه آن سه است بستانند و با صد و بيست بربع عشر نسبت كنند و لفظ كسر كه ربعست برو زياده كنند و گويند ربع ربع عشر اوست . و چون تلخيص كنند نصف ثمن عشر او باشد\r\nو اگر نسبت صحاح با صحاح و كسور كنند منسوب و منسوب اليه را بجنس كسور بسط كنند .\r\nچنان كه چون نسبت 5 به 6 و ربع كنند 5 را در مخرج ربع ضرب كنند تا بيست ربع شود و 6 را نيز در 4 ضرب كنند تا 24 ربع شود و ربعيكه بود به آن ضم كنند پس 20 را با 25 نسبت كنند اربعه اخماس او باشد ،\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nباب چهارم در اربعه اعداد متناسبه\r\nو آن هر چهار عددى باشند كه نسبت اول با دويم همچو نسبت سيم باشد با چهارم مثل 2 و 3 و 4 و 6 كه نسبت 2 با 3 به ثلثين اوست و نسبت 4 با 6 همچنين اول و سيم را مقدم خوانند و دويم و چهارمرا تالى و اول و چهارم را طرفان خوانند و دويم و سيم را وسطان و نسبت مقدم با مقدم همچو نسبت تالى بود با تالى چنان كه چون مقدم اول نصف مقدم دويم باشد تالى اول نصف تالى دويم بود و ازين اعداد بايد كه سه معلوم باشد تا استخراج مجهول ميسر شود .\r\nپس اگر مجهول احد الوسطين باشد كه دويم و سيم است احد الطرفين را كه اول است و چهارم در ديگرى ضرب كنند و حاصلرا بر واسطه معلومه قسمت كنند تا واسطهء مجهوله معلوم شود .\r\nچنان كه چون عددى خواهند كه نسبت 4 با او همچو نسبت 16 باشد با بيست ، مجهول درين جا احد الوسطين است كه تالى اول است ، احد الطرفين را كه آن 4 است در طرف ديگر كه بيست است ضرب كنند و حاصل را كه هشتاد است بر 16 قسمت كنند تا 5 بيرون آيد معلومشود كه عدد مجهول 5 بود زيرا كه چنان كه 4 چهار خمس 5 است 16 چهار خمس بيست است :\r\nو اگر مجهول احد الطرفين باشد احد الوسطين را در ديگرى ضرب كنند و حاصل را به وجهيكه ذكر رفت قسمت نمايند .\r\nچنان كه چون عددى خواهند كه نسبت او با 5 همچو نسبت 16 باشد با 20 مجهول چون احد الطرفين است كه مقدم اولست احد الوسطين را كه آن 5 است در وسط ديگر كه 16 است ضرب كنند و حاصلرا كه همان 80 است بر طرف ديگر كه بيست است قسمت كنند تا چهار بيرون آيد كه عدد مجهول است بر اين وجه جميع مجهولات ارتفاعات و انواع معاملات معلوم كنند .\r\nمثلا چون پرسند صد رطل گوشت به دوازده درهم است بهاى پنج\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nرطل چند باشد نسبت 100 با ثمن او كه دوازده است همچو نسبت 5 باشد با ثمن او و مجهول در اين صورت تالى دويم استكه ثمن 5 رطل است .\r\nپس احد الوسطين را كه آن دوازده است در دويم كه آن 5 است ضربكنند تا 60 حاصل شود و آن را بر طرف اول كه صد است قسمت كنند سه خمس درهمى بيرون آيد كه مطلوب است .\r\nو اگر گويند كه صد رطل به دوازده درهم است چند رطل به پنج درهم باشد طرف اول را در طرف دويم ضرب كنند تا پانصد حاصلشود و آن را به 12 قسمت كنند 41 و دو ثلث بيرون آيد كه مطلوب باشد .\r\nو اگر گويند كه اجيريست كه اجرت او در ماهى پنج درهم است در دوازده روز چند باشد مجهول طرف اخير است احد الوسطين كه پنج است در ديگريكه دوازده است ضرب كنند و حاصلرا كه شصت است بر اول كه عدد ايام ما هست يعنى سى قسمت كنند دو بيرون آيد\r\nو اگر گويند اجيريست كه اجرت او ماهى پنج درهم است بيك درهم و نيم چند روز باشد مجهول احد الوسطين است كه سيم است عدد ايام ماه در يك درهم و نصفى ضرب كنند تا 45 حاصل شود و بر 5 قسمت كنند 9 بيرون آيد كه مطلوب باشد .\r\nو اگر گويند اجيرى استكه كه اگر يك ماه تمام كار مىكند دوازده درهم مىستاند و اگر در يك ماه هيچ كار نكند شش درهم غرامت ميكشد چند روز كار كند كه اگر بيرون رود سر بسر باشد يعنى نه چيزى ستاند و نه غرامت كشد اين صورت چنان استكه پرسند كه اجرت او در ماه 18 درهم « 1 » است و كار كرد چندانكه مستحق\r\n\r\n\r\n","description":"","footnote":"\r\n( 1 ) چون اگر كار كند 12 درهم ميگيرد و شش درهم غرامت از او دفع مىشود پس گويا 18 درهم گرفته است و اگر ده روز كار كند 4 درم اجرت او است و دو درم غرامت از او دفع مىشود و براى بيست روز كه كار نكرده همان چهار درهم را بغرامت ميدهد .\r\n","page_name":" 426 ","page_number":426},
  {"content":"\r\n\r\nشش درهم شد .\r\nپس مجهول سيم باشد كه واسطه دويم است شش را در عدد ايام ماه ضرب كنند و حاصلرا كه 180 است بر 18 قسمت كنند تا ده بيرون آيد كه آن مدت عمل بود و اگر گويند كه جامه‌اى است ده گز و عرض او سه گز و سه ربع گز قيمت او دوازده درهم و قيمت دو گز و نيم از آن در يك گز و ربعى عرض چند باشد ارباع آنجامه را كه چهلست در ارباع عرض او كه پانزده است ضرب كنند تا ششصد ربع حاصلشود و ارباع دو گز و نيم را كه ده ربع باشد در ارباع يك گز و ربع عرض كه 5 ربعست ضرب كنند تا 50 حاصل شود .\r\nپس همچنان شود كه پرسند ششصد به دوازده درهم است پنجاه به چند باشد جواب ظاهر شود .\r\n\r\nباب پنجم در خطائين\r\nو آن عبارت است از كيفيت استخراج مجهول عددى از وقوع خطاى دو نوبت و ضابطه در اين باب آنست كه چون از مجهول سؤالكنند عددى بهر وجه كه اتفاق افتد بگيرند و آن را مال اول نام نهند و با مسئله او مطابقه كنند اگر موافق باشد خود ظاهر است .\r\nو اگر نباشد زيادتى تفاوتيكه ميان آن و ميان انچه با سايلست بگيرند و آن را خطاى اول نام كنند و عددى ديگر بستانند بهر وجه كه اتفاق افتد و آن را مال ثانى نام كنند و آنچه سايل فرموده باشد بجاى آرند اگر موافق آيد جواب بيرون آمده باشد و اگر موافق نيامده باشد زيادتى تفاوتيكه ميان آن و ميان آنچه با سايل باشد بگيرند و آن را خطاى دويم نام نهند .\r\nپس مال اول او را در خطاى دويم ضرب كنند و مال دويم را در خطاى اول و حينئذ اگر آن هر دو خطا زايد يا ناقص باشند فصل ميان آن دو مبلغ حاصلرا از ضرب بر فضل بين الخطائين قسمت كنند و اگر يكى زايد باشد و ديگرى ناقص\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمجموع مبلغين را بر مجموع خطائين قسمت كنند تا مطلوب حاصلشود .\r\nمثلا اگر پرسند كه زيد با عمرو ميگويد كه اگر تو يك درهم به من دهى با من سه چندان مال باشد كه با تست . عمرو ميگويد كه اگر تو دو درهم به من دهى با من پنج چندان مال باشد كه با تو پس با زيد عددى فرض كنند همچو 5 مثلا پس با عمرو سه درهم باشد تا چون يك درهم بزيد دهد با زيد سه چندان باشد كه با عمرو است .\r\nو ليكن چون عمرو از زيد دو درهم باز گيرد با او پنج درهم باشد چه با او سه درهمست و دو درهم ديگر ميطلبد .\r\nپس راست نيايد چه ميبايد كه او را پانزده درهم باشد تا پنج چندان شود كه با زيد است .\r\nپس خطاى اول ده درهم است در طرف نقصان پس بار ديگر با زيد 8 درهم فرض كنند .\r\nو حينئذ بايد كه با عمرو چهار درهم باشد تا چون زيد ازو درهمى بستاند با او نه درهم باشد و با عمرو سه درهم و آنچه با زيد باشد سه چندان باشد كه با عمرو است ليكن چون با عمرو چهار درهم است اگر او از زيد دو درهم بستاند از آن او شش درهم شود و اين راست نيست چه بايد كه با او سى درهم باشد تا پنج چندان بود كه نزد زيد باقى ماند يعنى شش و اين جا خطا بيست و چهار باشد در طرف نقصان .\r\nپس مال اول را كه پنج است در خطاى دويم كه بيست و چهار است ضرب كنند تا صد و بيست حاصلشود و مال دويم را كه هشت است در خطاى اول ضرب كنند كه ده است تا هشتاد حاصلشود و چهلرا كه فضل بين الحاصلين است بر فضل بين الخطائين كه آن چهارده است قسمت كنند دو درهم و شش سبع درهمى بيرون آيد و مبلغى كه با زيد است اين باشد .\r\nپس اگر زيد گويد ثلث آنچه تو دارى به من ده تا با آنچه با من است ده\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nشود عمرو گويد ربع آنچه تو دارى به من ده تا با آنچه با من است ده شود .\r\nپس با زيد عددى مادون عشر فرض كنند كه آن چهار است مثلا پس با عمرو هيجده باشد تا چون زيد ثلث آنچه با او است بستاند از آن او ده شود ليكن چون عمرو ربع آنچه با زيد است بستاند اعنى يكى آنچه با او باشد نوزده شود پس خطاى اول نه باشد در طرف زياده پس با زيد عددى ديگر فرض كنند مادون عشره كه آن شش است .\r\nو حينئذ بايد كه با عمرو دوازده باشد تا چون زيد ثلث آن بستاند كه چهار است ده شود .\r\nاما چون عمرو ربع آنچه با زيد است بستاند كه آن يك و نيمى باشد با او سيزده و نيم شود و خطا سه و نيم باشد در زيادى .\r\nپس مال اول را كه چهار است در خطاى دويم كه سه و نيم است ضرب كنند 14 شود و مال دويم را كه شش است در خطاء اول كه نه است ضرب كنند تا 54 شود و فضل بين المبلغين را كه چهل است بر فضل بين الخطائين كه پنج و نيم است قسمت كنند تا هفت درهم و سه جزو و از يازده جزو درهمى بيرون آيد آنچه با زيد است اين مقدار بود .\r\nپس با عمرو هشت درهم و دو جزء از يازده جزء درهمى باشد . و اگر زيد گويد نيمه آنچه تو دارى به من ده تا با خمس آنچه با منست ده شود .\r\nو عمرو گويد ثلث آنچه تو دارى به من ده تا با ربع آنچه با منست ده شود بازيد عددى فرض كنند كه از خمسة امثال ده ناقص باشد چه اگر خمسه امثال يا زياده باشد چون خمس او بستانند با او ده باشد يا زياده بى آنچه با اوست پس عدد را ده فرض كنند پس با عمرو 16 باشد تا چون زيد ازو نيمه بستاند با خمس ده كه با اوست ده شود لكن چون عمرو ثلث آنچه با زيد است اعنى سه و ثلثى بستاند با ربع آنچه با اوست هفت و ثلث شود ،\r\nو حينئذ خطاى اول دو و دو ثلث باشد در نقصان پس بازيد 15 فرض كنند و حينئذ بايد كه با عمرو 14 باشد تا چون زيد نصف او بستاند با خمس آنچه با اوست ده\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nشود ليكن چون عمرو ثلث آنچه با زيد است بستاند اعنى پنج با ربع آنچه با او است هشت و نيم شود و خطاى دويم يك و نيم باشد در نقصان پس مال اول را كه ده است در خطاى دويم كه يك و نيم است ضرب كنند و مال دويم را كه 15 است در خطاى اول كه دو و دو ثلث است ضرب كنند و فضل بين المبلغين را كه 25 است بر فضل بين الخطائين كه يك و سدس است قسمت كنند تا 21 و سه سبع بيرون آيد و آنمقدار با زيد باشد پس با عمرو 11 و سه سبع باشد و على هذا القياس .\r\nبسم الله الرحمن الرحيم\r\n\r\nفن پنجم مقاله پنجم در علم جبر و مقابله\r\nهر چند اين قسمى است از اقسام حساب كه او را حساب مجهول خوانند اما چون در بيشتر كتب كه اشاره ببعضى از فروع رياضى كرده‌اند بانفراد او را قسمى نهاده‌اند و بانفراد درو تاليفات ساخته‌اند « 1 » ما نيز جداگانه علمى نهاديم و مراد بجبر و مقابله آنست كه استثناهائيرا كه هر دو طرف يا يكطرف باشد حذف كنند و بر جانبى ديگر مثل آن زياده كند .\r\nو اگر عددى مشترك بين الجانبين باشد بيندازند تا هر يكى مثل ديگرى شود مثلا چون گويد ماليست و صد الا ده جذر كه معادل 76 است جبر جانب اول\r\n\r\n\r\n","description":"","footnote":"\r\n( 1 ) علم جبر و مقابله ملكه مثلثات بطريق متداول امروز اختراع عربى است و لفظ و لفظ مستعمل در زبان مردم فرنگستان براى جبر و مقابله همان كلمه عربى است و از ديوفانتس يونانى جز چند سخن ناقص نقل نكردند\r\n","page_name":" 430 ","page_number":430},
  {"content":"\r\n\r\nكنند به آنكه استثنا را حذف كنند و مثل آن بر جانبى ديگر زياده كنند تا مالى و صد بماند كه معادل ده جذر و 76 واحد باشد ،\r\nپس عدد مشترك را كه آن 76 است از جانبين اسقاط كنند بماند مالى و 24 كه كه معادل ده جذر باشد و اين جا استثنا در يكجانب بود و اگر در دو جانب باشد چنان كه صد واحد الا جذر معادل هشتاد واحد الا يكمال و يكجذر است از هر جانب استثنا را حذف كنند تا مالى شود و صد واحد معادل 9 جذر و 80 واحد پس 80 را از جانبين حذف كنند تا مالى و بيست واحد بماند معادل نه جذر و استخراج بجبر و مقابله عايد با شش اصل است .\r\n\r\nاول\r\nآنكه در يك جانب جذور باشد و در ديگرى عدد معلوم و ضابطه در اين قسم آنست كه اگر عددى بيشتر از جذور باشد عدد را بر عدد جذور قسمت كنند و اگر كمتر باشد با او نسبت كنند و آنچه از قسمت يا نسبت بيرون آيد مقدار هر جذرى آن باشد .\r\nچنان كه چون گويد ده جذر معادل بيست واحد است اين جا روشن شد كه هر جذرى دو باشد .\r\nو اگر گويد بيست جذر معادل ده واحد جذر نصف واحدى باشد و اگر گويد ربع جذرى معادل يك و نيم است جذر 6 باشد و اگر گويد سه جذر معادل نيم است جذر سدس واحدى باشد .\r\n\r\nدويم\r\nآنكه از يكجانب اموال باشد و از ديگرى عدد و ضابطه درين جا آنست كه عدد اگر بيشتر از عدد اموال باشد عدد را بر عدد اموال قسمت كنند و اگر كمتر باشد نسبت كنند هر چه بقسمت يا نسبت بيرون آيد مقدار هر مالى باشد چنان كه چون گويد پنج مال معادل 45 است هر مال معادل 9 باشد و اگر گويد ربع مالى معادل چهار واحد است مال 16 باشد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nو اگر گويد چهار مال معادل واحد است مال ربع واحد است .\r\n\r\nسيم\r\nآنكه از يك جانب مال باشد و از ديگرى جذر ضابطه درين جا آنست كه اگر عدد جذر بيشتر از اموال باشد عدد جذر را بر عدد اموال قسمت كنند آنچه بقسمت يا نسبت بيرون آيد مقدار جذر باشد .\r\nچنان كه چون گويد 5 مال معادل 15 جذر است يك مال معادل 3 جذر باشد و و نسبت مال با جذر همچو نسبت جذر با واحد باشد يعنى چون مال معادل سه جذر باشد هر جذرى معادل 3 واحد باشد و اگر گويد دو مال معادل يك جذرند يك مال معادل نصف جذر باشد و حينئذ جذر مال يك نصف باشد و مال يكربع .\r\n\r\nچهارم\r\nآنكه از يكجانب مال و جذر باشد و از ديگر عدد و اين را مقترنه اولى خوانند « 1 » و ضابطه اينجا آنست كه مربع نصف اعداد اجذار را بر عددى كه از جانب ديگر است زياده كنند و از جذر مبلغ نصف عدد اجذار را نقصان كنند و آنچه باقيماند جذر باشد .\r\nچنان كه چون يك مال و ده جذر معادل سى و نه واحد باشد مربع نصف عدد اجذار را كه آن بيست و پنجست بر عدديكه آن سى و نه است زياد كنند 64 باشد و جذر آن كه هشت است بستانند و از آن نصف عدد اجذار را كه پنج است نقصان كنند سه باقى ماند كه جذر مال باشد .\r\nاگر خواهند با يك مال رد كنند چنان كه سه مال و ده جذر معادل 32 باشد ثلث جمع بستانند تا مالى و 3 جذر و 2 ثلث جذرى معادل ده واحد و دو ثلث واحدى باشد و بعد از آن بوجهيكه ذكر رفت عمل كنند .\r\nو اگر خواهند نصف عدد اجذار را در نفس او ضرب كنند تا 25 شود و حاصل ضرب 32 را در 3 كه عدد اموالست به دو زياد كنند تا صد و بيست و يكشود\r\n\r\n\r\n","description":"","footnote":"\r\n( 1 ) و امروز آن را معادلة تامه درجه دوم گويند\r\n","page_name":" 432 ","page_number":432},
  {"content":"\r\n\r\nپس جذر او كه يازده است بستانند و ازو نصف عدد اجذار را كه پنج است حذف كنند و شش را كه باقى باشد بر عدد اموال كه 3 است قسمت كنند تا دو بيرون آيد و آن جذر باشد .\r\nو اگر در مسئله كسور باشد آن را مال تام گيرند و بر جميع آنچه باشد آن مقدار بر مال زياده كنند و بر وجهيكه ذكر رفت عمل نمايند .\r\n\r\nپنجم\r\nآنكه از يكجانب مال و عدد باشد و از ديگرى جذر و اين را مقترنه ثانيه خوانند و اين مشروط است بر آنكه عدد مذكور اقل از مربع نصف عدد اجذار باشد و ضابطه در او آنست كه عدد را از مربع نصف اجذار كم كنيد و جذر باقى بستانند و حينئذ اگر خواهند آن جذر را بر نصف عدد اجذار زياد كنند تا جذر مال حاصلشود . و اگر خواهند ازو نقصان كنند تا جذر مال باقى ماند چنان كه چون گويند يكمال و بيست و يك واحد معادل ده جذر است عدد را كه آن بيست و يك است از مربع نصف عدد اجذار كه بيست و پنج است نقصان كنند چهار بماند جذر او دو باشد .\r\nپس اگر خواهند آن را بر نصف عدد اجذار كه پنج است زياده كنند تا هفت شود و آنجذر مال باشد .\r\nو حينئذ مال چهل و نه باشد و اگر خواهند دو را كه آنجذر است از 5 كه نصف عدد اجذار است نقصان كنند تا سه باقيمانده و آنجذر مال باشد و مال حينئذ نه باشد پس بر تقدير زياده اجذار ده گانه هفتاد باشد و بر تقدير نقصان سى\r\n\r\nششم\r\nآنكه از يكجانب مال باشد و از جانبى ديگر جذر و عدد آن را مقترنه ثالثه خوانند و ضابطه در آن آنست كه مربع نصف عدد اجذار را بر عدديكه با جذور است زياده كنند و جذر آن بستانند .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nچنان كه چون گويند يك مال معادل 3 جذر و 18 واحد است مربع نصف عدد اجذار را كه آن دو و ربعست بر 18 زياده كنند تا بيست و ربعى شود و جذر آن كه چهار و نيمست بستانند و برو نصف عدد اجذار كه يك و نيم است زياده كنند تا شش شود و آنجذر مال باشد و مال 36 .\r\nو چون اين اصول محقق شد پس هرگاه كه خواهند استخراج مجهولى كنند طريق آنست كه آن مجهول را شيىء يا اجزاء ، شيىء يا اضعاف شيئى نهند و درو آنچه سايل شرط كرده باشد بجا آرند تا بيكى از آن اصول آيد\r\nچنان كه چون گويد مالى كه برو نصفى و ده آحاد زيادت كنند مثل مثل و دو ثلث او شود آن مال چند باشد مالرا شىء فرض كنند و برو نصف شىء و ده آحاد زياده كنند تا شىء و نصف شىء و ده آحاد شود كه معادل شيى و دو ثلث شود چنان كه سايل گفت پس مكرر آن را كه آنشىء و نصف شىء است از جانبين حذف كنند از طرفى ده بماند و از طرف ديگر سدس شيىء پس سدس شيئى معادل ده آحاد باشد و اين اصل اولست .\r\nپس ظاهر شود كه مال مطلوب 60 است و چون نصف او و ده آحاد برو زيادت كنند صد شود كه مثل و دو ثلث اوست .\r\nو اگر گويد كدام مال استكه ضرب او در ضعف او مساوى زياده او بر تضعيف او و تضعيف آن مبلغ باشد مالرا شىء فرض كنند پس ضعف او دو شىء باشد و چون شىء را در دو شىء ضرب كنند دو مال حاصلشود كه معادل شش شىء باشد اين اصل با اصل ثالث راجعشود ،\r\nپس هر مال سه شىء و هر شىء سه آحاد چه ضرب شىء در نفس خود مال باشد و آن مال استكه سايل پرسيد زيرا كه ضرب او در ضعف او كه 6 است 18 باشد و آن مساوى زياده اوست بر تضعيف او كه 6 است و تضعيف مبلغ چه اين هم 18 باشد و على هذا القياس .\r\nو اگر بتمامى مباحث جبر و مقابله و كيفيت مسائل فقهى از اقارير و وصايا\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nو غير آن كه اكنون غرض از معرفت اين قسم است شروع رود به طول انجامد « 1 » و اللّه اعلم .\r\nبسم الله الرحمن الرحيم\r\n\r\nفن ششم از مقاله پنجم در علم مساحت\r\nو آن عبارت است از معرفت كيفيت استخراج مقادير مجهوله بآلات معينه و بيشتر تعريف او بر اين وجه كنند كه استعلام امثال واحد مفروض است و ابعاض او در ممسوح اگر ممسوح خط باشد و امثال و ابعاض مربع او اگر سطح باشد و امثال و ابعاض مكعب او اگر جسم باشد و بيشتر مقدماتيكه ايشان تقديم آن كنند در اصول رياضى و طبيعى ذكر كرده شد اين جا چيزى چند كه اهم باشد با آنچه اشرف مطالب او باشد در چهار فصل ايراد كنيم إنشاء اللّه تعالى .\r\n\r\nفصل اول در بيان بعض مقدمات\r\nبدانكه خط مقداريستكه او را طول باشد فقط و سطح مقداريستكه او را طول و عرض باشد فقط و جسم مقداريستكه او را طول و عرض و عمق باشد و فصل مشترك ميان هر دو خط نقطه باشد و ميان هر دو سطح خط و ميان هر دو جسم سطح و خط مستقيم آنست كه جميع نقطها كه برو فرض كنند متحاذى باشد .\r\n\r\n\r\n","description":"","footnote":"\r\n( 1 ) - در قواعد علامه حلى ره اين مسائل بتفصيل مذكور است و اين بنده هم شرحى بر آن مسائل نوشته‌ام و باللّه التوفيق حرره الحقير ابو الحسن المدعو بالشعرانى\r\n","page_name":" 435 ","page_number":435},
  {"content":"\r\n\r\nو بعضى گفته‌اند آنست كه چون در امتداد شعاع بصر افتد طرف او وسط او را بپوشاند و او را در صناعت ده نام است ضلع ، ساق ، عمود ، قاعده ، جانب ، قطر ، وتر ، سهم ، ارتفاع ، مسقط حجر .\r\nو خط منحنى آنست كه نقطهاى مفروضه در او متحاذى نباشند و سطح مستوى آنست كه ممكن باشد كه از جميع جهات از او خطوط مستقيمه استخراج كنند و زاويهء مسطحه آنست كه از سطح واقع ميان دو خط كه متصل باشد نه بر استقامت حاصلشود\r\nپس اگر بحيثيتى باشد كه يكى از دو ضلع او را اخراج كنند او با ديگرى با زاويهء مثل اولى محيط شود هر يكيرا از آن دو زاويهء قائمه خوانند و هر ضلعى عمود بود بر ديگرى .\r\nو اگر متفاوت باشند آن را كه كوچكتر بود حاده و آن را كه بزرگتر باشد منفرجه و شكل آنست كه حدى واحد يا حدود برو محيط شود .\r\nپس آنكه محيط حدى واحد بود آنحد اگر سطح باشد آنشكلرا كره خوانند\r\nو اگر خط باشد دايره و آنخط را محيط دايره و خطيكه دايره را بر دو قسم متساوى كند و لا محاله بر مركز او گذرد قطر دايره خوانند و اگر به دو قسم مختلف كند به نسبت با هر يكى از آن دو قسم محيط او را وتر خوانند و به نسبت با هر يكى از آن دو قطعه دايره قاعده و شكلى را كه حادثشود از قوسى از محيط و دو خط مستقيم كه بر مركز ملتقى شوند و هر يكى از آن به قدر نصف قطر دايره باشد آن را قطاع دائره\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nخوانند و قطعه دائره گاه باشد كه كوچكتر باشد از نصف دايره و گاه بود كه بزرگتر باشد پس هر گاه كه نسبت دو خط او با قوس او كمتر از نسبت يكى باشد با سه و سبعى آن بزرگتر از نصف دايره بود و هر گاه كه بيشتر باشد كوچكتر و اگر مساوى باشد آن را نصف دايره خوانند نه قطعه دايره\r\nو اگر دو قوس متساوى بسطحى محيط شوند كه حدبه هر قوس كمتر از نصف دايره باشد شكل اهليلجى حاصلشود بر اين وجه :\r\nو او را دو قطر باشد يكى درازتر و يكى كوتاه‌تر و چون بر قاعده دو قطعهء مختلف از يكجهة رسم كنند تفاضل ميان هر دو شكل هلالى باشد :\r\nو اگر محيط حدود باشد اگر آنحدود سه خط باشد شكليكه حاصلشود مثلث گويند :\r\nو حينئذ اگر آنسه خط متساوى باشند آن را متساوى الاضلاع و اگر نه مختلف الاضلاع و اگر دو خط ازو متساوى باشند و بس آن را متساوى الساقين خوانند\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nو بعضى از مثلث را يكى از زواياى او قائمه باشد و بعضيرا يكى منفرجه و بعضى را جميع زوايا حاده باشد ،\r\nو اگر خطوط چهار باشند و همه متساوى و زواياى اربع قوايم شكليكه حادث شود مربع قوايم الزوايا بود اگر زوايا قوايم باشند و اضلاع متساوى نباشند بلكه هر دو ضلع متقابل متساوى باشند آن را مستطيل خوانند بر اين وجه ،\r\nو اگر زوايا قوايم نباشند و اضلاع مساوى باشند و هر دو زاويهء متقابل متساوى آن را شكل معين خوانند برين وجه :\r\nو اگر زوايا قوايم نباشند و اضلاع نيز برابر نه الا هر دو ضلع متقابل متساوى و زوايا متقابل آن را شبيه بمعين خوانند\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nو هر چه غير اين‌ها بود اشكال ذوات اضلاع اربعه ميخوانند و خطيرا كه هر دو زاويهء متقابله را از هر يكى ازين اشكال قسمت كنند قطر خوانند و اشكاليرا كه خطوط از چهار متجاوز بود كثير الاضلاع گويند همچو مخمس و مسدس و مسبع و غير آن :\r\nچندانكه اعتبار ممكن باشد و اگر بشكلى دو دايره متساوى محيط شوند و سطحى ميان هر دو باشد بوجهيكه اگر خط مستقيمى را كه و اصل باشد ميان هر دو محيط دايره از يك جهت بگردانند در جميع دوره مماس سطحشود شكل استوانه مستديره حادث شود و خطيكه و اصل باشد ميان هر دو مركز دايره سهم او باشد و هر يكى از دو دايره قاعدهء او .\r\nپس اگر سهم عمود باشد بر قاعده استوانه قائمه باشد و اگر مايل باشد مايله و اگر محيط باشد بشكلى يك دايره و سطحى صنوبريكه از محيط او متضايق شود تا نقطهء بوجهيكه اگر خط مستقيم را كه و اصل باشد ميان نقطه و محيط دايره بگردانند مماس سطحشود در جميع دورهء شكل مخروطى حادث شود و دايره قاعده او باشد و خط و اصل ميان نقطه و مركز قاعده سهم او پس اگر آن سهم عمود باشد برو مخروط قايم بود و الا مايل\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nباب دويم در آلات مساحت\r\nآلات مشهوره پيش ارباب اين صناعت سه است ذراع و قصبه و أشل « 1 » و ذراع سه قسمست .\r\nيكى ذراع يد كه آن را قايم نيز خوانند و او 6 قبضه است بقبضه معتدل كه هر قبضه بعرض چهار انگشتان معتدل و عرض هر اصبعى شش عرض شعيرى باشد معتدل و هر شعيرى 6 موى باشد از دنب اسب بر ذون .\r\nدويم ذراع هاشمى كه آن ذراعى و ثلث باشد از ذراع اليد و هشت قبضه از قبضات مذكوره .\r\nسيم ذراع الجديد كه آن بيست و هفت انگشت باشد از انگشتان معتدله و قصبه كه آن را بار نيز خوانند به ذراع اليد هشت ذراع باشد و به ذراع هاشمى شش و به ذراع جديد هفت و تسعى و أشل ريسمانى باشد كه طول او به ذراع اليد هشتاد ذرع باشد و بهاشمى 60 و مضروب قصبه را در نفس خود عشير خوانند و ده مثل عشير را قفيز خوانند و ده مثل قفيز را جريب خوانند .\r\nپس مضروب أشل در نفس خود جريب باشد و در قصبه قفيز و در ذراع عشير و دو ثلث عشير و در همه اين اعتبار توان كرد .\r\n\r\nفصل سيم در كيفيت مساحت اشياى مذكور\r\nخط اگر مستقيم باشد مساحت او ظاهر است و اگر منحنى باشد همچو دايرهء ارشميدس گفته است كه نسبت محيط دايره با قطر او همچو نسبت ثلثه امثال\r\n\r\n\r\n","description":"","footnote":"\r\n( 1 ) در نسخه‌هاى خطى امثل بود و آن غلط كاتب است و صحيح اشل بهمزه و شين است به وزن فرح\r\n","page_name":" 440 ","page_number":440},
  {"content":"\r\n\r\nو سبعست با واحدى يعنى نسبت 22 با 7 .\r\nپس قطره داير را به آن واحد تقدير كنند كه چند از آنست و آن مبلغ را در 3 و سبعى ضرب كنند و آنچه حاصلشود مساحت محيط او باشد و بعضى ريسمان را بر او تطبيق كنند و بعد از آن ريسمان را بدان واحد تقدير كنند و برين گونه تفدير ساير خطوط منحنيه توان كرد و اما مساحت سطوح اگر آن سطح مثلث باشد و قايم الزاويه يكى از دو ضلع قائمهء را در نصف ضلع دگر ضرب كنند آنچه حاصلشود مساحت او باشد و اگر منفرجه الزاويه باشد عمودى را كه مخرج شود از زاويه منفرجه بر ضلعيكه موتر آن بود در نصف آنضلع ضرب كنند يا بالعكس آنچه حاصلشود مساحت او باشد و اگر حاد الزوايا باشد عمودى را كه مخرج شود از هر زاويه بر وتر او در نصف آن وتر ضرب كنند يا به عكس حاصل مساحت او باشد .\r\nو اگر سطح مربع باشد احد اضلاع او را در نفس خود ضرب كنند مساحت او باشد .\r\nو اگر مستطيل باشد طول او را در عرض ضرب كنند مساحت او حاصلشود و اگر طول و عرض مجهول باشند و فضل ميان هر دو معلوم مربع فضل از مربع قطر او بيندازند نصف باقى مساحت باشد .\r\nو اگر سطح به شكل معين باشد احد قطرين او را در نصف ديگرى ضرب كنند حاصل مساحت او باشد و جذر مربع نصف هر دو قطر او ضلعى از اضلاع او باشد و چون تفاوت ميان مربع احد اضلاع و مربع نصف احد القطرين بستانند و جذر مبلغ را مضاعفكنند قطر دگر او باشد .\r\nمثلا معينى است كه هر ضلع او ده ذراعست و يك قطر او دوازده مربع نصف قطر 36 باشد و اين مبلغ را از مربع ضلع او بيندازند 64 باقيمانده جذر او 8 باشد كه نصف قطر ديگر بود . پس او 16 بود و مضروب او در 6 كه نصف قطر ديگر است 96 باشد و اين مساحت او بود و هرگاه كه ضعف مربع ضلع زياده از مربع قطر باشد\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nآن قطر اصغر باشد و اگر كمتر بود قطر اطول و اگر هر دو قطر معلوم بود و اضلاع مجهول ، مربع هر دو نصف قطر را جمعكنند و جذر مجموع بستانند جواب آن باشد .\r\nو اگر شكل شبيه معين بود عمود او را در قاعده ضرب كنند تا مساحت او حاصلشود .\r\nو اگر قطرى اخراج كنند تا به دو مثلث منقسم شود مساحت اين هر دو مثلث مساحت او باشد و جميع اشكال متحرفه و كثيرة الاضلاع را به همين وجه مساحت كنند زيرا كه مخمس بسه مثلث منقسم شود و مسدس به چهار و على هذا .\r\nاكنون عادت اكثر اهل صناعت در مساحت متحرفات كه او را زنقه ظاهر نباشد چنان است كه نصف مجموع هر دو طول را در نصف مجموع هر دو عرض ضرب كنند تا مبلغ حاصل جواب باشد و اين هم بصواب نزديك است\r\nو مربع ذى زنقه واحدهء برين وجه باشد :\r\nو او مربعى باشد به دو خط متوازى و دو متلاقى كه تفاضل مربع هر دو مساوى مربع تفاضل متوازيين باشد و مساحت آن چنان بود كه از ضرب اصغر المتلاقيين در نصف مجموع متوازيين حاصلشود .\r\nمثلا در صورت مذكوره دو ضلع متلاقى يكى سيزده است و دويم دوازده و دو ضلع متوازى يكى بيست و دويم پانزده تفاضل هر دو مربع اول كه 25 است مساوى مربع تفاضل متوازيان باشد كه آن 5 است و مساحت او مضروب دوازده كه اصغر المتلاقيين است در هفده و نيم است كه نصف مجموع متوازيين است و مربع ذى زنقتين متساويين برين وجه باشد :\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nو آن مربعى باشد محيط بر دو خط متوازى و دو خط متلاقى متساوى و دو زاويهء حاده متساوى باشد و دو منفرجه متساوى و هر دو قطر او هم متساوى باشند و همچنان هر دو عمود او كه آن دو خطاند كه از هر دو نهايت اقصر المتوازيين بر اطول واقعند بر زواياى قائمه و مساحت او مضروب عمود اوست در نصف مجموع متوازيين و مراد به اين عمود جذر تفاوت است ميان مربع نصف تفاضل متوازيين و مربع احد المتلاقيين .\r\nمثلا كه در اين صورت كه نموده شد از دو ضلع متوازى يكى 15 است و ديگرى 27 و هر يكى از متلاقيان ده ، نصف تفاوت متوازيين كه 6 باشد مربع او 36 است . و چون از مربع زنقه كه صداست بيندازند 64 باقيمانده و هر عمودى جذر او باشد كه هشت است و مضروب او در نصف مجموع متوازيين كه 168 است مساحت او باشد و مربع ذى ذنقتين مختلفين و آنمربعى باشد محيط به دو ضلع متوازى و دو ضلع مختلف و زوايا درو قائمه نباشند برين وجه : مساحت او در اين صورت مثلا مضروب عمود اوست كه آن 12 است در نصف مجموع متلاقيين كه آن 13 است چه احد المتلاقيين « 1 » 6 است و ديگرى بيست و نصف اين مجموع 13 باشد و مضروب 12 در سيزده 156\r\nو مساحت سطح دايره از ضرب نصف قطر او و در نصف محيط او حاصلشود و مساحت\r\n\r\n\r\n","description":"","footnote":"\r\n( 1 ) همه نسخهاى خطى كه داشتيم چنين بود و البته اين تصحيف ناسخ است و صحيح متوازيين است چون هرگاه عمود 12 باشد احد المتلاقيين از 12 بيشتر خواهد شد و ممكن نيست - 6 باشد و امثال اين اغلاط و تصحيفات در اين كتاب بسيار بود و ما در هر جا به قدر استطاعت اصلاح كرديم و براى نمونه و تنبيه اين يكى را به حال خود گذاشتيم\r\n","page_name":" 443 ","page_number":443},
  {"content":"\r\n\r\nنصف دايره از ضرب نصف قطر او در ربع محيط اوست و مساحت قطاع دايرهء از ضرب نصف قطر اوست در نصف قوس او و مساحت قطعهء دايره خواه اعظم باشد از نصف او همچو قطعه ا ج ب خواه اصغر همچو د ط ر مركز دايره را پيدا كرده ميان او و هر دو طرف قوس دو خط ا ح ب ح در اول و دو خط د ط ر ط در دويم وصل كنند .\r\nو چون هر يكى به شكل قطاع دايره است اول قطاع ا ح ب ح و مثلث ا ح ب و و دويم قطاع ر ه ر ط و مثلث ر د ط طريق آن باشد كه هر يكى را از قطاعين و مثلثين مساحت كنند و بعد از آن قطاع ا ج ب ح و مثلث ا ب را مثلا جمع كنند و مثلث د ط ر را از قطاع د ه ز ط نقصان كنند تا مساحت هر يك معلومشود\r\nمساحت شكل اهليلجى چنان بود كه سطح او را بواسطه قطر اول به دو دايره قسمت كنند بناچار هر يكى از آن دو قطعه كوچك‌تر از نصف دايره باشد و حينئذ مساحت او همچنان باشد كه قطعه كوچك‌تر از دايره\r\nو مساحت شكل هلالى چنان باشد كه مساحت قطعه صغرا از مساحت قطعه كبرى نقصان كنند تا باقى مساحت او باشد .\r\n\r\nفصل چهارم در مساحت اجسام\r\nچون مساحت جسم استعلام امثال مكعب واحد مفروض است يا ابعاض او پس هر جسميكه به دو سطح متوازى الاضلاع محيط باشد چون طول او را در عرض او ضرب كنند و حاصل ضرب را در ارتفاع ضرب كنند مساحت او آن باشد و هر جسميكه به دو سطح منحرفة الاضلاع محيط باشد مساحت او را كما هو معلوم\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nنتوان كرد و مساحت كره مضروب نصف قطر او باشد در ثلث بسيط او و مساحت بسيط كره مضروب قطر او باشد در اعظم دايره كه درو واقع بود و مساحت استوانه مضروب مساحت قاعدهء او باشد در ارتفاع او و مساحت بسيط استوانه اگر متشابه باشد مضروب محيط قاعده او باشد در ارتفاع او .\r\nو اگر قاعدهء و سطح اعلى مختلف باشد مضروب نصف محيط دو قاعدهء او باشد در خطيكه واصلشود ميان او و نقطه اعلى او و مساحت مخروط مساحت قاعده او باشد در ثلث ارتفاع او و مساحت بسيط مخروط مضروب خطى باشد مستقيم كه و اصل باشد ميان سر او و محيط قاعده در نصف محيط قاعدهء و اين مساحت اجسام مصمت است و اگر جسم مجوف باشد طريق آن استكه اول آن را مصمت فرض كنند و بر وجهيكه ذكر رفت مساحت كنند پس هوائى را كه در داخل او باشد مساحت كنند و از اول بيندازند تا باقى مساحت او باشد و هر كه بر مساحت اموريكه ياد كرده شد كما ينبغى واقفشود بر استخراج مساحت هر چيزى كه خواهد از خط و سطح اجسام قادر شود .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nبسم اللّه الرحمن الرحيم\r\n\r\nفن هفتم از مقاله پنجم علم صور كواكب\r\nو آن عبارت است از معرفت احوال كواكب بحسب اشكال و موضع هر يك و بعد او در شمال و جنوب از منطقه بروج از براى معرفت اوقات\r\nبدانكه عدد كواكب چنانچه پيشتر ازين ياد كرده شد نه بدآن مثابتستكه ذهن انسانى را احاطه بدآنصورت بندد تا حديكه بعضى گويند عدد آن متناهى نيست -\r\nاما كواكبيكه اوايل اعتبار و ضبط آن كرده‌اند يكهزار و بيست و نه‌اند هفت از آن جمله هر يك بر فلك خاص كه آنها را سيارات خوانند و باقى بر فلك هشتم كه آنها را ثابتات گويند .\r\nو از آن جمله از 917 كوكب 48 صورت انگيخته‌اند بعضى از آن به صورت انسان و بعضى به صورت حيوانات بحرى همچو سرطان و بعضى به صورت مرغ همچو عقاب و بعضى به صورت غير حيوانات همچو سفينه و ميزان و بعضى آنكه بعضى از آن به صورت حيوانى بوده و بعضى از آن به صورت حيوانى ديگر همچو كواكب رامى و بعضى ازين صور تام الخلقه بود .\r\nو بعضى ناقص همچو قطعة الفرس و اين صور چهل و هشتگانه بعضى شمالى اند و بعضى جنوبى و بعضى بر نفس منطقه و بقيه ثوابت را كه خارج آنصورند هر يكى را بصورتيكه نزديك بود به آن اضافه كردند .\r\nهمچو ناطحرا كه چون بر بالاى حمل بود رأس الحمل نام نهادند و برين قياس و عرب بنابر آنكه در باديه‌ها مقام مىداشتند و بواسطهء گرما بيشتر سير ايشان\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدر شب ميبود در شناختن آنكواكب مبالغه ميكردند و بيشتر صور ايشان بر انگيختند و نام نهادند و علم انواء كه در ايام جاهليت آن را اعتبار ميكردند و بدان مباهات مينمودند عبارتست از معرفت سقوط هر يكى از منازل قمر بوقت طلوع در مغرب و طلوع مقابل او در مشرق هم در آن ساعت و چون ايشان باران و برف و گرما و ساير وقايع را بسقوط و طلوع آنكواكب نسبت ميكردند سال را بر اينمنازل قسمت كردند و از براى هر منزلى سيزده روز الاجبهه را كه چهارده روز نهادند و ما بهر يكى از آن صور اشاره كنيم إنشاء اللّه تعالى\r\n\r\nالصور الشماليه\r\n\r\nدب اصغر\r\nاز جمله صور چهل و هشتگانه بيست و يك صورت در جانب شمالند و كواكب او سيصد و شصت و از آن جمله سيصد و سى و يك در نفس صورند و بيست و نه در حوالى آن .\r\nو نزديك‌ترين كواكب بقطب شمال كواكب دب اصغرند و كواكب او دوازده‌اند هفت از آن جمله در نفس صورت و پنج خارج و آن هفت را كه در نفس صورتند عرب بنات النعش صغرى خوانند چهار از آنكه به شكل مربع‌اند و سه كه بر دنب‌اند بنات و از چهار باز آن دو را كه روشن‌ترند فرقدان خوانند و يكى كه را بر طرف دنب است جدى گويند و قبله را بدان شناسند .\r\n\r\nدب اكبر\r\nو از كواكب او بيست و هفت در صورتند و هشت در حوالى آن و چهار از آن جمله كه بر شكل مربع مستطيل واقعند و روشنتر با سه كه بر دنب‌اند بنات النعش كبرى خوانند .\r\nو آن را كه در ميان است عناق و آن را كه بر اصل ذنب است الجون و بالاى\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nعناق ستاره كوچكى باشد ملاصق به دو كه از غايت صغر روشنائى چشم بدآن اعتبار كنند كه آن را سها خوانند . و بعضى ستاره كوچك\r\nدر ذنب او كواكبى ديگر روشن باشد آن را قائد خوانند و بر سه پاى او در تحت كواكب نعش و بنات شش كوكب‌اند بر هر يكى دو كه آن را فقرات ظبى خوانند . و هر دو را از آن فقره ، بواسطه آنكه بمثابت اثر ظلف آهو باشند و آن را كه بر پاى راست بود فقره اولى خوانند .\r\nصرفه كوكب روشنى است بر ذنب اسد پيوسته در پى او باشد و ضفير كوكبى چند مجتمعند بر بالاى صرفه كه عرب آن را هلبه و ثعبان نيز خوانند و هفت كواكب را كه سر و سينه و گردن و زانوى او باشد به شكل نصف دايره سر بنات النعش و حوض نيز خوانند .\r\nو كواكبى را كه بر أبرو و هر دو چشم و گوش او باشند ظبا چنان كه گويند أن الظبالما فرت من الهلبه وردت الحوض « 1 » و هشت كوكب ديگر را كه بر حوالى صورتند دو را از آن جمله كه ميان هلبه و قايدند يكى روشن‌تر از ديگرى كبد الاسد خوانند و شش ديگر را كه در زير فقره ثالثه‌اند سه را كه روشن‌ترند ظبا و سه ديگر را اولاد ظبا\r\n\r\nتنين\r\nكواكب او سى و يكند و مجموع آن در نفس صورت واقع و در حوالى آن هيچ كوكبى از كواكب نيست .\r\nو عرب كوكبى را كه بر زبان اوست رايض خوانند و چهار كوكب كه بر سرند عوايذ و در ميانه عوايذ ستاره را بسيار كوچكى باشد كه آن را ربع خوانند و بعضى رقد نيز گويند و دو ستاره روشن را كه در مؤخر او باشند ذئبين خوانند و دوى ديگر را كه پيش از ذئبين‌اند و به روشنائى از ذئبين كمترند أظفار ذئاب خوانند\r\n\r\n\r\n","description":"","footnote":"\r\n( 1 ) يعنى چون آهوان از يال شير گريختند بحوض درآمدند .\r\n","page_name":" 448 ","page_number":448},
  {"content":"\r\n\r\nگويند كه ذئبين در ربع كه بچه شتر است طمعكردند و ربع پناه بعوايذ برد ايشان را بنابراين عوايذ خوانند و ستاره را كه بر اصل ذنب او است ذيخ خوانند و ذيخ به عربى كفتار نر است .\r\n\r\nقيقاوس\r\nو اين لغت روم است و او را عرب ملتهب خوانند و كواكب او 11 در نفس صورت‌اند و ده خارج و او ميان كوكب ذات الكرسى و كوكب جدى باشد و عرب كوكبى را كه بر سينه اوست قرحه خوانند و آن را كه بر منكب ايمن باشد فرق و آن را بر پاى چپ باشد راعى و ميان هر دو پاى او باستقامت ستاره كوچك باشد مايل بپاى چپ آن را كلب خوانند و ميان پاىهاى او و ميان جدى چند ستاره كوچك باشند كه آن را اغنام خوانند .\r\n\r\nعوا\r\nكه او را صياح و حارس الشمال گويند و كواكب او 22 در نفس صورت‌اند و يكى خارج آن و او بر صورت مردى است عصا در دست گرفته در ميان كواكب فكه و بنات النعش و عرب كواكبى را كه بر سر او و منكبين و عصاى او باشند ضباع خوانند\r\nو آنها را كه بر دست چپ او و ساعد و ماحول آن باشند اولاد ضباع و ستارهء را كه بر فخذين او باشد سماك رامح خوانند و عرب سماك را بانفراد حارس السما و حارس الشمال نيز خوانند بواسطه آنكه پيوسته بديد باشد و در تحت شعاع مختفى نشود و كوكبى را كه بر ساق چپ او باشد رمح خوانند .\r\n\r\nاكليل شمالى\r\nكه آن را فكه خوانند و كواكب او 8 است و چون وضع آنها بر استداره است و در ميان همچو ثلمه واقع آن را قصعة المساكين خوانند و از آن جمله يكى كوكب نير است كه به نير الفكه مشهور شده .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nجاثى على ركبته\r\nكه او را راقص خوانند و او بر صورت مردى است هر دو دست خود را دراز كرده باشد و به زانو درآمده كواكب او سىاند از آن جمله يكى خارج صورتست يكى مشترك ميان او و ميان صياح :\r\n\r\nشلياق\r\nكواكب او يازده‌اند و او به صورت كركسى است پرها برهم نهاده چنان كه گوئى فرو ميآيد بعضى از عرب آنرانسر واقع خوانند و بعضى ديگر اثافى و پيش او ستارهء ديگر است روشن كه آن را اظفار خوانند .\r\n\r\nطاير\r\nو آن را دجاجه نيز خوانند كواكب او 17 در صورت‌اند و دو خارج صورت و و عرب چهار كوكب را از آن جمله كه بعرض قطع مجره كنند فوارس گويند ستاره روشن را كه بر ذنب باشد ردف .\r\n\r\nذات الكرسى\r\nبر صورت زنيست كه بر كرسى نشسته باشد و او را دو قائمه است همچو منبر و او بر نفس مجره‌ست بالاى كواكبيكه بر سر او ملتهب‌اند و كواكب او سيزده است يكى از آن جمله كه روشن است كف الخضيب خوانند .\r\n\r\nبرشاوس\r\nكه او را عرب حامل رأس الغول خوانند بر صورت مرديستكه بر پاى چپ ايستاده و پاى راست برداشته و دست راست بر سر نهاده و سر غولى بر دست چپ گرفته و كواكب او 26 است در صورت و سه خارج صورت .\r\n\r\nممسك الاعنه\r\nبر صورت مرديست از پس حامل رأس الغول ايستاده ميان ثريا و ميان\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nكواكب دب اكبر و كواكب او چهارده‌اند در ميان صورت و ستارگانيكه چندند بر صورت خيمه كه عرب آن را خبا خوانند و آن دو كوكبكه بر سر او باشند هم در خبا داخل‌اند و ستاره روشن كه بر جانب چپ او باشد آن را عيوق خوانند و كواكب را كه بر بازوى چپ او باشد جديين و عيوق را با اين هر دو عناز و رقيب ثريا نيز خوانند بواسطه اينكه در بيشتر مواضع اين‌ها نيز بطلوع ثريا طلوع كنند و كوكبى را كه بر دوش راست او باشد بادوى ديگر كه بر هر دو كعب او باشند توابع عيوق خوانند .\r\n\r\nحواوحيه\r\nحوا بر صورت مرديست ايستاده و مارى در دست دارد كواكب او بيست و چهارند در نفس صورت و پنج خارج صورت و كواكب حيّه هشت‌اند از آن جمله آنها را كه بر سر او باشند بر يك رشته نسق شامى خوانند و آنها را كه بر عقب او باشند نسق يمانى و ما بين النسقين را روضه خوانند و كواكبيكه در روضه باشند اغنام و كوكبى را كه بر سر حوا باشد راعى نامند و آن را كه بر سر راعى باشد كلب الراعى .\r\n\r\nسهم\r\nكواكب او پنج‌اند ميان منقار دجاجه و ميان نسر طاير واقع در نفس مجره بزرگ پيكان او با جانب مشرق و سوفار او با مغرب و طول او به مقدار دو ارش نمايد .\r\n\r\nعقاب\r\nكواكب او نه در صورت و شش در خارج صورت و آنچه در صورتند يكى نسر طاير است و او را بواسطه آن نسر طاير خوانند كه بالها باز كرده است و عامه او را ترازو خوانند و دو ستاره ديگر بالاى او باشد كه آن هر دو را ظليمين خوانند\r\n\r\nدلفين\r\nكواكب او ده‌اند در پى نسر طاير و يكى را از آن جمله كه بر ذنب او\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nباشد و روشن‌تر ذنب دلفين خوانند و چهار ستاره را كه در ميان او باشد عرب قعود خوانند و عامه صليب و آن را كه بر ذنب او باشد عمود الصليب .\r\n\r\nقطعة الفرس\r\nچهار ستاره‌اند در پى دلفين دو از آن بر دهن او و دو بر سر ،\r\n\r\nفرس الاعظم\r\nكواكب او بيست‌اند و كوكبى را كه بر سينه اوست مشترك ميان او و ميان مراه مسلسله سرة الفرس خوانند و كوكبى را كه بر كتف اوست جناح الفرس و آن را كه بر منكب اولست متن الفرس و عرب اين چهار را دلو خوانند و دو كوكب را كه بر بدن اوست نعام و كرب نيز خوانند .\r\nبواسطهء آنكه عرب آنموضع دلو را كه ريسمان درو باشد كرب خوانند و دوى ديگر را كه بر سر او باشند سعد البهام و دو را كه بر گردن او باشند سعد الهمام و دو را كه بر سينه بهم نزديكند سعد البارع و دوى ديگر را كه بر زانوى او باشند سعد المطر\r\n\r\nالمراة المسلسله\r\nكواكب او بيست و سه‌اند در صورت و او را كوكبى جز سرة الفرس كه بر سر اوست مشترك ميان او و ميان فرس نيست و از براى اجتماع كوكبى چند هيان هر دو پاى او او را تشبيه كردند بزنيكه مسلسل باشد و كوكبيكه بر بالاى سر او باشد بطن الحوت خوانند .\r\n\r\nالفرس التام\r\nكواكب او سى و يك‌اند و او بر صورت اسبى است خوش شكل شبيه بفرس اعظم الا آنست كه فرس اعظم را كفل و هر دو پاى نيست و بعضى از كواكب فرس اعظم داخل‌اند در صورت اين فرس .\r\n\r\nالمثلث\r\nكواكب او چهارند واقع در ميان شرطين و ميان كوكبيكه بر پاى راست\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nمراه مسلسله است\r\nصورت بروج دوازده گانه .\r\n\r\nحمل\r\nكواكب او سيزده‌اند در صورت و پنج خارج صورت و مقدم او بجانب مغربند و مؤخر او با جانب مشرق و دو كوكب را كه نيز بر شاخ او باشند شرطين خوانند و نيز خارج از صورت را ناطح و دوى ديگر را كه بر دنبه او باشند با آنكه بر ران اوست بطين .\r\n\r\nثور\r\nبه صورت گاويستكه كفل و هر دو پاى نداشته باشد سر بر پهلو برده و هر دو شاخ او با جانب مشرق و كواكب او سى و دوند در صورت و خارج صورت 11 و ستاره روشن بزرگ كه به چشم جنوبى او باشد و آن را دبران خوانند و عين الثور همانست و بر دوش او 5 كوكب باشند دو روشن‌تر و سه ديگر در ميان ايشان آن مجموع را ثريا خوانند .\r\nبواسطهء اجتماع ايشان بر مثال خوشه انگور مجموع را نجم خوانند و عرب دبران را شوم نهند و گويند هرگاه بنور دبران باران بيايد آن سال قحط باشد و او را حادى نجم گويند فلان أشام من حادى النجم .\r\n\r\nجوزا\r\nاو را توامين خوانند و او به صورت دو آدمى باشد كه سر ايشان با جانب شمال و مشرق باشد و پاىهاى ايشان با جنوب و مغرب و كواكب او 18 در صورتند و هفت خارج صورت و آن دو كوكب نير را كه بر سر توامان باشند ذراع مبسوط خوانند و دوى ديگر كه بر سينه توأم دويم باشد هنعه .\r\n\r\nسرطان\r\nكواكب او نه در صورتند و چهار در خارج صورت و عرب كوكب نير را از اين‌ها نثره خوانند ،\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nو دوى ديگر را كه تالى او باشند حمارين و كوكب ديگر كه بر رجل موخر جنوبى بود طرف .\r\n\r\nاسد\r\nكواكب او بيست و هفت‌اند در صورت و 8 خارج صورت و كوكبى را كه بر روى او باشد با آنكه خارجست از صورت سرطان طرف خوانند و چهار را كه بر گردن و دل او باشند جبهه و دو كوكب ديگر را كه تابع اين‌ها باشند زبره و خراتان نيز نامند و ستاره چند غير نير نزديك دوش او باشد كه آن را قلب الاسد خوانند و صرفه در پى اين‌ها باشد .\r\n\r\nسنبله\r\nو او را عذرا نيز خوانيد و كواكب او بيست و شش‌اند همه در صورت و كوكبى را كه بر طرف منكب ايسر او باشد آن را عوا خوانند كه منزل سيزدهم است از منازل قمر .\r\nو بعضى گويند عوا آنكواكبند كه بر شكم او باشند چنان كه سكان چندند كه در پى اسد بانگ ميكنند و او را عود البرد نيز خوانند بواسطه آنكه بوقت طلوع يا سقوط او سرما درآيد و كوكبى نير كه نزديك دست او باشد كه سنبله دروست سماك اعزل خوانند بازاى سماك رامح بنابر آنكه او را سلاح نباشد و منجمان اين كوكب را سنبله خوانند و ساق الاسد نيز گويند و آن را كه بر قدم چپ او باشد غفر خوانند بواسطهء نقصان ضوء كوكب او ،\r\n\r\nميزان\r\nكواكب او هشت‌اند در صورت ميان كواكب عذرا و كوكب عقرب و نه خارج صورت و در ميان اين كواكب هيچ كوكبى مشهور نيست .\r\n\r\nعقرب\r\nكوكب او بيست و يك در صورتند و سه خارج صورت و عرب سه كواكب را كه بر جبهه او باشد اكليل خوانند و كوكبى روشن را كه بر بدن او باشد و\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nسرخ نمايد قلب العقرب و آن را كه پيش قلب باشد نياط و آنها كه بر خزرات او باشند فقرات و اندو كوكب را كه بر طرف ذنب او باشند شوله .\r\n\r\nقوس\r\nكه او را مىخوانند كواكب او سى و يكند همه در صورت و در حوالى او هيچ كوكبى مشهور نيست و عرب كوكبى را كه بر نصل باشد با آنكه بر قبضه جنوبى و بر طرف دست راست او انعام لوارد خوانند .\r\nبنابر آنكه مجره را به نهرى تشبيه ميكنند كه نعام درو ورود كرده باشد و آن را كه بر منكب ايسر باشد با آنها كه بر سوفار تيروبر كتف ايسر و برابط او باشند بعيد از مجره با ناحيه مشرق نعام صادر خوانند چنان كه از نهر آب خورده باشند و بازگشته .\r\n\r\nجدى\r\nكواكب او بيست و هشتند همه در صورت و دو كوكب را كه بر شاخ او باشد سعد ذابح خوانند و دوى ديگر را كه بر ذنب او باشند محبين .\r\n\r\nدلو\r\nكه آن را ساكب الماء نيز خوانند و كوكب او چهل و دو در صورتند و سه خارج صورت و دو كوكب را كه بر منكب ايمن باشند سعد الملك خوانند و دوى ديگر را كه بر منكب ايسر باشد با آنكه بر ذنب جدى باشد سعد السعود و سه ديگر را كه بر دست چپ او باشند سعد بلع بواسطهء آن بلع خوانند كه ميان اين دو كوكب چون بعد بيشتر است از ميان كواكب ذابح . پس گوئيا دهن باز كرده تا چيزى فرو برند\r\nو آن را كه بر ساعد او باشد با سه ديگر كه بر دست راست او باشد .\r\nسعد الاخبية بواسطهء آنكه چون او طلوعكند تمام هوام از سرما در زمين پنهان شوند و كوكب نير را كه بر فم حوتست ضفدع اول و ظليم نيز گويند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nحوت\r\nكوأكب او سى و چهارند در صورت و چهار در خارج صورت و او بر صورت دو ماهيست يكى بر ظهر فهرس أعظم ، ديگرى بر جنوب مراة المسلسله و ميان اين دو ستاره چند است چنان كه گوئى آن‌ها بار هم بريسمان پيوسته‌اند\r\n\r\nالصور الجنوبيه\r\n\r\nقيطس\r\nلغت روميست و او بر صورت حيوانيست بحرى و كواكب او بيست و دواند و عرب كواكبى را كه در سر او باشند الكف الجذما خوانند بواسطه آنكه امتداد او دون كف الخضيب أست .\r\nو پنج كوكب را كه بر بدن او باشند نعامات خوانند و كوكبى را كه بر اصل ذنب او باشد نظام و پيشتر ازو كوكبى باشد كه آن را ضفدع ثانى .\r\n\r\nالجبار\r\nو او را جوزا نيز خوانند و او بر صورت مرديست ايستاده و عصا در دست گرفته و شمشير در ميان بسته و سه كوكب را كه بر روى او باشند عرب هقعه و اثافى نيز خوانند و كوكب نير را كه بر دست راست او باشد منكب الجوزا و آن را كه بر دوش چپ او باشد ناجذ و بعضى مرزم و سه ديگر كه بر وسط او او باشد منطقة الجوزا و نطاق الجوزا و نظام و سه ديگر را كه فروتر باشند بر يك رشته و متفاوت بهم سيف الجبار و نير بزرگ را كه بر پاى چپ اوست رجل الجبار و راعى الجوزا و نه ديگر كه بر آستين او باشد تاج الجوزا و ذوائب الجوزا خوانند\r\n\r\nالنهر\r\nكواكب او سى و چهارند همه در صورت او و ابتداى او از كوكبى است نير كه بر قدم جوزا باشد در جانب مغرب بتعريج برود تا نزديك چهار كوكب كه بر سينه قيطس‌اند و آخر او منعطف شود با جانب مشرق و عرب اول و دويم و سيم او را كرسى جوزا خوانند .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nو چهار ديگر را كه اوسط باشند با پنج ديگر كه در برابر اين‌ها باشند ادحى النعايم يعنى آشيانه نعايم و آنها كه در حوالى اين كواكب باشند بيض و ستاره روشن را كه بر آخر نهر باشد ظليم و كواكبى را كه ميان اين ظليم و ظليميكه بر فم حوتست باشند فراخ النعايم .\r\n\r\nارنب\r\nكواكب او دوازده‌اند در صورت و او در زير پاى جبار است روى او با مغرب باشد و مؤخر او با مشرق و عرب چهار كوكب او را كه دو از آن بر بدن اويند و دو پاى او كرسى الجبار خوانند .\r\n\r\nكلب الاكبر\r\nكواكب او هيجده‌اند در صورت و يازده خارج صورت و او بر صورت سگى در پى كوكبه جوزاست و ستاره روشن را كه بر دهن او باشد شعراى يمانى خوانند بواسطهء آنكه مغيب او طرف يمن باشد و شعراى عبور نيز خوانند بواسطه آنكه از مجره عبور كرده است و آن را كه بر پنجه او باشد مرزم عبور خوانند و چهار ديگر كه بر كتف و ذنب و فخد او باشند عذارى و چهار كه بر يك رشته باشند خارج صورت قرو دو دو ستاره ديگر روشن كه آن خارج صور باشند حضار و وزن بعضى محلفين بواسطه آنكه چون پيش سهيل برآيند مردم در گمان افتند كه يكى از ايشان سهيل است و بر آن سوگند خورند و بعضى محنثين بواسطه آنكه چون سوگند بدروغ خورده باشند در حنث افتد .\r\n\r\nكلب المقدم\r\nاين دو كوكب‌اند واقع ميان دو كوكب نير كه بر سر توامين‌اند و ميان كوكبيكه بر فم كلب الاكبر است يكى را كه روشن‌تر است شعراى شامى خوانند بواسطه آنكه اين جا غايب شود و او را شعراى غميضا خوانند بواسطهء آنكه گويند او اخت سهيل است چون ازو دور شود از براى او ميگريد و اين هر دو را ذراع الاسد المقبوضه خوانند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nسفينه\r\nكواكب او بيست و پنج‌اند از آن جمله آنكوكبيكه بر مجداف اولست و روشن‌تر از همه و دورترين از سفينه در جنوب بقول بطليموس سهيل است و عرب گويند سهيل آنست كه بر مجداف دويمست و در كواكب او اختلاف بسيار است .\r\n\r\nشجاع\r\nكواكب او بيست و پنج‌اند از صورت و دو خارج صورت و در كواكب او نيز اختلاف بسيار است از آن جمله كوكبى را كه بر آخر گردن اوست فرد خوانند و بعضى از كواكب او را خبا و بعضى ديگر را شراسيف .\r\n\r\nباطيه\r\nهفت كوكب‌اند بر شمال كوكبهء شجاع كه عرب آن را معلف خوانند\r\n\r\nغراب\r\nهفت كوكب‌اند از پس باطيه بر جنوب سماك اعزل و عرب اين كواكب را عجز الاسد خوانند و بعضى عرش السماك الاعزل و بعضى احمال ،\r\n\r\nمجمره\r\nكواكب او هفت‌اند و هيچيك را ازين نامى نيست ،\r\n\r\nاكليل جنوبى\r\nسيزده كوكب‌اند همه در صورت و بعضى از عرب اينكواكب را بواسطهء استداره كه در وضع ايشانست قبه خوانند و بعضى ادحى النعام .\r\n\r\nقنطورس\r\nحيوانيست مقدم او چون مقدم انسان و مؤخر او چون مؤخر فرس و بر شكم او ستاره‌ايست روشن كه آن را بطن خوانند و بر حافر دست راست او كواكب حضار و بر ديگرى وزن كه اين هر دو را محلفين و محنثين خوانند : چنان كه ياد كرده شد\r\n\r\nحوت جنوبى\r\nكواكب او يازده است همه در صورت و ستاره روشن را كه بر دهن او باشد آن را فم الحوت خوانند\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nسبع\r\nكواكب او نوزده‌اند همه در صورت از پس كوكبه قنطورس چنان كه كواكب ايشان مختلط باشند و اللّه اعلم .\r\nبسم اللّه الرحمن الرحيم\r\n\r\nفن هشتم از مقاله پنجم علم ارقام\r\nو اعمال زيج و تقويم و اسطرلاب . و آلات رصدى و غير آن از مواليد و تحويلات و اين علم نافعترين علوم رياضى است و اكنون منجمان روزگار بمعرفت آن با بعضى از علم احكام اكتفا نموده‌اند و اسم علم نجوم برو مقصور كرده‌اند و چون اعمال و ارقام زيج درين كتاب ميسر نيست بشمهء از ارقام تقويم و اسطرلاب در چند فصل اشارتى كرده شود .\r\n\r\nفصل اول در ارقام تقويم\r\nبدانكه عادت اهل اين صناعت چنانستكه در دو صفحهء اول تقويم بعضى از تواريخ كه خاطر بزرگان را با آن ميلى باشد بنويسند و بعد از آن در صفحه اول ديگر احكام كلى طالع سال بنويسند و بعد از آن احكام فصول چهار گانه هر فصلى را در صفحهء و بعد از آن اتصالات كلى و آن عبارتست از اتصالاتيكه كواكب سياره را غير از قمر با يكديگر اتفاق افتد و بعد از آن احكام اتصالات جزئى و آن\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nعبارتست از امتزاجاتيكه قمر را با ديگر سياره اتفاق افتد و بعد از آن چنان كه خواهند از براى زوايد جداول بنهند و احكام آن ثبت كنند همچو جدول اختيارات بر مسير قمر در بروج و جدول رؤيت اهله و احكام اجتماعات و استقبالات و طوالع و جدول قوس قزح و ذو ذوابه و لوح حيات و ممات و غالب و مغلوب و اختلافات و غير آن از سوانح امور غريبه .\r\nو چون ازين جمله فارغشود در صفحهء دست چپ جدول موامره و زايجه طالع سال بنهند و در بعض تقاويم در برابر آن جدول احكام و زايجه سال تركان و بعد از آن دو صفحه متقابل تقويم را بجداول بخش كند و در صفحهء راست از جدول اول ارقام اسابيع بنهند رقم يكشنبه اين 1 رقم دوشنبه اين ب و 3 شنبه اين ج و چهارشنبه اين د و پنجشنبه اين ه و آدينه اين و و شنبه اين ز و بعضى رقم شنبه را صفر بنهند برين وجه‌ها و باز ابتدا بيك شنبه كنند و همچنين تا آخر سال و در جدول دويم ارقام مشهور عرب مىنهند .\r\nو چون ماه تمام مىشود ماه نو را در حاشيه همان صفحه در برابر ابتداى ارقام او مىنهند و همچنين تا آخر سال\r\nو در جدول سيم ارقام مشهور رومى مىنهند و چون ماه تمام مىشود نام ماه ديگر در حاشيه مىنويسند و بعد از آن ارقام او تا آخر و در جدول چهارم ارقام شهور تاريخ فرس مىنهند .\r\nو در جدول پنجم ارقام شهور جلالى مىنهند و بعد از آن هفت جدول از براى هفت كوكب سياره و بالاى هر يكى از آن جداول نام آن كوكب مى نويسند و ارقام حركات هر يك در بروج روز بروز با درجات و دقايق در آن جدول مىنهند تا آخر تقويم و ارقام اتصالات كلى در شب و روز كه واقع خواهد شد و تحويل كوكب از برج ببرج ديگر در برابر مىنويسند و علامات رجعت استقامت در وسط جداول آنجا كه واقع خواهد شد مىنويسند و بعد از آن جداول ديگر يكى از براى حركت رأس و ذنب در بروج و ديگرى از براى ساعات بنهند و\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nاجتماع و استقبال در هر ماه كه اتفاق افتد از جانب راست اتصالات كلى در جدول باريكى يا در جداول اخير از صفحه دست راست مىنهند و روز و شب و ساعاتيكه از آن روز يا از آن شب گذشته باشد تعيين كنند و برج طالع و عاشر و درجات و دقايق هر يك هم مىنويسند و در صفحه متقابل از دست چپ باز در جدول اول ارقام اسابيع بنهند .\r\nو در دويم ارقام شهور عرب و در سيم موضع قمر در بروج و در چهارم ساعات انتقالات برجى از برج ديگر و نشان روز را گر انتقال بروز بود و نشان شب اين ل اگر بشبى بود كه بعد از آن روز باشد و بعد از آن شش جدول ديگر از براى اتصالاتيكه قمر را با شش كواكب سياره اتفاق افتد و علامات حالات او بنهند از براى تسدس اين س و تربيع اين ع و از براى تثليث اين ث و از براى مقابله له و از براى مقارنه اين نه و اگر با رأس باشد اين معس و اگر با ذنب باشد اين معنب و اگر در شرف باشد ف و اگر در هبوط باشد ط .\r\nو اگر در طريقه محترقه بودقه و اگر تحت الشعاع باشد تحت و اگر خروج الشعاع بود جع .\r\nو اگر با كيد باشد اين يد و بعد از آن جدولى ديگر از براى منازل قمر بنهند كه هر روز در كدام منزلست از منازل بيست و هشتگانه ،\r\nو در بعض تقاويم جدول ايام شهور فرس هم درين صفحه بنهند بعد از جدول منازل قمر .\r\nو در بعض ارقام شهور ترك و بعد ازين آنچه زياده باشد از براى توقيعات بگذارند و بجهة اتصالات جزئى در برابر هر روز اعماليكه شايد يا نشايد بنويسند تا بزرگان را دستورى باشد و به همان طريق تا آخر بنويسند و در آخر جداول موامرات كسوف و خسوف با احكام آن بنويسند .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n\r\nفصل دويم در معرفت اجزاء و ارقام اسطرلاب\r\nبدآنكه اسطرلاب اسم آلتى است بر علامات مخصوصه از براى اختيار وقت و استخراج طالع و آنچه متعلقست بدآن .\r\nو گويند اسطر بلغت يونانى ترازو است و لاب آفتاب يا ستاره پس اسطرلاب ترازوى ستاره باشد و در سر اسطرلاب ريسمانى باشد كه آن را بدآن فرو آويزند آن را علاقه خوانند .\r\nو آن چيز را كه علاقه درو بود حلقه و آنچه حلقه درو باشد عروه و بلندى را كه عروه برو بسته باشند كرسى و آن چيز را كه كرسى برو بسته باشد و بر صفايح و غير آن مشتمل أم و حجره نيز گويند و صفحه مشبكه را عنكبوت و شبكه نيز خوانند و بر عنكبوت دايره باشد كه اسماء بروج بر آن نقش كرده‌اند آن را منطقة البروج خوانند .\r\nو هر برجى در اسطرلاب سدسى با جزاى شش شش مقسوم بود و در ثثلى سه سه و على هذا و بر سر جدى زيادتى باشد كه در برابر اجزاى حجره گردد آن را مرى رأس الجدى خوانند و زايد ديگر باشد كه اسماء ثابته بر آنجا نوشته باشد آن را شظايا خوانند .\r\nو هر يكى را شظيه آنكوكب و مرى او نيز خوانند و اسطرلاب شمالى آنچه درون منطقه افتد عرضش شمالى بود و آنچه برون جنوبى و آن چيز را كه مانند ميخى بر حجره بگذرد قطب خوانند .\r\nو آن چيز كه بر پشت حجره بود كه آلات ارتفاع برو بسته باشد عضاده و آنچه بر دو طرف بود لبنتان و هر يكى را لبته و دو شظيه را كه بر دو طرف عضاده بود شظيه ارتفاع و دو ثقبه را كه بر لبنه بود ثقبه ارتفاع .\r\nو آن چيز را كه قطب بدآن استوار كنند فرس و حلقه را كه زير فرس\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبود تا فرس از سطح عنكبوت مرتفع شود فلس و زايدى را كه از سطح عنكبوت مرتفع باشد و عنكبوت را بدان گردانند مدير و دايره را كه به روى حجره باشد به 360 قسمت كنند و ابتدا از خطى كنند كه بر كرسى بگذرد و بعلاقه پيوندد از جانب يمين بتوالى هر 5 و 10 رقوم نوشته آن را اجزاى حجره خوانند و بر پشت حجره دو خط بزواياى قايمه كشيده باشند آن را كه از جانب علاقه آيد خط علاقه و خط وسط السما خوانند . و آن ديگر را خط مشرق و مغرب و چون دايره بدين هر دو خط به چهار قسم متساوى منقسم شود ربعى را از دو ربع كه از دو جانب كرسى بود از آن دو ربع بنود قسمكرده باشند آن را اجزاى ارتفاع خوانند\r\nو بر صفايح دواير باشد از آن جمله 3 دايره متوازى باشند كه مركز هر سه مدار مركز صفحه بود آنكه در وسط باشد در اسطرلاب شمالى مدار رأس الحمل و الميزان بود و خارج مدار رأس الجدى و داخل مدار رأس السرطان و در اسطرلاب جنوبى مدار رأس الجدى داخل وسط باشد و مدار رأس السرطان خارج و دواير ديگر را كه مركز آن مركز صفيحه نباشد و بعضى از آن تمام باشند و بعضى ناتمام مقنطرات ارتفاع خوانند و آن را كه بر وسط مجموع باشد .\r\nو علامت ص بر مركز او نقش كرده بود سمت الرأس خوانند و آن را كه خارج بود افق مشرق و مغرب خوانند .\r\nو دو خط مستقيم متقاطع كه بهر يكى علامت ص كشيده باشند خط وسط السما خوانند و ديگر را مشرق و مغرب و آن را كه بر جانب راست بود خط مغرب و افق مغرب خوانند . و ديگرى را كه با جانب چپ بود خط مشرق و افق مشرق\r\nو در ميان مقتطرات اعداد نوشته باشد متزايد تا نبود قسم كه به سمت الرأس رسد و تزايد آن اعداد در اسطرلابها مختلف بود و در سدسى شش شش افزايند و در ثلثى سه سه و در نصفى دو دو و در اسطرلاب تام يك يك و قسم زير مقنطرات كه قسم تحت الارض است به دوازده قسمت شده باشد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nشش در جانب راست ميان افق و مغرب و خط وسط السماء و شش در جانب ديگر ميان افق مشرق و خط وسط السماء آن را خطوط وسط ساعات معوجه و ساعات زمانى نيز گويند .\r\nو گاه باشد كه قسى ديگر باشد فوق الارض كه بر نقطه صه بهم رسند آن آن را دواير سموت خوانند و بسيار بود كه آن قسى در قسم تحت الارض نيز افتد و صفايح بسيار در اسطرلاب جهت شهرهاى مختلف باشد .\r\nو در بعضى اسطرلابها صفحه آفاقى باشد و درو ارباعى و دواير بسيار كشيده باشند و در هر ربعى قسى چند كه بر يك نقطعه متقاطع شوند آن نقطه از مدار رأس الحمل بود و هر يكى از آن قسى افق مشرق موضعى بود كه عرضش بر آنجا نوشته باشند و آن صفيحه را چنان بدارند كه آن قوس بر جانب چپ او افتد و محدب يا شيب باشد و خط وسط السماء آن افق خطى بود كه از مركز صفحه بالا رود و كواكب ثابته كه از ايشان ارتفاع توان گرفت و اسامى آنها را بر اسطرلاب نويسند اينست :\r\nعين الثور ، عيوق ، يد الجوزاء اليسرى ، شعرى العبور ، شعرى الغميضا ، رأس التوام المقدم ، رأس التوام المؤخر ، قلب الاسد ، فرد ، صرفه ، سماك ، الرامح ، سماك الاعزل ، نير الفكه ، قلب العقرب ، نسر الواقع ، نسر الطاير ، رأس الحوا ، ردف ، كف الخضيب و شرح اين كواكب و شناختن آن در علم كواكب بيان كرده شد .\r\n\r\nفصل سيم در كيفيت گرفتن ارتفاع و امتحان اسطرلاب\r\nاگر ارتفاع از آفتاب گيرند علاقه در دست گيرند و اسطرلاب را معلق گردانند و پشت اسطرلاب را بجانب خود كنند و يكجانب او را كه اجزاى ارتفاع بر آن نقش كرده باشند بانجانب آفتاب و عضاده بگردانند تا نور آفتاب از يك ثقبه با ديگرى افتد .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nپس آن اجزا كه شظيهء ارتفاع برو افتاده باشد ارتفاع آفتاب بود و اگر ارتفاع از ستاره گيرند پشت اسطرلاب بر بالا بايد كرد و بيكچشم از ثقبه نگاه كردن و عضاده را گردانيدن تا نور بصر از هر دو ثقبه بگذرد و كوكب در نظر آيد و اين جا شظيه ارتفاع بر آن اجزا افتاده باشد ارتفاع كوكب بود .\r\nو اگر قرص آفتاب در ابر پنهان بود هم برين طريق بايد گرفت و چون خواهند كه معلوم كنند كه شرقيست يا غربى بار ديگر بعد از آن بزمانى ديگر ارتفاع گيرند ، اگر زياده شده باشد شرقى و اگر كمتر شده باشد غربى و بوقت آنكه آفتاب يا كواكب به نصف النهار نزديك شد احتياط بايد كرد . چه در آنوقت باندك مدت تفاوت محسوس نشود و يك ارتفاع در زمان دراز بماند\r\nو طريق امتحان اسطرلاب كه كجست يا راست آنست كه چون علاقه به دست گيرند شاقولى در ريسمان باريكى بندند و از عروه فرو گذارند .\r\nو اگر آن ريسمان بر خط علاقه منطبق شود راست باشد و الا نه و بعد ارباع هر دايره را چون بپرگار امتحان كنند بايد كه متساوى باشد و بايد كه چون بيك طرف عضاده ارتفاع گيرند و در حال عضاده بگردانند و ارتفاع گيرند همان ارتفاع اول باز آيد . و الا عضاده راست نباشد\r\nو چون يكشظيه بر خط علاقه يا خط مشرق و مغرب نهند ديگر شظيه بايد كه بر همان خط نشيند بىتفاوتى .\r\nو اما در مقنطرات كه مدار رأس الحمل بر مقنطره افتد كه مساوى تمام عرض صفحه باشد و مقدار رأس السرطان و رأس الجدى هر يكى به قدر كافى ازو دور باشد و بايد كه تقاطع دواير افق و خط مشرق و مغرب و مدار رأس الحمل هر سه بيك نقطه باشد و در اجزاى منطقة البروج بايد كه چون درجه بر افق شرقى نهند نظيرش بر افق غربى نشيند .\r\nو همچنين اگر بر خط مشرق و مغرب يا بر خط وسط السماء نهند چون اول حمل بر افق شرقى نهند بايد كه اول جدى بر خط وسط السما افتد و به غير اينها\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nنيز ميتوان امتحان كرد چنان كه در مطولات مسطور است .\r\n\r\nفصل چهارم در شناختن طالع از ارتفاع و ارتفاع از طالع\r\nچون خواهند كه از ارتفاع طالع معلوم كنند درجهء آفتاب را از منطقة البروج طلب نمايد و همچنين مفنطره ارتفاعى را كه گرفته باشند از مقنطرات صفيحه از يمين يا يسار و درجهء آفتاب بر آن ارتفاع نهند و بنگرند تا بر افق شرقى از درجات منطقة البروج كدام درجه افتاده است آن درجه طالع وقت بوده و اگر بشب باشد مرى كوكب را كه ارتفاع او گرفته باشند بر مقنطره ارتفاع او نهند و بنگرند كه كدام درجه از منطقة البروج بر افق شرقى افتاده است آن درجهء طالع بود\r\nدرين عمل در اسطرلاب‌هاى غير تام گاه باشد كه درجه آفتاب را علامت معين نبود بواسطه آنكه ميان دو خط افتاده است . و همچنين گاه باشد كه مقنطره بر صفحه كشيده باشد كه موافق ارتفاع ماخوذ نيفتد بلكه آن ارتفاع در ميان دو مقنطره باشد و همچنين گاه باشد كه درجهء طالع ميان دو خط از اجزاى بروج واقع باشد و درين اوضاع اگر آن تفاوت را بقياس بگيرند بتقريب بعيد نباشد .\r\nاما اگر خواهند كه بنوعى از حساب معلوم كنند تعديل بايد كرد و تعديل موضع آفتاب چنان بايد كرد كه آن دو خط را كه آفتاب ميان هر دو افتاده باشد معلوم كنند و اول خط از آن هر دو بر مقنطره از مقنطرات ارتفاع نهند و مرى راس الجدى يعنى جزوى را كه مقابل آن باشد از اجزاى حجره نشان كنند و باز خط دويم را هم بر آن مقنطره نهند و مرى نشان كنند ميان هر دو نشان از اجزاى حجره به شمرند آنچه يابند آن را اجزاى تعديل نام نهند .\r\nپس بنگرند تا ما بين خط اول و موضع آفتاب چند درجه است و آن درجات را در اجزاى تعديل ضرب كنند و حاصل را بر تفاوت اجزاى منطقه كه آن شش\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nاست در اسطرلاب سدسى و سه در ثلثى قسمت كنند بعدد خارج قسمت از نشان اول كه بر مرى كرده باشند در جهت نشان دويم به شمرند آنجا كه برسد مرى بر آنجا نهند و بنگرند تا بر مقنطره مفروض كدام جزو افتاده است از اجزاى حجره آن موضع آفتاب بود .\r\nمثالش در اسطرلاب سدسى در صفحه عرض لو فرض كرديم كه آفتاب در 16 درجه نور بود ميان خط 12 و 18 و ارتفاع شرقى كد .\r\nپس خط 12 بر مقنطره كد شرقى نهاديم و مرى را نشان كرديم و باز خط دويم يعنى هيجدهم نيز برين مقنطره نهاديم و مرى را نشان كرديم اجراى تعديل ميان هر دو چهار درجه و نيم بود و تفاوت ميان خط اول يعنى 12 ثور و موضع آفتاب كه 16 است چهار بود آن را در اجزاى تعديل ضرب كرديم 18 شد آن را بر 6 كه تفاوت اجزاى منطقه است قسمت كرديم سه بيرون آمد .\r\nپس از نشان اول سه جزو بجانب نشان دويم شمرديم آنجا كه رسيد مرى را بر آن نهاديم لا محاله ميان مرى و علامت دويمين يك جزو و نيم مانده باشد و نگاه كرديم تا بر منقطره شرقى كدام جزو بود نشان كرديم تا بوقت حاجت معلوم باشد .\r\nاما تعديل مقنطرات چنان باشد كه چون ارتفاع موجود ميان دو مقنطره افتاده باشد موضع آفتاب را بر مقنطره اول نهند و مرى نشان كنند .\r\nپس بمقنطرهء دويم نهند و مرى نشان كنند و ميان هر دو نشان را اجزاى تعديل نام نهند .\r\nپس تفاوت ميان مقنطره اول و ارتفاع موجود را در اجزاى تعديل ضرب كنند و بر تفاوت ميان هر دو مقنطره كه در اسطرلاب سدسى 6 بود قسمت كنند آنچه بيرون آيد مرى را بعدد آن اجزا از علامت اول چون بجانب علامت دويم گردانند درجه آفتاب بر آن ارتفاع بود كه يافته باشد مثالش در اسطرلاب سدسى بر صفحه لو ارتفاع آفتاب را يافتيم 26 درجه و آنميان مقنطره كد و مقنطره ل بود .\r\nموضع آفتاب را بر درجه كد نهاديم و مرى نشان كرديم باز موضع آفتاب را بر مقنطره ل\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nنهاديم و مرى نشان كرديم ميان هر دو نشان كه هفت و نيم درجه بود و اين اجزاى تعديلست .\r\nپس تفاوت مقنطره كد و ارتفاع آفتاب را كه كواست دو بود در اجزاى تعديل ضرب كرديم حاصل را كه 15 است بتفاوت هر دو مقنطره كه 6 ست قسمت كرديم بيرون آمد دو و نيم از علامت اول بشمرديم بموضعى رسيد كه ازو تا علامت دويم پنج بود مرى را بر آنموضع نهاديم آفتاب بر ارتفاع موجود بود\r\nاما تعديل طالع چنان كنند كه چون موضعى از منطقة البروج بر افق شرقى افتاده باشد ميان دو خط موضع مرى را نشان كنند پس خط اول را از آن دو خط بر افق شرقى نهند و مرى نشان كنند و تفاوت ميان هر دو نشان بگيرند و آن را تفاوت اجزا نام نهند و بعد از آنخط دويم بر افق شرقى نهند و مرى نشان كنند و تفاوت ميان نشان خط اول و نشان خط دويم بگيرند و آن را اجزاى تعديل نام نهند و لا محاله اين از تفاوت اجزا بيشتر باشد .\r\nپس تفاوت اجزا را در آنچه ميان دو خط بود يعنى شش در اسطرلاب سدسى ضرب كند و بر اجزاء تعديل قسمت كنند و خارج قسمت را بر خط اول افزايند حاصل درجه طالع بود مثالش آفتاب در 12 درجه ثور است و ارتفاع شرقى هيجده درجه در اسطرلاب سدسى در صفحه لو 12 درجه ثور را بر مقنطره هيجده نهاديم از منطقة البروج نقطه ميان 6 و 12 از جوزا بر افق شرقى افتاد مرى نشان كرديم و خط 6 جوزا بر افق شرقى نهاديم و نشان كرديم يافتيم تفاوت اجزا سه درجه و نيم بعد از آن خط دوازدهم جوزا را بر افق شرقى نهاديم و نشان كرديم يافتيم تفاوت ميان نشانيكه جهت 6 كرديم و ميان نشان 12 پنج و نيم اين اجزاى تعديلست .\r\nپس تفاوت اجزا در 6 كه بين الخطينست ضرب كرديم و حاصل را كه 21 بود بر پنج و نيم قسمت كرديم بيرون آمد سه و كسرى بيشتر از نيمه آن را يكى گرفتيم 4 شد بر خط اول كه آن 6 بود افزوديم ده درجه جوزا شد و آندرجه طالع بود كه مطلوبست ،\r\nو اما شناختن ارتفاع از طالع وقتى احتياج افتد كه از براى مهمى طالع\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nاختيار كرده باشند و خواهند ارتفاع آفتاب يا كواكب معلوم كنند در آنوقت تا وقت نگاهدارند چون ارتفاع موافق آن ارتفاع شود دانند كه وقت طلوع آندرجه است كه اختيار كرده‌اند .\r\nطريق اين عمل چنان بود كه چون آندرجه كه جهت طالع تعيين افتاده باشد بر افق شرقى نهند و نگاه كنند تا درجه آفتاب بر كدام مقنطره افتاده است از مقنطرات شرقيست يا غربى آن ارتفاع آفتاب بود . و چون بدان ارتفاع رسد وقت مفروض بود اگر در آنوقت درجه آفتاب بر مقنطرات نيفتد و تحت الارض بود وقت طالع شب باشد و كوكبى از ثوابت را كه فوق ارض باشد نگاه بايد كرد تا بر كدام مقنطره افتاده است شرقيست يا غربى وقت نگاهدارد تا چون ارتفاع آنكوكب در مشرق يا مغرب بهمانمقدار رسد وقت طلوع آندرجه بود .\r\n\r\nفصل پنجم در معرفت دائر و ساعات مستوى و معوج\r\nچون درجه آفتاب بر مقنطره ارتفاع موجود نهند و مرى رأس الجدى نشان كنند و بعد از آندرجه آفتاب را بر مشرق نهند و مرى نشان كنند و ميان نشان اول و اين نشان بشمرند آنچه حاصل شود دائر گذشته باشد از روز و اگر بر افق مغرب نهند و نشان كنند و ميان نشان اول و اين نشان بشمرند داير باقى بود از روز .\r\nو همچنين اگر مرى كوكب را بر مقنطره ارتفاع موجود نهند و نشان كنند و جزء آفتاب را بر افق غربى نهند و نشان كنند و ميان نشان اول و نشان دويم بشمرند دائر گذشته باشد از شب .\r\nو اگر جزء آفتاب را يعنى درجه او را بر افق مشرق نشان كنند و از نشان اول تا اين نشان به شمرند داير باقى بود از شب و اگر طالع معلوم باشد و خواهند از طالع دائر معلوم كنند بجاى آنكه كوكب يا آفتاب بر مقنطره مينهند درجه طالع بر افق شرقى نهند و باقى عمل همچنان كنند كه گفته شد داير ماضى يا باقى\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمعلوم شود .\r\nو چون داير را با 15 قسمت كنند آنچه بيرون آيد ساعات مستوى بود و آنچه بماند هر يكى را چهار گيرند و دقايق ساعات بود و اگر مجموع ساعات روز خواهند جزو آفتاب را بر افق شرقى نهند و مرى نشان كنند بعد از آن بر افق غربى نهند و مرى نشان كنند و ميان نشان اول و دويم بشمرند تا قوس النهار معلوم شود .\r\nپس قوس النهار را بر 15 قسمت كنند آنچه بماند در چهار ضرب كنند تا ساعات مستوى معلوم شود\r\nو چون آن را از بيست و چهار نقصانكنند ساعات شب بود و اگر خواهند اول جزو آفتاب را بر افق غربى نهند و نشانكنند و باز بر افق شرقى نهند و نشان كنند و ميان هر دو نشان بشمرند و بر 15 قسمت كنند آنچه بيرون آيد ساعات شب بود .\r\nو اگر خواهند بدانند كه كوكبى از ثوابت كه شب طلوع خواهد كرد در كدام ساعت طلوعكند جزو آفتاب را بر افق غربى نهند و مرى نشان كنند و شظيه كوكب بر افق شرقى نهند و نشان كنند و ميان هر دو نشان به‌شمرند و بر 15 قسمت كنند آنچه بيرون آيد ساعات بود از وقت غروب آفتاب تا وقت طلوع آنكوكب .\r\nاما معرفت اجزاى ساعات معوج چنان بود كه قوس النهار را به 12 قسمت كنند و آنچه بماند در 5 ضرب كنند تا اجزاى ساعات معوجه روز و دقايق آنمعلوم شود و چون آن را از سى نقصان كنند آنچه بماند اجزاى ساعات معوجه شب بود و اگر خطوط ساعات بر عضاده كشيده باشد اول درجه آفتاب بر خط نصف النهار نهند و نگاه كنند تا بر كدام مقنطره است آنچه باشد غايت ارتفاع آفتاب بود در آن روز .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nپس شظيه ارتفاع را بر پشت اسطرلاب بر مثل آن ارتفاع نهند و اسطرلاب بگردانند چنان كه پهلوى بآفتاب بود تا سايه لبنه بر عضاده افتد چنان كه از هيچ طرف منحرف نشود نگاه كنند تا طرف سايه بر كدام خط افتاده است و بر آن خط چه عدد نوشته‌اند آن عدد ساعات گذشته از روز بود و چون ساعات مستوى معلوم شود و خواهند كه بساعات معوج كنند ساعات مستوى را در 15 ضرب كنند و اگر به آن دقايق بود هر چهار دقيقه را يكى گيرند و همه را جمعكنند تا داير معلوم شود .\r\nپس داير را بر اجزاى ساعات روز يا شب قسمت كنند تا ساعات معوج معلوم شود و اگر ساعات معوجه معلوم باشد و خواهند كه ساعات مستويه معلوم كنند آن را در اجزاى معوجه ضرب كنند تا داير معلوم شود و داير را بر پانزده قسمت كنند تا ساعات مستوى معلوم گردد .\r\n\r\nفصل ششم در معرفت خانهاى دوازده گانه و استخراج طالع سال مستقبل از سال ماضى\r\nچون درجه طالع را بر افق شرقى نهند آنچه بر افق غربى افتاده باشد درجه سابع بود و آنچه بر نصف النهار افتد فوق الارض درجه عاشر و تحت الارض درجه رابع بود و اين‌ها اوتاد باشند :\r\nپس درجه سابع بر خط دويم ساعت زمانى نهند آنچه بر خط نصف النهار فوق الارض باشد درجه يازدهم بود و آنچه تحت الارض درجه پنجم پس درجه سابع را بر خط چهار ساعت زمانى نهند آنچه بر خط نصف النهار بود فوق الارض درجه 12 بود و تحت الارض درجه 6 .\r\nپس درجه طالع را بر خط دهم ساعت زمانى نهند پس آنچه بر خط نصف النهار\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nبود فوق الارض درجه نهم بود و تحت الارض درجه سيم پس درجه طالع را بر خط هشتم ساعت زمانى نهند . پس آنچه بر خط نصف النهار بود فوق الارض درجه 8 و تحت الارض درجهء دويم و بدين عمل درجات خانهاى 12 گانه معلوم شود\r\nو چون طالع سال معلوم بود خواهند كه طالع سال مستقبل معلومكنند درجه طالع سال را بر افق شرقى نهند و بنگرند تا مرى بر كدام جزو افتاده است .\r\nپس بر توالى اجزاء حجره كه آن خلاف توالى اجزاء بروج باشد 87 درجه بشمارند « 1 » و مرى به آنجا نهند و نگاه كنند تا بر افق شرقى كدام برج و درجه افتاده است آنچه باشد طالع سال مستقبل بود .\r\nپس نگاه كنند تا موضع آفتاب فوق الارضست يا تحت الارض و اگر فوق الارض باشد تحويل بروز شود و اگر تحت الارضست بشب پس ساعات تحويل چنان كه گفتيم معلومكنند و طالع تحويل سال مواليد همچنين استخراج كنند .\r\n\r\nفصل هفتم در شناختن بالاى چيزهاى مرتفع از زمين و پهناى رودها\r\nچون خواهند كه بلندى مناره يا ديوارى يا كوهى معلوم كنند اگر بمسقط حجر آنچيز توان رسيد مثل ديوار كه اگر سنگ از ديوار فرو اندازند بر روى او فرود آيد و بر زمين افتد و ممكن باشد بدآنموضعكه سنگ بر وى افتاده است رسيدن شظيهء ارتفاع را بر 45 درجه نهند و چنان كه ارتفاع كوكب ميگيرند ارتفاع سر آنچيز بگيرند و فرا پيش آيند و باز پس مىروند تا ارتفاع سر آنچيز 45 شود\r\n\r\n\r\n","description":"","footnote":"\r\n( 1 ) اين مقدار منطبق با پنجساعت و چهل هشت دقيقه است و فاصله بين ساعت تحويل دو سال متوالى همين مقدار است تقريبا و بايد دانست فهميدن اين مطالب بى استعمال آلت اسطرلاب مشكل بود و گرنه توضيح كافى براى هر يك داده ميشد كه احتياج بكتب مبسوطه نباشد .\r\n","page_name":" 472 ","page_number":472},
  {"content":"\r\n\r\nپس از آن موضعكه ارتفاع گرفته باشند تا بقاعده آنچيزيكه مسقط الحجر باشد بپيمايد و بالاى خويش بر آن افزايند آنمقدار بالاى آنچيز بود و اگر آنچيز مثلا كوهى بود كه بمسقط الحجر آن نتوان رسيد بر زمين هموار از دور بايستد و سر آنكوه را ارتفاع گيرند و بنگرند شظيه بر كدام خط افتاده است از خطوط ظل بر موضع قدم خود نشانى كند و يك اصبع يا يك قدم از ظل زياده يا نقصان كنند و شظيه يا طرف عضاده بر آنجا نهند و فراپيش ميايند و باز پس ميروند تا ارتفاع سر كوه برين زياده و نقصان حاصل آيد .\r\nپس بنگرند كه از موقف اول تا اين موقف چه مقدار است آنچه باشد آن را بر 12 اصبع يا هفت قدم كه مقياس بود ضرب كنند و آنچه حاصل آيد بالاى آن كوه بود .\r\nو اگر در موقف اول ارتفاع 45 گرفته باشند بصواب نزديك‌تر است مثلا در مقابل كوهى ايستاده بموضعيكه ارتفاع آن 45 درجه باشد و بر ظهر اسطرلاب بر ظل اقدام كه داريم يكقدم زياده كرديم و چندانى از كوه دور شديم كه ارتفاع سر كوه به اين ظل راست شد ،\r\nپس ميان اين موقف و موقف اول پيموديم 51 گز بود در هفت كه عدد اقدام مقياسست ضرب كرديم سيصد و هشتاد و پنج گز شد آنمقدار بالاى كوه باشد بىتفاوت . « 1 »\r\n\r\n\r\n","description":"","footnote":"\r\n( 1 ) در ارتفاع 45 درجه ظل مساوى مقياس است يعنى ارتفاع كوه مساوى فاصله را صد است از كوه و چون اين فاصله را هفت گيريم و باز دور تر برويم تا اين فاصله هشت شود يعنى يك سبع كوه بر آن مزيد گردد مقدار ارتفاع كوه بدست آيد چون فاصله بين موقف اول و دوم درست 1 سبع ارتفاع آن كوه خواهد بود و بايد دانست بآلانى كه فرنگيها اختراع كرده‌اند مانند تئودوليت هيچيك از اين اعمال اسطرلاب به سهولت بدست نميآيد مگر عمل اخير كه تعيين پهناى رود است و عجب است كه آلتى بدين سهولت كه هم در مهندسى به كار ميآيد و هم در تعيين اوقات و جهات قبله و ساير اعمال نجومى براى آنكه از آثار قدما است بر انداخته‌اند\r\n","page_name":" 473 ","page_number":473},
  {"content":"\r\n\r\nو اگر خواهند پهناى روديكه بر آن گذر نتوان كرد معلوم كنند اسطرلاب بگردانند تا چون بهر دو سوراخ نظر كنند ديگر جانب رود ببيند .\r\nپس همچنانكه ايستاده باشند برگردند و بر صحرا چشم بر همان سوراخ ها نهند تا نظر بر كدام موضع افتد از موضع قدم تا آنجا بپيمايند آنچه باشد\r\n\r\nعمل بصفحة آفاقى\r\nپهناى رود باشد بى زياده و كم .\r\nافقى كه خواهند فرض كند و خطى كه نسبت به آن افق وسط السماء باشد تعيين كنند و تعديل النهار كنند چنانچه درجه آفتاب يا شظيه كوكب بر افق شرقى نهند و مرى نشان كنند پس بر خط مشرق نهند چندانكه مرى از موضع نشان بگذرد تعديل النهار بود ،\r\nساعات روز و اجزاى آن - درجه آفتاب بر افق شرقى نهند و مرى نشان كنند پس بر خط وسط السماء نهند و نشان كنند آنچه ميان هر دو نشان بود نصف قوس النهار حاصل شود . و اگر خواهند تعديل النهار بر نود افزايند اگر ميل آفتاب شمالى باشد يا كم كنند اگر جنوبى باشد هم نصف قوس النهار حاصل شود پس نصف قوس النهار را بر پانزده قسمت كنند تا ساعات نيم روز معلوم شود و چون ان را مضاعف كنند ساعات روز باشد و چون اجزاء ساعات روز از سى نقصان كنند اجزاء ساعات شب باشد و حينئذ اگر معلوم ساعات مستوى باشد در پانزده ضرب كنند و هر چهار دقيقه را يك درجه بر مبلغ افزايند تا دائر حاصل شود و اگر ساعات معوجه باشد و روز بود در اجزاء ساعات روز ضرب كنند و بشب در اجزاء ساعات شب تا دائر حاصل شود پس اگر ساعات گذشته از روز بود درجه آفتاب را بر افق شرقى نهند و مرى نشان كنند و به قدر دائر بر ولاء حجره بگردانند . چون مرى آنجا رسد بنگرند تا بر افق مشرقى كدام درجه است آن درجه طالع بود و اگر بشب باشد اول نظير درجه آفتاب را بر افق شرقى نهند و مرى را به قدر دائر بگردانند تا طالع معلوم شود\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nو اللّه اعلم بالصواب « 1 » .\r\nبسم الله الرحمن الرحيم\r\n\r\nفن نهم مقاله پنجم علم مسالك و ممالك\r\nو آن عبارتست از معرفت احوال بلدان و بقاع بحسب طول و عرض و غير آن\r\nدر علم هيات مقرر شد كه از زمين آنچه مسكن حيوانات را شايد ربعى بيش نيست كه آن را ربع مسكون خوانند .\r\nو از آن ربع نيز بعضى معمور است و طول عمارت را بطليموس صد و هفتاد و هفت درجه و ربعى نهاده است و عرض آن هفتاد و نه درجه است و ربع سدسى و گفته كه از آن جمله 16 درجه و ربع و سدسى از خط استوا در جانب جنوبست و شصت و شش در جانب شمال .\r\n\r\n\r\n","description":"","footnote":"\r\n( 1 ) عمل بصفحه آفاقى در نسخه چاپى نبود از نسخ خطى نقل شد و ما نااميد نيستيم كه روزى اين سخنان به كار آيد و اروپائيان اكثر اعمالى را كه ما با اسطرلاب ميكرديم بقواعد مثلثات مسطحه يا كروى و جداول لكاريتم انجام ميدهند با آنكه با اسطرلاب بسيار سهل و در مقام عمل كافى است . امروز دانش آموزان جديد اسطرلاب را نظير جفر و رمل مىشمرند و سست‌تر از فال قهوه و كف شناسى مىپندارند و طلاب قديم گرفتار تزاحم و تعارض و فضولى و معاطاتند و به كار ديگر نميرسند .\r\nبالجمله زحمات هزار ساله بزرگان اسلام بباد ميرود . پس از چندى بايد متخصص از لندن خواست تا يك صفحه از كتاب قانون ابو على و دو سطر از كتب ابو ريحان را براى اخلاف مولفين تفسير و ترجمه نمايد .\r\n","page_name":" 475 ","page_number":475},
  {"content":"\r\n\r\nو بعضى طول عمارت را يكصد و هشتاد درجه نهاده‌اند و عرض شصت و شش و هر درجه را بيست و دو فرسنگ گرفته‌اند و هر فرسنگى را سه ميل و هر ميل را سه هزار گز و هر گز را بيست و چهار انگشت و هر انگشتى را بعرض شش جو بهم باز نهاده\r\nپس برين تقدير مقدار مساحت معموره هشت هزار هزار و صد و چهل و سه هزار و سيصد و هشت فرسنگ باشد .\r\nو بعضى مبدء عمارت از جانب مشرق كه آن را كنك دز خوانند گيرند و بعضى از جانب مغرب از جزاير خالدات كه در درياى مغربست و اين جزاير اكنون خرابند و وسط عمارت جائيست كه طولش ربع دور بود و عرضش از خط استوا سى و سه درجه و كسرى نيم آنچه عرض تمامى معموره است و طول بلد عبارتست از قوس دايره معدل النهار كه ميان دائره نصف النهار مبدء طول عمارت از مغرب و ميان دايره نصف النهار آن بلد واقع باشد .\r\nو عرض بلد عبارتست از قوسيكه ميان معدل النهار و سمت الرأس آن بلد واقع بود و هر شهرى كه عرضش از 33 درجه و 12 دقيقه كمتر بود جنوبى باشد و هر چه بيشتر باشد شمالى .\r\nو اصحاب تجربه گفته‌اند آنچه از زمين معمور است صد ساله راهست 80 از آن جمله ولايت ياجوج و ماجوجست از بلاد شمال كه متصل ببحر ظلماتست و از باقى چهارده ساله راه ولايت سودان مغربست و 6 ساله راه ديگر كه باقى ماند آقاليمى كه مساكن عرب و عجمست ،\r\nو چون شرح احوال بقاع و بلدان تمامت معموره و بيان عرض و طول آن درين كتاب ميسر نشود طول و عرض . بعضى او آن بيان كنيم و بر ديگر بلاد بر سبيل اجمال اشاره كنيم و چون عادت منجمان چنانستكه هر آنچه طول كمتر باشد تقديم كنند و بدان ترتيب روند تا آنجا كه بنهايت رسد ما نيز تتبع ايشان كرديم\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nبقاع عرب\r\n\r\nتبوك\r\nدزيست ميان حجاز و شام چشمهاء آب و خرماستان بسيار دارد طول اوسح و عرض اول .\r\n\r\nحماه\r\nدزيست در شمال تبوك و از آنجا تا بسرحد شام سه روز راهست طول سامه و عرض لدمه ،\r\n\r\nواد القرى\r\nشهريست همچند مكه خرماستانها و چشمها بسيار دارد طول او ع ل و عرض او كج\r\n\r\nحجر\r\nدهيست كه قوم ثمود در آنجا بودند و خانهاى بسيار در كوه كنده‌اند طول آن عب و عرض كح .\r\n\r\nجزيره نعمان\r\nجزيره‌ايست بزرگ در درياى قلزم كوهها و خرماستانها بسيار دارد طول آن عب و عرض كد .\r\n\r\nزبيد\r\nشهريست در كنار درياى قلزم كه كشتى بندان يمن آنجا ميباشند از صنعا گذشته شهريست كه خوش‌تر و آبادانتر ازو نباشد طول او عدك و عرض يدى .\r\n\r\nمدينه\r\nحرسه اللّه تعالى شهر پيغمبر است صلّى اللّه عليه و إله و سلّم و او را يثرب و طيبه و طابه نيز خوانند و هرگز درو طاعون نبوده طول او عدك و عرض او كه‌ها .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nعبر ؟\r\nشهريست بزرگ از شهرهاى يمن بر كنار دريا و اديم عبرى منسوبست بد و\r\n\r\nعدن\r\nشهرى است كوچك بر كنار درياى يمن اما بواسطه آنكه بندر است بغايت آبادان و آنجا مرواريد بسيار گيرند بنابرين در آفاق مشهور شد طول اوعد عرض ياها\r\n\r\nجده\r\nفرضهء اهل مكه است بر كنار درياى قلزم از آنجا تا مكه دو منزل باشد شهرى آبادانست و حصنى استوار دارد طول عرل و عرض كامه\r\n\r\nمكه\r\nمباركه شهريست از شهرهاى حجاز طول او عرى و عرض كام\r\nدمار شهريست معروف در يمن بغايت معمور طول او عرها و عرض او يج .\r\n\r\nصنعا\r\nبزرگترين شهريست در يمن و خوش‌تر و بسيار دخلتر از آنشهر در يمن بنا نشده بناهاى او از سنك و گچ باشد و هواى او چنان معتدل بود كه جامه تابستانى زمستان را پسنديده باشد و در يكسال دو بار گندم كارند و چهار بار جو و همه ميوها آنجا باشد طول او عريد و عرض او يدل .\r\nنجران شهريست كوچك و آبادان طول او عرها و عرض يطها ،\r\n\r\nطايف\r\nاز شهرهاى حجاز است و حصنى استوار دارد و هواى او بغايت خوش باشد و انگور و انجير و همه ميوهاى او لطيف و اديم نيك از آنجا آرند طول او عول عرض كايح\r\n\r\nحادث\r\nشهريست در يمن كه مذحج آنجا نشيند و شهر سبا اوست و آنجا كان زر باشد گويند كوشك بلقيس آنجا بوده طول او عح و عرض يد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nقصبه شام\r\nشهريست نزديك درياى عمان از شهرهاى حضرموت و اهل او خارجى باشند و قبر هود عليه السّلام آنجاست اينشهر در ميان كوههاى ريكست كه آن را احقاف خوانند طول او فاها و عرض يب‌ها .\r\nمرباط فرضه حضر موتست بر كنار درياى عمان شهرى بزرگ و آبادانست اما كشت و كار نباشد كنند و لبان از آنجا آرند طول او فب‌ها و عرض يب‌ها .\r\n\r\nيمامه\r\nشهريست در حجاز در ميان باديه خرماستان بسيار دارد و حصار استوار و آب‌هاى روان دارد طول اوقب ل و عرض او كد .\r\n\r\nهجر\r\nقصبه بحرينست و بحرين ناحيه بسيار است در كنار درياى عمان آبهاى روان و خرماستانها و نارنج و ترنج و ميوهاى ديگر بسيار باشد طول اوفد و عرض او كه\r\n\r\nالحسا\r\nشهريست از شهرهاى بحرين و بيشتر او خرابست و تمامت زمين‌ها و ديهاى او در ميان حصار است و درون آنحصار 15 فرسنگ بود طول فح و عرض كد\r\n\r\nقطيف\r\nهم از شهرهاى بحرينست و مرواريد بسيار آنجا گيرند طول فدها و عرض كه\r\n\r\nبقاعى\r\nكه مردم آنجا سفيد پوست باشند و آن را عراق عرب خوانند .\r\n\r\nهيت\r\nشهريست بر كنار فرات آبادان و حصار استوار دارد طول او عح و عرض لجها .\r\n\r\nسرمن راى\r\nكه عوام آن را سامره خوانند شهريست بر كنار دجله بر جانب شرقى هواى او خوش‌تر از بغداد است مناره دارد كه از بيرون سوار آنجا تواند رفتن\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nمشهد على بن محمّد الهادى و پسر او حسن العسكرى عليه السّلام كه از أئمه اثنى عشرند آنجاست طول آن عط و عرض لدها\r\n\r\nكوفه\r\nشهريست بزرگ و هواى او خوش‌تر از هواى بصره باشد خرماستان بيقياس دارد گويند كه يونس عليه السّلام و تنورى كه طوفان نوح از آنجا بر جوشد آنجا است و بمشهد أمير المؤمنين عليه السّلام به كمتر از دو فرسنگ باشد طول او عط لا و عرض اولال\r\nحله همان حكم دارد اما آب و هواى او خوش‌تر از آن باشد .\r\n\r\nانبار\r\nشهريست بر كنار فرات آبادان و خرم و طول او عط و عرض لج .\r\nمداين در زمان اكاسره شهرى بزرگتر و آبادانتر ازو نبوده و در قديم او را طيسفون خواندندى اما اكنون خرابست طاق كسرى نوشيروان در آنجاست و سلمان رضى اللّه عنه در آنجا مدفونست طول اوف‌ها عرض لجى .\r\n\r\nبغداد\r\nشهريست بغايت بزرگ و بناى او أبو جعفر دوانيقى كرده است دجله در ميان او گذرد و فرات ازو دور تر باشد اما بيشتر زراعت ازو آن آب باشد با آنكه قريب پانصد سال دار الخلافه بود گويند هيچيك از خلفا در آنجا نمرده طول او ف‌ها عرض لج .\r\n\r\nنهروان\r\nشهريست كوچك از آنجا تا بغداد چهار فرسنگ باشد طول اوف‌ها و عرض لجها\r\n\r\nواسط\r\nميان بصره و بغداد است و دجله از ميان او گذرد و هواى ان از هوى بصره بهتر باشد و آبش از آب بغداد خوبتر بنابر آنكه دجله و فرات آنجا يكى شوند اما گرمتر باشد طول او فال و عرض او لب ك .\r\n\r\nطيب\r\nشهريست ميان واسط و خوزستان آبادان و بسيار نعمت و آنجا طلسم زنبور\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nگرده‌اند چنان كه بيرون شهر زنبور بسيار باشد و هرگز در شهر نرود و گويند طلسم كژدم نيز كرده‌اند طول اوفب م و عرض اولام .\r\n\r\nبصره\r\nشهريست بزرگ گويند صد و بيست جوى آب دارد كه زورق و كشتى در آن توان رفت و خرماستانهاى بصره بنيكوئى مشهور است و به بسيارى معروف و گويند از عهد أمير المؤمنين على عليه السّلام درو روز سكان از شهر بيرون روند و در شب بيايند طول اوفدها عرض ل‌ها .\r\n\r\nابلة\r\nشهريست از شهرهاى بصره و بخوشى و نزاهت مشهور چنانچه او را نيز همچو غوطه دمشق و شعب بوان و سغد سمرقند ببهشت نسبت كنند جوئى از دجله و فرات گرفته‌اند و گرد او گردانيده و كوشكهاى بسيار در كنار آنجوى ساخته‌اند طول اوفدها عرض ل يه .\r\n\r\nعبادان\r\nشهريست كوچك بر كنار درياى عمان كه كشتى بندان بصره در آنجا مى باشند و دجله در آنجا به دريا افتد و از آن گذشته هيچ آبادانى نيست الا چوبى چند كه در ميان دريا محكم كرده‌اند و ديده‌بانها ساخته و آن را خشاب خوانند طول او فدل عرض كط ل\r\nشهرهاى جزيره كه بديار بكر مشهورند .\r\n\r\nسروج\r\nشهرى آبادانست و سورى محكم دارد و ميوه‌هاى خوب و بسيار و از آن تا حران يك روزه راه باشد طول او عدم و عرض لور .\r\nرها قصبه‌ايست خوش و آبادان طول آن عب يه عرض لوها\r\n\r\nحران\r\nشهريست معتبر و بيشتر اهل اوصابى بودند هلاكوخان آن را خراب كرد\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nطول او عج‌ها و عرض لوم .\r\nرقه و راقعه دو شهرند بر كنار فرات طول او عج نو و عرض لوها\r\n\r\nراس العين\r\nاو را عين الورد گفتندى و در حوالى او سيصد چشمه است كه چون بهم رسند رودخانه خابور شود طول عد و عرض لونه\r\nماردين بر سر كوهيست كه از پايان آن تا سر كوه دو فرسنك شمارند طول او عدها و عرض لومه .\r\n\r\nكفر توثا\r\nشهريست كوچك بر كنار دجله و درى استوار دارد طول او عدله و عرض لوها\r\n\r\nقرقيسا\r\nشهريست بزرگ در جانب مشرقى رودخانه خابور و در برابر او از جانب غربى شهريست كه آن را رحبه گويند ميان ايشان سه فرسنك باشد طول او عدم و عرض لدك\r\n\r\nنصيبين\r\nشهريست بزرگ نزديك كوه جودى آنجا كژدم بسيار باشد اما ميگويند طلسم كژدم و مكس و ملخ كرده‌اند تا از اينها زحمت نرسد طول او عدمه عرض لوها .\r\n\r\nسنجار\r\nشهريست كوچك و آبادان در ميان بيابان از ديار ربيعه خرماستان بسيار دارد طول اوعوها عرض لوها .\r\nعانه شهريست كوچك در ميان رود فرات طول او عول و عرض لدها .\r\n\r\nموصل\r\nشهريست بزرگ بر غربى دجله و آب دجله آنجا سازكارتر باشد از آنكه در بغداد طول او عوها و عرض او لدل .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n\r\nحديثه فرات\r\nشهريست در ميان فرات طول ان عرك و عرض ان لجل\r\nحديثه دجله شهريست بر بيرون دجله طول عرك عرض الوها\r\n\r\nتكريت و بوازيج\r\nدو شهرند نزديك يكديگر بر كنار دجله طول هر يك عح مد و عرض مدوشن ( كذا ) شهريست و دزى استوار دارد بر كنار دجله طول عح و عرض لوها\r\n\r\nمدين\r\nشهريست كوچك بر كنار درياى قلزم شعيب عليه السّلام آنجا بوده طول سه مه عرض بطها\r\nغزه شهريست بر كنار درياى روم از شهرهاى فلسطين عمارت بسيار و ناحيه آبادان دارد قبر هاشم بن عبد مناف آنجاست طول سوى عرض لب‌ها .\r\n\r\nبيت المقدس\r\nشهريست بر كوه نهاده سورى استوار دارد از سنك گرد او كشيده و مسجدى كه داود و سليمان عليه السّلام بنا كردند آنجاست و در آنجا آب روان و كشت نباشد طول سوى و عرض لان .\r\n\r\nعسقلان\r\nشهريست بزرگ بر كنار درياى شام و روم و سورى استوار دارد از سنك بازارها بر خام گسترده و در شهر چشمه‌ايست كه ابراهيم عليه السّلام بيرون آورد طول سول و عرض مه\r\n\r\nرمله\r\nشهريست بزرك از شهرهاى فلسطين و سورى استوارد دارد از سنك و از شهر تا كنار دريا سه فرسنك باشد و آبش از آب باران بود طولش سومه و عرض لب مه\r\n\r\nقبرس\r\nجزيره‌ايست در درياى روم گل قبرسى و مصطكى و ميعه از آنجا آرند طول او سويد\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nعرض لوها .\r\n\r\nزغر\r\nشهريست از غور شام و نزديك او دريائيست كه آن را درياى مرده خوانند زيرا هيچ جانور درو نباشد آنجا خرماستان بسيار باشد گويند قوم لوط عليه السّلام آنجا بود طول او سوى عرض لب‌ى .\r\n\r\nقيساريه\r\nشهريست بزرگ بر ساحل درياى روم و سورى استوار دارد از سنك طول سونا و عرض لب .\r\n\r\nنابلس\r\nشهريست كوچك كه ساحران بنا كرده‌اند طول او سرل و عرض لب‌ى :\r\n\r\nطبريه\r\nشهريست بر كنار دريا كوچك و آب آن دريا خوش باشد و آندريا 6 فرسنگ در سه فرسنگست و يكجانب شهر آندريا است و سه جانب ديگر ديوارى محكم دارد و در آنشهر چشمهاى آب گرم باشد حمامات بر آن ساخته‌اند و بى آنكه به آب سرد بياميزند به كار نتوانداشت طول آن سح‌ها و عرض آن لب‌ها\r\nعكا شهريست كوچك بر كنار درياى روم و آنجا چشمه‌ايست گويند آدم عليه السّلام بيرون آورده و آن را عين البقر خوانند و گويند آدم عليه السّلام آنجا بودى طول اوسح يه و عرض لب ل\r\n\r\nصور\r\nشهريست بر كنار درياى روم بر پشته و خانهاى آن بيشتر 4 و 5 اشكو باشد آنجا كاغذ خوب سازند طول او سح ل و عرض لب م .\r\n\r\nصيدا\r\nشهريست بر كنار درياى روم بغايت نزه و بسيار نعمت و بستانهاى جوز و ترنج و نارنج و ميوها بسيار باشد و آنجا از گل ديكها سازند كه از سنك محكمتر باشد و از آنجا بديار مصر و شام برند طول آن سط له و عرض اولج ك .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nبصرى\r\nشهريست بزرگ بر كنار او دريائيست دو فرسنك در دو فرسنك و انهار دمشق آنجا جمعشوند طول آن سط ك و عرض لاله .\r\n\r\nطرابلس\r\nشهريست بزرگ آبادان بر كنار دريا سه جانب او در دريا و يكجانب بر خشك و پيرامون او خرماستان بسيار و نيشكر و انجير و نارنج نيز بسيار بود و طول او سط و عرض اولدها .\r\n\r\nجبيل\r\nشهريست كه يكجانب او درياى روم بود و سه جانب ديگر خرماستانها و زيتون بسيار دارد طول اوسط و عرض لجم .\r\n\r\nدمشق\r\nبزرگترين شهرهاى شام است و غوطه كه ببهشت نسبت كنند بر حوالى او است و در همه شهرهاى او آب روان باشد و گويند ارم ذات العماد آنجا است طول او ع و عرض لجيه .\r\n\r\nانطرسوس\r\nحصاريست محكم بر كنار درياى روم كه ثغر حمص باشد طول او ع ما و عرض لدى\r\n\r\nمرقب\r\nشهريست كوچك از شهرهاى ساحل در پيرامون شهر نيشكر و زيتون بسيار باشد و از آنجا تا دريا يكفرسنك باشد طول او ع ما و عرض اولدى .\r\n\r\nحصن عرفه\r\nشهريست بغايت كوچك و آبادان و پر نعمت و از آنجا تا دريا دو فرسنك باشد طول او ع يد و عرض لدها .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nجبله\r\nهم بر ساحل درياست طول او ع ك و عرض لديه\r\nلاذقيه شهريست بر سر كوهى كوشكهاى او بر ستونها نهاده و در شام عمارتى بلندتر و عجيب‌تر از آن نباشد طول او ع م عرض له به\r\nبعلبك شهريست مشهور بسيار نعمت و پاكيزه طول او ع مه عرض لديه .\r\nحمص شهرى خوش است و در همه شام درست‌تر از آن آب و هوا نباشد و مردم آنجا قوىتر و خوش شكل‌تر از ديگر ديار شام بود طول او ع مه و عرض لدها\r\nسلميه شهريست بر كنار بيابان و اهل او بيشتر بنى هاشم باشند طول او عاى و عرض لد .\r\nحصن الجسر دزى است بر نهر عاصم و در آنجا جامعى است بر ستون هاى رخام نهاده‌اند طول اوعاى عرض لدم .\r\nافامية شهريست بزرگ و آنجا دريائيست به دو منسوب طول عاك و عرض لدمه\r\nانطاكيه قصبهء عواصم است و در همه شام شهرى از او آبادتر و نيكوتر نيست سورى از سنك دارد و شهر بر كوه نهاده است و گردا كوه ديوار كشيده و همه كشت زارها و بستان‌ها در درون حصار بود گويند دور ديوار او دوازده روزه راه است و بر شمال او دريائيست كه آب‌هاى اطراف آنجا جمعشوند و بر انگور و ديگر ميوهاى او سقمونيا نشيند تا نشويند نتوان خوردن طول او عاكو و عرض له ل .\r\nشيزر شهريست كوچك بغايت خوش و پاك باشد و با نعمت بسيار طول او عال و عرض او لدل .\r\nكفرطاب شهريست كوچك و آنجا انجير و زيتون بسيار باشد چنان كه به همه ديار برند طول او عاله عرض لدبه .\r\nقبه المصريين شهريست كوچك و ديوارى محكم دارد و از آنجا گلاب\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nو جامه‌ها به اطراف برند آب روان ندارد طول او عامه و عرض او لب ل .\r\nمعرة النعمان شهريست محكم و نعمت فراوان دارد و از آنجا جامه‌هاى افكندنى و كتان به اطراف برند و درو طلسم گژدم كرده‌اند طول او عا و عرض له .\r\nسرمين شهرى آبادانست بى سور اما دزى جداگانه دارد طول او عامه و عرض او له يد .\r\n\r\nتدمر\r\nشهرى است معروف بر كنار باديه طول عب نه عرض لدى\r\nقنسرين شهرى مشهور است بزرگ كه چند موضع به دو منسوب كنند و آب هاى ايشان از باران بود و حوضها نگاهدارند و او را از ديار ربيعه شمرده‌اند طول اوعب و عرض لدها .\r\nحلب شهريست در صحرا و سورى استوار دارد و ارتفاع آن بيست و پنج گز از سنك و خندقى عظيم دارد از جانب شرقى او سنگى بزرگست و بر سر او قلعه ساخته و همه سراهاى او پنج اشكوى است و از آنجا بلور و آبگينه‌هاى خوب به اطراف برند طول او عب ى و عرض لديد .\r\nمنبج شهريست در بيابان و نزديك او شهريست كه سنه خوانند پلى دارد كه آن را از عجايبات دنيا شمرند طول هر يك عب و عرض لوبه .\r\nخناصره شهريست بر كنار بيابان كه عمر بن عبد العزيز ساخته است طول عب و عرض له ل .\r\nجسر منبج شهريست كوچك بر كنار فرات طول او عب عرض لوك .\r\nبالس هم بر كنار فراتست بر سر راه عراق طول اوعب م و عرض له ل\r\nرحبه شهريست كوچك بر غربى فرات و قلعه استوار دارد طول او عدل عرض لدك\r\nطرسوس شهريست بزرگ و سورى دارد از سنك و خندقى گرداگرد و\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمعروفترين شهريست از شهرهاى روم طول اوسح م و عرض لويب .\r\nاذنه شهريست بر رود سيحان آبادان و بسيار نعمت طول اوسطها و عرض او لونه .\r\nمصيصه و عفرنا دو شهرند بر دو جانب جيحان و ميان هر دو پلى سنگين از شهر تا بدرياى روم 4 فرسنك باشد و جيحان و سيحان از روم بيايند و آنجا در دريا افتند طول هر يك سط يه و عرض لويه .\r\nمرعش شهريست كوچك پر از نعمت از جمله ثغور شام است طول او عامه عرض او لول .\r\nملطيه شهريست بزرگ و در زير كوه لمگام و او نيز از جمله مثاغر شام است طول او عامه عرض لدها .\r\nسميساط شهريست كوچك و خوش از جمله بلاد مصر « 1 » از مثاغر شام است طول او عب‌ها و عرض لومه .\r\n\r\nبقاع مصر\r\nقوص شهريست بزرگ از صعيد اعلى مصر بر جانب شرقى رود نيل و سورى محكم دارد و خرماستان و رزستان بسيار طول او سال و عرض كد .\r\nاخميم شهريست كوچك درو درختان بسيار از خرما و آبنوس و بناى عجيب است كه آن را بربى اخميم گويند از سنگ ساخته‌اند و نقش‌هاى غريب بر آنجا كرده كه طلسم جانورانست طول او سال و عرض كوها .\r\nارمنت شهرى بزرگست بر كنار نيل بغايت گرم چنان كه گوسفند و گاو و خر را موى نباشد و هرگز باران نبارد و اگر بشنوند كه در شهرى باران باريد تعجب كنند طول اوسامه عرض لدها\r\n\r\n\r\n","description":"","footnote":"\r\n( 1 ) در نسخ موجود چنين يافتيم و دور نيست از جمله بلاد روم باشد چون در مصر شهرى بعرض 36 نيست و بضبط اسامى شهرها هم در نسخ خطى اعتماد نبود بايد از شباهت الفاظ و قرائن و حدس و تخمين اصلاح شود و ما با مراجعه بمدارك و ماخذ غالبا اصلاح كرديم\r\n","page_name":" 488 ","page_number":488},
  {"content":"\r\n\r\nاسيوط شهريست بزرك بر غربى نيل و از مصر تا آنجا را صعيدادنى گويند و از آنجا تا باسوان صعيد اعلى و در آنشهر از خشخاش سياه افيونى سازند و جامه‌هاى صوف و كتان مصرى گويند در آنجا سازند طول او سامه و عرض كوى\r\nاسكندريه شهريست بر كنار درياى روم كه شاخى از نيل آنجا رود و در دريا افتد و آنجا مناره است ميگويند ارتفاع او سيصد گز بود همچو حصارى و غرايب آنشهر بسيار است طول او سامد و عرض ل يح .\r\nاسوان شهريست بزرگ در آخر صعيد اعلى ميان او و اسكندريه گويند قريب سيصد فرسنك است همه شهر و ديه آبادان به جانب رود نيل نهاده و چون از شهر اسوان بگذرند بلاد نوبه باشد و خزعتابى از صعيد اعلى بسيار خيزد طول او سب‌ها و عرض كب ل .\r\nشطا شهريست بر كنار درياى تتيس و جامه‌هاى شطوى از آنجا آرند طول اوسب و عرض ل .\r\nفيوم شهريست كه يوسف عليه السّلام بنا كرده و غله آنجا بسيار خيزد و آب هاى روان بسيار باشد طول اوسب و عرض ل‌ها .\r\nانصنا شهريست از صعيد مصر و در عهد فرعون بغايت بزرگ بوده و اكنون كوچك كرده‌اند گويند جادوان فرعون در آنجا بودند نبات خوب از آنجا آرند طول او سح‌ها و عرض لح‌ها .\r\n\r\nمصر\r\nشهريست معظم بر كنار رود نيل و خانه‌هاى ايشان بيشتر 5 و 6 اشكوب باشد چون از دور نگرند همچو كوهى نمايد از بسيارى بلندى ، عمارت قاهره از شهر جداست و بر جانب شرقى نيل . و اعتدال هواى مصر بمرتبه‌ايست كه هيچ جا مثل آن نشان نداده‌اند 40 روز سرما افزايد و 40 روز باشد و 40 روز بكاهد و نعمت\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nبسيار بود و جاىهاى مرتفع كه آنجا سازند هيچ جا نباشد اما سالى كه نيل زياده شود قحط به همرسد طول او سج ك و عرض ل ك .\r\n\r\nدمياط\r\nشهرى بزرگست بر كنار درياى تنيس آنجا كشت و كار نباشد و غله به كشتى از ولايت مصر بانجا برند و درو حصنى محكم است كه زندان ملك مصر آنجا باشد طول اوسج و عرض لاله .\r\n\r\nقلزم\r\nشهريست بر كنار دريا كه به دو منسوبست و كشتى بندان آنجا باشند و غله و هر چه بايد از جاى ديگر به آنجا ميآورند طول اوسدها و عرض لدل .\r\n\r\nتنيس\r\nشهريست در ميان دريائيكه از درياى روم آمده است آنجا كشت نكنند هر سالى كه آب نيل زياده شود تا بر دريا آيد حوض‌ها پر كنند و به كار دارند تا سال ديگر طول او سدل و عرض ل م .\r\n\r\nدما\r\nشهريست بر كنار درياى تنيس درو زيتون و خرماستان بسيار باشد و آب خوردن از دو فرسنك آرند طول اوسدم و عرض ل .\r\n\r\nارمنيه\r\nدواند صغرى و كبرى ارمنيه صغرا طول او از سر حد سلماس است تا آذر بايجان از جمله شهرهاى او يكى آمد است و او شهرى است بغايت محكم بساتين و اشجار بسيار دارد و درو عجايبى هست طول او عج م و عرض لح‌ها .\r\n\r\nاخلاط\r\nاز بلاد ارمنيه است طول او عه‌ه و عرض لطك .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nآرجيش از بلاد ارمنيه است طول او عوها و عرض لح لب .\r\nسقط از بلاد ارمنيه است طول او عرك و عرض لدل\r\n\r\nسوس اقصى\r\nشهريست بزرگ و نواحى بسيار دارد و در قديم الايام نام او سقور بوده و بر بريان به پيرامون آنشهرى بستند طول او يه ل و عرض كب‌ها .\r\n\r\nطنجه\r\nولايتى است شهرهاى بسيار و ده‌هاى بيشمار دارد چنان كه يك ماه راه مسافت او باشد قصبه او را فاس خوانند طول اولجها و عرض كب‌ها .\r\n\r\nتاهرت العليا\r\nشهريست بزرگ و پر نعمت طول اوله ل و عرض كطها .\r\n\r\nتاهرت السفلى\r\nشهريست از عمل افريقيه بپانزده روز طول او لوها و عرض لال .\r\n\r\nسلجماسه\r\nشهريست در ميان بيابان و در آنجا كان زر است كه هيچ‌جا بهتر از آن نباشد طول اولد عرض لال .\r\n\r\nتونس\r\nشهريست بر كنار درياى روم از آنجا ببلاد اندلس بكشتى روند طول اويط ل عرض لب ل .\r\n\r\nقيروان\r\nبزرگترين شهرهاى مغربست و ولايت بسيار دارد و ملوك آنجا نشينند طول او ياها و عرض لام .\r\n\r\nمهديه\r\nشهريست كوچك كه بر كنار درياى مغرب كه مهدى ساخته است بندر\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nقيروان آنجا باشد طول اويدها و عرض لب‌ها .\r\n\r\nطرابلس\r\nشهريست بر كنار درياى مغرب ديوار استوار دارد و حجر اليهود از آنجا آرند و بسد هم در آنجا گيرند طول اومه عرض لب‌ها .\r\n\r\nبرقه\r\nشهريست بر كنار درياى مغرب و گروهى از بربر پيرامون آن باشند طول او يب يه و عرض او لب‌ها .\r\n\r\nشهرهاى اندلس\r\n\r\nمنقورين ؟\r\nشهريست بر كنار درياى محيط طول اويو و عرض له .\r\n\r\nشنترين\r\nولايت بسيار است تمام بر كنار درياى محيط بغايت خوش هوا و عنبر نيكو از آنجا آرند و بوقلمون هم آنجا سازند طول او كب‌ها و عرض ماها .\r\n\r\nقرطبه\r\nولايت اندلس است و پادشاهان آنجا نشينند و آنجا رودى عظيم است و پلى دارد از رخام و ارزيز محكم كرده و يك جانب ولايت اندلس درياى محيط است و جانب ديگرى درياى روم\r\nو اگر بلاد روم و ارمن و گرجيه و آذربايجان و آران و دشت قبچاق و عراق عجم و خوزستان و فارس و جزاير عمان و كرمان و خراسان و طبرستان و ماوراء النهر و بلاد تركستان را بتفصيل ذكر كنيم به تطويل انجامد پس تتمه ديگر از بلاد افرنج و هندوستان و چين و ماچين و خطاى بواسطهء غرايب آن بر سبيل\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nاجمال ذكر كنيم تا فايده اتم باشد .\r\n\r\nبلاد افرنج\r\nبغايت بسيط و عريض بود و يكحد او از جانب جنوب درياى روم است و يكحد از جانب شمال بلاد روس و ترك و حد ديگر از طرف مشرق بلاد يونان و حد چهارم بحر محيط غربى معروف به اوقيانس دار الملك فرنگيان روميه عظمى است و او را ستورنوس كه نمرود است بنا نهاده و سبب آنكه او را پسرى بود پدر را بگرفت و خادم ساخت ستورنوس ازو بگريخت و به افرنج رفت و آن شهر بنا كرد و بعد از آن چون نوبت پادشاهى بر ملوس رسيد آنشهر را بارو كشيد نام خود بر آن جا نهاد .\r\nگويند دور او تقريبا بيست فرسنك باشد و 360 برج بر باروى او ساخته‌اند و بيشتر قياصره آنجا نشستندى و اكنون مقام پاپا است و ابتداى ولايت افرنج از زمين مغربست آنجا كه درياى محيط و روم چنان به هم نزديك شوند كه ميان ايشان پنج فرسنك فاصله باشد و انزمين را اسبانيا خوانند طول او يك ماه راه باشد آنجا چند پاره شهر است معروف همچو مكنسا و مرسيه و مانيه و شاطبه .\r\nاين شهرها را در اوايل عهد اسلام مسلمانان فتح كردند و در دست پادشاهان مغرب بود و در سنه ستين و ست مائه از دست ايشان بيرون رفت و از ابتداى نقطه مغرب از جانب شمال ولايتى است طول آن يك ماهه راه پادشاهى معين دارد و پيوسته ميان او و پادشاهان اسبانيا جنك باشد و محاذى آنزمين در ميان درياى محيط دو جزيره‌اند :\r\nيكى ايرنيا « 1 » آنزمين را خاصيت آنست كه در آنحشرت زهردار متولد نشوند و مردم آنجا دراز عمر باشند و سرخ روى و بلند بالا و قوى هيكل و در آنجا چشمه\r\n\r\n\r\n","description":"","footnote":"\r\n( 1 ) در همه نسخ چنين بود و البته مراد از آن جزيره ايرلند است كه با جزيره ديگر مملكت انگليس را تشكيل ميدهند اما قصه درخت مرغ افسانه است\r\n","page_name":" 493 ","page_number":493},
  {"content":"\r\n\r\nايست كه اگر چوبى در آنجا بنهند بيك هفته ظاهر آنچوب سنگ شود و نام جزيره ديگر انكله ترو او را كوهيست كه معدن زر و نقره و آهن و مس و قلعى نيز در آنجا باشد و ميوهاى فراوان از هر جنس و از عجائب آنجا درختى است كه مرغ بار ميآورد و آنچنانست كه بوقت شكوفه انبانى از آندرخت بيرون ميآيد و مرغى در آنميان بوقت رسيدن ميوه آنمرغ آن انبانرا بمنقار سوراخ كند و بيرون آيد و آن را دو سال نگاهدارند به مقدار بطى بزرگ شود و گوشت اهل آنزمين بيشتر از آنمرغ باشد و در آن هر دو جزيره گوسفندان بسيار باشند كه از پشم آن صوف و سقرلات خوب ميبافند .\r\nبعد از آن ولايتى است بغايت بسيط و عريض پادشاه آنجا را ريدافرنس « 1 » خوانند و خراج انكله‌تر به دو دهند ولايت الامانيه كه تختگاه قياصره است در جنب او است ورى دافرانس با دوازده پادشاه معتبر خراج بپادشاه المانيه دهند و در جنب الامانيه مملكتى ديگر هست كه آن را بوهميا خوانند و پادشاه آنجا سباقى ( كذا ) بود\r\nاو را صد هزار سوار باشد و مطيع پادشاه الامانيه و متصل بدانولايتى است نام او بولونيا و بر آنجا كوه‌هاى معادن بسيار است و در جنب بولونيا ولايتى است نام اوسويسيا آنجا جزيره‌اى است كه كهرباى زرد و سفيد در آن خيزد و متصل بدانولايتى است و آنجا دو جزيره است نام يكى كواترمده ؟\r\nو نام ديگرى نورويگه « 2 » پادشاهان آنجا را بنام آن جزاير باز خوانند و ايشان خراج بسباقى دهند .\r\nو گويند طول او ممتد است تا زير قطب شمالى چنان كه نقطه قطب شمالى به سمت الراس برسد و بر كوه‌هاى ايشان پيوسته برف باشد و از افراط برودت جانوران آنجا همه سفيد باشند و شنقور ( وشق خ ) سفيد از آنجا آرند و آدميرا نيز در طفلى\r\n\r\n\r\n","description":"","footnote":"\r\n( 1 ) بلهجه قديم فرانسه رى بمعنى پادشاه است و رى دفرانس بمعنى پادشاه فرانسه است\r\n( 2 ) ظاهرا مملكت نروژ است\r\n","page_name":" 494 ","page_number":494},
  {"content":"\r\n\r\nموى سفيد باشد و غايت روز ايشان در اول آنكه آفتاب به جدى رسد دو ساعت باشد و 22 ساعت ديگر صبح و شفق .\r\nچنان كه خطهاى باريك توان خواند و چون آفتاب به اول سرطان رسد به عكس آن باشد . و بعضى گويند ظلمات عبارت از آنولايتست بسبب آنكه پيوسته در آنجا ضباب باشد و حيوانات بغايت اندك باشد\r\nو برابر زمين مغرب غير از ولايت اسبانيا ولايتى است كه آن را كلويثا خوانند و ز كوه‌هاى آنجا سيماب و زر و نقره و مس بسيار خيزد و در آنجا سه شهر است افلنسيه مرسيه ميور كه « 1 » مردم آنجا بغايت شجاع و دلاور باشند و كشته شدن هنر شمرند .\r\nو در جنب كلويثا ولايتى است بر خط مشرق نام آن سونيات ؟ بغايت معمور و آبادان و بالاى آن هم بر خط مشرق ولايتيست نام آن تولوزه و بالاى آنشهرى است معتبر نام او بريس « 2 » در آنجا مردم بسيار از مقيم و غريب مشغولند .\r\nچنان كه گويند از متعلمان غريب در آنجا قريب صد هزار باشند و ميان كلويثا ولايتيست پر زر و نقره و پادشاه آن جا با پادشاه مغرب دوستى كند و در جنب آنولايتيست معمور بر ساحل دريا نام آن جنوه و پادشاه آن جا 200 فرقه دارد و در هر يك سيصد مرد جنگى باشد .\r\nو بالاى آنولايت هم بر خط مشرق بيابانيست قريب 40 فرسنك در حوالى آن بيست و دو پاره سهر معمور و بزرگ باشد و عادت اهل آنولايت آنست كه هر سال مردى را كه بعقل و كفايت موسوم باشد پادشاه خوانند و در آخر سال منادى كنند كه هر كرا بر او در اينسال ظلمى رفته باشد بايد كه حاضر شود و داد خواهد جمله متظلمان حاضر شوند و داد خود بخواهند و گردن او را از مظلمه آزاد كنند و ديگرى را بر پادشاهى بنشانند .\r\n\r\n\r\n","description":"","footnote":"\r\n( 1 ) امروز ماژرك گويند\r\n( 2 ) يعنى پاريس\r\n","page_name":" 495 ","page_number":495},
  {"content":"\r\n\r\nو متصل بدانجا ولايتيست زومانيوله نام و در جنب آنولايت مارك و ترفيس و در اين دو ولايت چيزهاى تنسخ نادر بسيار خيزد و هيچ چيز به اسبان آن جا نماند .\r\nو در بالاى آنولايت مملكتى بزرگ بود بنام پادشاه آنجا بطريق ماكليا و از آن جا بلور صافى حيزد و در طرف شمال اين زمين ولايت لنيرديه است و ولايت موكدنكو به او كتانيه و كارلوك ؟ طول آن 1 ماه راهست مرجان سرخ از آن جا آرند .\r\nو نزديك آن جزيره است بزرگ از جانب معرب ريجال نام كه در آنجا مرجان و معدنيات بسيار خيزد و در بيابان آن جزيره‌اى است طول و عرض آن 200 فرسنك و در آن جا كوهيست كه پيوسته آتش از آنجا درفشد .\r\nگويند بوقت اجتماع و استقبال نيرين التهاب آتش بفرسنگ‌ها رسد و در پاى آنكوه آبيست كه پيوسته از التهاب آن آتش مىجوشد .\r\nو آنجا ولايتى ديگر هست رواسيا نام كوه‌هاى آن همه معدن باشد و بر پنج فرسنگى ارس كه دار الملك آنطرفست كليسائيست بس عالى كه هر سال چون آفتاب به اول جدى رسد و هواى آنصحرا پر از مرغان سياه شود هر يك دانه زيتون در منقار گرفته در آنكليسا اندازند .\r\nگويند در صد فرسنگى آنكليسا درخت زيتون نيست و اين معنى بنابر طلسم است كه كرده‌اند\r\n\r\nبلاد هند\r\nسواد آن را بعضى دوازده فرسنك نهاده‌اند و بنه قسم متساوى كرده‌اند و در هر قسمى كوه‌ها و صحراها بسيار است و از جانب جنوب او درياى محيطست و مشرق او چين و ماچين و مغرب او زمين سند و كابل و\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nشمال او كشمير و زمين و كوه ميرود و آنكوهيست بغايت بلند محاذى قطب جنوبى افتاده و آنجا روزى 6 ماه و شبى 6 ماه باشد .\r\nو گويند آنكوه از زر و سيمست و كوه تبت در جانب شمال قنوج افتاده است كه منقطع عمارتست و زمين كشمير در وسط آنست و متصل به زمين تبت و ترك\r\nو آب‌هاى تمام درياى هند از كوه‌هاى شمالى شرقيست و ميان تبت و هند كوهيست بس عالى چنان كه گويند صعود آن قريب 80 فرسنگست « 1 » و از قله آن زمين هند سياه نمايد و زمين تبت و چين سرخ و زمين هند در سه اقليم افتاده است شرقى آن از اقليم اول و غربى آن از اقليم سيم و اكثر ممالك او در اقليم دوم و اكثر شهرهاى او بر آب گنگست و سياح چون از درياى هند گذرد و بدرياى چين رود مقدشو « 2 » بر دست راست او باشد و اهل مقدشو در سنه ستين و ستمأته مسلمان شدند .\r\nگويند ايشانرا پادشاه معتبرى نبود بلكه در هر محله يكى از اهل صلاح مقدم ايشان باشد و قير و عاج و آبنوس و پوست پلنك پر موى بربرى از آنجا آرند و در جزاير او فيل بسيار باشد و از آنجا گذشته ولايت حبشه و زنگبار است و اكثر اهل حبشه مسلمان باشند و بعضى ترسا و يكحد او بصعيد اعلاى مصر پيوسته است و بيشتر شهرهاى حبشه بر كنار درياى قلزمست برابر يمن و پادشاه ايشان در شهر حرمى يا دنقله نشيند كه هر دو شاخ رود نيل به همرسند و آنجا كان زر باشد و در شهر زنگبار قلعه‌ايست كه پادشاه نشين باشد\r\nو جزيره لنكون در ميان درياى هند است طول آن 80 فرسنگ و شهر محه ( كذا ) كنار درياى قلزم هم از زنگبار است و عيذاب هم بر كنار درياى قلزمست از زنگبار و آن را از شهرهاى بربر شمارند و آنچه از يسار سياح افتد ولايت اوجان و مولتان باشد و\r\n\r\n\r\n","description":"","footnote":"\r\n( 1 ) يعنى از راه كج و معوج و دره‌ها و كوههانه ارتفاع مستقيم قله كوه چون قدما ميگفتند بلندترين كوههاى زمين از دو فرسخ و نيم كمتر است\r\n( 2 ) مقدشو در نؤاحى حبشه است و در قاموس الاعلام گويد فعلا نام او تغير يافته يا مكان او بائر است\r\n","page_name":" 497 ","page_number":497},
  {"content":"\r\n\r\nكجرات نيز مملكتى عظيمست و سومنات و كنكو و مانه و ديگر شهرها گويند كه ولايت كجرات 70 هزار پاره شهر و ديه است تمام معمور و در 4 فصل در آنديار 70 نوع گل رنگين پر بار باشد و در سالى دو نوبت ارتفاعات ايشان برسد و از مانه گذشته بمليبار روند و مليبار از حد كهوتا خط كولم 300 فرسنگست بعضى در بر و بعضى در سواحل و شهرها نحشب پيدا بوراست و فاكبور و متحر پورست .\r\nو بعد از آن ولايت هيتلى و قندرنيا و ديار جنگلى و از آنجا گذشته ديار كوكم و بعد از آن ديار سوالك كه مجموع آن سيصد و بيست و پنج هزار پاره شهر و ده است و بعد از آن مالوا ميگويند كه هزار هزار و 893 هزار شهر و ديه است .\r\nو اما عرصهء آن از حد زمين كولم تا خطه نيلارست قريب بسيصد فرسنك بر كنار ساحل همه شهر و ديه پيوسته از اطراف و اقصاى چين و ماچين و بلاد هند سفاين بزرك كه آن را جنك خوانند به آنجا رود و از نفايس آن ديار لالاس و تمامت عقاقير خيزد و از درياى او مرواريد بسيار گيرند و معبر بمثابه كليد هند است و آنجا بتخانه‌ايست كه آن را ( تودرخ ، بوترزخ ، لوبردخ ) خوانند هر روز يك هزار و يك قسم اطمعهء بپزند و بآدميان و بوزينگان بدهند و بعد از صرف طعام ديك‌ها و كاس‌ها را بشكنند و باز از نو بخرند و از آنجا راه دو شود .\r\nيكى در بحر بر سمت چين و جزيره سيلان بر راه گذر افتد و آن چهار صد فرسنگست .\r\nو كوه سر انديب كه هنديان سغماذيب خوانند آنجاست و ياقوت و بيجاده آنجا بسيار خيزد و در بيشهاى او فيل بسيار باشد و رخ نيز نشان دهند و بعد از ان جزيره لاجوردى و در بند سالس از اعمال مالگه عودنيك از آن جزيره خيزد برابر جزيره لاجوردى گوارمست كه بيشتر عنبر اشهب از آنجا آيد و مرد و زن ايشان همه برهنه باشند .\r\nو چون از آنجا بگذرند بر خشگى ولايت حبيه است و بعد از آنولايت\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nجنم و بعد از آن چين بزرك كه خطائيان آن را منزى خوانند و مقولان بكتاش و هندوان مهاچين يعنى چين بزرك و ديگران ماچين و ولايت ماچين 9 صد تومانست كه در دفتر آمده است .\r\nو شهر خطا را از باروى تا باروى ديگر ده فرسنگست و در ميان آندرياچه ايست كه دور آن شش فرسنكست و از آنجا بچهل منزل بخانبالق كه دار الملك چنگيز خانست روند و اهل چين در صورتگرى و ساختن آلات غرايب از تمامت اهل عالم ممتازند .\r\nگويند جمعى در كوچه‌هاى آن طواف كنند و متاعى يا ميوهء كه فروشند هر چه دارند در گردونى كنند و خود آنجا نشينند و هرگاه خواهند گردون رود و هرگاه خواهند بايستد و جامه‌هائيكه در آنديار بافند در نازگى به حدى باشد كه اگر ده جامه پوشند تن ايشان چنان نمايد كه گويا هيچ نپوشيده‌اند و نقش‌هائيكه در آنجا كشند عقل آدمى در آن خيره شود و فرضه زيتون بر درياى چين است كه آن را هوكند خوانند و او از شرقى بحر محيط از ناحيهء جنوب منشعب شود و بعد از محيط هيچ دريائى بزرگتر ازين نيست .\r\nو عمق او چنانست كه گويند خضر خواست كه مقدار آن معلوم كند ملكى از ملائكه بحر به او گفت 300 سالست كه شخصى درو فرو ميرود و هنوز بنهايت آن نرسيده است .\r\nو اين دريا بسيار مواجست و او را جزر و مد نباشد و چون هيجان و موج او نزديك شود ماهيان همه بر روى آب ايند و چون ساكن خواهند شد آنجا مرغيست مشهور كه بر سر آب آشيانه كند آنمرغ بآشيانه نهادن مشغول شود و درو جزاير بينهايتست و در دور كه عبارت از موضعيست كه آب در آنجا گردد و هر كشتى كه بدانجا رسد بيرون نتواند رفت در اين درياست و بعد از او درياى هند است و بحر فارس كه آن را عمان خوانند و بحر زنج و بحر قلزم ازو منشعب شود .\r\nآنچه ازو به اطراف شمال آيد بحر فارس بود و آنچه ازو به طرف جنوب رود\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nبحر زنج و در بحر فارس نيز در دور باشد و درو جزاير بسيارند بيشتر معمور و بلاد بربر و حبشه بر جنوب قلزم واقعست .\r\nو بلاد عرب بر ساحل شرقى او و بلاد يمن بر ساحل غربى و قلزم نام شهريست بر ساحل ايندريا و او را نيز همچو درياى فارس جزر و مد باشد و كوه مغناطيس در ايندرياست .\r\nو گويند دابه جساسه كه تجسس اخبار كند و بدجال رساند در اوست و از جانب غربى درياى محيط تا شمال سه خليج بيرون رود يكى بحر شام چنان كه بلاد مغرب و برارى سودان از يكطرف محيط باشد .\r\nو طرف ديگر اين بحر روم و بحر نيطس كه آن را فرنگ نيز خوانند از يكطرف متصل است به اراضى شام و اندلس و از طرف ديگر بقسطنطنيه و اين بحر به اراضى صقالبه ممتد شود .\r\nو سيم بحر فرنگ كه محاذى محيط شمالست و قريب به اراضى بلغار و از محيط شرقى هيچ خليجى ازو برنخيزد و بحر خزر كه ببحر طبرستان و بحر جرجان مشهور است بمحيط متصل نيست و به هيچيك از ايندرياها اتصال تمامى ندارد و رونده به راه خشگ گرد آن برآيد و او مدور الشكل مايل بطولست چنان كه طول او 8 صد است و عرض او 6 صد و او را مد و جزر نباشد :\r\nاما موج او قوى گردد و كشتى بسيار درو غرق شود و صورت درياى محيط و انشعاب درياها از او اين است : « 1 »\r\n\r\n\r\n","description":"","footnote":"\r\n( 1 ) در بعض نسخ خطى نقشه اين درياها و ممالك كشيده بود كه اعتماد بر هيچيك نداشتم و نقشه نزديك به آنچه مؤلف كشيده موافق شرحى كه در كتاب است ميسر نگرديد چون تصرف ناسنجيده در آن تغيير بسيار داده است با اينكه ضبط صحيح بلاد هند و بسيارى از بلاد فرنگ هم بطورى كه متداول عهد مؤلف است فعلا مقدور نيست\r\n","page_name":" 500 ","page_number":500},
  {"content":"\r\n\r\nبسم اللّه الرحمن الرحيم\r\n\r\nفن دهم از مقاله پنجم در علم وفق اعداد\r\nكه آن عبارتست از معرفت بكيفيت وضع اعداد در مربعات بطريق وفق و خاصيات هر يك از آن و ما آنچه در اين فن معرفت او اهم باشد در فصلى چند ايراد كنيم انشاء اللّه تعالى .\r\n\r\nفصل اول\r\nدر تمهيد مقدماتى كه در اين علم به كار است . بدانكه مربع را در اين علم به دو معنى اطلاق ميكنند يكى عددى و دوم سطحى . مربع عددى عددى باشد كه از ضرب عددى در نفس خود حاصل شود و آنعدد را كه در نفس خود ضرب كرده باشند ضلع آنمربع خواهند .\r\nو مربع سطحى سطحى باشد كه 4 خط مستقيم متساوى به دو محيط شود كه تقاطع آنها بر زواياى قائمه باشد و هر خطى از آن خطوط را ضلع آنمربع خوانند و دو ضلع را كه از يمين كاتب بسيار آيد عرض مربع خوانند . و همچنين هر خطى كه موازى ايندو خط باشد و هر يكى را كه از قدام كاتب به جانب خلف او رود ضلع مربع خوانند . و همچنين هر خطى كه موازى ايندو خط باشد و چون هر يك از اضلاع مربع را به اقسامى چند متساوى قسمت كنند و ميان اين هر دو قسم كه برابر يكديگر باشند خطى مستقيم بكشند بناچار سطح مربع بمربعاتى چند صغير منقسم گردد آنها را بيوت مربعات خوانند و مجموع بيوتى را كه ميان دو خط متوازى\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nمتوالى از آن دو خط باشند سطر گويند .\r\nو حينئذ اگر ميان دو خط طولى افتاده باشد آن را سطر طولى خوانند و اگر در ميان دو خط عرضى سطر عرضى باشد و بيوتى را كه زاويه هر يك از آن بعينها زاويهء مربع باشد اطراف اقطار خوانند .\r\nو چون از يكي از اطراف اقطار ابتدا كنند و بيوتى را كه بر طريق سير فرزين افتاده باشد با طرف قطرى كه از مقابل اوست اخذ كنند مجموع بيوت را قطر مربع خوانند و مربع را دو قطر بيش نتواند بود .\r\nاما بحسب قسمت اضلاع سطور بسيار باشد پس اگر هر يك از اضلاع مربع را بسه قسمت كنند آنمربع را 3 در 3 خوانند .\r\nو اگر به 4 قسمت كنند مربع 4 در 4 و على هذا القياس و مجموع 4 سطر طولى و عرضى را كه بر حوالى مربع باشند يكدور خوانند و چون يكدور آنمربع را بيندازند در داخل آنمربعى ديگر اصغر از آن بماند و على هذا .\r\nچنان كه در مربعات فرد بيكخانه رسد و مربعات زوج بمربع دو در دو دايما عدد بيوت هر مربع سطحى مساوى مربع عدد اقسام ضلع او باشد مثلا اگر ضلع مربع را به 4 قسم كنند عدد بيوت او 16 باشد كه مربع 4 است و اگر بر پنج قسمت كنند 25 و اگر اعدادى كه در مربع وضع كنند از واحد باشد بر ولاى طبيعى ، اول عددى كه در آنوضع شود يكى بود و آخرين مربع قسمت ضلع مثلا اگر 3 در 3 بود اولين عدد يكى باشد و آخرين نه .\r\nو على هذا چون در مجموع بيوت مربعى اعداد را وضع كنند چنان كه مجموع اعدادى كه در هر قطر و هر سطر از سطور طولى و عرضى آنمربع موضوع بود متساوى باشند . گويند آنمربع وفق دارد و هر وفق او مجموع اعدادى باشد كه در يكسطر آن مربع موضوع بود .\r\nپس اگر ابتداى آن اعداد از واحد بود بر ولاى طبيعى وفق آنمربع را وفق\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nطبيعى خوانند و وفق او زياده و نقصان نپذيرد و اگر ابتدا از واحد نباشد يا بر ولاى طبيعى نبود آن وفق را غير طبيعى خوانند و قابل زياده و نقصان باشد چنانچه بعد از اين معلوم شود . و وفق طبيعى يا تام بود يا غير تام و وفق تام آن بود كه مربع اصر وفق دارد و چون يكدور از آن مربع نقصان كنند مربعيكه آندور بدان محيط بود هم وفق داشته باشد و على هذا . چندانكه ممكن باشد همچو در مربع هفت در هفت و وفق غير تام آن بود كه مربع اصل وفق داشته باشد و باقى مربعات را كه در ضمن او باشند وفق نباشد همچو پنج در پنج . و 3 در 3 را بنا بر تفسير تام و غير تام شايد كه از هيچيك نگيرند و شايد از هر يك گيرند و بنابراين ما در هر دو به دو تمثيل كرديم و اول مربعى كه آن را وفق ممكن باشد 3 در 3 بود .\r\nچه دوى در دو را وفق ممكن نيست و اصحاب اين فن از 3 در 3 تا صد در صد وضع كرده‌اند و زياده از آن اعتبار نكرده و طريق معرفت وفق طبيعى هر مربعى آنست كه عدد اقسام ضلع او را در نفس خود ضرب كنند و يكى برو افزايند و مجموع را در نصف عدد ضلع آن ضرب كنند حاصل ضرب وفق طبيعى آن مربع باشد و اگر وفق مربع 3 در 3 خواهند عدد ضلع او را كه آن 3 است در نفس خود ضرب كنند و يكى در آن افزايند ده شود آن را در نصف عدد ضلع كه يك و نيمست ضرب كنند 15 شود و آن وفق طبيعى 3 در 3 باشد .\r\nو اگر وفق 5 در 5 خواهند پنج را كه اقسام ضلع اوست در نفس خود ضرب كنند و يكى بر آن افزايند بيست و شش شود آن را در نصف 5 ضرب كنند 65 حاصل آيد و آن وفق 5 در 5 باشد و على هذا القياس .\r\n\r\nفصل دويم در بيان كيفيت وضع اعداد بطريق وفق تام\r\nبدانكه ضابطه وضع اعداد بر اين طريق على العموم آنست كه اول يكدور را از مربع حذف كنند و بر زواياى هر مربعى كه در ضمن او باشد نقطها رسم كنند .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nپس دورى ديگر اگر ممكن باشد حذف كنند و بر زواياى مربع باقى هم نقطها رسم كنند .\r\nو همچنين تا وقتى كه ممكن باشد و چون ادوار مربعات بدين نقطها متميز گشتند ابتدا كنند و در نصف بيوت دور اول اعداد متوالى از واحد بر وجهى كه ياد كرده شود وضع كنند .\r\nپس بدور ثانى آيند و از عدديكه نوبت به دو رسيده باشد ابتدا كنند و در نصف بيوت آن دور اعداد وضع كنند .\r\nو همچنين در دور ثالث چندانكه ممكن باشد تا در نصف بيوت مجموع ادوار اعداد وضعكنند و بايد كه هيچ عدد در مقابله عددى نيفتاده باشد بلكه چون عددى در بيتى موضوع باشد بايد كه بيت مقابل او نيز در آن دور خالى باشد .\r\nو همچنين اقطار\r\nبعد از آن عدد اقسام ضلع آن مربع را بستانند و در نفس او ضرب كنند و يكى بر آن افزايند و مجموع را نگاهدارند و هر عدد را كه در بيتى موضوع بود از آن مجموع نقصان ميكنند و باقى را در بيت خالى كه در مقابله او باشد هم از آن دور وضع كنند تا مجموع بيوت خاليه را بدين طريق ممتلى گردانند .\r\nو همچنين عددى كه در يكى از اقطار آن موضوع باشد از مجموع نقصان ميكنند و باقيرا در قطر خالى كه مقابل آنست وضع ميكنند تا وضع تمام شود و وضع اعداد نصف بيوت ادوار بسه وجه تواند بود وجهى مخصوص بمربعات فرد است چون 3 در 3 و 5 در 5 و وجهى مخصوص بمربعات زوج الفرد چون 6 در 6 و ده در ده وجهى مخصوص بمربعات زوج الزوج همچو 4 در 4 و 8 در 8 و مراد بفرد عدديست كه او را نصف صحيح باشد . و بزوج الفرد آبكه آن را نسف صحيح باشد و اما نصف او را نصف صحيح نباشد و به زوج الزوج عددى كه او را نصف صحيح باشد و نصف او را هم نصف صحيح بود .\r\nو ما جهت توضيح از براى وضع مربعات فرد دو مثال بياوريم يكى مربع 3 در 3 و دويم هفت در هفت .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nو چون مربع 3 در 3 ادوار ندارد و در او حذف دور و تميز دور باقى بنقطه ها محتاج نباشد بلكه يكيرا در بيت وسط سطر اول طولى بنهند و اين بيت چون مجاور قطر است و بحسب ضابطه مذكوره وضع عدد ديگر در اين سطر ممكن نه بقطر آخر نقل كنند و 2 را در آنجا نهند .\r\nو اين بيت چون مجاور بيت وسط اين سطر است و وضع عدد ديگر ممكن نيست ببيت وسط سطر اول عرضى روند و 3 را آن جا نهند .\r\nو چون پيش از آن به غير از قطر خانه نيست به خانه بالاى وسط سطر آخر طولى كه بيت قطر است آيند و 4 در آن جا نهند .\r\nو چون بالاى او وضع عددى ممكن نيست و بر بالاى بيت وسط سطر اول عرضى هم بيتى نبود غير از قطر و وضع عدد بحسب قاعدهء مذكوره در او ممكن نه پس نقل كنند بدورى ديگر و آنجا پيش از يكخانهء نيست 5 را در آنجا وضع كنند و نصف خانهاى مربع ممتلى شد .\r\nپس عدد اقسام ضلع را كه آن سه است در نفس خود ضرب كنند و يكى را بر آن افزايند تا ده شود 4 را كه در قطر موضوعست از آن كم كنند و باقى را كه آن شش است در قطر خالى كه مقابل اوست بنهند و 3 را از ده كم كنند و باقى را كه آن 7 است در مقابل او بنهند و 2 را از 10 كم كنند و باقى را در قطر مقابل بنهند وضع تمام شود .\r\nاما در مربع 7 در 7 چون ادوار دارد بعضى را بنقاط امتياز كنند و بعد از آن يكى را در بيت وسط سطر اول طولى بنهند و 2 و 3 را در زير او چون زياده ممكن نبود بواسطه آنكه ببيت مجاور قطر رسيد از آنجا نقل كنند ببيت اخير سطر اخير\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nعرضى و در آنجا 4 را كه نوبت به دو رسيده است بنهند و 5 و 6 را بر بالاى او بنهند .\r\nو چون ببيت مجاور بيت وسط سطر اخير رسيد از آن جا ببيت وسط سطر اول عرضى روند 7 را كه عدد نوبتست در آن جا بنهند و به بيت بالاى وسط سطر اخير طولى نقل كنند و در آنجا 8 بنهند و نه و ده را بر بالاى او بنهند و چون به بيت قطر رسيده به بيتى كه بر بالاى بيت وسط سطر اول عرضى باشد روند و در آنجا 11 را كه عدد نوبتست بنهند و 12 را در بالاى او .\r\nچون ببيتى رسيد كه مجاور قطر بود وضع اعداد در نصف اين دور تمام شد بدورى ديگر روند كه آندور 5 در 5 باشد و عدد نوبت را كه 13 است در بيت وسط سطر اول طولى بنهند و 14 را در زير او بواسطه آنكه ببيت مجاور قطر رسيد به بيت آخر سطر اخير عرضى روند و 15 را در آنجا وضع كنند .\r\nو چون 16 بر بالاى او بنهند بيت مجاور وسط اين سطر باشد ببيت وسط سطر اول عرضى روند 17 را در آنجا بنهند و از آنجا به بيتى كه بالاى وسط سطر اخير طولى بود روند و 18 را در آنجا وضع كنند و 19 را بالاى آن بنهند .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nو چون بقطر رسيد از آن جا به بيتى كه بالاى وسط سطر اول عرضى بود روند و بيست را در آن جا وضع كنند و چون به بيت مجاور قطر رسيد و وضع نصف بيوت اين دور نيز تمام شد بدور سيم رسند كه آن 3 در 3 است و بيست و يك را كه عدد نوبتست در بيت وسط سطر اول طولى بنهند و بر آنطريق كه در وضع اعداد 3 در 3 ياد كرده شد بنهند تا 25 رسند در بيت وسط مربع اصل موضوع شود .\r\nپس عدد اقسام ضلع اين مربع كه 7 است در نفس خود ضرب كنند و يكى به آن جمله بيفزايند تا 50 شود .\r\nپس 24 را از آن نقصان كنند و باقى را كه 26 باشد در قطر خالى كه كه مقابل او باشد بنهند 23 را از آن نقصان كنند و باقى را كه 27 است در مقابل آن بنهند بر اين طريق بيوت خاليه را ممتلى گردانند\r\nو وضع بيوت خاليه را هر طريقى كه خواهند . بعضى بر توالى اعداد و بر غير توالى ممكن باشد چنان كه اگر خواهند اول بيوت خاليه دور اول را وضع كنند و بعد از آن بيوت دور ثانى يا بر عكس يا اول بعضى از دور بنهند پس ببعضى ديگر اما بهتر و آسانتر آن باشد كه چون نصف بيوت مجموع ادوار را بنهند ابتدا از دور اخير كنند و بقهقرا باز پس روند و اعداد طبيعى را بر توالى بنهند .\r\nمثلا چون عددى را از مجموع مربع ضلع با واحد نقصان كنند و باقى را در مقابله آن عدد ننهند .\r\nپس بعددى نگاه كنند كه به يكى از عدد اول كمتر باشد و در مقابله او عددى را كه بر توالى عدد ثانى موضوع باشد بنهند و باز بعددى نگاه كنند كه كمتر از عدد ثانى باشد به يكى در مقابلهء او عدديكه بر توالى عدد موضوع بود بنهند .\r\nو همچنين تا آخر اعداد مثلا مربع در مذكور چون 25 را وضع كردند و نصف عدد بيوت تمام شد 24 را از 50 نقصان كنند و باقى را كه بيست و شش است در مقابل بيست و چهار بنهند .\r\nپس 27 را در مقابله 23 و 28 را در مقابله 22 و 29 را در مقابله 21 و 30\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nرا در مقابله 20 و 31 در مقابله 19 و 32 را در مقابله 18 و على هذا .\r\nو حينئذ اعداد متوالى بر اسهل وجهى وضع كرده شود بى آنكه احتياج افتد كه هر بار عدد موضوع را از 50 نقصان كنند و در همه مربعات بيوت خاليه را بدين طريق ممتلى گردانند .\r\nچه گفته‌اند وقتى وفق خاصيت دهد كه اعداد را برولا وضع كنند و در وضع مربعات فرد ميزان آنست كه بايد در بيت وسط مربعات نصف مربع ضلع او مع الواحد موضوع باشد .\r\nاو 9 است . چنان كه 3 در 3 بايد كه در بيت وسط 5 موضوع بود زيرا كه مربع ضلع\r\nو چون يكى بر او افزوديم ده شود نصف او 5 باشد و در 5 در 5 در بيت وسط بايد كه 13 موضوع بود و در 7 در 7 بيست و پنج و على هذا .\r\nو اگر نه چنين افتد وضع اعداد خطا باشد و از براى وضع اعداد بطريق وفق تام مربعات زوج الفرد گوئيم چون دور اول در اين زوج الفرد باشد دور دوم زوج الزوج دوره سوم زوج الفرد و على هذا دائما ادوارى كه سمى عدد فرد باشند هم چو اول و سوم و پنجم و هفتم زوج الفرد باشند ،\r\nو ادواريكه سمى عدد زوج باشند همچو دويم و چهارم و ششم و هشتم زوج الزوج و مقرر است كه نصف عدد بيوت در هر دورى بطريقه نهند كه خاص بود بدان پس در وضع اعداد در اين مربعات بهر دو طريق احتياج افتد و ما جهة توضيح وضع اعداد در دور اول 10 در 10 بيان كنيم و بعد از آن در وضع اعداد در ادوار زوج الزوج شروع كنيم ،\r\nچه مربعات زوج الفرد بهر دو محتاجند و فرق آنست كه ادوار فرد را در مربعات زوج الفرد همچو اول و سوم و پنجم بطريق زوج الفرد ممتلى بايد كرد و ادوار زوج همچو دويم و چهارم و ششم را بطريقه زوج الزوج و در مربعات زوج الزوج\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nبالعكس اين باشد ،\r\nو كيفيت وضع اعداد در دور اول 10 در 10 چنان باشند كه يكى را در قطر اول بنهند و 2 را در بيت ثانى سطر آخر طولى و 3 را در بيت ثانى سطر آخر عرضى و 4 را در قطر 2 اعنى بيت اول سطر اخير طولى و 5 را در بيت ثالث سطر آخر عرضى و شش را در بيت ثالث سطر اول طولى و 7 را در بيت رابع سطر اخير عرضى و 8 را در بيت رابع سطر اول طولى ،\r\nو 9 را در بيت 5 سطر آخر طولى و 10 را در بيت 9 سطر اول عرضى و چون اين ده عدد بر وجهى كه هيچ عددى نيفتاده نهاده باشد اگر مربع شش در شش بودى وضع اعداد را در اين دور تمام شدى و بدورى ديگر نقل بايستى كرد ،\r\nاما چون زياده از شش در شش است شش را از عدد ضلع اول كه آنده است نقصان كنند 4 بماند ربع او يكى بود در يك بيت سطر اول طولى كه آن بيت ششم است 11 را در آنجا وضع كنند ،\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nپس بسطر آخر طولى آيند و بعدد نصف باقى كه 4 است در 2 خانهء او كه آن بيت هفتم و بيت هشتم باشد 12 و 13 بنهند ، پس با سطر اول طولى رجوع كنند و در يك بيت او كه عدد ربع است و آن بيت نهم بود 14 را بنهند\r\nپس سطر اول عرضى آيند در يكبيت او كه عدد ربع بود و اين بيت هشتم باشد 15 را بنهند و از آنجا بسطر آخر عرضى آيند و بعدد نصف مذكور در 2 خانه او اعنى خانه پنجم و ششم 16 و 17 بنهند ،\r\nپس با سطر اول عرضى رجوع كنند و بعدد ربع مذكور نوبت دور يكخانه او اعنى هفتم هيجده را بنهند ،\r\nو حينئذ وضع اعداد در اين دور تمام شده باشد و نوبت دور دويم بود كه آن هشت در هشت است و زوج الزوج ،\r\nو چون طريق آن بعد از اين خواهد بود بر اين اقتصار كرده شد و وضع اعداد در غير اين خانها ممكن بود ،\r\nاما چون يكوضع معلوم شد ديگر اوضاع بر محصل پوشيده نماند\r\nآمديم با كيفيت وضع اعداد در مربعات زوج الزوج بر طريق وفق تام بدانكه اول مربعات زوج الزوج 4 در 4 است ، و اگر چه از مربعات وفق تام نيست چه مربعى كه در ضمن اوست اعنى دوى در دو وفق ندارد و وضع 4 در 4 بسيار نوع تواند بود ،\r\nچنان كه بعضى به 4 هزار نوع 4 در 4 وضع كرده‌اند و در آن استبعادى نيست زيرا كه 4 در 4 شانزده خانه است و وضع واحد در هر خانه از آن ممكن و چو واحد را در يكى از آن خانه‌ها اعنى خانه اول بنهند 2 را در 15 خانه باقى وضع توان كرد ،\r\nپس معلوم شود كه بر تقدير آنكه واحد در خانه اول موضوع شود بايد 15 نوع ممكن بود ،\r\nو چون سه را خواهند كه وضعكنند در 14 خانه باقى وضع توان كرد و چون 15 را در 14 ضرب كنند 210 حاصل شود و اين اوضاع ممكن از واحد است\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nتا بسه و 4 را در اين حالت در 13 خانه وضع توان كرد ،\r\nو چون 210 را در 13 ضرب كنند دو هزار و هفتصد و سى حاصل شود و اين اوضاعيست از واحد تا 4 بر تقديرى كه واحد در خانه اول موضوع شود و چون 5 را خواهند كه وضع كنند در 12 خانه باقى وضع توان كرد ،\r\nپس دو هزار و هفتصد و سى را در 12 ضرب كنند سى و دو هزار و هفتصد و شصت حاصل شود و اين اوضاع ممكن است از واحد تا 5 بر تقدير آنكه واحد در در خانه اول موضوع شود و از اين قاعده معلوم گردد كه اوضاع ممكنه زياده از آنست كه شرح داده‌اند و بر محصل بعد از علم بطريقهء مذكوره اوضاع ديگر مخفى نماند ،\r\nو اما اين جا طريقى كه مبنى بر سير فرزين و فرس و فيل باشد بياوريم آن چنان باشد كه واحد در خانه اول وضع كرديم و 2 را در خانه فرس او اعنى در خانه سوم سطر دوم عرضى و سه را در خانه فرزين اعنى خانه چهارم از سطر سيم عرضى و 4 را در خانه فرس اعنى خانه دويم از سطر اخير عرضى و 5 را در زير خانه چهارم در اين سطر و شش را در خانه فرس اعنى خانه اول سطر سيم عرضى و 7 را در خانه فرزين اعنى خانه دوم از سطر دوم عرضى و 8 را در قطر ثانى اعنى خانه چهارم سطر اول عرضى .\r\nو چون اين 8 وضعكرده شود مربع 4 را بستانند و يكى بر آن افزايند 7 ، شود و اعداد موضوعه را از آن نقصان كنند و باقى را در خانه فيل نهند بهر عددى مثلا 8 را از 17 نقصان كنند و 9 را در خانه فيل 8 اعنى خانه دوم سطر سوم\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nعرضى بنهند و 7 را از او نقصان كنند و ده را در خانه فيل 7 اعنى قطر اخير بنهند و بر اين قياس\r\nچون وضع 4 در 4 معلوم شد گوئيم وضع ديگر مربعات چنانست كه از دور اول بنا كنند و واحد را در خانه غير قطر از سطر اخير عرضى نهند و 2 را در قطر اول اعنى در بيت اول سطر اول عرضى و 3 را در بيت اخير سطر اول عرضى اعنى قطر ثانى و 4 را در بيت غير قطر از سطر اخير عرضى و 5 را در بيت غير قطر از سطر اخير طولى و شش را در بيت غير قطر از سطر اول طولى .\r\nو چون اين شش عدد را موضوع كرده باشند 4 را از عدد ضلع مربع نقصان كنند بضرورت عددى بماند كه ربع دارد ربع آن عدد بستانند و بعدد آن ربع بيوت سطر اول طولى را ممتلى كنند .\r\nپس بعدد نصف عدد ثانى بيوت سطر آخر طولى را ممتلى كنند و چنان كه در مربعات زوج الفرد گفته شد بعينه ربع و نصف بيوت را ممتلى كنند تا تمام شود .\r\nپس بدورى ديگر آيند و آن زوج الفرد باشد بطريقيكه ذكر رفت بيوت آن را ممتلى گردانند .\r\nپس بدور ثالث آيند و آن دور زوج الزوج بود بطريقه خاص به دو نصف بيت آن را ممتلى كنند تا آنكه به 4 در 4 رسد آن را بطريقيكه ذكر رفت بنهند .\r\nپس باز گردند و خانه‌هاى خالى را بطريقى كه چند بار ذكر رفت ممتلى كنند .\r\n\r\nفصل سيم در كيفيت وضع اعداد بطريق وفق غير تام\r\nو چون مربعات زوج الفرد را ضابطه قريب بفهم نيست بضابطه مربعات ازواج ازواج اكتفا كرديم و مربعات زوج الفرد را حواله بطريقه وفق تام رفت .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nپس در ضابطه افراد گوئيم هر مربع كه فرد باشد بضرورت او را خانه بود كه وسط او باشد آن را مركز خوانند و 4 خانه را كه به دو محيط باشد آن را كه در زير او باشد تحت المركز خوانند ،\r\nو آن را كه بر بالاى او باشد فوق المركز و آن را كه بر يمين او باشد يمين المركز و آن را كه بر يسار او باشد يسار المركز و واحد را در يكى از اين خانهاى 4 گانه وضع توان كرد .\r\nو چون او را در يكى از اين‌ها وضعكنند بضرورت او را 4 بيت فرزين باشد 2 در سطر مركز و 2 در سطر ديگر و در خانهاى فرزين سطر مركز 2 را وضع نتوان كرد بلكه در خانهاى فرزين سطر ديگر آن وضع توان كرد خواه فرزين يمينى بود و خواه فرزين يسارى .\r\nو چون 2 را در خانه فرزين بمينى مثلا بنهند اعداد طبيعى را همه بطريق سير فرزين به جانب يمين وضعكنند .\r\nو اگر خانه فرزين يسارى بنهند اعداد را بطريق سير فرزين يسارى وضعكنند و وضع را تغيير نكنند و همه اعداد را بطريق سير فرزين وضعكنند الا اعداديكه بعد از ضلع مربع يا اضعاف آن باشد .\r\nچنان كه در مربع 3 در 3 اعدادى كه بعد از سه و شش بود و در مربع 5 در 5 اعدادى را كه بعد از 5 و 10 و 15 و 20 باشد كه اين را به طريق ديگر وضع كنند . چنان كه ياد كرده شود\r\nاما وضع اعداد بطريق سير فرزين چنان باشد كه چون عددى را بنهادند عددى را بعد از او باشد در خانه فرزين او بنهند .\r\nو اگر او را خانه فرزين نباشد در آن سطر كه نوبت به دو رسيده است و خانه فرزين در آنجا ميبايد دورترين بيتى از بيت فرزين مطلوب اخذ كنند و عدد نوبت را در انجا بنهند دائما بر اين طريق روند و سير فرزين را اصلا اختلاف نكنند .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nو اما وضع اعدادى كه بعد از ضلع يا اضعاف آن باشد بر آنوجه بود كه چون بعدد ضلع رسيدند عددى را كه بعد از او است در بيتى نهند كه مشترك باشد ميان سطر دوم و سطر ضلع به شرط آنكه سطر ضلع را از آن سطر گيرند كه از مركز نگذرد .\r\nو چون وضع يكعدد از اين اعداد معلوم شد هر وقت كه بضعف ضلع رسيدند عددى را كه بعد از اوست هم بر آنوضع بنهند كه آن عدد اول را نهاده باشند .\r\nپس اگر در آنسطر در جهت مطلوب خانه كه عدد آنجا را ميبايد نهاد نباشد چنان تصور كنند كه خانه ضعف ضلع با آنچه بوى متصل باشد در جهت مطلوب متصل باشد به طرف ديگر هم از اين سطر در خلاف جهت مطلوب روند و بنگرند كه بر اين تقدير عددى كه بعد از اوست در كدام خانه ميبايد نهاد آن را در آن جا وضعكنند .\r\nو بر اين طريق كه گفته شد همه اعداد را وضعكنند بعضى بسير فرزين و بعضى بدين طريق كه اكنون ذكر رفت و از اين جا معلوم شد كه بر اينطريق وضع اعداد در مربعات فرد به هشت وجه توان نهاد زيرا كه واحد را در چهار خانه ميتوان نهاد و بر هر وضعى اعداد باقى را به دو وجه ميتوان نهاد بسير فرزين به جانب يمين يا يسار يا قدام يا خلف :\r\nو ما از جهت مثال اعداد را در مربع سه در سه بيكوجه و در مربع 5 در 5 بوجهى ديگر بيان كنيم تا باقى را بر آنوجوه قياس كنند و آنچه ذكر رفت روشن شود .\r\nو اما مربع سه در سه واحد را در تحت المركز وضع كنيم و سير فرزين به جانب يسار و چون آن بيت كه واحد در آن موضوعست بيت فرزين يسارى ندارد\r\nو بر اين تقدير بايستى كه بيت فرزين مفروض در سطر آخر طولى بودى .\r\nپس دورترين بيتى از بيت فرزين مفروض بيت اولست از اين سطر اعنى قطر\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nثانى دو را در آنجا وضعكرديم و خانه فرزين يسارى هم نداشت و نوبت سطر وسط عرضى بود در اين سطر خانه كه دور تر بود از بيت فرزين مطلوب خانه اول بود هم از اين سطر سه را در آنجا وضعكرديم .\r\nو چون سه ضلع اين مربع بود 4 را كه بعد از اوست در بيت قطر اول نهاديم كه مشتركست ميان سطر دو و سطر ضلع اعنى آنسطر كه بر مركز نمى گذرد و آنسطر اول طوليست زيرا دو سطرند كه هر يكى را سطر سه كه ضلعست مى توان خواند و بدانسبب است كه بيت 3 مشتركست ميان سطر اولى طولى و سطر وسط عرضى و ميبايد كه ايندقيقه را در همه مربعات فرد رعايت كنند و الا خطا باشد .\r\nپس 5 را در بيت فرزين يسارى كه آن وسط مربعست بنهاديم و شش را در بيت فرزين يسارى كه آن قطر اخير است .\r\nو چون شش ضعف ضلع بود 7 را كه بعد ازوست بر طريق وضع 4 كه بعد از ضلع بود نهاديم يعنى بر بالاى او در بيت وسط سطر اخير طولى و خانه فرزين يسارى نداشت هشت را در سطر اخير عرضى در بيت اول كه دورترين است نهاديم چون بيت فرزين نداشت نه را بر آنطريق كه گفتيم در بيت اول سطر وسط طولى بنهاديم و وضع مربع تمام شد .\r\nو اگر در اين وضع سير فرزين به جانب يمين فرض كنيم كيفيت وضع اعداد بر محصل پوشيده نماند\r\nو همچنين اگر واحد را در سه بيت ديگر وضع كنيم و سير فرزين را به جانب يمين يا يسار يا قدام يا خلف وضع كنيم .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nاما در مربع 5 در 5 واحد را در يمين مركز مثلا بنهاديم و سير فرزين بجانب قدام فرض كرديم و 2 را در بيت فرزين قدامى اعنى بيت دويم از سطر اول طولى بنهاديم و بيت فرزين قدامى نداشت و سطر نوبت سطر اول عرضى بود سه را در بيت اخير از اينسطر اعنى قطر ثانى كه دورترين بيت است در اين سطر از بيت فرزين مفروض نهاديم و بيت فرزين نداشت 4 را بطريقه مذكوره در بيت اخير سطر رابع طولى بنهاديم و 5 را در بيت فرزين او اعنى بيت سيم از سطر چهارم عرضى بنهاديم ،\r\nو چون 5 ضلع اين مربع بود شش را كه بعد از اوست در بيت اول سطر 4 عرضى كه مشتركست ميان سطر دو اعنى سطر اول طولى و ميان سطر پنج كه بر مركز نميگذرد اعنى سطر چهارم عرضى و بيت فرزين نداشت 7 را بطريق مذكور در بيت اخير سطر ثالث عرضى بنهاديم و هشت و نه را در بيت‌هاى فرزين قدامى و 9 بيت فرزين قدامى نداشت ده را بطريق مذكور در بيت اخير سطر ثانى طول نهاديم .\r\nو چون ده ضعف ضلع بود 11 را خواستيم كه به دو مرتبه بر بالاى ده نهيم هم در اين سطر چنان كه شش را وضع كرديم در آن جهت خانه نداشت .\r\nپس خانه ده با خانه كه بالاى اوست تصور كرديم متصل بود ببيت اخير سطر عرضى اعنى بدانطرف كه در جهت خلاف جهت مطلوبست و بر اين تقدير\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nميبايست كه 11 بعد ازوست در قطر رابع موضوع بود آن را در آن جا وضع كرديم\r\nپس 12 و 13 و 14 و 15 بر ولا در بيوت فرزين قدامى وضعكرديم و 15 ضعف ضلع بود و در قطر اول موضوع خواستيم كه 16 را كه بعد از او است هم در اين سطر اعنى سطر اول عرضى به دو مرتبه وضع كنيم چون بيت در جهت مطلوب نداشت فرض كرديم كه خانه پانزده متصل باشد بدان طرف ديگر ازين سطر اعنى بقطر ثانى نظر كرديم و بر اين تقدير ميبايست كه 16 در بيت چهارم از اين سطر موضوع بود آنجا آن را نهاديم و بيت فرزين قدامى نداشت بر طريقه مذكوره هفده را در بيت اخير سطر ثالث طولى وضعكرديم و 18 و 19 را در بيوت فرزين قدامى .\r\nپس 19 را بيت فرزين قدامى نبود بيست را بر طريقه مذكوره در بيت اخير سطر ثانى عرضى وضعكرديم .\r\nو او چون ضعف ضلع بود بيست و يك را به دو مرتبه بالاى او در بيت سوم از سطر دوم عرضى بنهاديم و 22 را در خانه فرزين قدامى او اعنى بيت دوم سطر اول عرضى و خانه فرزين قدامى نداشت و 23 را بر طريقه مذكوره در بيت آخر سطر اول طولى اعنى قطر ثالث بنهاديم و خانه فرزين قدامى نداشت و 24 را بر طريقه مذكوره در بيت آخر سطر رابع عرضى بنهاديم و 25 را در بيت فرزين قدامى او اعنى خانه چهارم از سطر ثالث عرضى ، و وضع اعداد در اين مربع تمام شد\r\nو در ضابطه وضع اعداد در مربعات زوج گوئيم كيفيت وضع در اين مربعات چنان باشد كه مربع 4 در 4 مثلا كه اول مربعات زوج الزوج است چون واحد را در يكى از اقطار اربعه وضعكنند اگر خواهند در سطر طولى بروند و اگر خواهند در سطر عرضى و ابتدا از واحد كنند و خانها را بشمارند و هر خانه كه غير از خانه‌هاى قطر باشد در آنجا عدد را وضع نكنند ، اما چون به خانه قطر رسند عددى كه نوبت آنخانه باشد در آنجا وضعكنند تا در همه خانها اقطار اعداد وضعكرده باشند ،\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nپس ابتدا از خانه آخر كنند كه 16 در آنجا موضوع باشد و به عكس آنچه اول رفته باشند باز گردند ، اما طول و عرض را مختلف نگردانند بدانمعنى كه اگر اول در طول رفته باشند اكنون هم به طول روند ، اما در جهت مخالفت كنند بدانمعنى كه اگر اول بجهة يمين رفته باشند در آخر بجهة يسار روند و بر عكس ، و اگر اول بجانب قدام رفته باشند در آخر بجانب خلف روند و 16 را واحد گيرند ، و همچنين بر ولاى اعداد خانها ميشمارند و هر جا كه ممتلى باشد از آن ميگذرند اما اعداد او را اعتبار ميكنند و هر خانه كه خالى باشد عدد او را آن جا نهند ،\r\nو چون خانهاى يكسطر تمام شود با خانهاى آنسطر مىروند كه در پهلوى او باشد و طريقه اول را نگاه ميدارند تا مجموع اعداد را وضعكنند و اگر اين مربع زياده از 4 در 4 باشد مثلا همچو هشت در هشت آن مربع را به 4 در 4 منقسم گردانند و بزواياى آن نقطها نهند تا از يكديگر ممتاز شوند ،\r\nپس هم بر آن طريق كه 4 در 4 گفته شد واحد را در هر قطر كه خواهند وضع كنند و در طول يا عرض بروند و خانها ميشمارند و هر خانه كه غير قطر مربعات باشد كه اصل بر آن منقسم شده باشد در آن جا عدد وضع نكنند و هر خانه كه قطر باشد به هر مربعى كه باشد اعداد نوبت را آن جا وضع ميكنند تا بر اينطريق مجموع خانهاى اقطار مربعات را ممتلى گردانند ،\r\nپس از بيت اخير آن اعنى آن بيت كه عدد آخر در آن جا است ابتدا كنند و آن را واحد فرض كنند و هم بر آن طريقه كه در 4 در 4 گفته شد مجموع بيوت خاليه را ممتلى كنند .\r\nو از اين طريق هشت وجه معلوم شود زيرا كه واحد را 4 وضعست و هر وضعى را به دو طريق ميتوان رفت در طول يا عرض و ما مربع 4 را بر يكوضع و مربع 8 را بر وضعى ديگر بنهيم تا باقى را بدان قياس كنند ،\r\nاما در مربع 4 واحد را در قطر اول بنهيم و در جهت عرض ميائيم كه جهة يسار است و خانها را ميشماريم و 2 از اعداد دويمست در آنجا ننهيم كه خانه قطر\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nنيست بر اين قياس 3 را و 4 را در بيت قطر ثانى وضع كنيم ،\r\nپس با سطر ثانى عرضى رويم و 5 را در بيت اول او ننهيم چه بيت قطر نيست و ده و شش و هفت را در خانه‌هاى ثانى و ثالث اين سطر كه بيت قطرند وضع كنيم و 8 را در خانه اخير كه قطر نيست ننهيم ،\r\nپس با سطر ثالث عرضى آئيم و در بيت اول نه را ننهيم چه بيت قطر نيست و 10 و 11 را در بيوت ثانى و ثالث اين سطر بنهيم چه بيوت قطرند و 12 را در خانه اخير اين سطر وضع نكنيم چه بيت قطر نيست ،\r\nپس بسطر اخير عرضى آئيم و 13 را در بيت اول كه قطر ثالث است وضع كنيم و چهارده و پانزده را در خانه دويم و سيم كه قطر نيست ننهيم و شانزده را در قطر اخير وضعكنيم .\r\nو چون به بيت اخير رسيديم اين بيت را واحد گيريم و هم در اين سطر عرضى بجانب يمين آئيم بر عكس اول و دو را در خانه سيم از اين سطر وضعكنيم كه خالى است و سه را در بيت دوم .\r\nپس با سطر ثالث عرضى رويم و 5 را در خانه اخير او وضعكنيم كه خالى است و همچنين تا بيوت خاليه ممتلى شود .\r\nاما در مربع هشت اول او را منقسم كرديم به 4 در 4 ها تا چهار چهار در چهار شود بر زواياى هر 4 در 4 نقطها رسم كنيم تا از يكديگر ممتاز شوند و\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبيوت اقطار ايشان روشن گردد .\r\nپس واحد را در قطر ثالث بنهيم و در طول برويم به جهت قدام و بيوت را را ميشماريم و در بيت دوم و سيم هيچ ننهيم چه بيوت اقطار نيستند و در بيت چهارم 4 را بنهيم چه قطر 4 در 4 ثانى است و 5 را هم بنهيم چه قطر 4 در 4 اول است و شش و هفت را ننهيم چه بيت قطر نيست و هشت را بنهيم چه بيت قطر 4 در 4 اول است و اين سطر تمام شود پس با سطر دويم طولى آئيم و نه را در بيت آخر آن ننهيم « 1 » چه بيت قطر نيست و 10 و 11 را بنهيم چه بيتهاى قطر 4 در 4 دويم‌اند و 12 و 13 را ننهيم چه بيوت قطر نيستند و 14 و 15 را بنهيم كه بيوت قطر 4 در 4 اولند و 16 را ننهيم چه بيت قطر نيست .\r\nپس با سطر ثالث طولى آئيم و 17 را در خانه آخر ننهيم چه خانه قطر نيست\r\n\r\n\r\n","description":"","footnote":"\r\n( 1 ) - بعقيده ما پر كردن اين جداول نوعى سرگرمى علمى است و خواصى كه گفته‌اند بىدليل اثبات نتوان كرد و براى غرض اول در اين جداول دقتى شد و اكثر آن كه در نسخ مطبوعه نبود بدست آورده الحاق كرديم و براى آنكه شبهه براى خواننده روى ندهد و از قلم خوردگى خط باشتباه نيفتند گوئيم در سطر دويم عرضى اين جدول در بيت پنجم بيست و شش ( 26 ) و در بيت ششم چهل و هفت 47 و در سطر چهارم عرضى بيت اخير شصت و يك است .\r\n","page_name":" 520 ","page_number":520},
  {"content":"\r\n\r\nو 18 و 19 را بنهيم چه بيوت قطر 4 در 4 ثانىاند و بيست و بيست و يكرا ننهيم چه بيوت قطر نيستند و 22 و 23 را در بيوت قطر 4 در 4 اول به‌نهيم و 24 را را ننهيم چه بيت قطر نيست .\r\nپس با سطر رابع طولى آئيم و 25 را در خانه آخر وضع كنيم چه قطر 4 در 4 ثانى است و 26 و 27 را در خانه غير قطر ننهيم و 28 را در قطر 4 در 4 ثانى بنهيم و 29 را در بيت 4 در 4 اول .\r\nپس سى و 31 را در بيوت غير قطر ننهيم و 32 را در قطر 4 در 4 اول بنهيم پس با سطر خامس طولى آئيم و 33 را در قطر 4 در 4 رابع بنهيم و 34 و 35 را در خانه غير قطر ننهيم و سى و شش را در قطر 4 در 4 رابع به‌نهيم و سى و هفترا در قطر 4 در 4 ثالث و سى و هشت و سى و نه را در بيوت غير قطر ننهيم و 40 را در قطر 4 در 4 ثانى به‌نهيم\r\nپس با سطر سادس طولى آئيم و بر موجب مذكور در بيوت اقطار 4 در 4 ها مينهيم و بيوت غير اقطار ميگذاريم تا شصت و چهار را كه عدد اخير است در قطر ثانى 4 در 4 ثالث بنهيم و اين خانه آخر باشد بر اين تقدير .\r\nپس آن خانه را واحد فرض كنيم و واحد را در آن جا ننهيم چه ممتلى است و هم در طول بيائيم به جانب خلف به عكس اول و دو را در بيت دو يمين اين سطر به‌نهيم چه خالى است و سه را همچنين در بيت سوم اين سطر كه خاليست و 4 و 5 را در بيت چهارم و پنجم كه ممتلىاند ننهيم و شش و هفت را در خانه ششم و هفتم كه خالىاند به‌نهيم و هشت را در خانه آخر كه ممتلى است ننهيم .\r\nپس با سطر هفتم طولى آئيم و نه را در خانه اول كه خاليست به‌نهيم و 10 و 11 را در خانه دوم و سوم كه ممتلىاند ننهيم و 12 و 13 را در بيوت خالى به نهيم و بر اين طريق تا بيوت خاليه هم پر شود .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n\r\nفصل چهارم در وضع اسامى\r\nبدانكه عادت چنان رفته است كه اسامى در مربع چهار وضع مىكنند و آن بر دو نوع ميتواند بود .\r\nيكى آنكه اسمرا بعينه به‌نهند چنان كه حروف اسم در سطرى از سطور مربع موضوع باشد و باقى سطور را همان وفق باشد .\r\nدوم آنكه حرف اسمرا به حساب جمل جمعكنند و چنان سازند كه وفق مربع آن مجموع باشد .\r\nاما طريق وجه اول آنست كه بنگرند اگر مجموع حروف آن اسم بحسب جمل كمتر از 34 باشد كه وفق طبيعى اين مربعست چنان كه داود مثلا وضع اين اسم در اين مربع صورت نبندد و اگر زياده بود و در او حروف مكرر باشد همچو محمّد هم صورت نبندد .\r\nچه شرط در وضع مربعات چنانست كه اعداد مكرر نباشد و الا خاصيت ندارد و اگر حرف مكرر نباشد بنگرند كه كمتر از چهار حرفست يا مساوى يا زياده اگر كمتر باشد هم صورت نبندد .\r\nو اگر مساوى باشد هر حرفى در خانه بنهند و اگر زياده باشد دو حرف در خانه بنهند و در باقى بيوت يكحرف بنهند بحسب اقتضاى حال .\r\nو چون حرف را وضعكردند باقى اعداد را به دو طريق وضع توان كرد طريق اول مخصوصست ببعض اسامى و طريق دويم عام .\r\nاما طريق اول مخصوصست باسامى كه از حرف اول يا آخر سه بار واحد را نقصان كنند و چون نقصان كردند سه بار واحد را بر صاحبش توان افزود كه مكرر نشود .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nو طريق وضع چنانست كه يكى را بر حرف اول يا آخر زياده كنند و در خانه راست او بنهند و باز يكى زياده كنند و در خانه فرزين او نهند و باز يكى زياد كنند و در خانه اسب نهند .\r\nچنان كه در وضع 4 در 4 معلوم شد و باز از حرف آخر يا اول يكيرا نقصان كنند و در خانه فرزين او به‌نهند و باز يكى نقصان كنند و در خانه اسب او بنهند و چون اين دو خانه را وضعكردند به خانه دويم نگاه كنند و به خانه فيل آيند و عدد را كه در اين دو خانه موضوع‌اند جمعكنند و حرف اول را از او نقصان كنند و باقيرا در بيت فيل او نهند و باز آنچه در بيت فرس بيت اول موضوعست هم از اين مجموع نقصان كنند و باقى را در بيت فيل او بنهند ،\r\nو چون اين سه خانه ديگر را ممتلى كنند حرف ثالث اعنى آن عددى كه در بيت ثالث موضوعست بستانند و بر آن عدد كه در بيت فيل اوست افزايند و مجموعرا بستانند و حرف چهارم را از او نقصان كنند و باقيرا در بيت فيل او بنهند و بيت فيل چون فرزين او ممتلى است .\r\nپس عدد بيت فرزين و فرزين او از اين مجموع نقصان كنند و باقيرا در بيت فيل او به‌نهند وضع مربع تمام شود .\r\nمثلا چون خواهيم اسم حسين را وضعكنيم اگر بر حرف اول اعنى ح دو بار واحد را زياد كنيم ده حاصل شود كه در اسم موجود است و مكرر باشد لاجرم بر حرف چهارم كه نون است واحد را زياد كرديم 51 باشد آن را در بيت فرس او اعنى بيت دويم از سطر دويم عرضى نهاديم و باز يكى بر او زياد كرديم 52 شد آن را در بيت فرزين او به‌نهاديم كه آن بيت اول سطر سوم عرضى است و باز يكى بر او زياده كرديم و آن را در بيت فرس او اعنى بيت سوم سطر چهارم عرضى به‌نهاديم و با سر خانه اول آمديم و از ح كه در آن موضوعست يكى نقصان كرديم و 7 را در خانه فرس او اعنى بيت سوم از سطر دويم عرضى بنهاديم و باز\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nيكى از او نقصان كرديم و شش را در خانه فرزين او اعنى بيت چهارم سطر سوم عرضى بنهاديم و باز يكى از او نقصان كرديم و 5 را در بيت فرس او اعنى خانه دوم سطر 4 عرضى بنهاديم .\r\nو چون آن ده خانه را ممتلى كرديم آنچه در بيت دوم بود از حرف اعنى سين را بر آنچه در بيت فيل او بود افزوديم شصت و شش شد حرف اول را كه آن هشت است از او نقصان كرديم 58 را در بيت فيل بيت او به‌نهاديم و باز آنچه در بيت فرس او بود اعنى 7 را از شصت و شش نقصان كرديم و 59 را در بيت فيل او به‌نهاديم و از بيت فرزين او در گذشتيم و بيت فرس فرزين او را بستديم و آنچه در او بود اعنى 5 را از شصت و شش نقصان كرديم و شصت و يكرا كه باقى ماند در بيت فيل به نهاديم .\r\nو چون اين سه بيت ديگر تمام شد به خانه سوم آمديم و آن چه در او موضوع بود اعنى 10 را بر آنچه در بيت فيل بود افزوديم و 62 شد آنچه در خانه 4 بود از اسم اعنى 50 را از 62 نقصان كرديم و 12 را كه باقى بود در بيت فيل او به‌نهاديم .\r\nپس آنچه در بيت فرس بيت 4 بود اعنى 51 را از 62 نقصان كرديم و 11 را كه باقى ماند در بيت فيل او نهاديم و از بيت فرزين او درگذشتيم و آنچه در بيت فرس فرزين بود اعنى 53 را از 62 نقصان كرديم و 9 را كه باقى ماند در بيت فيل او به‌نهاديم وضع تمام شد .\r\nاما طريق دوم كه عامست چنانستكه حرف اسمرا در سطر اول عرضى بنهند\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nو حرف اول و رابع را جمعكنند و به دو قسم مختلف كنند و در خانه دوم و سوم سطر اخير عرضى به‌نهند اقل در برابر اكثر و اكثر در برابر اقل از حروف اسم كه در خانه دوم و سوم سطر عرضى موضوع‌اند .\r\nپس حروف دوم و سوم را جمعكنند و به دو قسم مختلف سازند و در خانه 1 و 4 سطر اخير عرضى بنهند اقل را در برابر اكثر كه در قطر برابر او موضوع بود از حروف اسم و اكثر در برابر اقل كه در قطر برابر او موضوعست از حروف اسم .\r\nپس آنچه در بيت اول و رابع سطر اول طولى باشد جمعكنيم و به دو قسم مختلف كنيم و در خانه دوم و سوم سطر اخير طولى به‌نهيم اقل در برابر اكثر و اكثر در برابر اقل .\r\nپس آنچه در قطر ثانى و ثالث موضوع بود جمعكنيم و تفاوت ميان او و مجموع آنچه در بيت اول و رابع سطر ثالث عرضى موضوع باشند بستانيم و نگه داريم .\r\nاگر تفاوت فرد باشد بايد چنان ساخته باشند كه مجموع آنچه در بيت اول و رابع سطر ثانى طولى موضوع بود فرد باشد و اگر تفاوت زوج بود بايد كه مجموع مذكور زوج بوده باشد تا قسمتى كه بعد از اين خواهند كرد ممكن باشد .\r\nپس آن مجموع را با آنچه در بيت اول و رابع سطر ثانى طولى موضوع بود به دو قسم كنند كه تفاوت ميان ايشان مساوى تفاوت محفوظ باشد و اگر فضل اين مجموع را بوده باشد كه در قطرين مذكورين موضوع بود قسم اصغر را در بيت دوم سطر ثالث طولى وضعكنند و قسم اعظم را در بيت ثالث اين سطر و اگر بر عكس بود بر عكس وضع بايد كرد .\r\nپس مجموع آنچه در سه بيت اول و ثالث و رابع سطر ثالث عرضى موضوع\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nبود بستانيم و آن را از عدد مجموع اسم نقصان كنيم و باقى را در بيت ثانى سطر ثالث عرضى وضعكنيم .\r\nپس مجموع آنچه در بيت اول و ثالث و رابع سطر ثانى عرضى موضوع بود بستانيم و آن را از عدد مجموع اسم نقصان كنيم و باقى را در بيت دويم اين سطر وضعكنيم و وضع اسم تمام شود .\r\nو اگر بعضى اعداد مكرر شوند بايد كه تغيير و تبديل اعداد بكنند تا بر وجهى واقعشود كه هيچ عدد مكرر نباشد .\r\nو چون وضع اسم بر وجه اول بهر دو طريق ذكر كرده شد بوجه دويم نيز اشارتى كرده شود و آن چنانستكه عدد مجموع حروف اسم را جمعكنند و چنان سازند كه وفق مربع آن مجموع باشد و طريق وضع آن چنان باشد كه اعداد را بر وضع طبيعى از واحد تا هشت وضعكنند بطريق سير فرس و فرزين چنان كه ذكر رفت باز اگر خواهند اعداد چهارگانه اول را اعنى از واحد تا 4 بستانند و هر يكى را از هفده نقصان كنند و باقى را در بيت فيل او نهند تا دوازده خانه پر شود و اگر خواهند اربعه ثانيه را اعنى از 6 تا 8 بستانند و هر يكى را از هفده نقصان كنند و باقيرا در بيت فيل نهند .\r\nو چون 12 خانهء از اين دو سه طريق ممتلى شوند مجموع عدد حروف اسم بستانند و هفده را از آن نقصان كنند باقى را نگاهدارند و بيت فيل هر يكى از اين بيوت اربعه كه خالىاند بستانند و عددى را كه در آن جا موضوعست از اين باقى محفوظ نقصان كنند و باقى را در بيت خالى مذكور نهند تا هر 4 خانه خالى را بر اينوجه ممتلى گردانند و وضع تمام شود ،\r\nو اگر خواهند كه بطريق ديگر وضعكنند از واحد بر ولاى طبيعى هشت خانه را ممتلى گردانند بطريق فرس و فرزين .\r\nپس مجموع حروف اسم را به دو قسم مختلف كنند و هر يك از اعداد اربعه اولى را اعنى از واحد تا 4 از احد القسمين نقصان كرده باقى را در بيت فيل او نهند\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nو باز هر يك از اعداد اربعه ثانيه را اعني از 5 تا 8 از قسم ديگر نقصان ميكنند و باقي را در فيل او وضع ميكنند تا وضع تمام شود و جهة توضيح اسم محمّد را به هر دو طريق وضعكنيم چون حروف او را جمعكرديم اگر ميم مسدود را دو ميم گيريم 132 گيريم و الا 92 .\r\nپس 132 را بطريق اول وضعكنيم و 92 را بطريق دوم .\r\nو اما بطريق اول از واحد تا هشت وضعكنيم بطريق مذكور و اربعه اولى را از هفده نقصان كنيم آنچه باقى ماند در بيوت فيل او بنهيم بعد از آن هفده را از عدد مجموع اسم اعنى 132 نقصان كنيم 115 باقى ماند 8 را از او نقصان كنيم 107 را در بيت فيل او بنهيم و باز 7 از او نقصان كنيم و 108 را در بيت فيل او بنهيم باز شش از او نقصان كنيم و 109 را در بيت فيل او بنهيم باز 5 از او نقصان كنيم و 110 را در بيت فيل او بنهيم تا وضع تمام شود .\r\nاما طريق دويم چنان باشد كه از واحد تا هشت بطريق مذكور وضعكنيم پس 92 را كه مجموع عدد اسمست به دو قسم مختلف كنيم اعنى پنجاه و چهل و دو پس اربعه اولى را از 42 نقصان كنيم بدان طريق كه واحد را از او نقصان كنيم و چهل و يك را در بيت فيل او بنهيم .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nپس 2 را نقصان كنيم و چهلرا در بيت فيل او بنهيم باز 3 را نقصان كنيم 39 را در خانه فيل او بنهيم پس 4 را نقصان كنيم و 38 را در بيت فيل او بنهيم و بعد از آن باربعه ثانيه آئيم و 8 را از قسم ديگر اعنى پنجاه نقصان كنيم و 42 را در بيت فيل او بنهيم و باز 7 را نقصان كنيم و 43 را در خانه فيل او بنهيم و ششرا از او نقصان كنيم و 44 را در بيت فيل او بنهيم و پنجرا از او نقصان كنيم و 45 را در بيت فيل او بنهيم تا وضع اسم تمام شود .\r\n\r\nفصل پنجم در خواص اعداد وفقى\r\nخاصيت سه در سه آنست كه چون وضع حمل دشوار شود بر دو پاره سفال نو كشند و بعضى گفته‌اند كه بر كرباس خام و در زير زانوى حامله بنهند و بعضى گفته‌اند زير هر دو قدم او و اين درست‌تر است وضع حمل بر او آسان گردد .\r\nاما بايد كه ماه در منزل جبهه بود متصل بشمس به نظر دوستى يا در منزل زبانا يا در سعود يا در رشا .\r\nو اگر ماه در شرف آفتاب يا در شرف خود باشد اين شكلرا بر در هر حرز كه بنهند از دزد و خيانت ايمن باشد و اگر در آستانه زندان پنهان كنند محبوسان خلاص يابند و اگر در اجتماع نيرين بركشند و با خود دارند به هر نيت و حاجت كه خواهند ميسر شود .\r\nو اگر قمر زايد النور بود و از نحوس برى بطالع قوس بكشند يا در شرف آفتاب در هر جا كه تعيين كنند در آن موضع خوف و پريشانى نباشد و اگر آفتاب در حوت و ماه در شرطين باشد آن را بكشند و با خود دارند جاه و حشمت بيفزايد و اگر در طلوع اسد بكشند بر ورق زرد و مشك و زعفران و عود و تربد زرد و طلق بخور كنند و از آن بخور فتيله‌ها سازند . و چون طلوع اسد بود فتيلها را بخور كنند تاثير قوى دهد چنان كه هر حاجتى كه در آنوقت بخواهند روا شود .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nو خاصيت 4 در 4 را اگر وقتى كه ماه در شرف آفتاب باشد بكشند و بخور مذكور كنند پيش بزرگان مقبول و محبوب شوند و اگر ماه ناظر باشد بزهره به نظر دوستى و از نحوس خالى و زهره در پانزدهم درجه ميزان يا پانزدهم درجه ثور باشد يا بيست و هفتم حوت آن را بكشند بر كاغذ يا حرير يا بر نگين انگشترى نقش كنند و با خود دارند محبوب خلايق شوند .\r\nخصوصا اگر بنام او كشيده باشند و اگر بوقت خلو ماه از نحوس و نظر دوستى با مريخ بكشند و با خود دارند بر دشمن ظفر يابند و از كيد او ايمن گردند و پياده را مدد قوى باشد .\r\nو اگر كسى بنويسد و با خود دارد از قولنج و مرض‌هاى مزمن ايمن بود و كسى با او خصومت نينديشد و ميان زن و شوهر و دوستان صلح اندازد و اين شكل را راحت القلوب گويند و بر كشيدن او وقتى كه ماه در شرف بود از براى وضع حمل نيك باشد و هر زوج الزوج را اين خاصيت بود و فرد الفرد را مطلقا اين خاصيت است كه اگر زنان با خود دارند آبستن نشوند و بايد كه چون مى كشند ماه در استقبال يا در و بال يا بزحل ناظر بود و اگر هر سه اتفاق افتد بهتر باشد .\r\nو اگر وقتى كه زحل در شرف باشد اين شكل بكشند و با خود دارند مشهور عالمى گردند و از حرق و خرق ايمن باشند .\r\nآورده‌اند كه اين شكل در كشتى نوح مندرج بود بايد اگر از براى پادشاه بكشند به نظر دوستى با آفتاب ناظر باشد\r\nخاصيت 5 در 5 چون زهره در بيست و هفت درجه ميزان باشد بر نقره نقش كنند و با خود دارند محبوب خلايق شوند .\r\nو اگر زهره در بيست و چهارم ميزان باشد يا در بيست و هفتم حوت آن را بمشك و زعفران بر حرير با كاغذ نويسند و چون قمر بسرطان رود در آب صافى بشويند و آن آب را بخورد هر كودكى كه بدهند تيز فهم و نيك خلق گردد و\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nمحبوب خلق شود .\r\nو اگر بزن ناسازگار دهند سازگار شود و اگر بطالع دلو به نظر تربيع مريخ و مقابله زحل بكشند و نام دشمن بر مركز شكل ثبت كنند دشمن مقهور شود و اگر در خانه دشمن پنهان كنند خراب شود ،\r\nو اگر مريخ در عقرب و ماه در سرطان باشد بركشند و با خود دارند در شجاعت و دليرى مشهور شوند .\r\nخاصيت شش در شش چون زحل در خانهء خود باشد آن را بر حرير كشند و در هر بنا كه درج كنند هرگز خراب نشود .\r\nگويند هرمان و طاق كسرى اين شكل را با خود دارند و هر كه با خود دارد مردى و شجاعت و تهور او زياد شود .\r\nو اگر در وقت كشيدن او مريخ بتثليث يا تسديس مشترى باشد و اگر طالع برج قوس بود و ماه بطالع مسعود آن را بكشند و در ميان دشمنان اندازند دوستى در ميان ايشان حاصل شود .\r\nو بعضى اين شكل را مؤلفة القلوب گويند و دارنده اين از مار و كژدم و حشرات الارض ايمن بود\r\nو خاصيت هفت در هفت اگر بوقت آنكه ماه در سرطان باشد و طالع آنوقت از نحوس خالى .\r\nو بعضى گويند عطارد در 15 درجه سنبله بود اين شكل بكشد با مشك و زعفران و عسل بشويند هر كه از آن آب بخورد خوشخلق و تيز فهم و نيك حفظ گردد و كودكان را بهتر و اگر با طعام بخورند همين اثر كند و اگر در طعام بخورد كسى دهند كه سركشى كند منقاد گردد و ظفر يافتن بر دشمن و حصار گشودن را نيك بود .\r\nخاصيت هشت در هشت اگر بوقت آنكه مشترى در سرطان يا در قوس با در موضعى از حظوظ خود مثل حدود وجه و مثلثه و از نحوس خالى خاصه از مقارنه نحسين و متصل بقمر اينشكل بكشند و با خود دارند هر حاجتى كه از وزرا\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nو اهل قلم و تجار و عمال بخواهند روا شوند\r\nو اگر خشگسالى بود اين شكل بسيار بكشند و در مواضع مختلف همچو كوهها و صحراها بنهند آب بسيار شود و جنك و حيله را نيز نيك بود .\r\nو خاصيت نه در نه اگر بوقت آنكه مشترى به 28 درجه جدى يا در حد خود يا در اوج يا به تثليث و تسديس خانهاى خود باشد و زهره در اول قوس يا به تثليث و تسديس او اين شكل بر پارهء حرير كشند يا بر كاغذ چون دو كس را با هم خصومت باشد در برابر ايشان بدارند خصومت ايشان منقطع گردد و اگر خصم ضعيف را در برابر قوى بدارند بر وى مشفق و مهربان گردد و سحر را باطل كند .\r\nو خاصيت 10 در 10 اگر بوقت آنكه مشترى بدرجهء شرف باشد و ماه مقارن او بود يا در تثليث و تسديس او اين شكل را بر لوحى از نقره يا قلعى كشند و چون ماه بسرطان رود از آرد گندم قرصها سازند و هر قرصى را چند مهر از آن شكل بر او نهند و هر كرا تب و درد شكم باشد يا علتهاى ديگر مزمن باشد پاره از آن قرص بدهند شفا يابد و خراب كردن كارها و بناها را خاصه وقتى كه بر پوست آهو كشند نيك باشد .\r\nخاصيت 11 در 11 اگر وقتى كه زحل بشرف خود رسد يا بر حد خود از برج ميزان و زهره مقارن او باشد اينشكلرا بر كاغذى نويسند هر كه آن را بر پاى بندد چندانكه رود مانده نشود و حمالان و كشتى گيرانرا نيز قوتى تمام دهد و آب چهار پاى و قولنج او را بگشايد و ظاهر كردن چيزهاى پوشيده را خاصه در شب نيك باشد :\r\nخاصيت 12 در 12 اگر بوقت آنكه آفتاب بدرجه شرف رسد يا به حد سعود و ماه در خانه خود باشد اينشكل بر كاغذ كشند و چون زهره بدرجه شرف برسد در پيچند و چون نزديك ملوك و سلاطين روند با خود دارند پيش ايشان مقبول شوند\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nو مادام كه اينشكل با خود دارند محترم و موقر باشند و در جاه و منصب زياده شوند و اين شكلرا اينطايفه شكل مبارك خوانند و از مختارات اشكال نهند و دعوى و دفع خصومت را نيك بود ،\r\nو خاصيت 13 در 13 چون زهره بدرجه شرف رسد يا در حد خويش بود متصل به تثليث يا تسديس يا مقارنه مشترى و اوتاد از نحوس خالى اين شكل بر پوست آهو يا مانند آن كشند و در وقت حاجت در دست گيرند هر حاجت كه در آنوقت بخواهند روا گردد و از براى شفاعت و ديدن بزرگان نيك بود .\r\nخاصيت 14 در 14 چون آفتاب بدرجه شرف رسد آن را بر كاغذ كشند و در مخاصمت در دست گيرند بر خصم ظفر يابند و اگر زحل در خانه خود باشد و قمر در تحت الشعاع هيچ خوف در او اثر نكند .\r\nو اگر آفتاب متصل باشد بسعدى همه كارها را نيك بود .\r\nخاصيت 15 در 15 چون زهره به ثور يا 10 درجهء حوت رسد اينشكلرا بر لوحى كشند و با خود دارند پيش ملوك و سلاطين محترم باشند .\r\nو چون زهره به اول حمل رسد آن را نقش كنند و با خود دارند و بر دشمن ظفر يابند و همه حاجتهاى ايشان روا گردد و ابتداى كارها و بناهاى عالى را نيك بود .\r\nخاصيت 16 در 16 شيخ ابو على سينا « 1 » اينشكلرا در محبت و احترام تاثير تمام ثابت كرده است اگر بوقت آنكه زهره در ثور باشد بطلوع ثريا و قمر متصل باشد به زهره و از نحوست خالى اين شكل بر كشند و با خود دارند صاحب قران و فرمان روان گردند .\r\nو اگر مشترى در جدى باشد و متصل بمريخ به نظر دوستى بوقتى كه نسر\r\n\r\n\r\n","description":"","footnote":"\r\n( 1 ) - نسبت اين سخن را با بو على بن سينا مستبعد بايد شمرد چون صحت اين خواص جز بتجربه‌هاى مطول ثابت نگردد و ابو على مردى نبود كه بىتجربه در اين مقام كه علت واضح ندارد چيزى گويد و تجربه در اين امور هم از او معهود نيست .\r\n","page_name":" 532 ","page_number":532},
  {"content":"\r\n\r\nطاير با مشترى باشد اين شكل را بزعفران و گلاب بر كاغذ يا لوحى از برنج بركشند هر كار سختى كه پيش آيد آن لوح يا آن كاغذ را بشويند و بدآن آب غسل يا وضو كنند و پيش حاكم روند و هر چه گويند مقبول افتد و بر خصم ظفر يابند و پيوسته در دل خلق محبوب و شيرين باشند و اگر زهره در اول ميزان بود و ماه در حوت متصل بزهره در وقت طلوع آفتاب بر كاغذ كشند و هم در آنوقت در موم گيرند و بر بازو بندند و با هر كس كه نشينند از او نشكيبد و او را دوست دارد .\r\nو اگر وقتى كه عطارد در جوزا بود و قمر همچنان متصل بزهره اينشكل بكشند در دوستى اثر عظيم كند و اگر در آنوقت كه ميكشند مشترى يا راس در وسط السما باشند در هر كار كه شروع كند به آسانى برآيد و پوشيده ها بر او ظاهر گردد .\r\nو اگر مشترى در 28 درجه جوزا باشد اينشكل را بركشند و در ميان بار نهند از دزد ايمن باشند ،\r\nخاصيت هفده در هفده چون مشترى به 16 درجه سرطان رسد آن را بمشك و زعفران بر كاغذ كشند و با خود دارند در دل مردمان شيرين شود و مقبول القول باشد و هر مرادى كه دارد به زودى حاصل شود و چون مشترى سه درجه در سنبله باشد و ماه در سه درجهء نور اينشكل بر لوحى از قلعى كشند و در سينه بندند خفقان را به كلى زايل كند ،\r\nخاصيت 18 در 18 چون آفتاب به اول سرطان رسد و زهره به 11 درجهء جوزا آن را بر كاغذ كشند و با خود دارند كارهاى دارنده گشاده شود ،\r\nخاصيت 19 در 19 چون زحل به 27 درجه جدى رسد آن را بر لوحى از سرب كشند و در هر مقام كه دفن كنند مار و كژدم و حشرات موذى از آن جا به‌گريزند ،\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nو گفته‌اند كه اگر با خود دارد كاهل شود ،\r\nخاصيت 20 در 20 چون راس ببرج حوت رسد و زهره بعقدهء راس اين شكل بر حرير كشند و چون زهره بدرجه شرف رسد بر مصروع بندند شفا يابد .\r\nخاصيت 21 در 21 اگر بوقت آنكه ماه در ميزان باشد با سماك رامح آن را بر لوح آهنى بركشند در روز مصاف دارنده آن را هيچ گزندى نرسد و اگر اين شكلرا نوشته بشويند و به آب آن خمير كنند هر كه از آن آب بخورد دلير شود و در مردانگى مشهور گردد ،\r\nو خاصيت 22 در 22 چون ماه به 14 درجه ثور رسد اينشكلرا بر كاغذ كشند و بر گردن اسب بندند چندانكه برانند مانده نشود و خطا نكند و اگر ماه از اتصال مريخ دور و به مشترى ناظر به نظر دوستى اين شكل بكشند و به آب بشويند و بجمعى دهند كه با هم دشمن باشند همه دوست شوند ،\r\nخاصيت 23 در 23 چون راس بسه درجه جوزا رسد و اين شكل به كاغذ بكشند و چون عطارد به پنج درجه سنبله رسد در پيچند هر كه با خود دارد زهر بر وى كار نكند ،\r\nخاصيت 24 در 24 چون عطارد در شرف بود ماه را با عطارد نظر مودت و هر دو از نحوس خالى اينشكلرا بر اطلس زرد يا كاغذ بكشند هر علمى كه خواهند زود بياموزند ،\r\nخاصيت 25 در 25 چون آفتاب بعقده راس رسد و ماه در سرطان بود اينشكل بمشك و زعفران بكشند و بر سر بندند درد سر برود و اگر زهره در 28 درجه جوزا باشد و ماه از طريقه محترقه دور در وقت طلوع زهره نويسند و در زير سر كودكان نهند نيكخوى گردد و نگريد و از براى صيت و شهرت در علم نيك باشد ،\r\nخاصيت 26 در 26 اين شكل مخصوص است بدفع و با از چهار پايان در زمانى كه آن كوكب كه آن چهار پاى بدان تعلق دارد مسعود باشد بر او بندند و با\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nاز او دفع كند ،\r\nخاصيت 27 در 27 چون آفتاب بشرف مريخ رسد يا 16 درجه اسد با 27 درجه جدى و ماه در 15 يا بيست درجه اسد باشد با 15 يا 16 يا 17 درجه قوس آن را بر حرير زرد بكشند و در شرف زهره پيچند در موم گيرند و در اطلس دوزند و با خود نگاهدارند هر چند مجامعت كنند ضعيف نشوند .\r\nو خواص اين شكل بسيار است ،\r\nخاصيت 28 در 28 چون مشترى در شرف باشد و ماه در سعود بركشند و با خود دارند پيش قضاة و اشراف مقبول القول باشند و دارنده اينشكل در هر كار كه شروع كند به مقصود رسد ،\r\nو اگر بوقت مجامعت با خود دارند فرزندى كه آيد نرينه باشد و اگر به راه رود مانده نشود ،\r\nخاصيت 29 در 29 چون مريخ در شرف ماه و در تحت الشعاع باشد اينشكل بكشند و هر كه با خود دارد از كيد دشمن ايمن باشد و دشمن او را نبيند ،\r\nخاصيت سى در سى چون آفتاب بحمل خواهد رسيد بركشند و درهم پيچند و در موم گيرند و با خود دارند روز بروز مرتبه او زياده شود و صاحب خلق و نيكو سيرت شوند و از مكاره ايمن باشند ،\r\nخاصيت سى و يك در سى و يك چون زهره بعقده راس رسد در برج حمل يا بيست و هشت درجه عقرب بود بر لوحى از مس و بر سر كوهى كه در آن ناحيه از آن بلندتر نباشد ميلى از آجر بسازند چون آفتاب بر 14 درجه ثور رسد اين لوحرا بر بالاى آن ميل بگذارند در وقت طلوع آفتاب چنان كه 4 خشت بر بالاى لوح بيش نباشد و همين شكلرا بر چيزى ديگر كشند و در حرير سياهى پيچند و بر سر ميل نهند و بايد كه شكل گاو دنبال باشد و در وقت پنهان كردن لوح زهره تحت الارض بود هرگز ملخ در آن نواحى نه‌نشيند و اگر باشد تلف شود .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nخاصيت 32 در 32 چون ماه به دو از ده درجهء حوت يا 28 درجه يا 19 درجه حمل رسد و مسعود باشد اينشكلرا بر چند پاره آبگينه نقش كنند و سال كه باران نيايد بر سر كوهى برند كه چشمهاء آب بسيار بود سه پايه بسازند و بر سر چشمه نهند چنان كه روى او سوى آسمان باشد باران بىقياس ببارد و اگر بر نگيرند به خرابى انجامد .\r\nخاصيت 33 در 33 چون رحل در شرف باشد با 19 درجه ميزان و زهره در شرف يا در اوج و عطارد در سنبله يا ميزان و از احتراق دور بود بر اطلس سياه كشند و با خود دارند در هر كار كه شروع كنند به آسانى درآيد و در چشم مردم شيرين باشد و تخميكه كارد نيكو برآيد و درختى كه بنشاند زود برآيد و بسيار بماند\r\nخاصيت 34 در 34 اگر خواهند كه ميان دو كس دوستى افتد در وقتى كه كوكب محبت در شرف بود و بدرجه طالع يا بوسط السماء برسد بر پاره حرير سفيد يا كاغذ تنك نقش كنند و از موم آتش نديده صورت محب و محبوب بسازند و در ساعت نيك آن دو صورترا در آن حرير پيچند و در ميان چهار راه دفن كنند بيشتر از سه روز در ميان ايشان دوستى افتد چنان كه از يكديگر نشكيبند .\r\nخاصيت 35 در 35 چون آفتاب بدرجه ثور رسد يا اول حوت يا سه درجه قوس و از زحل و ذنب دور باشد بر كاغذ كشند و بر گردن هر چهار پائى كه بندند رام شود و شموسى نكند و اگر وقتى كه آفتاب در حمل يا در ثور باشد بر پوست آهو كشند يا بر لوحى سفيد نقش كنند و آن را بشويند و به صاحب قولنج يا خناق دهند نيك شود .\r\nخاصيت سى و شش در سى و شش چون مشترى در شرف باشد و از احتراق دور و نحوس از او ساقط و عطارد و ماه در سرطان و ثور باشد بر پوست آهو كشند و بر در سراى پادشاه ظالم دفن كنند با به جائى كه گذرگاه او بود ظلم از او\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمرتفع شود و اگر خواص هر يك تا صد در صد بنويسيم بطويل انجامد و اللّه اعلم بالصواب ، « 1 »\r\nبسم اللّه الرحمن الرحيم\r\n\r\nفن يازدهم از مقاله پنجم علم رمل\r\nو آن عبارتست از معرفت طرق استدلال بر وقايع خير و شر از اشكال مخصوصه و كيفيت استخراج و دلالات آن . آنچه در اين قسم دانستن آن اهم باشد در چند فصل بيان كنيم .\r\n\r\nفصل اول در بيان واضع و كيفيت وضع\r\nاما واضع مشهور چنانست كه دانيال پيغمبر صلّى اللّه عليه و إله و سلّم بود و آنچه گويند اين علم از معجزهء اوست چنان كه او مدتى خلقرا به حق دعوت ميكرد و هيچكس به دو\r\n\r\n\r\n","description":"","footnote":"\r\n( 1 ) - گروهى اين گونه خواص و آثار را منكرند بىدليل و آن جهل باشد و گروهى آن را مخالف توحيد ميشمارند چون استعانت به غير خداى تعالى است و اين نيز جهل است چون شايد خداى تعالى در چيزى خاصيتى قرار دهد مانند داروها و استعانت به دارو شرك نيست و گروهى نيز همه اين خواص و آثار را بىدليل باور دارند و عاقل آنست كه در اين امور توقف كند شايد نفوس قويه را بمعونت اين نقوش آثارى باشد بيش از آن كه در اين كتب نوشته شده است اما تاثيرى مانند تاثيرات طبيعى داروها كسى براى آنها ادعا نكرده است .\r\n","page_name":" 537 ","page_number":537},
  {"content":"\r\n\r\nنميگرويد و التفات بسخن او نميكرد و از آن شهر بيرون شده به شهر ديگر كه او را نمىشناختند رفت و تخته حاصل كرده ريك سرخ بر آنجا ريخت و در دكانى به‌نشست و خطى چند آنجا كشيد و از احوال گذشته و آينده خبر ميداد و جمله خبايا و دزيده مىگفت .\r\nتا مدتى بر آن بگذشت و آواز او بپادشاه آن اقليم رسيد او را طلب نمود و بر سبيل امتحان چيزى چند از او پرسيد .\r\nچون از همه چنانچه واقع بود خبر داد از او درخواست كرد تا ملازم او شود و او را اين علم بياموزد .\r\nدانيال التماس او را مبذول داشته او را با چهار كس از ملازمان ارشاد مى كرد و تعليم ميداد تا ايشان در اين فن ماهر شدند چنان كه از تمام مغيبات اخبار ميكردند .\r\nروزى دانيال بايشان گفت رمل بزنيد و بنگريد كه در اين عصر كسى هست كه پيغمبرى را شايد يا نه ؟ ايشان رمل زدند و احتياط كردند گفتند هست گفت بنگريد تا در كدام اقليمست احتياط كردند و گفتند در اين اقليمست گفت بنگريد تا در كدام شهرست :\r\nگفتند در اين شهر است گفت در كدام محله است گفتند در اين محله است گفت در كدام خانه است گفتند در اين خانه است گفت اكنون حليه او را بنويسيد تا كدامست ايشان صورت و شكل آن را بنوشتند .\r\nو چون بنوشتها نگريستند همه صفت او بود گفتند پيغمبر تويى و در حال به او بگرويدند و خلق را بمتابعت وى فرمودند و در آنوقت جميع احوال خير و شر از اين معلوم ميكردند .\r\nو از ابو الاسود دئلى نقلست كه از پيغمبر عليه السّلام پرسيدند كه .\r\n« ما تقول في خط الرمل قال عليه السّلام ان نبيا من الانبياء كان ياتيه امره في\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nخط الرمل فمن وافق خطه علم باذن اللّه تعالى »\r\nو از عبد اللّه عباس روايتست كه گفت :\r\n« هو اثر من جملة الاثار التي ذكرها اللّه تعالى حيث قال ايتونى بكتاب من قبل هذا او أثارة من علم ان كنتم صادقين »\r\nو اما وضع او بر 4 نقطه است چنان كه تركيب عالم كون و فساد از 4 عنصر است بر اينوجه :\r\nنقطه اول را نارى خوانند و دوم را هوائى و سوم را آبى و چهارم را خاكى بر ترتيب وقوع عناصر و چون وضع از مفردات بود و بعد از آن چون تركيب كردند بر اين مثال شد آن را جماعت نام كردند و بعد از آن نقصان ميكردند و مىافزودند تا 16 خانه كه حاصل ضرب 4 در 4 است حاصل شد .\r\nپس هر شكل را كه نقطه فرد بود اگر آن نقطه در اول باشد همچو لحيان آتشى خوانند .\r\nو اگر در آخر همچو انگيس خاكى و اگر در وسط باشد اگر بجاى هوا بود هوائى و اگر بجاى آب بود آبى و اگر دو باشد همچو اجتماع ممتزج و قبض الداخل دو نقطه دارد هوائى و خاكى .\r\nاما او را جهت آن خاكى خوانند كه نقطه هوا ميان آتش و آب است و او را از هيچ يك يارى نبود بخلاف خاك .\r\nپس قوت نقطه خاكى چون بيشتر بود خاكى خوانند و على هذا القياس .\r\n\r\nفصل دويم در معرفت رمل زدن\r\nاول 4 خانه از خطوط بنهند هر خانه 4 خط و بايد كه نقطهاى خطوط به شمرند و گفته‌اند بايد كه هر خطى كمتر از شش نقطه و بيشتر از 12 نباشد و بوقت رمل زدن از دست چپ آغاز كنند و از آنجا كه آغاز كرده باشند دو دو\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nطرح كنند تا آنكه 2 يا يكى شود .\r\nپس از آنچه در آخر خطوط بماند از هر خطى خانه بيرون آيد و آنچه اول زده باشند در اول بنهند از دست راست و خانه ديگر را به همين ترتيب تا آخر و از اين چهار شكل ديگر را بيرون آرند .\r\nچنان كه از اول هر شكلى از امهات يكى بردارند و خانه پنجم بيرون آرند و از دويم هر يكى ششم و از سيم هر يكى هفتم و از چهارم هر يكى هشتم و بعد از آن از 1 و 2 در زير هر دو نهم بيرون آيد .\r\nچنان كه اول يكم و اول دوم با هم جمع كنند اگر فرد باشد فردى بنهند و اگر زوج باشد زوجى .\r\nو همچنين تا آخر و از سوم و چهارم به همين ترتيب دهم بيرون آرند و از پنجم و ششم يازدهم و از هفتم و هشتم دوازدهم بعد از آن از نهم و دهم سيزدهم بيرون آرند و از يازدهم و دوازدهم چهاردهم و از سيزدهم و چهاردهم پانزدهم .\r\nپس از اين شكل 15 كه ميزان رمل است و از اول شانزدهم بيرون آرند و اگر يكى از اين اشكال هشت‌گانه كه لحيانست و انگيس و حمره و بياض و كوسج و نقى الخد و عتبه داخل و عتبه خارج در پانزدهم افتد رمل خطا بود .\r\nو سر اين آنست كه زوج از دو فرد حاصل مىشود و از زوج فرد حاصل نشود الا از زوج و فرد و چندان نقطه كه در امهات باشد همچند آن در بنات بود .\r\nپس آنچه از بنات حاصل آيد مساوى آن باشد كه از امهات حاصل شده باشند پس حينئذ سيزدهم كه نتيجه نتايج امهاتست و چهاردهم كه نتيجه نتايج بناتست مساوى يكديگر باشند و چون اين هر دو بضرورت مساوى باشند نقاط پانزدهم فرد نتواند بود و هر گاه فرد باشد خطا بود .\r\nاما هر گاه زوج باشد لازم نيست كه صواب باشد و ببايد دانستكه مجموع نقاط اشكال 16 گانه زياده از 96 و كمتر از آن نتواند بود زيرا اشكال كمتر از رباعى\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nو زباده از ثمانى چنان كه بدان اشاره كرده شد نيستند و آنچه متوسطاند يا خماسى باشند يا سداسى يا سباعى و رباعى يك پيش نيست و آنطريقست و ثمانى نيز يك پيش نيست و آن جماعتست .\r\nو خماسى چهارند عتبه داخل و عتبه خارج و كوسج و نقى الخد و سداسى شش‌اند قبض الداخل و قبض الخارج و نصره داخل و نصره خارج و اجتماع و عقله و سباعى چهار لحيان و انگيس و حمره و بياض .\r\nو مجموع اين اشكال شانزده است شانزده را در وسط اشكال كه سداسيست ضرب كنند 96 حاصل شود .\r\nو از اشكال رمل هر آنچه اول او فرد بود و آخر او زوج آن را خارج خوانند و آنچه اول او زوج باشد و آخر او فرد داخل و آنچه اول و آخر او فرد باشد منقلب و آنچه اول و آخر زوج باشد آن را ثابت خوانند .\r\n\r\nفصل سيم در معرفت صور اشكال شانزده گانه\r\nو طبايع و جهات ايشان . لحيان صورت او يك فرد است و سه زوج اين چنين قبض الداخل زوجست و فردى ، پس زوجى و فردى چنين قبض الخارج فردى و زوجى پس فردى و زوجى جماعت چهار زوج كوسج دو فرد و زوجى و فردى عقله فردى و 2 زوج و فردى انكيس سه زوج و فردى حمره زوجى و فردى و 2 زوج بياض 2 زوج و فردى و زوجى نصره خارج 2 فرد و 2 زوج نصره داخل 2 زوج و 2 فرد عتبه خارج سه فرد و زوجى عتبه داخل زوجى و سه فرد اجتماع زوجى و 2 فرد و زوجى طريق چهار فرد نقى الخد فردى و زوجى و 2 فرد\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nو در ترتيب اشكال ايشان خلاف بسيار است اكثر ارباب اين صناعت برآنند كه بر اينوجه است كه نهاده شد و از اين اشكال حمره و نقى الخد و نصره خارج و قبض الداخل آتشىاند و مشرقى و لحيان و عتبه داخل و اجتماع و كوسج هوائى و مغربىاند و بياض و قبض الداخل و طريق و جماعت آبى و شمالى و نصرة داخل و انگيس و عتبه الخارج و عقله خاكى جنوبى .\r\n\r\nفصل چهارم در معرفت صواحب اشكال و سعاشت و نحوست و دلالت هر يكى\r\nلحيان به مشترى تعلق دارد و از بروج بحوت و سعدست دلالت كند بر نباتات و از لون سفيدى كه با زردى زند و با سرخى مايل باشد و بر كوههاى بلند و بناهاى عالى همچو قلاع و قصور و بر مفتيان و قاضيان و زهاد و اشراف كه دراز بالا و خوش لقا و پهن روى و گاو چشم و دراز موى و خوش خلق باشد .\r\nو از معادن بر رصاص و از مطعوبات بر حلاوت و از مشمومات بويهاى خوش و چون در خانه ضمير افتد چنان كه در آخر بدان اشارتى كرده شود ضمير از سعي كردن بود در طلب حق و راستي يا پيش قاضي رفتن يا مشورتي با صاحب راى كردن يا سؤال از غايبي با فرزندان خويش .\r\nقبض الداخل نيز به مشترى تعلق دارد و او مذكر است و سعد دلالت دارد بر معدنيات و نباتات و در رنك سپيد مايل بزردى و از طعم بچيزهاى ترش و شيرين و بويهاى خوش و بر بازار صرافان و قپانداران و بر مردم كريم نهاد و طالبان حق و دراز بالا و فراخ چشم و بزرك سر و خوبصورت .\r\nو چون در خانه ضمير بود سؤال از مال باشد و از بستگى احوال يا زنى نيكو و يا از چهار پايان يا غايبى يا طمع از كسى .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nقبض الخارج بذنب تعلق دارد به شركت زحل و مذكر و نحس دلالت كند بر معدنيات و بر چيزهاى سرد و مردمان فاسق و شرير و راه زنان و اهل ظلم و سياه چرده و خردمند و زيرك و باريك ساق و سياه موى و سالخورده .\r\nو اگر در خانه ضمير افتد سؤال از نفس خود بود يا از غايبى يا از چهار پائى و غيره يا سفرى خواهد كردن يا از چيزى كه از دست رفته باشد\r\nجماعت بعطارد تعلق دارد و ممتزج به نسبت او هم دلالت بر معدن و هم به نبات كند و برنگها كحلى و لشگرها و اهل بازار . و جمعى كه در مساجد جمع شوند و مردمان دراز و فربه و تنك چشم و بر باران و سيل و بر درياهاى بزرك و رعد و برق .\r\nو اگر در خانه ضمير افتد سؤال از خريدن چيزى بود يا سفرى يا دوستى يا از كاروان كه در راه بود يا از لشگريان و خصومت كردن ايشان يا از زن آبستن و خلاصى او\r\nكوسج بزهره تملق دارد . از بروج به ميزان و سعدست دلالت كند بر چيزهاى سرد و تر و رنگ‌هاى سفيد و مواضع كريه همچو اصطبلها و بر مردمان كم ريش و خوش روى و خوشخوى و بر خنانى و اهل سحق و اهل مكر و سخن چينان\r\nو اگر در خانه ضمير افتد سؤال از سعادتى بود كه برسد يا بهتانى كه بر كسى نهاده باشند كه آيا حال او چون شود يا از مالى يا غايبى يا تزويجى يا بيمارى يا از براى شريك و برادر يا دوست يا از سفرى يا از چهار پائى كه از او دور باشد يا كسى كه در بند فرزندان بود يا گنجى خواهد كه برآرد\r\nعقله بزحل تعلق دارد و از بروج بجدى و مذكر است و نحس دلالت كند بر چيزهاى سرد و خشك و نباتى و ترشىها و رنگهاى سياه و بر سنگلاخ‌هاى قديم و زندانها و حصنها و صندوق و تابوت و كشتىها و بر مردمان فرومايه و كوتاه بينى كژ و زنان آبستن و دردمندان و كنيزان سياه و كسانى كه محبوس باشند .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nو اگر در خانه ضمير افتد سؤال از بيمار باشد يا از زنان آبستن يا تزويج يا غايبى كه بيايد يا از كسى كه محبوس بود .\r\nانگيس بزحل تعلق دارد و از بروج بدلو نحسست و دلالت كند بچيزهاى سرد و خشك و نباتى و برنگهاى سياه و ترشىها و بويهاى ناخوش و بر جائى مثل كاريزها و مواضع تاريك و زير زمينها و بر مردمان دون و بندكان و دهاقين گندم گون سياه و بزرك لب و بدخوى و بينى كج و دراز گردن باشد كه دندان كج بود و اگر در خانه ضمير افتد سؤال بود از زمينى كه خواهد عمارت آن كند يا از براى تزويج كنيزكى .\r\nحمره بمريخ تعلقدارد و از بروج بحمل و مذكر و نحس دلالت كند بر چيزهاى گرم و خشك معدنى و رنگهاى سرخ كه با سياهى زند و بر مواضع قصابان و سياستكاه و مطبخها و بر مردمان سرخ و ازرق و تنك‌چشم و ميانه بالا و پلكهاى چشم اندك و دست و پا باريك و بر راهزنان و اهل فسق .\r\nو اگر در خانه ضمير افتد سؤال از زن خواستن بود يا از براى زريكه خواهد قبض كند يا گنجى يا غايبى يا محبوسى .\r\nبياض براس تعلقدارد به شركت مشترى و مذكر است و دلالت كند بر معدنيات و چيزهاى سرد و تر و رنگهاى سفيد و باريك و بر مردمان سفيد پوست و خندان روى و خوش طبع و بر زنان آبستن .\r\nو اگر در خانه ضمير افتد سؤال از رنجورى بود يا از غايبى يا محبوس يا از بيع و شراى بندكان يا از بضاعتى يا از نامه كه برسد\r\nنصره داخل بقمر تعلق دارد .\r\nو بقولي بزهره وز بروج بثور دلالت كند هم بر معدنيات و هم بر نباتات و چيزهاى سرد و تر و شور طعم و رنگهاى سفيد كه بسرخى زند و بر مساجد و مواضع عبادات و بر جوانان خوب صورت و فقها و صلحا و مردم پهن سر و پهن دوش و باريك پيشانى و دراز بالا .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nو اگر در خانه ضمير افتد سؤال از نكاح بود و غايبى كه به دو رسد يا از بهر طمعى كه به كسى دارد يا از چهار پاى يا از چيزى كه از دست او رفته باشد و خواهد كه بدست آيد .\r\nنصرة خارج بافتاب تعلقدارد و از بروج باشد و مذكر است و سعد دلالت كند بر چيزهاى گرم و خشك و تلخ و بويهاى خوش و مواضع بلند و بر سلاطين و ملوك و رؤساء و مهتران با تهور و خردمند و بدخوى و تمام قد و تنك روى و شهلا چشم و سياه موى و نيرومند .\r\nو اگر در خانه ضمير افتد سؤال از حاجت بود نزد امير يا مهتران و پادشاه يا كسى كه معجب باشد به خود يا از سفرى يا غايبى يا چهار پائى كه از او رفته باشد و اگر بسيار و مكرر باشد نيك باشد .\r\nعتبه خارج به رأس تعلقدارد مؤنث است و نحس دلالت كند بر معدنيات و نباتات و چيزهاى زرد رنك و بر مواضع دود خورده و خانهاى خراب و بر اهل شر و فسق و مردم ميانه بالا كه بر ابرو موى بسيار داشته باشد .\r\nو اگر در خانه ضمير افتد سؤال دزديده بود يا چيزى كه از دست رفته باشد عتبه داخل تابع لحيانست . بعضى گويند كه بزهره تعلقدارد و بعضى گويند به مشترى و سعد است و نر دلالت دارد بر معدنيات و چيزهاى گرم و رنگهاى زرد و بويهاى لطيف و بستان‌هاى خوش و آب‌هاى روان و بر اهل فضل و سعادت و مردمان نيك سيرت و زيرك و عاقل و ميانه بالا و فراخ سينه و تنك چشم و پهن پيشانى .\r\nو اگر در خانه ضمير افتد سؤال از نكاح يا سرائى كه خواهد در آنجا مسكن سازد يا از عمل و شغل كه خواهد حاصل كند يا چيزى كه بمال تعلقدارد\r\nاجتماع بعطارد تعلق دارد . و از بروج بسنبله و ممتزجست دلالت كند بر چيزهاى ترش و رنگهاى بر هم آميخته و بر مواضع نقش كرده و چيزها بر آنجا نوشته و بر مردم اهل ادب و اطبا و خوشخوى و چرب زبان اما منافق و شرير باشد و بر دربانان و طوافان و مكاريان و مسخركان .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nو اگر در خانه ضمير افتد سؤال از طلب كتابى يا نقش كردن بر جائى با از غايبى كه زود برسد يا از اجتماع قومى يا خصومتى يا دوستى يا بيمارى يا محبوسى يا تزويجى\r\nطريق بقمر تعلقدارد . و از بروج بسرطان مؤنث است و سرد و تر دلالت كند بر چيزهاى نباتى و رنگهاى سبز كه بسياهى زند و بويهاى خوش و بر بازارها و راههاى دور و تاريكىها و مردمان دراز بالا و دراز گردن و كوچك سر و دلير و خازنان و بوابان و مكاريان و طوافان و مسخركان .\r\nو اگر در خانه ضمير افتد سؤال از سفر يا غايبى بود كه در سفر باشد يا چيزى كه از دست رفته باشد .\r\nنقى الخد بمريخ تعلقدارد و از بروج بعقرب تعلقدارد و بر حيوانات آبى و طعمهاى شور و رنگهاى اشقر و شهرهاى بزرگ و بر جمعى كه به روى ايشان موى نباشد .\r\nو اگر در خانه ضمير افتد سؤال از عاقبت بود يا از تزويج .\r\n\r\nفصل پنجم در معرفت بيوت\r\nشكلى را كه در اول خانه رمل افتد خانه نفس و مبدء گيرند و از آن جا استدلال باحوال او كنند .\r\nو دويم را خانه مال و معاش و معاون و قدوم غايب و اخذ و اعطاء و فقر و غنى .\r\nو سيم را بر برادران و خويشان و نقل و حركت نزديك .\r\nو چهارم بر ملك و اسباب و عاقبت كارها و دفاين و پدر و جد و منزل و مقام .\r\nو پنجم خانه فرزند و معشوق و حظ و خير و تحفه و هدايا .\r\nو ششم را خانه رنجورى و بندگان و چهار پايان كوچك و بند و زندان و سر پنهان\r\nو هفتم را خانه اضداد و از واج و شركاء و دزدان و غايبان .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nو هشتم را خانه موت و خوف و جنك ميراث .\r\nو نهم خانه علم و دين و سفر .\r\nدهم خانه پادشاه و عز و جاه و رفعت و سعادت و امر و نهى .\r\nيازدهم خانه عشق و محبت و اميد و طمع .\r\nدوازدهم دشمن و چهار پاى بزرگ .\r\nسيزدهم حكم اول و چهاردهم حكم ثانى .\r\nو پانزدهم حكم ثالث و شانزدهم حكم رابع دارد .\r\n\r\nفصل ششم در بيان شواهد و كيفيت حكم شواهد\r\nاصل آنست كه بدانند كه هر شكلى را با شكلى چه نسبت است بحسب مزاج و سعادت و نحوست و دوستى و دشمنى چنان كه شكل آتشى شاهد شود بر آتشى و هوائى بر هوائى و خاكى بر خاكى و آبى بر آبى و سعد بر سعد و نحس بر نحس .\r\nمثلا اگر سؤال از نفس و خوشدلى و سلامتى باشد و خانه اول مناسب هشتم باشد گويند شاهد قويست و سلامتى و خوشدلى باشد .\r\nو اگر از سفر باشد و خانه نهم مناسب باشد گويند شاهد قويست نيك باشد و اگر سئوال از كسب مال بود و پنجم مناسب دويم باشد گويند شاهد قويست مال و منفعت حاصل شود .\r\nو اگر سئوال از عاقبت كار و اعمال و انتقال باشد و چهارم مناسب دهم بود شاهد قوى باشد و عاقبت بخير گذرد و بيت عمل نيك شود .\r\nو اگر سئوال از حصول مراد و دوستى بود و پنجم مناسب يازدهم بود مراد حاصل شود و اگر سئوال از چهار پاى و بندگان و دشمنان و شقاوت بود و ششم\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nمناسب دوازدهم باشد همچنين بود .\r\nو اگر بضد مذكورات باشد حكم بضد آن بود و بايد كه در شكل احتياط كند و اگر در آنخانه اشتباه بود حكم خطا كند چنان كه اگر پرسند مال رسد يا نه اگر در خانهء مال شكل سعد بود و داخل باشد منفعت رسد و اگر پرسند مراد من حاصل شود اگر در خانه 11 و 15 شكلى داخل و سعد باشد حكم كند كه مراد بر آيد و اگر خارج بود حكم كند كه بر نيايد و اگر خارج و سعد بود چنان حكم كند كه بعضى بر نيايد و بعضى برآيد .\r\nو اگر سئوال عقد كنند كه ميسر شود يا نه اگر خانه هفتم سعد و داخل باشد ميسر شود . و اگر نحس بود برنيايد مگر شواهد قوى باشد و همچنين بر اينمنوال بود\r\nو اگر سئوال كند كه غايب بيايد اگر هفتم خارج بود از آنموضع بيرون آمده باشد و الا نه .\r\n\r\nفصل هفتم در بيان استخراج ضمير\r\nدر اينباب وجوه بسيار گفته‌اند وجهيكه اكثر را اعتماد بر آنست آنست كه بنگرند تا شكل اول در كجا مكرر شده است و اگر در دويم مكرر شده باشد سئوال از مال بود . و اگر در سيم مكرر باشد از خويشان و سفر نزديك بر اين قياس وجه ديگر آنكه از اول و سيزدهم شكلى بيرون آرند و از هفتم و چهارم شكلى و از اين هر دو شكلى .\r\nپس اگر آن شكل لحيان باشد ضمير از نفس بود و اگر قبض الداخل از مال و اگر قبض الخارج از برادران و خويشان و اگر جماعت از مادر و پدر و اگر كوسج از عشق و محبت يا از فرزند يا حمل زنان تا آخر بر اين قياس . چنان كه در فصل معرفت و دلالت اشكال در آخر هر يكى بر آن اشاره كرده شد .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nوجهى ديگر آنكه از شكليكه در اول افتد و از خانه هفتم شكلى از آنها بيرون آيد و از آن شكل و شكل خانه سيم شكلى ديگر . پس از آنجا ضمير استخراج كنند چنان كه ياد كرديم\r\nوجهى ديگر آنكه هر شكلى كه فرد باشد نقطهاى آن را جمع كنند به غير شانزدهم و از براى هر شكلى 12 خارج كنند يعنى طرح كنند آنجا كه باخر رسد خانهء ضمير باشد\r\nوجهى ديگر آنكه تمامت نقطهاى رمل را جمع كنند و نه نه بيندازند تا آنكه نه بماند يا كمتر پس از اول باقى از براى هر شكلى نقطه مياندازند آن جا كه نقطه به آخر رسد خانه ضمير باشد .\r\n\r\nفصل هشتم در بيان آنكه هر شكلى را در هر يك از خانها چه حكم است\r\nلحيان اگر در خانه اول افتد دلالت كند بر فرح و شادى و بشارت و صلاح كار و بر آمدن حاجت .\r\nو در دويم بر كسب مال و روزى و بر آمدن اميد و در سيم بر منفعت و نيت سفر وزن خواستن و كسى كه به دو پيوندد .\r\nو در چهارم بر پدر و مادر و اجتماع ايشان بشادى و در پنجم بر معيشت و روزى و خرمى و هديه .\r\nو در ششم بر رفتن چيزى از مال و بر صلاح رنجور و بنده كه با دست آيد و در هفتم با زنان و اهل و عيال .\r\nو در هشتم بر نيكوئى حال و عاقبت كار و گاه بود كه بيم مرك باشد و در نهم سفر خير همچو حج و مانند آن\r\nو در دهم بر قوت عمل و دستگاه و علم و پيوستن به بزرگى .\r\nو در يازدهم بر سعادت و يافتن اميد از بزرگان\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nو در دوازدهم بر سلامتى از دشمنان . و در سيزدهم بر سلامتى و سعادت و در چهاردهم بر حصول اميد\r\nو در پانزدهم و شانزدهم بر حسن عاقبت و صلاح كار\r\nقبض الداخل در اول مالى بود كه بتعجيل برسد .\r\nو در دويم روزى بود يا غلام و چهار پاى كه رفته باشد بدست آيد .\r\nو در سوم از خويشان خير و راحت بود ،\r\nو در چهارم عاقبت بخير گذرد و از پدر و مادر بهرمند شود ،\r\nو در پنجم بر سود كردن در عمل و تجارت و رسيدن پيغام و خبرهاى خوش\r\nو در ششم يافتن چيزى كه از دست رفته باشد .\r\nو در هفتم منفعت از شركا و ازدواج زنى و كنيزى كه به دو پيوندد .\r\nو در هشتم ميراث و كرامت .\r\nو در نهم روزى از غايب يا از سفر يا از پادشاه .\r\nو در دهم بر منفعت و خير از بزرگى .\r\nو در يازدهم محبت بود با كسى و قبض چيزى كه از آنسعادت يابد .\r\nو در دوازدهم روزى بود و يا غلامى و يا كنيزكى يا چهار پائى كه به دو رسد و اما مبارك نباشد .\r\nو در سيزدهم فايده باشد از سفرى كه بزرگان به دو رسانند .\r\nو در چهاردهم قبض مال بدشوارى و در پانزدهم بر نيكوئى حال و در شانزدهم عاقبت بخير باشد . و حصول اميد\r\nقبض الخارج در اول دليل سفر بود و بخت و سعادت و در دويم نقصان مال و در سيم دليل سفر نيك و در چهارم بر نقل و حركت و نيكوئى احوال پدر و املاك و اسباب .\r\nو در پنجم بر حركت و سفر نيك و رجوع و سلامت و در ششم نيك نباشد و در\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nشب احتياط بايد كرد تا زيانى نيفتد اما بيمار او شفا يابد و در هفتم فراش خالى يابد و شريك خلاف كند و در هشتم از همه چيزهاى مكروه خلاصى يابد و مالى از ميراث يا وصيت به دو رسد .\r\nو در نهم سفر بود با من و سلامت و برگشتن و در دهم مردى بزرك به دو پيوندد و در يازدهم خسارت بود و كدورت از دوستان و در دوازدهم رفتن چيزى از دست و كمى دوستان .\r\nو در سيزدهم زيانى بود از سفر و حكام و كارى صعب اما آخر به اصلاح در آيد و در چهاردهم اظهار عداوت باشد از دشمن و رنج و نااميدى از كارى و در 15 پسنديده باشد از براى عاقبت و دزديده و تلف شده و در 16 پسنديده نباشد .\r\nجماعت در اول سلامتى نفس بود اما با قبض و اندوه و در دوم روزى و كسب بسيار و در سوم بدى ميان او و ميان خويشان او با ديد آيد و گفته‌اند دليل بود بر رسيدن خبر خير .\r\nو در چهارم رفتن مادر و پدر يا زيانى در ملك و ضياع او .\r\nو در پنجم كثرت فرزند و بسيارى سفر .\r\nو در ششم بيمارى اهل خانه ،\r\nو در هفتم دليل رفعت و شوكت و زن خواستن .\r\nو در هشتم دليل رسيدن بمراد و آميزش با دشمنان .\r\nو در نهم سفر كردن با جمعى اگر سئوال از سفر باشد نيك بود .\r\nو در دهم دليل بيمارى و مخاصمت با جماعتى .\r\nو در يازدهم زيادتى مال بود و بسيارى دوستان .\r\nو در دوازدهم كثرت دشمنان اما از ايشان زحمتى نرسد .\r\nو در سيزدهم فايده بود از سفر و رسيدن بمراد و كارى كه از قبل حاكم بود و در چهاردهم دليل لشگر و مخالطت با ياران و سفر دراز .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nو حصول مراد و در پانزدهم دليل كند بر كثرت دوستان و در شانزدهم بر نيكوئى عاقبت .\r\nكوسج در اول فرح و شادى و در دوم بيرون رفتن چيزى از دست بسبب زنى يا غلامى كه بگريزد و در سوم بر نيكوئى ديدن از خويشان و در نكاح آوردن از ايشان و در چهارم بر نيكوئى عاقبت احوال و خبرهاى خوش و رسيدن تحفها و هديها و در ششم بر باز آمدن گريخته يا گم شده و در هفتم بر تهمت به زنا و تزويج كردن و در هشتم بر حزن و بكاء و خوف و در نهم بر سفرى به تعجيل با فايده و در دهم خوف از بزرگان و خصومت و در يازدهم بر اقبال و بر سعادت و در 12 بر غدر حساد و در 13 بر شادى از سفر و مخدومان و رسيدن نامه و در 14 بر اضطراب در امور اما فيروزى يابد و در 16 بر نيكوئى عاقبت .\r\nعقله در اول دليل بود بر ثبات در كار و چيزى كه از او ممنوع بود يا غايب و در دوم بر بارهاى بسته و جامهاى نيكو و فيروزى و روزى بدشوارى و در سوم بر نيكوئى عاقبت و سر گردانى خويشان و در چهارم سفر كردن مادر يا پدر يا يكى از خويشان مادر و در پنجم بر حصول فرزندى يا مالى و در ششم بيمارى گران و يا چهار پاى و در هفتم اتصال به زنى باشد يا آبستنى زنى و در هشتم پسنديده نباشد و در نهم تاخير در سفر يا توقف در غربت و در دهم محاسبه و حبس از حكام و بعضى گويند صره زر بود .\r\nو در يازدهم اگر شواهد نيك باشد قوت و سعادت بود الاضد آن و در دوازدهم همچنين در 13 بيرون آمدن باشد از بند و قبض و در چهاردهم سرگردانى و زحمت اما چيزى بدست آيد و در 15 ثبات كار و حصول مراد و در 16 عاقبت بخير ،\r\nانگيس در اول غم و اندوه و بيمارى بود و در دوم كسب نيك و حاصل شدن چهار پاى و در سوم سئوال از برادران و دل مشغولى از براى ايشان بود و در چهارم بيمارى مادر و پدر و اما از براى ضياع نيك بود و در پنجم بر ناخوشى عيش و اگر شواهد نيك باشد ظفر يافتن بر دشمنان و در ششم بيمارى دراز بود و گاه باشد كه\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nبنده يا چهار پائى به دو رسد .\r\nو در هفتم دليل باشد بر دل‌مشغولى و در هشتم غيبت از وطن و فوت بزرگى و در نهم سفر بود بدشخوارى يا رسيدن غايبى و در دهم نكبت او باشد از پادشاه و افتادن از مرتبه .\r\nو در يازدهم سقوط سعادت و در 12 زيان رسيدن از دشمن و گرفتارى و در 13 زحمت از حكام و بعضى گفتند بيرون آمدن از شقاوت و در 14 زيان رسيدن اندك و ايمن شدن از ترس و در 15 خرمى رسيدن و در 16 عاقبت بخير انجاميدن .\r\nحمره در اول خوف و تهديد و مكر و حيله بود و در دوم رسيدن فايده از غايب و در سوم بر خصومت ميان برادران و خويشان و در چهارم ثبات ملك و در پنجم روزى يا فرزند و در ششم غم يا خصومت و در هفتم نكاح دختر بكر و در هشتم نكبت و جنك و خصومت و خون ريختن و در نهم سفر مخوف و در دهم خوف از حكام و در 11 بر گرديدن دوستان و حذر از دشمنان و در 12 بدى احوال و بعضى گفتند بيرون آمدن از غم و در سيزدهم اگر به جهت بيمار بود بيم باشد و الا بحسب شواهد حكم بايد كرد و در 14 و 15 و 16 پسنديده نباشد ،\r\nبياض در اول سئوال از نفس بود و رسيدن نامه و رسيدن چيزى به دو و در 2 شرف و در 3 رسيدن ببرادر و خواهر و در 4 بر عاقبت نيك اما اگر بيمار بود پسنديده نباشد و در 5 فرزندى بود يا مكتوبى و در 6 بيمار را خوف بود و در 7 بواسطه زن چيزى از دست برود و در 8 نيك باشد و در 9 غايبى يا مسافرى يا نامه برسد و در 10 خير و بشارت از بزرگان بود و دزديده باز آيد و در 11 شغلى بود يا منفعتى يا مكتوبى كه برسد و عاقبت بخير باشد و در 12 بيم از آفتى يا تهلكه بود و در 13 رسيدن بوصل مطلوبى يا دوستى و در 14 محظوظ شدن از عيش و صحبتى و در 15 حكم ثالث و در 16 حكم رابع دارد .\r\nو نصره خارج در اول صحت و قوت حكم و باشد و در 2 بنده يا اسبى به دو رسد و بيت المال نيك شود و در 3 خوشى خويشان و برادران و در 4 نيكوئى عاقبت\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nو در 5 بشارت رسيدن غايب يا فرزند .\r\nو در 6 شفا يافتن بيمار و در 7 پيوستن به زن بزرك مشهوره كه از او فايده بيابد و در 8 نعمتى بود از ميراث كه به دو رسد و درازى عمر و در 9 روزى و شرف از سفر و در 10 عمل و دولت از بزرگان و در 11 سعادت دايم و اتفاق دوستان بود و در 12 بيرون آمدن از مشقتها .\r\nو در 13 پيوستن ببزرگان و در 14 سفر از جانب حكام و حصول اميد و در 15 رفعت و جاه در 16 عاقبت بخير\r\nنصرة داخل در اول اصلاح حال نفس و بدن و در دوم روزى و كسب و مال و در سوم تزويج و منفعت به زودى و در چهارم عاقبت بخير و صلاح و در پنجم معيشت و كسب و خير بسيار و چيزى كه بدآن خرم شود و در ششم بر حصول چهار پاى و اگر بيمار باشد شفا يابد .\r\nو در هفتم از شريكى يا زنى فايده به دو رسد و در هشتم مال و نعمت بود و در نهم روزى از سفر باشد يا رسيدن غايبى يا بشارتى و در دهم حكومت و قدر و و جاه و در يازدهم حصول اميدها و در دوازدهم حاصل شدن چهار پاى و در سيزدهم از پريشانى بيرون آمدن و در چهاردهم درازى عمر و حصول اميد و در پانزدهم بر آمدن حاجتها و در 16 عاقبت بخير انجامد .\r\nعتبه خارج در اول سفر بود به زحمت و در دوم تلف شدن مال و در سوم عداوت برادران و خواهران ،\r\nو در چهارم خرابى خانه و بدى عاقبت و در پنجم فساد خانه و اسباب و در ششم خوف بر بيمار و چهار پاى و در هفتم طلاق زن و خرابى ولايت و در هشتم دليل موت و در نهم توسط حال سفر و در دهم دليل فوت و موت و در يازدهم توسط حال عما و دولت .\r\nو در دوازدهم جنك و خصومت و در سيزدهم عداوت و گريختن از حكام و\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nدر چهاردهم عداوت دوستان و زيان در خريدن و فروختن و در پانزدهم و شانزدهم بر بدى عافيت .\r\nعتبه داخل در اول خرمى و سعادت بود و در دوم روزى و فرح و در سوم توسط حال خويشان و در چهارم عاقبت بخير و در پنجم بغايت نيك باشد و در ششم كنيزك حاصل شود و در هفتم زنى صالحه را در عقد آورد و از او نفع بيند و در هشتم سلامتى از همه چيزها و در نهم رسيدن غايب اما سفر دشوار برآيد و در دهم درجه و بزرگى و در يازدهم سعادت و در دوازدهم دشمنان دوست شوند و در سيزدهم غايبى رسد و در چهاردهم با بزرگان پيوندد و در پانزدهم و شانزدهم نيز سعادت بود و عاقبت بخير باشد .\r\nاجتماع در اول كتاب بود و صورتها و اگر بسيار واقع شود گفته‌اند خصومت باشد و در دوم مال و فوايد بسيار و در سوم اجتماع بمادر و پدر يا مكتوبى و انديشه و در چهارم حصول مال و در پنجم فرزند بود و طلب علم و رسيدن مكتوب و رسيدن خبر خوش و در ششم بيمارى گران و حصول بنده يا چهار پاى بزرك .\r\nو در هفتم اجتماع به زنان يا دوستان و در هشتم پسنديده نيست و در نهم رسيدن غايب و در دهم خصومت و رفتن پيش حكام و در يازدهم پيوستن به كسى كه از او فايده يابد .\r\nو در دوازدهم جمعيت خاطر بعد از پريشانى و گاه بود كه خصومت باشد و در سيزدهم حصول مراد و در چهاردهم پيش آمدن كارى مشكل اما عاقبت بخير گذرد و در 15 و 16 عاقبت خير و صلاح كار بود .\r\nطريق در اول سفر با سلامت و در دوم رفتن چيزى از دست و در سوم سفر بزرك و رنجورى برادر يا خواهر و در چهارم خرابى خانه و ولايت اما عاقبت بخير بود و در پنجم سفرى نزديك بفرخى و سعادت و در ششم رنجورى و تلف چهار پايان و در هفتم خالى ماندن فراش بطلاق زن يا به مردن او و در هشتم سلامتى بيمار و\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nمسافر و در نهم سفر دور با سلامت .\r\nو در دهم سفر از قبل بزرگان و بامر ايشان يا افتادن از جاه و مرتبه و در يازدهم سفر پسنديده .\r\nو در دوازدهم سفر بىمنفعت و خصومت و در سيزدهم سفر نزديك با سلامت و در چهاردهم فايده و سعادت اگر شواهد نيك باشد و الا شقاوت و رنج و در پانزدهم و شانزدهم سفرى دراز و بر آمدن حاجتها و رسيدن غايب و عاقبت ميانه بود .\r\nو نقى الخد در اول اتصال بود بزنى و در دوم رفتن چيزى و حاصل شدن غلامى يا كنيزى يا زنى و در سوم پيوستن بدوستى و در چهارم عاقبت بخير و در پنجم عشق و محبت و در ششم حاصل شدن چهارپاى يابنده و در هفتم از دوستى مراد حاصل كردن .\r\nو در هشتم بيم تلف يا تهمت به زنا و در نهم رسيدن غايب و در دهم قوت و مرتبه پيش بزرگان و در يازدهم اتصال بدوستى ،\r\nو در دوازدهم احتراز از دشمن و در سيزدهم دوستى كردن با كسى يا سفر و در چهاردهم خريدن چهار پاى و در پانزدهم و شانزدهم بخير بودن عاقبت كارها و اللّه اعلم ،\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nبسم الله الرحمن الرحيم\r\n\r\nفن دوازدهم از مقاله پنجم در علم حيل\r\nكه آن عبارتست از معرفت اصولى كه بدان اظهار امور غريبه از حركات و آلات قادر باشند و علم نقل مياه و جر اثقال و آلات حروب در اين فن داخل شده و ما در چند فصل ببعضى از آن اشاره كنيم :\r\n\r\nفصل اول در آلات حيلتى\r\nكه ابناى موسى محمّد و حسن و احمد استخراج كرده‌اند اگر خواهيم قدحى سازيم كه چون مقدارى از آب يا شراب آنجا ريخته باشيم اگر مقدار مثقالى بر آن زياده كنيم هر چه در اين قدح باشد ريخته شود ،\r\nمثلا فرض كنيم قدح آب را ا ب و برو انبوبه ح د سازيم چنان كه طرف انبوبه\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nرا كه بر او رقم د است باسفل او ملصق كنيم و طرف ديگر كه برو رقم ح است به اعلى و انبوبى ديگر مثل انبوبه ه و باشد برو سازيم همچنانكه غلاف انبوبه ح د باشد و طرف ح مسدود و طرف د مفتوح باسفل قدح و از وصفى كه كرديم معلوم مىشود كه چندان كه آب يا شراب در اين قدح ريزند مرتفع شود و از او هيچ ريخته نشود تا برقم ح رسد كه طرف انبوبه ح د است .\r\nو چون چيزى از آن به مقدار مثقال زياده كنند در انبوب ح د روان شود و بعضى مر بعضى را جذب ميكنند تا هر چه در قدح باشد همه منجذب شود بواسطه آنكه طرف انبوبه ج د از ه و زيرتر است بر اين صورت . و اگر خواهيم ابريقى سازيم كه مقدار آب در او گنجد اگر متصل ريزند قبول كند . و اگر در ميانه ريختن را قطع كنند ديگر هر چند ريزند قبول نكند مثلا ابريق را ا ب فرض كنيم و بر سر او صفحه ح را الصاق كنيم و بر صفحه ح از داخل انبوبه ه مسدود الطرفين بر او ملصق گردانيم و در ميان صفحهء ثقبه ح باز كنيم و از آنجا انبوبه ط ى كه داخل بانبوب ه و شود و منفذ او به طرف اسفل ابريق رود اخراج كنيم و بانبوب ه و پيش نقطه و الصاق و بر طرف انبوب ط ى انبوبى فراخ‌تر از آن ساز دهيم كه ان انبوب ك ل باشد .\r\nچنان كه طول او نصف طول انبوب ه و بود و انبوب ط ى را پر كند مادام كه بر سبيل اتصال ريزد مقدار متحمل قبول كند .\r\nو چون ريختن را قطع كنند آنچه در هر دو انبوب ط ى ه و باشد در انبوب ك ل رود و آنچه در نصف اعلى بوده باشد فارغ شود و حينئذ چون از ثقبه خواهند چيزى در او ريزند قبول نكند بواسطه آنكه انبوب ك ل پر باشد و صورت او اينست « 1 » از جمله آنچه استخراج كرده‌اند چراغيست كه فتيله آن به خود روشن گردد و چراغى كه در صحرائى نهند هر چند باد تندى بهمرسد آن چراغ را فرو نتواند\r\n\r\n\r\n","description":"","footnote":"\r\n( 1 ) نسخى كه در دست داشتيم هيچيك صورت اين ابريق را نداشت و ميتوان چيزى تصور كرد اما اطمينان بمطابقت آن با مقصود مؤلف نيست\r\n","page_name":" 558 ","page_number":558},
  {"content":"\r\n\r\nنشانيد و ابريقى كه از يك انبوب آب و عسل و شراب بيرون آيد و هيچيك به ديگرى مختلط نشود و غير از اين از آلات غريبه كه شرح و بسط آن در اين مقام گنجايش ندارد .\r\n\r\nفصل دويم در حيلتهائى كه از فروع رياضى نيستند و در علوم غريبه مذكور است\r\nاما بواسطه اسم حيلت بر او اين جا ذكر كرده ميشوند اگر خواهند از انگشتان آتش افروزند قدرى بوره كابلى به سركه تر كند و قدرى كف دريا با آن به آميزند و در انگشت مالند و نفط بر آن جا ريزند .\r\nپس اگر در مجلسى كه شمع يا چراغ نبود انگشتان را پيش چراغ برند آتش در گيرد و انگشتان نسوزد .\r\nو اگر خواهند كه آتش در دهان يا در دست گيرند يا بر آتش روند طلق را بگدازند و در دست و پا و دهان مالند چون به آتش روند و بدهن گيرند يا بدست بردارند آسيبى بايشان نرسد .\r\nو اگر دستارچه يا ركوئى به آب نمك تر كنند و جامه ( كذا ) و شب يمانى در او مالند چون آتش در او كنند نسوزد .\r\nو اگر دست بر پيه چغر بيندايند و در ديك آب جوشان فرو برند نسوزد و اگر از پيه كشف و بوره ارمنى و كتان فتيله سازند و بروغن زيت‌تر كنند و افروزند چنان نمايد كه هر كه در آن خانه باشد در كشتى نشسته است و اگر سر خرچنك را در آفتاب خشك كند و نيك بسايند و با قدرى زيت بر تابه كنند و به جوشانند و خربق سياه بدان روغن بياميزند و فتيلهء از كتان در چراغدان كنند و بدان روغن بر افروزند چنان نمايد كه هر كه در آن خانه است پاى هميكوبد .\r\nاگر خواهند دو قدحرا كه هر دو پر اب باشند آب يكقدح را در ديگرى\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nريزند و آن آب كه در قدح بوده باشد همچنان باشد يك قدح آب ژاله بگيرند و قدحى ديگر آب صافى و در آفتاب آب ژاله را آهسته آهسته در قدح ديگر ريزند تا تمام هوا شود و آب اين قدح همچنان باقى بماند .\r\nگويند اگر ريوند چينى را بكوبند و در آب ريزند و سرش را مهر كنند و چون روز ديگر بگشايند و در كوزه ديگر كنند شراب صافى بود و اگر مردار سنك را كوفته در سركه اندازند در حال شراب گردد .\r\nو اگر گوگرد بسايند و به شراب كهنه بيالايند و در موى سياه مالند سفيد شود و اگر آب برك طرخون بيفشارند و بسرشند و در موى سياه مالند سفيد شود و اگر خواهند كه رسن‌هاى قوى پاره كنند بايد كه آن رسن را مخالف تابيده باشند و تنورى گرم كنند و خشت پخته در او نهند و آن رسن را بكميز تر كنند و و در آن تنور بر خشت نهند . و چون خشك شود باز يك مرتبه تر كنند و همچنين تا سه نوبت آن رسن سست شود اما قوى و سطبر نمايد . چنان كه هر كس بيند پندارد كه آن رسن از ليف است هرگاه خواهد كه بگسلاند زود پاره شود .\r\nو اگر خواهد كه بمشت سنك را نرم كند در تنور نهد تا آتش در او اثر كند و اندكى آب برو ريزد آنسنك را بمشت خورد توان كرد اما بايد كه مدتى در آتش باشد تا مقصود برآيد .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nبسم اللّه الرحمن الرحيم\r\n\r\nفن سيزدهم از مقاله پنجم در علم ملاعب\r\nو آن عبارتست از اوضاعى كه بزرگان از براى نيش خند خواطر يا دفع ملالت وضع كرده‌اند و انواع ملاعب هر چند بسيار است ،\r\nاما بعضى از آن كه بيشتر بزرگان و ارباب دولت را به آن رغبتى و در او فايده بسيار از زيادتى بصيرت و انتباه فكرت و شناختن اسباب حرب از مكر و خديعت و انتها ز فرصت و غير آن مندرج بود در چند فصل اشاره كنيم ،\r\n\r\nفصل اول در شرح احوال شطرنج\r\nگويند از ابن اثير پرسيدند كه شطرنج باختن چونست گفت شطرنج باختن ذهن را صاف كند و فكر را قوى گرداند و عقل را بيفزايد .\r\nو از سعيد بن جبير نقل كنند كه گاه گاه تماشاى باختن شطرنج كرده است و بمذهب شافعى در باختن آن فى الجمله رخصتى است و در مذاهب ديگر مطلقا حرام است .\r\nو گويند واضع شطرنج صهصة بن داهر است كه يكى از حكماى هند بوده و اظهار آن لجلاج كه از فرزندان او بوده است كرده و سبب اظهار او آن بود كه ملكى از ملوك هند را كه بمحاربه و جهانگيرى و مبارزت و لشگركشى مشعوف بودى\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nعلتى پديد آمد كه بر اسب نشستن او متعذر بوده و حكما و وزيرانرا حاضر كردند و گفت ميخواهم كه تدبيرى انديشيد كه بى آنكه بر اسب نشينم بحرب و كارزار مشغول شوم تا از اين علت خلاص يابم\r\nلجلاج خدمت كرد و گفت تدبير اين كار پيش منست برخاست و به خانه رفت و شطرنج بياورد و پيش ملك آمد و كيفيت لعب بر او عرضه كرد ،\r\nملك را آنوضع بغايت پسنديده آمد و او را بنواخت و از اى باختن آن بياموخت پيوسته بدآن مشغول ميبود تا وفات يافت و از او كسى كه سزاى تخت باشد نماند مگر زنى آبستن بود آن زن باتفاق مهتران ملك به تدبير مملكت مشغول شده تا وعده وضع حمل رسيد و فرزند نرينه بيامد ملكه نام او شاه نهاد و تربيت او مىكرد تا بزرك شد و بحرب كردن مشغول گشت تا تمامى ملك پدر را در قبضه تصرف آورد و بهر طرف كه قصد مىكرد ظفر او را بود تا بعد از مدتى در بعضى از حروب مجروح گشت و بدانوفات يافت و هيچكس را مجال آن نبود كه حال را به ملكه عرض كند .\r\nيكى از نزديكان او كه بلعب شطرنج اطلاع داشت روزى در پيش او رفت او را بغايت ملول يافت و سبب ملالت پرسيد ملكه گفت مدتها است كه از شاه خبرى نيامده هيچ معلوم نيست كه حال او بچه رسيد .\r\nآن شخص گفت ملكه معلوم باشد كه اشغال پادشاهى و مهمات جهان گيرى را از مشقت سفر و شدت غربت چاره نيست و در اثناى محاورت حكايت لعب شطرنج را در ميان آورد .\r\nملكه را بدآن شعفى شده از او درخواست كرد تا شطرنج را حاضر گرداند و او را تعليم دهد آن شخص شطرنج را حاضر گرداند و او را لعب آن تعليم داد و او را بدان مشغول گردانيد چنان كه در باختن استوار شد ،\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nروزى با او شطرنج مىباخت غلبه ملكه را بود ناگاه شاه خواست چون شاه او جائى نداشت ملكه شاه مات گفت .\r\nآنمرد گفت ملكه را بقا باد مدتيست تا اينحالت واقع شده هيچكس را قدرت آن نبود كه اعلام دهد تا هم بر لفظ ملكه گذشت ملكه را احوال فرزند معلوم شد و بواسطهء شطرنج واقعه هايل بر او آسان گذشت و از آنوقت باز شطرنج در ديار هند منتشر شد .\r\nاما در مملكت ايران كسى را بر آن وقوفى نبود گويند سبب آوردن آن را به ايران چنان بود كه چون ملك به انو شيروان رسيد و آوازه فضل و دانش حكيمانى كه در ملازمت او بودند به اطراف منتشر شد يكى از ملوك هند كه معاصر او بود شطرنج را بر سبيل امتحان با تحف و هداياى بسيار پيش انو شيروان فرستاد و در نامه نوشت كه در اين مملكت زير كان ما مثل اين استخراج كردند و اگر از اوضاع آنجا مانند اين چيزى باشد بفرستيد .\r\nانو شيروان و ملازمان او چون اينوضع نديده بودند از عهدهء آن نتوانستند برآمد و بوزر جمهر را در آن اوان ميل كشيده بودند در حبس بود از آنسبب تأسف بسيار نمود و او را طلبداشت .\r\nچون بوزرجمهر حاضر شد نوشيروان از او عذر خواست گفت پادشاه چون بر بنده غضب كند بايد كه چيزى از او بستاند كه باز چون بسر رحمت آيد آنچيز را به دو تواند داد .\r\nانو شيروان خجل شد بوزرجمهر گفت بدولت پادشاه هنوز در چشم من اندك روشنائى مانده است نوشيروان بدآن شاد شد شگر گذارد و آنرسول را طلبداشت چون بيامد و شطرنج بر بوزرجمهر عرض كرد بوزر جمهر گفت بيا تا من يا تو بيازم آنشخص پيش آمده يكنيمه شطرنج را بنهاد ابوزر جمهر نيز چنان بنهاد و دست اول قايم كرد و دست ديگر از او برد .\r\nپس به خانه رفت و نرد را استخراج كرد و بعضى گويند كه نرد پيشتر از او\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nبوده اما آنوقت كعبتين دو بود و لعب فارد و خانگين او يك كعبتين و پنج منصوبه ديگر كه اكنون هست افزود و بمملكت هندوستان فرستاد\r\nو آداب شطرنج آنست كه چون شطرنج فرو ريزند بگذارند تا اول آنچه حريف خواهد بر دارد و بگذارد تا اول او ببازد و اگر حريف در بر داشتن و باختن الحاح كند مبالغه ننمايد بلكه سياهى را به او بگذارد كه بزرگان بيشتر بسياه باختن عادت كرده‌اند و در شطرنج بسيار سخن نگويد كه حريف از آن ملول شود و خاموش نيز نباشد كه بر گران جانى حمل افتد .\r\nو چون حريف دير بازد بزود باختن الزام نكند اما خود زود بازد كه از دير باختن حريف و حاضران ملول شوند و اگر حريف بر او به چيزى زياده شود چنان كه از روى دانش بردن يا قايم كردن را اميد نباشد تصديع ندهد و بريزد و اگر به چيزى زياده شود نگويد بردم يا بريز كه چيزى نميشود يا مانند آن كه از آن رنجش و ملالت خيزد .\r\nو اگر حريف گويد كه قايمست فرو ريزد و اگر كسى حريف را تعليم دهد خصم را از باختن آن و آنشخص را از تعليم آن منع نكند چه او را بر هيچيك از ايشان حكم نرسد .\r\nاما شرط ناظر آنست كه بهيچوجه تعليم كسى ندهد چه گاه باشد كه هر دو از او برنجند .\r\nو گويند در هند عادت بود كه اگر كسى را بوزارت يا خدمت و ملازمت ملوك امتحان كردندى پيش او شطرنج باختندى اگر خاموش نظاره كردى بر كفايت او حكم كردندى و آنمنصب را به دو دادندى و اگر تعليم كردى بر بى ثباتى او حكم كردندى و اگر در ميان دو خصم خلاف افتد و از او گواهى طلبند اگر چه داند شرط آنست كه نگويد مكر از براى آنكار نشسته باشد بلكه گويد نديدم و اگر از ناگفتن او وحشتى متصور بود راست بگويد و بايد كه چندانكه تواند براست باختن عادت كند ،\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nو اگر حريف بسهو يا بعمد بازى كج ببازد نگويد كه كج باختى بلكه اگر خواهد بگويد كه همانا سهو باختى .\r\nو اگر حريف منكر شود لجاج نكند و به هيچ حال كار به جائى نرساند كه وحشت تولد كند و اگر كسى بهتر بازد نگويد طرح مىدهم مگر حريف در خواست كند .\r\nو چون او در خواهد اول منع كند و بعد از آن ابتدا بطرح يك پياده كند و همچنين بدآنچه حد طرح باشد و حريف راضى شود و مع هذا عذر بخواهد كه بسبب اشاره طرح مىدهم و اگر خصم بهتر از او بازد طرح پس بستاند و شرم ندارد و اگر كسى رخى يا اسبى طرح دهد بر او محكم نكند كه يك بيك نمىبايد زدن هر چند طرح گرفتن و يك بيك دادن ناپسنديده است و به هيچ حال بگر و نبازد و اگر ببرد رها كند و در گرفتن گرو مبالغه ننمايد و اگر نمايد بىتوقف بدهد و از براى شطرنج باختن سوگند نخورد و چون شطرنج تمام شود پيش از حريف دست بشطرنج نكند بلكه بگذارد تا حريف بر است نهادن شروع كند .\r\nو اگر بعد از باختن از او پرسند كه برد اگر همه او برده باشد نگويد كه من بردم بلكه گويد بعضى من و بعضى او .\r\nفى الجمله شطرنج چنان بازد كه سبب مودت شود نه موجب وحشت .\r\n\r\nفصل دويم در انواع شطرنج\r\nاز آن جمله يكى شطرنج ذوات الحصونست 10 در 10 باشد و بر كنارهاى او از چهار گوشه چهار خانه ديگر باشد كه آن را حصن خوانند و در وى چهار دبابه آورده‌اند كه بر مثال رخ رود و ليكن به انحراف و هرگز در اين شطرنج\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nبيدق فرزين نشود باختن او همچو باختن شطرنج مرقعست مشهور كه اكنون است . اما هرگاه كه شاه درماند اگر تواند خود را در حصنها اندازد كه هيچ چيز بر او نيفتد الا آنكه راه او گرفته شود كه بحصن نتواند رفتن و صورت\r\nشطرنج ذوات الحصون اينست جدول و شطرنج ديگر هست كه آنشطرنج 4 در 16 است و آلات او را بوجهى كه در اينصورتست بايد باختن و باختن او به كعبتين است .\r\nاگر چون كعبتين بزنند يكى آيد پياده ببازد و اگر 2 آيد رخ و سه فرس و اگر چهار پيل و اگر پنج آيد فرزين و اگر 6 آيد شاه و البته آن بايد باختن كه در كعبتين بيايد و كعبتين را يك بار او اندازد و يك بار حريف و صورت او اينست جدول\r\nو شطرنج ديگر هست كه آن را بدايره نهاده‌اند و در ميان دائره دايره كوچكى گذاشته‌اند كه هرگاه شاه درماند در آندايره رود و آنجا هيچ بر او نيفتد مگر از آنجا بيرون رود و در اين شطرنج نيز پياده فرزين نشود و فيلها به يكديگر رسند .\r\nو چون دو پياده از يك روى برآيند يكديگر را بزنند و باختن او همچون مرقع معروفست و وضع او بر اينصورتست ( صورت در صفحه بعد )\r\nشطرنج ديگر هست كه به 7 كوكب و 12 برج نهاده‌اند و بروج بر كواكب قسمت كرده‌اند .\r\nچنان كه سير خانهاى ايشانست و عدد سير هر يك بمرتبه فلك او نهاده‌اند چنان كه زحل 7 خانه رود و مشترى 6 و مريخ 5 و آفتاب 4 و زهره 3 و عطارد 2 و ماه 1 و مهره را در ميان نطع بنهند و كعبتين بزنند .\r\nهر كه را آيد آغاز باختن كند و يك مهره بردارد و بهر كدام از آنخانهاى او كه خواهند بنهند چنان كه اگر زحل باشد خواهد در جدى بنهد و خواهد در دلو و علي هذا پيوسته يكى او يكى حريف بازد و تا مهره تمام بنهند آنگاه هر مهره كه خواهد بردارد و بهر خانه كه خواهد بنهد ،\r\nپس اگر به خانه كه آن كوكب را در آنخانه رجعت بود چندانكه آمده\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nباشد باز پس آيد و هم بر اينوجه مىبازند تا آنكه شمس و مشترى بيك جانب آيند و مريخ و زحل بجانب خصم و بردن او اينست .\r\nو چون اين مثال بر دائره است بر 12 برج قسمت كرده و به زير هر برج نام آن كوكب كه صاحب آنخانه باشد نوشته صورت او بنهاديم بر اينوجه ؟\r\nشطرنج ديگر هست كه آن را شطرنج كبير گويند و بر آن زرافه و شير و چيزهاى ديگر در افزوده‌اند كه اگر بشرح آن و كيفيت او و صورت بساط آن شروع رود كتابت مطول شود از آن اعراض نموده بمنصوبه چند از شطرنج كه مرقع مشهور است اكتفا كرديم .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nفصل سيم در منصوبه‌هاى بازى\r\nبازى در اين صورت كه نهاده است ( جدول 3 ) سرخ راست د او برد سرخ رخ خود را به خانه اسب نهد و شاه گويد .\r\nاگر سياه رخ سرخ را بفيل بردارد به دو بازى مات شود و اگر برندارد بناچار به طرفى نشيند باز سرخ شاه خواسته سياه را لازم شود بساه بردارد .\r\nپس بدان فرزين كه بسيم خانه رخ است شاه گويد يكخانه بالا رود بديگر فرزين شاه مات شود .\r\nصورت ديگر ( جدول 4 ) كه بازى سياه راست داوبرد و در اين صورت سياه بدان رخ كه بسيم خانه پيلست اسب سرخ را بردارد و شاه خواهد سرخ به ضرورت فيلش بردارد و الا مات شود سياه بدان رخ ديگر كه بچهارم خانه شاه است پياده را بردارد و شاه خواهد سرخ را لازمشود بار ديگر بفيل رخ سياه را بر داشتن و الا باسب سياه شاه مات شود .\r\nپس سياه به پياده كه بسيم خانه فرزين است شاه خواهد شاه بضرورت يكخانه از آن سوتر رود و سياه فيل را با اسب بردارد و شاه خواهد مات شود .\r\nصورت ديگر بازى سياه راست داو برد ( جدول 5 ) سياه آن يك رخ كه دارد بدويم خانه فيل آرد و شاه خواهد سرخ بفرزين رخ را بردارد كه اگر برندارد زودتر مات شود سياه فرزين را بسيم خانه پيل اندازد و شاه خواهد شاه سرخ را جز دو خانه نماند يكى خانه فيل و ديگرى خانه رخ اگر به خانه فيل رود با آن پياده سياه كه در پيش شاه است مات شود .\r\nو اگر به خانه رخ شود شاه سياه بسيم خانه رخ رود و سرخ هر چه خواهد ببازد و به همان پياده كه گفتيم مات شود\r\nو صورت ديگر ( جدول 6 ) كه بازى سرخ راست داو برد سرخ فيل را از ميان شاه سياه و رخ سرخ بردارد و در ميان رقعه‌اند از دوازعرى شاه خواهد\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nشاه سياه جز اينكه به خانه اسب رود چاره ديگر ندارد سرخ آن رخ كه پيل از پيش او برخاست به خانه رخ سياه نهد و شاه خواهد آن را شاه سياه بردارد و بدين رخ ديگر مات شود .\r\nصورت ديگر كه بازى سياه راست داوبرد ( جدول 7 ) سياه آن رخ كه در خانه چهارم فيل است به خانه فيل نهد و شاه خواهد سرخ را لازم شود كه بفيل بردارد و الا مات شود .\r\nسياه برخ ديگر در ميان شاه و فيل سرخ شاه خواهد آن را نيز بشاه بر دارد سياه بپياده كه بسيم خانه شاه است شاه خواهد سرخ بهمانخانه اولين رود اسب سياه بسيم خانه فرزين شهمات كند\r\nصورت ديگر كه بازى سياه راست داوبرد ( جدول 8 ) سياه آن رخ را كه به بدويم خانه رخ است به خانه اصل آرد و شاه خواهد سرخ بضرورت فيل در عرى كشد سياه بفرزينى كه در سيمخانه فيل است شاه خواهد سرخ يكخانه به طرفى شود و سياه فيل را برخ بردارد و شاه خواهد سرخ به رخ سياه را بردارد سياه اسب بسيمخانه فرزين اندازد و شاه خواهد مات شود .\r\nصورت ديگر ( جدول 9 ) كه بازى سياه راست داوبرد شاه سياه بايد كه به خانه فيل آيد و شاه سرخ بنزديك فرزين سياه آيد چه شاه سياه نيز اگر بنزديك فرزين آيد بازى قايم باشد\r\nپس شاه سياه از خانه فيل بدوم خانه فيل آيد تا شاه سرخ به خانه سوم اسب خود رود و شاه سياه بنزديك سرخ آيد شاه سياه در ميان هر دو فرزين نشيند تا شاه سرخ دور شود .\r\nپس فرزين بردارد و غالب شود\r\nصورت ديگر سياه راست داوبرد سياه رخ خود را به خانه چهارم خود آورد و شاه خواهد سرخ بغايت ضرورت رخ در عرى كشد شاه سياه بسوم خانه فيل آيد و رخ رايكان رها كند . ( جدول 10 ) اگر سرخ سياه را رايكان بردارد بفرزين شه مات شود و اگر نه رخ سرخ رايكان برود بهر وجه كه باشد مغلوب گردد .\r\nصورت ديگر بازى سرخ راست داوبرد سرخ اگر برخ آن پياده سياه را كه بدوم\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nخانه اسبست بردارد سياه شاه را بچهارم خانه فيل آرد اگر سرخ رخ را برخ بردارد شاه سرخ همان تواند كردن كه بدوم خانه فيل آيد شاه سياه بچهارم خانه فيل رود به همه حال شاه سرخ بپياده خود رسد و سياه را ببرد . ( جدول در نسخه‌ها نبود )\r\nصورت ديگر بازى سياه راست و سرخ مىبرد ( جدول 11 ) سياه به رخ شاه گويد شاه سرخ هر جا كه رود اسب سياه بچهارم خانه شاه رود و شاه خواهد شاه سرخ بهر جا كه رود اسب سياه بسوم خانه فيل آيد و سرخ بدان رخ كه بدوم خانه اسبست بدوم خانه رخ شاه خواهد سياه رخ را باسب بردارد پس سرخ بپياده كه بسوم خانه اسبست شاه خواهد مات شود .\r\nصورت ديگر بازى سياه راست داوبرد ( جدول 22 ) سياه بدان اسب كه بسوم خانه رخ است بچهارم خانه فيل شاه خواهد سرخ بناچار آن را بپياده بردارد سياه بدانرخ كه به خانه فيلست بسوم خانه فيل شاه خواهد برايكان شاه رخش بردارد سياه بدان رخ كه به خانه فرزين است بسيم خانه شاه آيد و شاه مات شود .\r\nصورت ديگر بازى سرخ راست داوبرد ( جدول 13 ) سرخ بدآن رخ كه بدوم خانه رخ است بدوم خانه شاه آيد و شاه خواهد سياه بضرورت آنرخ را بفرزين بردارد سرخ بدان پياده كه بسوم خانه فرزين است شه مات گويد .\r\nصورت ديگر بازى سياه راست داوبرد ( جدول 14 ) شاه سياه به خانه فيل آيد شاه سرخ را بهتر از آن نباشد كه بچهارم خانه فيل آيد چه شاه سياه اگر نزديك فرزين سرخ آيد شاه سرخ نيز بنزديك فرزين سياه آيد و قائم شود\r\nپس شاه سياه از خانه فيل بدوم خانه فيل آيد تا شاه سرخ به خانه چهارم اسب خود رود و شاه سياه نزديك فرزين خود آيد .\r\nو اگر شاه سرخ بچهارم خانه رخ پيش فرزين سياه آيد شاه سياه در ميان هر دو فرزين نشيند تا شاه سرخ دور شود فرزين را بردارد غالب شود .\r\nصورت ديگر بازى سياه راست داو مىبرد ( جدول 15 ) سياه رخ بچهارم خانه خود\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nآيد شاه خواهد سرخ بضرورت رخ را در عرى كشد شاه سياه بسوم خانه اسب آيد و رخ را رها كند و اگر سرخ رخ را رايگان بردارد بفرزين شه ماتشود .\r\nو اگر نه سرخ رخ رايكان برود بهر وجه كه باشد كه مغلوب گردد\r\nو ديگر صورت بازى سرخ راست داوبرد ( جدول 16 ) اگر سرخ به رخ آن پياده سياه را كه بدوم خانه اسبست بردارد سياه شاه بچهارم خانه فيل اندازد .\r\nو اگر سرخ رخ را به رخ بردارد سياه بشاه بردارد و شاه سرخ همان تواند كرد كه بدويم خانه فيل آيد شاه سياه بچهارم خانه فيل رود و به همه حال شاه سرخ بپياده خود رسد و سياه را بردارد .\r\nصورت ديگر كه بازى سياه راست و سرخ مىبرد ( جدول 17 تكرار 11 ) سياه برخ شاه گويد شاه سرخ بهر جا كه رود اسب بچهارم خانهء شاه آيد و شاه خواهد شاه بهر جا رود اسب بسيم خانه پيل رود سرخ بدان رخ كه بدويم خانه اسبست بدويم خانه رخ شاه خواهد سياه رخ را باسب بردارد پس سرخ پياده كه يسيم خانه اسبست شاه خواهد مات باشد\r\nصورت ديگر هر كه بازد قايم باشد در اين منصوبه آنست كه سياه نگذارد كه سرخ او را شاه دهد و هرگاه كه همچنين باشد كه نهاده است و بازى سياه را بود فرزين بسوم خانه خود آيد و از سرخ شاه خواهد سرخ هر جا كه رود فرزين بجاى اولين خود باز آيد و بازى قايم باشد .\r\nصورت ديگر بازى سياه راست و قايم باشد سياه بيك رخ هر كدام كه باشد سرخ را شاه دهد رخ فيل را بر كشد سياه آن رخ ديگر بازد و در خانه دويم رخ نهد برابر رخ سرخ و اگر رخ سياه را بردارد بدآن رخ ديگر سياه فيل را بردارد و شاه گويد .\r\nپس اسب را بردارد و قايمشود و اگر سرخ رخ سياه را برندارد بضرورت از آنجا برخيزد شاه سياه برآيد و غالب گردد و الا بطريق اول قايم باشد .\r\nصورتى ديگر كه هر كه بازد سياه قايم كند در اين بازى منصوبه آنست كه شاه سياه در خانه فيل آيد و از دوم خانه فيل به خانه اول آيد و البته از ايندو خانه\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nبيرون نرود . و هرگاه اسب سرخ از ايندو خانه يكى را نگاهدارد سياه پياده بازد و الا بضرورت قايم باشد .\r\nصورت ديگرى بازى سياه راست داو ميبرد سياه آن پياده را كه در چهارم خانه فرزينست بالا كند و شاه خواهد سرخ چارهء ديگر ندارد جز آنكه به خانه اسب آيد سياه رخى كه بسوم خانه اسبست به خانه اسب شاه خواهد سرخ بضرورت فيل را در عرى كشد سياه آن رخ را كه در خانه اسبست ببازد و در خانه رخ خصم نهد و شاه گويد تا او به رايگان بردارد و بدين رخ ديگر فيل را بردارد و شهمات شود\r\nصورت ديگر بازى سرخ راست و سياه برد سرخ رخ بالا رود و سياه آن پياده را كه در خانه چهارم فيلست بالا كند سرخ هيچ نتواند كرد الا آنكه بخانهء فيل آيد و شاه گويد سياه فرزين در عرى كشد سرخ هر چه خواهد ببازد سياه آن پياده را كه در چهارم خانه اسب است يكخانه بالا آيد رخ سرخ به ضرورت به خانه اسب آيد و بر پياده نشيند سياه به همان پياده شاه گويد سرخ به رخ پياده را بردارد و سياه فرزين را بچهارم خانه اسب آرد سرخ را هيچ بازى نماند جز آنكه فرزين يا پياده را به رخ بردارد . پس سياه غالب شود\r\nصورت ديگر بازى سرخراست و هم او مىبرد سرخ بدانرخ كه بدوم خانه رخ است بدوم خانه فرزين شاه خواهد اگر سياه رخ را باسب يا فرزين بردارد بدان پياده كه بدوم خانه فيلست شاه خواهد شاه به خانه خود رود و اسب سرخ بسوم خانه فرزين شاه گويد مات باشد .\r\nو اگر در اول سياه رخ را باسب يا فرزين برندارد و به خانه خود رود و به همان اسب شه مات شود . « 1 »\r\n\r\n\r\n","description":"","footnote":"\r\n( 1 ) در هيچ يك از نسخ خطى كه در دست داشتيم جداول پس از 17 كه تكرار 11 است موجود نبود و نخواستيم از خود چيزى بيفزائيم خوانندگان باستعانت ساير جداول مىتوانند آنها را خود بكشند و اصلاح كنند\r\n","page_name":" 572 ","page_number":572},
  {"content":"\r\n\r\n\r\nفصل چهارم در نرد\r\nبدانكه هيچ وضعى از اوضاع ملاعب مناسب‌تر و نزديكتر به اوضاع عالم از وضع نرد اتفاق نيفتاده زيرا كه دوران كعبتين در طاسك و نقوش مختلف كه مبادى بازيهاى متنوعند بمثابت سير افلاك و سياراتست كه مبادى حدوث حادتاتند و ارباع بساط او كه او محل ظهور انواع افاعيلند بمثابت عناصر اربعه كه ماده اصناف مواليدند يا خود گوئيم چنان كه فصول سال چهارند بساط نيز به چهار قسم مساوى قسمت شده و آنكه به 24 قسمت كرده‌اند بنابرآنست كه ساعات شبان روز 24 اندو عدد مهره سى نهادند بنابرآنكه هر ماهى را سى روز است و باعتبار روز و شب يكنيمه آن سفيد و يكنيمهء آن سياه كردند و عدد كعبتين را 3 بنابراين نهادند كه حركات اكثر سيارات بسه فلك تمامشود ممثل و خارج مركز و تدوير يا خود . بنابرآنكه وجود كواكب و حركات بعد از سه چيز متحقق گردد واجب الوجود تعالى و تقدس و عقل كل و فلك و در كعبتين مقابل يكنقطه 6 نهاده‌اند و در مقابل د و 5 و در مقابل 3 چهار بنابر آنكه خواستند نقش از بالا و زير چون جمع كنند از 7 كه عدد سياراتست تجاوز نكند ،\r\nو شك نيست در آنكه اگر در هر جهتى هفت نقش كردندى نقوش مختلفه صورت نبستى پس طريقه كردند كه دائما 7 مرعى باشد و نقوش مختلف نمايد و كعبتين را مسدس بنابر آن كردند كه جهات بحسب مشهور 6 اند و حكمت در آنكه چون مهره 2 شود از زدن سلامت باشد ، اين تعليم الفت و معاضدات مردمست مر يكديگر را تا هر كه عاقل باشد پند گيرد و بداند كه در دنيا بىمعاضدى و معاونى زندگى ميسر نيست و عدد منصوبات او را بر 7 نهاده‌اند فارد و زياد و سه تا و ده هزار و خانه‌گير و طويل و منصوبه و چون اين 7 تمام شود باز از سر گيرند بنابرآنكه ادوار باعتبار كواكب سياره هفت‌اند :\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nدور زحل ، دور مشترى ، دور شمس ، دور زهره ، دور عطارد ، دور قمر ، و هر وقت كه دور قمر به آخر رسد باز ابتدا از دور زحل كنند ،\r\nو منجمان اينمعنى در ترتيب حمل و غيره اعتبار كرده‌اند و آنكه عدد خصل زياده از 17 نباشد بنابر آنكه عدد منازل دورترين مهره از خانهء خود 17 است چه خانه كه در آنجا است چنان كه معهود است حساب نكنند و از آنجا با سر گيرد چه ربع هر يك از مقام 17 باشند .\r\nپس بعدد هر منزلى خصلى گرفتند و نيز سر آنكه نقش كعبتين از 18 درنگذرد همين است دقيقه كه زيركان را پوشيده نماند .\r\n\r\nفصل پنجم در استخراج ضماير\r\nاگر كسى دو انگشترين يكى از زر و يكى از نقره در دست گيرد و سئوال كند كه بگو انگشترى زر در كدام دست است و نقره در كدام بگويند تا آندست كه انگشترى زرين باشد عدد زوج بگيرد و آنكه نقره باشد عدد فرد و چون اين گرفته باشد گويند تا آن عدد كه در دست راستست در زوج ضرب كنند و آنعدد كه با دست چپ است در فرد و همه را جمع كند و تنصيف كند .\r\nپس اگر كسر داشته باشد انگشترى زرين در دست راست باشد و نقره در دست چپ و اگر كسر نداشته باشد به عكس اين و بايد كه عدد اندك گيرند تا حساب آسان شود .\r\nو اگر كسى عددى ضمير كند و خواهند كه بدانند كه عدد چند است بگويند تا آن عدد را به دو نيمه كند و بعد از آن بپرسند كه كسر دارد يا نه اگر كسر داشته باشد بگويند تمام كند و آن را با عدد ضمير جمع كنند بار ديگر بگويند تا مجموع را دو نيم كند بعد از آن بپرسند كه كسر دارد يا نه اگر كسر داشته باشد بگويند تمام كند و آن را با عدد ضمير جمع كنند يك بار ديگر\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nبگويند تا مجموع را 2 نيمه كند ديگر باره پرسند كه كسر دارد يا نه اگر داشته باشد 2 عدد جهت كسر دو يمين بر سر آن يكعدد گيرد و بگويند تا آن نيمه را صحيح كند و بر سر آن مجموع نهد و جمله را جمع كند و نه نه طرح نمايد تا كم از نه بماند و در برابر هر نه چهار عدد گيرند و آن عدد كه از كسور حاصلشده باشد بر سر او نهند و آن عدد باشد كه ضمير كرده\r\nمثلا 11 عدد ضمير كرده بود . چون به دو نيمه شد كسر داشته باشد آن را صحيح كنند تا 6 حاصل شود بر 11 نهند يك عدد از براى كسر اول نگاهدارد و ديگر باره 17 را به دو نيمه كند با كسر آن را نه گيرد و بر سر مجموع نهد تا 26 شود و از براى كسر دوم 2 عدد نگاهدارد و از 26 نه نه طرح كند و بهر يكى 4 گيرد 8 حاصلشود و سه را كه از براى كسور گرفته بود بر سر آن نهند يازده شود\r\nمثالى ديگر كه كسر نداشته باشد 8 ضمير كند : و چون به دو نيمه شود كسر ندارد يكنيمه را بر آنچه ضمير بود افزود 12 شد و به دو نيمه كرد كسر نداشت و 6 را كه نيمه بود بر مجموع افزود 18 شد نه نه طرح كرد و بهر يكى 4 گرفت همان 8 كه ضمير بود حاصلشد .\r\nاگر آلات شطرنج يا غير آن از چيزهائى كه از هم متمايز باشند سه قطار بنهند هر قطارى نه عدد .\r\nپس بگويند تا يك كس يا بيشتر از جمله آن بيست و هفت يكى را ضمير كند و از هر يك بپرسند آنچه ضمير كرد از جانب دست راست باشد ميم رقم كند و قطار ميانين را الف و قطار دست چپ را لام .\r\nو اگر ضمير كنندگان بسيار باشند نام ايشان بنويسند و علامت هر قطارى كه در وى ضمير آنكس باشد آن حرف را در زير نام هر يك بنويسند آنكه يك عدد از قطارى برگيرند و بر جاى ديگر نهند .\r\nاما آنچه از قطار دست چپ باشد بالا نهند و آنچه قطار ميانين در ميان و آنچه از قطار دست راست زير و بدين ترتيب آن را سه قطار كنند و ديگر باره از\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nهر يك به‌پرسند آنچه ضمير بود در كدام قطار است و علامت آن قطار در پهلوى آن حرف اول نهاده باشند بنهند تا هر يكى را دو حرف حاصلشده باشد بار ديگر آن قطارها را بوجهى كه اول كرده بودند نقل كنند بر سه قطار ديگر و باز پرسند كه ضمير كدامست .\r\nچون قطار معين شود از اين بيت كه ملكنا مال مملكة المعالى اقمرام للهو لا لمالى كه نه كلمه است بهر كلمه عددى بگيرند هر جا كه آن دو حرف در اول كلمه باشد آنچيز كه آن كلمه بر وى افتد ضمير آن كس بود .\r\nاگر در باغى رفت كه هشت در دارد و چندان سيب برداشت كه بر هر در چون نيمه آنچه با او بود بداد وقتى كه بيرون آيد يك سبب با او پيش نماند آن سيبها چند بوده باشد : دويست و پنجاه و شش بوده باشد و اللّه اعلم بالصواب و اليه المرجع و المآب\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nبسمه تعالى اين نسخه كتاب نفائس الفنون از روى نسخهء مصححى كه با چندين نسخه خطى مقابله شده بود طبع گرديده است ، از آغاز كتاب تا آخر كتاب الدعا و از اول علم هندسه تا آخر كتاب را در اصل نسخه كه باصطلاح ارباب مطابع اخبار ميگويند اين بنده قبلا تصحيح كرده بودم در نسخه طبع قديم اختلاف و سقط و تحريف بسيار داشت چنان كه غالبا چند سطر بلكه در يكى دو موضع چند صفحه افتاده بود و بسيارى از اشكال رياضى را مطلقا نكشيده و بيشتر صفحات از بيست غلط مغير معنى كمتر نداشت و ما از نسخ خطى اصلاح كرديم و هيچگاه تصحيح قياسى و نظر شخصى به كار نبرديم و اگر همه نسخه‌ها را متفقا مغلوط ديديم رجوع بمأخذ كرديم چنان كه معلوم است هندسه آن ترجمه و اقتباس از تحرير اقليدس است و نجوم آن از تحرير مجسطى و صور فلكى از عبد الرحمن صوفى و امثال از ميدانى و غير ذلك و آنچه بمراجع دست نيافتيم همچنانكه يافتيم با علامت ترديد مانند ( ج ) يعنى مجهول و ( د ) يعنى مردد و ( كذا ) و امثال آن به حال خود گذاشتيم و اگر به نظر خود صحيح آن را استنباط كرده بوديم در كتاب نياورديم و عبارات عربى و اشعار آن را اعراب كرديم و سقط شده‌ها را در حاشيه نوشتيم كه هنگام طبع بمتن ملحق شد . نسبت بعلوم ادبى و شرعى و رياضى و حكمى و طب كه بصيرت داشتم و خبر آن را تصحيح كردم اگر از اغلاط مطبعى سالم ماند ميتوانم بگويم از جهت صحت چنان دقتى شده است كه خوانندگان سرگردان نشوند ، و از اول علم تصوف تا علم استقسات كه مشتمل بر تاريخ و سير و غزوات و منطق و علوم متداوله است جناب اديب فاضل ثقة الاسلام آقا سيد ابراهيم ميانجى تصحيح كرده‌اند و چون مراجع آن قسمت بسيار است اعراب اشعار و عبارات عربى لازم نشد و به نظر من هيچ علمى حتى سحر و شطرنج بمعنى دانستن اصطلاحات آن حرام نيست و حرام آنست كه براى عمل محرم باشد ، پس كسى كه اين علوم را كه ما بصيرت نداريم بخواند و منتشر سازد از اين جهت بر وى حرجى نيست و از اين كتاب جز دانستن چند اصطلاح بدست نمىآيد . حرره الاحقر ابو الحسن المدعو بالشعرانى فى اليوم الثالث من شعبان 1380\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nفهرست مندرجات\r\nموضوع صفحه مقاله سيم از قسم دوم در اصول\r\nرياضى مشتمل بر چهار فن 2\r\nفن اول در استقسات ( هندسه ) 2\r\nفن دوم در اسطر نوما ( نجوم ) 26\r\nفن سيم ارثماطيقى ( اعداد ) 45\r\nفن چهارم در موسيقى 73\r\nمقاله چهارم از قسم دوم در فروع\r\nطبيعى مشتمل بر ده فن 109\r\nفن اول در طب 109\r\nفن دوم در كيميا 158\r\nفن سيم در سيميا ( تسخير و طلسم ) 183\r\nفن چهارم در تعبير خواب 219\r\nفن پنجم در علم فراست 271\r\nفن ششم در احكام نجوم 281\r\nفن هفتم در خواص اشياء 303\r\nفن هشتم علم حرف الطبيعه مشتمل بر شش نوع در شش فصل\r\nفصل اول بيطارى 345\r\nفصل دوم بازدارى و مرغ شكارى 349\r\nفصل سيم رفع آثار جامه از آلودگى 350\r\nموضوع صفحه فصل چهارم در فلاحت 352\r\nفصل پنجم در اكتاف 357\r\nفصل ششم در اختلاج اعضاء 358\r\nفن نهم و دهم در علم دم و هم 360\r\nمقالهء پنجم از قسم دوم در فروع رياضى مشتمل بر سيزده فن\r\nفن اول علم هيئت 365\r\nفن دوم در علم مناظر 393\r\nفن سيم در متوسطات 408\r\nفن چهارم علم حساب 413\r\nفن پنجم علم جبر و مقابله 430\r\nفن ششم در علم مساحت 435\r\nفن هفتم علم صور كواكب 446\r\nفن هشتم علم ارقام و اسطرلاب 459\r\nفن نهم علم مسالك و ممالك 475\r\nفن دهم در وفق اعداد 501\r\nفن يازدهم علم رمل 537\r\nفن دوازدهم در علم حيل 557\r\nفن سيزدهم در ملاعب 561\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nشمس الدين آملى ، محمد بن محمود ، قرن 8 ق .\r\nنفائس الفنون فى عرايس العيون / تأليف شمس الدين محمد بن محمود آملى ؛ با مقدمه و تصحيح و پاورقى ابوالحسن شعرانى . - تهران : اسلاميه ، 1377 ق . = 1336 - 1379 ق . = 1338 .\r\n3 ج : مصور ، جدول .\r\n( دوره ) ISBN 964 - 481 - 197 - 6\r\n( ج . 1 ) ISBN 964 - 481 - 130 - 5\r\n( ج . 2 ) ISBN 964 - 481 - 131 - 3\r\n( ج . 3 ) ISBN 964 - 481 - 132 - 1\r\nفهرستنويسى بر اساس اطلاعات فيپا .\r\nچاپ دوم : 1380 .\r\n1 . دايرة المعارفها و واژه نامه ها . 2 . اطلاعات عمومى . الف . شعرانى ، ابوالحسن . 1281 - 1352 ، مصحح . ب . عنوان .\r\n7 ن 83 ش / 36 AE\r\n039\r\nكتابخانه ملى ايران 2538 - 53 م *\r\nنام اثر : نفايس الفنون فى عرايس العيون جلد سوم\r\nمؤلف : شمس الدين محمد آملى از علماى قرن هشتم هجرى\r\nناشر : اسلاميه\r\nشمارگان : 2000 جلد\r\nچاپ : اسلاميه\r\nنوبت و تاريخ چاپ : دوم - 1381 هجرى شمسى\r\nشابك : 1 - 132 - 481 - 964\r\nISBN 964 - 481 - 132 - 1\r\nشابك دوره : 6 - 197 - 481 - 964\r\nISBN 964 - 481 - 197 - 6\r\n\r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n . \r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n . \r\n","description":"","footnote":"","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n . \r\n","description":"","footnote":"","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n . \r\n","description":"","footnote":"","page_name":" 587 ","page_number":587},
  {"content":"\r\n . \r\n","description":"","footnote":"","page_name":" 588 ","page_number":588},
  {"content":"\r\n . \r\n","description":"","footnote":"","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n . \r\n","description":"","footnote":"","page_name":" 591 ","page_number":591},
  {"content":"\r\n . \r\n\r\n","description":"","footnote":"","page_name":" 592 ","page_number":592}
  ]